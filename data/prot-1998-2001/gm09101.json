{"dokumentstatus":{"dokument":{"hangar_id":"2348776","dok_id":"GM09101","rm":"1998/99","beteckning":"101","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"101","slutnummer":"0","datum":"1999-05-27 00:00:00","systemdatum":"2005-10-27 13:08:27","publicerad":"1999-05-27 00:00:00","titel":"Riksdagens snabbprotokoll 1998/99:101 Torsdagen den 27 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{B7CDC3C4-E710-4A85-9A68-655A3C81BE0D}","dokument_url_text":"http://data.riksdagen.se/dokument/GM09101/text","dokument_url_html":"http://data.riksdagen.se/dokument/GM09101","dokumentstatus_url_xml":"http://data.riksdagen.se/dokumentstatus/GM09101","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1998/99:101</div>\r\n<div class=\"sidhuvud_datum\">Torsdagen den 27 maj</div>\r\n<div class=\"sidhuvud_klockslag\">Kl. 12.00 - 18.00</div>\r\n<hr class=\"sidhuvud_linje\">\r\n<pre>19.00 - 21.54</pre><pre>Det justerade protokollet beräknas utkomma om 3 veckor</pre><pre>---------------------------------------------------------------------</pre><pre>1 §  Justering av protokoll</pre><pre>Justerades protokollet för den 21 maj.</pre><pre>2 §  Hänvisning av ärenden till utskott och be-\r\nslut om förlängd motionstid</pre><pre>Föredrogs och hänvisades\r\nProposition\r\n1998/99:126 till lagutskottet</pre><pre>Kammaren biföll talmannens förslag att motions-\r\ntiden för ovanstående proposition skulle förlängas till\r\nfredagen den 17 september 1999.</pre><pre>Motioner\r\n1998/99:Kr19-Kr36 till kulturutskottet\r\n1998/99:Bo20-Bo23 till bostadsutskottet</pre><pre>3 §  Förnyad bordläggning</pre><pre>Föredrogs men bordlades åter\r\nKulturutskottets betänkande 1998/99:KrU11\r\nSocialutskottets betänkanden 1998/99:SfU7, SfU8\r\noch SfU10\r\nMeddelande om votering</pre><pre>Tredje vice talmannen meddelade att dagens\r\närende skulle avgöras onsdagen den 1 juni kl. 11.00.</pre><pre>4 §  Granskning av statsrådens tjänsteutövning\r\noch regeringsärendenas handläggning</pre><pre>Föredrogs\r\nKonstitutionsutskottets betänkande 1998/99:KU25\r\nGranskning av statsrådens tjänsteutövning och rege-\r\nringsärendenas handläggning\r\nInledning (allmänna synpunkter)</pre><pre>Anf.  1  PER UNCKEL (m):\r\nFru talman! Konstitutionsutskottet överlämnar i\r\ndag till kammaren den granskning som vi enligt för-\r\nfattningen har utfört av statsrådens göranden och\r\nlåtanden under de senaste åren. Det vi nu överlämnar\r\ntill kammaren är en del av det som brukar kallas för\r\nkontrollmakten, dvs. det system av kontroll av rege-\r\nringen som förutom konstitutionsutskottets årliga\r\ngranskning också omfattar justitieombudsmännen,\r\nRiksdagens revisorer, de frågor och interpellationer\r\nsom riksdagsledamöterna kan ställa här i kammaren\r\noch en möjlighet att väcka misstroende mot regering-\r\nen eller enskilda statsråd om kammaren skulle finna\r\nbehov av detta.\r\nHela denna kontrollmakts syfte är att säkerställa\r\natt den offentliga makten utövas under lagarna och är\r\ndärmed ytterst en kontroll å medborgarnas vägnar av\r\natt den regering som riksdagen har utsett också sköter\r\nsina åligganden på ett korrekt sätt.\r\nDet utskottet nu överlämnar till riksdagen är en\r\ngranskning över en stor bredd av ärenden. Det är en\r\ngranskning som är föranledd av anmälningar från\r\nenskilda riksdagsledamöter, där utskottet har haft att\r\ngranska huruvida de frågor eller påpekanden eller\r\nanklagelser som finns i anmälningarna har fog för sig\r\noch bör föranleda något uttalande från utskottet.\r\nI flera fall är utskottet ense om sina bedömningar,\r\nense om iakttagelser med varierande mått av kritik\r\neller synpunkter gentemot det eller de statsråd som i\r\ndet förevarande fallet varit föremål för granskningen.\r\nIbland är utskottet oenigt, vilket inte innebär att\r\ngranskningen i sig saknar betydelse på dessa områ-\r\nden, men fastmer att den som vill ta del, lära och dra\r\nlärdom av utskottets granskning har att begrunda det\r\nsom såväl majoritet som minoritet har haft anledning\r\natt påpeka.\r\nJag skall be, fru talman, i denna del av debatten\r\nsom griper över hela det område som utskottet har\r\ngranskat att få med exempel hämtade från de enskilda\r\närendena se på några företeelser som det kan finnas\r\nanledning att särskilt kasta ljus över i debattens inled-\r\nning.\r\nJag har valt att gruppera dessa iakttagelser i fem\r\ndelar: det överskridande, det dunkla, det principiella,\r\ndet förbluffande och till slut det möjligen inte fullt så\r\nomdömesgilla. Under dessa rubriker skall jag försöka\r\nbelysa några av de iakttagelser som utskottet eller i\r\nförekommande fall moderaterna eller andra partier\r\nsom reservanter har funnit anledning att föra fram till\r\nkammarens beskådande.\r\nFörst det överskridande. Det brukar heta att det är\r\nen styrka om utskottet kan ena sig kring gemensam-\r\nma iakttagelser. I ett centralt fall har utskottet gjort\r\ndet, nämligen i fråga om relationer mellan lagar,\r\nstiftade av riksdagen, och författningar, fastställda av\r\nregeringen. I ett fall som utskottet har granskat, näm-\r\nligen huruvida dåvarande statsrådet Wallström gjorde\r\nrätt i en ändring av den s.k. tandvårdstaxan i förhål-\r\nlande till den tandvårdsförsäkring som riksdagen\r\nfattat beslut om, har utskottet funnit att det finns en\r\nrisk för att statsråd med de möjligen bästa av avsikter\r\nanvänder regeringsmakten på ett sådant sätt att den i\r\nrealiteten undergräver det riksdagen har fattat beslut\r\nom. Utskottet understryker att sådant inte får ske.\r\nI det konkreta fallet handlade det om att den s.k.\r\ntandvårdstaxan ändrades av regeringen på ett sådant\r\nsätt att tandvårdsförsäkringen, som står över förord-\r\nningen, i realiteten kom att sakna en väsentlig del av\r\nsitt innehåll.\r\nJag tror att det är väsentligt att regeringar ser upp\r\nmed denna typ av regeringsbeslut för att säkerställa\r\natt respekten för riksdagen upprätthålls på ett sätt som\r\nförfattningen anger som önskvärt och nödvändigt.\r\nSom jag antydde: Oavsett de goda ambitioner en\r\nregering kan ha med att använda sig av förordnings-\r\nmakten är det riksdagens lag som gäller och ingenting\r\nannat.\r\nMin andra huvudrubrik har jag valt att kalla för\r\ndet dunkla. Det är en av de iakttagelser som det från\r\nmoderaternas utgångspunkt finns anledning att fästa\r\nsärskilt stor vikt vid. I två fall förefaller det oklart\r\näven efter utskottets granskning vad det egentligen är\r\nsom har skett i de granskade ärendena.\r\nDet handlar för det första om Björn Rosengren,\r\nsom i ett av de få beslut han faktiskt har fattat sedan\r\nhan blev statsråd uppenbarligen enligt somliga och\r\nenligt tidningsuppgifter gav besked till Samhalls\r\nstyrelseordförande om att den verkställande direktö-\r\nren borde sparkas. Rosengren anser inför utskottet att\r\nhan inte har lämnat en sådan uppgift, ej heller ordför-\r\nanden i Samhalls styrelse anser att han har mottagit\r\nen sådan uppgift. Likväl vittnar styrelseledamöter i\r\nSamhalls styrelse om förfaranden som mycket starkt\r\nför tanken till att det är just det besked från statsrådet\r\nsom anmälaren har ansett sig ha skäl att misstänka\r\nhar givits som faktiskt också har levererats.\r\nFrågan är vad som faktiskt hände. Utskottet kan i\r\ndetta hänseende inte komma längre än att konstatera\r\natt de båda, och endast de båda inblandade säger att\r\ndet som förefaller ha hänt inte har inträffat. Varför,\r\nfrågar sig vän av ordning, blev då styrelsen så upp-\r\nrörd? Varför, frågar sig igen vän av ordning, kallade\r\nstyrelsen till ett extraordinärt sammanträde utan de\r\nfackliga representanternas närvaro om, som det nu-\r\nmera brukar heta i politiken, allting bara handlade om\r\nbusiness as usual.\r\nDen andra dunkelheten härrör sig från ett helt an-\r\nnat ärende, nämligen statsrådet Ulvskogs förhållande\r\ntill företaget Bonniers eller Marieberg, respektive\r\nSvenska Dagbladet. Bakgrunden är i all korthet att\r\nMarieberg eller Bonniers för något år sedan planerade\r\natt köpa Svenska Dagbladet. Man uppvaktade statsrå-\r\ndet Ulvskog för att uppenbarligen söka någon välsig-\r\nnelse för affären.\r\nSå långt är allt entydigt att någon välsignelse inte\r\nkunde levereras från statsrådet. Hon ville inte göra\r\ndet. Den oklarhet som fortfarande återstår är huruvida\r\nde tidningsuppgifter talar sant som samtidigt antyder\r\natt beskedet från statsrådet skulle ha varit ett annat\r\nom man samtidigt hade kunnat leverera en lösning\r\nlikartad den som Marieberg erbjöd Svenska Dagbla-\r\ndet för den Socialdemokraterna närstående tidningen\r\nArbetet.\r\nDe som hade kunnat kasta ljus över vad som fak-\r\ntiskt skett har inte velat komma till utskottet för att\r\nlämna uppgifter om detta.\r\nDenna typ av dunkla iakttagelser eller, om jag får\r\nuttrycka det så, dunkla slutsatser från en utskotts-\r\ngranskning är av uppenbara skäl inte bra. Om ett\r\nutskott av KU:s karaktär inte har möjligheter att ska-\r\npa klarhet om vad som faktiskt har skett i ärenden av\r\nstor principiell betydelse lämnar detta ett allvarligt\r\ntomrum i kontrollmaktens konstruktion.\r\nMed detta antyder jag inget, men garanterar heller\r\ningenting. Jag konstaterar bara att i ett par ärenden\r\nsom utskottet haft att granska är det med nuvarande\r\nförfattning inte möjligt att avgöra vad som faktiskt\r\nhar förevarit.\r\nDen tredje kategorin ärenden handlar om det jag\r\nvill kalla det principiella. På det området finns det två\r\närenden av stor principiell betydelse för statsmaktens\r\nförhållande till de enskilda medborgarna; själva\r\nnyckeln, eller kärnan i det vi brukar kalla de medbor-\r\ngerliga fri- och rättigheterna.\r\nSverige är ett land baserat på övertygelsen om öp-\r\npenhet men också respekt för den enskildes integritet\r\noch rättigheter. Sverige är baserat på övertygelsen om\r\natt enskilda människor, även om de är små och även\r\nom de har starka intressen emot sig, har rätt att få det\r\nskydd som enskilda människor som individer rätteli-\r\ngen skall ha.\r\nDet första av de principiellt starka ärendena\r\nhandlar om statsrådet Ulvskogs förhållande till utdel-\r\nning av tillstånd att sända television digitalt. Det är\r\nförvisso en teknisk och komplicerad fråga, men ändå\r\nen fråga med betydande principiella ingredienser.\r\nI all korthet handlar det om detta: När regeringen\r\ntilldelar rätt att sända television på de nya digitala\r\nfrekvenserna, vilka rättigheter har regeringen då att\r\nföreskriva hur t.ex. programinnehållet i ett sådant\r\ntillstånd skall gestalta sig?\r\nLagen är mycket klar på denna punkt: Det är ytt-\r\nrande- och tryckfrihetsintresset som skall stå främst. I\r\nen reservation till betänkandet understryker Moderata\r\nsamlingspartiets representanter att det på ett antal\r\nområden inom denna sektor med fog kan hävdas att\r\nregeringen har gått över de lagens råmärken som i\r\ndetta fall måste iakttas. Man har för de programföre-\r\ntag som har erhållit tillstånd att sända uppställt villkor\r\nsom inte står i överensstämmelse med respekten för\r\nfriheten och den enskildes rätt.\r\nMan frågar sig: Är detta betydelsefullt? Det är ju\r\nändå bara en försöksverksamhet som pågår. Ja, det är\r\nbetydelsefullt, säger reservanterna, av det enkla skälet\r\natt när en regering tar sig före att ange villkor för\r\ninnehåll för den som sänder television eller radio\r\neller, varför inte, för en tryckt skrift, går man över\r\nden rågång som friheten och respekten för den en-\r\nskilde uppställer.\r\nLagen är mycket tydlig på den punkten. Det är\r\nfriheten som har företräde, inte maktens intresse av\r\natt styra programutbudet.\r\nJag beklagar att utskottets majoritet på denna\r\npunkt inte haft någonting alls att säga. Den som läser\r\nutskottets betänkande kommer att upptäcka att på just\r\ndenna punkt säger majoriteten absolut ingenting mer\r\nän att man inte tänker säga någonting.\r\nMan frågar sig: Kan man inte, vill man inte eller\r\nfår man inte säga någonting om hur Marita Ulvskog\r\nsköter sitt digitala eller massmediala fögderi?\r\nUnder det principiella skulle jag också vilja säga\r\nett par ord om det som sannolikt är detta betänkandes\r\nviktigaste ärende, nämligen fallet Torgny Gustafsson\r\npå Gotland.\r\nVad handlar detta om? Jo, det handlar om småfö-\r\nretagaren och restaurangägaren Torgny Gustafsson\r\nsom på 1980-talet drev restaurangen Ihrebaden utan-\r\nför Visby med ett antal anställda. Den förbrytelsen\r\nhade han uppenbarligen begått, åtminstone av andra\r\nförhärskande seder och traditioner, att han hade gjort\r\nupp med de anställda om villkoren alldeles på egen\r\nhand. De var nöjda med att inte vara fackligt anslut-\r\nna, och Torgny Gustafsson var nöjd med att inte till-\r\nhöra Svenska arbetsgivareföreningen.\r\nSedan händer något. Plötsligt krävs av facket att\r\nde anställda skall vara fackligt anslutna. Det går till\r\nslut så långt att Torgny Gustafssons lilla restaurang\r\nutsätts för en facklig blockad som till slut leder till att\r\nTorgny Gustafsson tvingas lämna sitt företag.\r\nHela denna långa process har gått genom de euro-\r\npeiska rättsinstanserna under 1980- och 1990-talen\r\noch kom till ett slut för bara något år sedan och till ett\r\nformellt slut för bara några månader sedan. Den fråga\r\nutskottet har haft att granska är följande nyckelfråga:\r\nHur kom regeringen, i detta fall den socialdemokra-\r\ntiska regering som tillträdde efter 1994, att hantera\r\nfallet inför de europeiska rättsliga instanserna? Vad\r\nutskottet har kunna finna har regeringen valt att till de\r\neuropeiska institutionerna vidarebefordra en facklig\r\nversion av vad som hände på Gotland, som med till\r\nvisshet gränsande sannolikhet är falsk.\r\nNyckelfrågan är alltså: Vad har en regering som\r\nvår att iaktta i väsentliga frågor inför de europeiska\r\nkonventionsorganen när de för sin egen talan?\r\nFrån reservanternas sida - detta är också ett ären-\r\nde där utskottet dessvärre har spruckit och inte för-\r\nmått ena sig om en gemensam hållning - är kravet\r\nkristallklart, nämligen att en regering har en skyldig-\r\nhet att uppträda så sanningsenligt som det bara är\r\nmöjligt i processer inför Europadomstolen.\r\nI ärendet har det visats med stor tydlighet hur\r\nsomliga av de uppgifter som fördes vidare till Stras-\r\nbourg uppenbarligen är ren hörsägen. Det har fram-\r\nförts med sådan tydlighet också till regeringen under\r\nprocessens gång att ingen kan ha svävat i tvivelsmål\r\nom hur tveksamma de uppgifter som regeringen förde\r\nvidare till Strasbourg egentligen var.\r\nVi säger från reservanternas sida att så får en re-\r\ngering inte handskas med det finaste och värdeful-\r\nlaste som vårt samhälle äger, nämligen respekten för\r\nden enskildes rätt.\r\nVad vi i realiteten fick se var en regering som fö-\r\nreträdde makten, i detta fall Restauranganställdas\r\nFörbund, inför de europeiska konventionsorganen och\r\ndärmed bidrog till att en ensam småföretagares rätt\r\ninte kunde bevakas.\r\nDet är illa för Torgny Gustafsson och det är illa\r\nför Sverige i Sverige. Men det har också en bäring\r\nutanför vårt lands gränser i den meningen att om\r\nländer vänjer sig vid att inte ha höga sanningskrav på\r\ndet man säger inför de europeiska konventionsorga-\r\nnen, hur skall vi då kunna kräva att andra länder, som\r\nvi vill instämma därför att de bryter mot de mänskliga\r\nfri- och rättigheterna, står upp för sanningen och\r\nrätten om inte vi själva med våra demokratiska tradi-\r\ntioner ställer mycket höga krav på vårt eget handlan-\r\nde?\r\nFallet Torgny Gustafsson är en trist och tråkig del\r\nav Sveriges moderna konstitutionella historia. Han\r\nhade varit förtjänt av ett bättre öde.\r\nSå till det fjärde och femte påpekandet i all kort-\r\nhet, fru talman.\r\nDet fjärde handlar om det förbluffande. Det finns\r\nett ärende bland de 21 vi har granskat som handlar\r\nom den dåvarande jordbruksministern Annika Åhn-\r\nbergs sätt att hantera jakträttigheten. Det kommer att\r\nkommenteras senare i debatten, men det är och förblir\r\nförbluffande hur ett statsråd uppenbarligen kunde\r\nmisslyckas med att hitta ens de mest grundläggande\r\nfakta i målet.\r\nPlötsligt upplåts dubbla rättigheter där bara en\r\nrättighet egentligen får plats. Plötsligt upptäcks att\r\nrelevanta brev över huvud taget inte finns i Rege-\r\nringskansliets akt över ärendet. Det är förbluffande\r\noch bekymmersamt att någonting sådant kan ske.\r\nTill slut vill jag säga något om det inte fullt så\r\nomdömesgilla. Som har rapporterats i tidningarna\r\nunder tidigare månader har KU haft att diskutera den\r\nnuvarande och dåvarande jämställdhetsministerns\r\nuttalande om mäns och kvinnors benägenhet att begå\r\nbrott. I en artikel i en dagstidning skrev Margareta\r\nWinberg för en tid sedan att män begår brott. Då\r\nmåste man naturligtvis sätta fokus på det kön, dvs.\r\nmännen, som har begått brotten och skulden. Med\r\nandra ord: Vad statsrådet säger är att en hel grupp\r\nmänniskor är mera benägna än andra att begå brott.\r\nDetta är förvisso inte konstitutionellt förgripligt,\r\neftersom statsrådet inte har skrivit detta, som det\r\nheter, i sin tjänsteutövning. Likväl är det, säger vi\r\nsom har haft en annan mening än övriga i detta ären-\r\nde, väsentligt att statsråd också i sina övriga göranden\r\noch låtanden respekterar den fundamentala principen\r\ni ett rättssamhälle som vårt att enskilda människor är\r\nenskilda människor och inte tillhöriga kön eller\r\ngrupp.\r\nFru talman! Detta var några iakttagelser som det\r\nfinns anledning att göra i inledningen av denna de-\r\nbatt. Det är min förhoppning att detta granskningsbe-\r\ntänkande förutom det meningsutbyte som det i dag\r\nkommer att ge upphov till dessutom skall studeras\r\noch bli inlärt och att de som granskats skall ta lärdom\r\nav det. Därmed kan det läggas till grund för ett mera\r\navancerat och kvalitativt gott handhavande av de\r\nregeringsärenden vars grannlaga hantering vi alla,\r\nriksdagsmän och det svenska folket, är beroende av.\r\nFru talman! Jag ber att få yrka på godkännande av\r\nutskottets anmälan i de delar där den inte motsvaras\r\nav reservationer från moderaterna och godkännande\r\nav anmälan i reservation nr 1.</pre><pre>Anf.  2  GÖRAN MAGNUSSON (s):\r\nFru talman! Riksdagen debatterar i dag konstitu-\r\ntionsutskottets andra granskningsbetänkande vid det\r\nhär riksmötet. Betänkandet är baserat på de anmäl-\r\nningar som riksdagsledamöter gjort enligt regerings-\r\nformens 12 kap. 1 §.\r\nKontrollmakten är fundamental för att demokratin\r\nskall fungera väl. Utgångspunkten är att alla offentli-\r\nga beslutsfattare, alla som utövar offentlig makt, skall\r\nkontrolleras.\r\nKU:s uppgift är att granska statsrådens tjäns-\r\nteutövning och regeringsärendenas handläggning.\r\nAndra organ granskar andra beslutsfattare. Riksda-\r\ngens revisorer granskar den statliga verksamheten i\r\növrigt. Genom JO - Riksdagens ombudsmän - kan\r\nvarje enskild medborgare påkalla granskning av visst\r\närende. Vidare får varje riksdagsledamot framställa\r\ninterpellationer och frågor till statsråden i angelägen-\r\nheter som angår deras tjänsteutövning.\r\nDen uppfattningen kan finnas att poängen med\r\nden kontroll av regeringen som KU skall svara för är\r\natt den skall resultera i prickningar av statsråden.\r\nEnligt min uppfattning är den löpande granskningen i\r\nsig också en del av målet, alltså att den som har makt\r\natt besluta också vet att besluten och tjänsteutövning-\r\nen granskas. Medvetandet om detta är en bättre ga-\r\nranti för att fel inte begås än själva risken för kritik av\r\nmer eller mindre allvarligt slag. Granskningskritik\r\nfrån konstitutionsutskottet kan heller inte i sig leda till\r\nett statsråds avgång. För detta fordras att en misstro-\r\nendeförklaring uttalas av riksdagen, och det får ske i\r\nhelt annan ordning.\r\nGranskningen är alltså ett viktigt demokratiskt in-\r\nstrument, och för att instrumentet skall ljuda väl\r\nmåste det handhas med omsorg och noggrannhet.\r\nMissljud blir det om vi som är satta att granska inte\r\nförmår att hålla partipolitiken på armslängds avstånd.\r\nFör granskningens trovärdighet är det viktigt att hålla\r\nfast vid dess konstitutionella karaktär. Det politiskt\r\nkloka eller mindre kloka i olika göranden och låtan-\r\nden från statsråds sida får bedömas och värderas i\r\nandra sammanhang, bl.a. i de allmänna valen.\r\nVi är flera ledamöter som är nya i utskottet. Där-\r\nför bestämde vi att under årets granskningsarbete\r\nsamla på oss erfarenheter som kan ligga till grund för\r\nen kommande utvärdering. Syftet med den utvärde-\r\nringen är att försöka förbättra arbetet med denna\r\nviktiga kontrolluppgift, att öka tyngden i utskottets\r\nuttalanden och ägna mindre uppmärksamhet åt sådant\r\nsom måste anses ovidkommande i förhållande till\r\nKU:s granskningsuppgift.\r\nJag ser fram mot dessa diskussioner inför nästa\r\nårs arbete.\r\nFru talman! Antalet ärenden som behandlas i detta\r\nbetänkande är 20. I 13 av dessa är utskottet enigt i\r\nsina slutsatser, medan det finns reservationer i 7\r\närenden. Det ligger i sakens natur att de ärenden där\r\nutskottet är delat, dvs. där det finns reservationer, får\r\nmer uppmärksamhet än de ärenden där utskottet ut-\r\ntalar sig enigt.\r\nFör den som mot bakgrund av regeringsformens\r\nformulering om statsrådens tjänsteutövning och rege-\r\nringsärendenas handläggning har studerat de olika\r\närendena i årets - och för all del också i tidigare års -\r\ngranskningsbetänkanden framstår det som uppenbart\r\natt alla anmälare inte alltid grundat sina anmälningar\r\npå konstitutionella överväganden. Partipolitiska\r\nönskningar om att pricka ett eller annat statsråd tycks\r\nockså spela roll.\r\nJag skulle vilja formulera den saken på det sättet\r\natt partipolitiken och möjligheten till massmedial\r\nuppmärksamhet vid anmälningstillfället ibland är\r\nviktigare än resultatet av KU:s granskning. När\r\ngranskningen är klar efter några månader och den inte\r\ninnehåller några negativa omdömen eller inte ens\r\nryms inom granskningsuppgiften är ju också medier-\r\nnas intresse minimalt. Allmänheten lämnas faktiskt i\r\novisshet om ifall det som anmäldes var rätt eller fel,\r\neftersom det inte blir någon riktig förmedling av\r\ngranskningsresultatet. Kanske har de flesta rent av\r\nglömt hela saken. Den nytta man hade var den medi-\r\nala uppmärksamheten vid anmälningstillfället.\r\nEtt par exempel på anmälningar av det här slaget\r\när de som gjorts mot förre finansministern Erik Ås-\r\nbrink för hans uttalanden om vissa åtgärder av ÖB i\r\nsamband med diskussioner om försvarsanslaget och\r\nanmälan mot Margareta Winberg för hennes uttalan-\r\nden om mäns kriminalitet. Några konstitutionella\r\naspekter kan inte läggas på de här uttalandena. Stats-\r\nråden har rätt att delta i den allmänna debatten och att\r\ndär försvara sina synpunkter.\r\nDetta var den kategori av uttalanden som, om jag\r\nminns rätt, Per Unckel kallade de mindre omdömes-\r\ngilla. Jag förmodar att Unckel i första hand tänkte på\r\nuttalandena i sig, men enligt mitt sätt att analysera\r\ngranskningsuppgiften får man väl också anse att även\r\nanmälarna har handlat mindre omdömesgillt, efter-\r\nsom det här inte är en KU-fråga.\r\nFru talman! Utan tvivel är det mest omfångsrika\r\noch mest debatterade ärendet i årets granskning målet\r\nvid domstolen för mänskliga rättigheter i Strasbourg\r\nmellan Torgny Gustafsson och svenska staten. Tvis-\r\nten gällde påstådd föreningsrättskränkning, men an-\r\nmälan avsåg det sakliga innehållet i vissa dokument\r\ningivna av regeringen. Granskningen kom också\r\nefterhand att gälla handläggningen av det här målet i\r\nden borgerliga regeringen mellan 1991 och 1994. Det\r\nföranledde mig att tro att sakdebatten om Torgny\r\nGustafsson-ärendet kanske skulle hamna under det\r\navsnitt som är avsatt i den här debattordningen. I och\r\nmed den utvidgade granskningen blev också utskot-\r\ntets ordförande jävig i den här frågan. Icke desto\r\nmindre fick vi en genomgång av reservanternas syn-\r\npunkt på Torgny Gustafsson-ärendet.\r\nVid den utvidgade granskningen kom det också\r\nfram att den borgerliga regeringen inte skulle ha haft\r\nnågonting emot att förlora det här målet vid Europa-\r\ndomstolen i Strasbourg. Därmed skulle man få ett\r\nverktyg för att rasera den svenska arbetsrätten, vilket\r\nman politiskt egentligen var ute efter från regeringen.\r\nRegeringen bestred visserligen Torgny Gustafssons\r\nframställan, men det bestridandet var ganska svagt,\r\neftersom skälet till bestridandet var att man ville få\r\nprövat huruvida detta var en föreningsrättskränkning.\r\nDessutom sade regeringen att om domstolen kom\r\nfram till att det här var en föreningsrättskränkning,\r\nvar också de fackliga stridsåtgärderna obefogade.\r\nFru talman! Jag vill gärna göra tillägget till ord-\r\nförandens beskrivning av detta ärende att rätten att\r\nframställa krav på avtal - krav på hängavtal eller\r\nkollektivavtal, som fackföreningen framställde i det\r\nhär fallet -  finns i den svenska lagstiftningen. Det är\r\ninte någonting som fackföreningen utifrån sina allde-\r\nles egna värderingar anser att man har rätt att göra,\r\nutan den möjligheten finns ju enligt svensk lagstift-\r\nning.\r\nAvtalskravet i sig, ordföranden i utskottet, leder\r\ninte till att man tvingar in anställda som medlemmar i\r\nfackförening. Jag tycker att den här frågan skulle\r\nvinna på att man kunde föra debatten i betydligt mer\r\nnyanserade former.\r\nTyvärr tvingas jag konstatera att partipolitiken\r\ninte gått att hålla utanför just Torgny Gustafsson-\r\närendet. Stora delar av de fyra forna regeringspartier-\r\nnas reservation innehåller dessutom formuleringar\r\nsom verkar vara hämtade ur arbetsgivarorganisatio-\r\nnernas pamfletter mot den svenska arbetsrättslagstift-\r\nningen.\r\nFru talman! Den viktigaste slutsatsen, enligt min\r\nuppfattning, av den omfattande granskningen av\r\nTorgny Gustafsson-målet återfinns egentligen inte i\r\ndetta betänkande. Den är nämligen att KU har anled-\r\nning att på eget initiativ granska regeringens upp-\r\nläggning av arbetet med de mål som Sverige är eller\r\nblir engagerat i i Europadomstolen i Strasbourg eller i\r\nEU:s domstol.\r\nUtskottet har haft svårigheter att finna vilka stats-\r\nråd, egentligen oberoende av regeringskulör, som vid\r\nolika tillfällen varit ansvariga. Jag anser att KU bör\r\nägna den frågan uppmärksamhet i höstens gransk-\r\nning.\r\nVilken betydelse har då utskottets uttalanden i\r\nolika ärenden? Dessvärre är det väl så att om utskot-\r\ntets bedömning sönderfaller i olika delar efter par-\r\ntilinjerna blir betydelsen mindre, för att inte säga noll.\r\nI ärenden som har en ordentlig bäring på statsrådens\r\ntjänsteutövning och regeringsärendenas handläggning\r\npåverkar eniga uttalanden den fortsatta handlägg-\r\nningen i regeringen av liknande ärenden.\r\nFrån årets granskning är anskaffningen av Leo-\r\npardstridsvagnarna enligt min mening ett bra exempel\r\npå detta. Stridsvagnarna anskaffades under den tid då\r\nAnders Björck var försvarsminister. Efter valet 1994\r\nvar Thage G Peterson försvarsminister, men anskaff-\r\nningen var avklarad före hans tillträde.\r\nTvå anmälningar hade vi. Båda handlade egentli-\r\ngen om att riksdagen inte informerats om den reella\r\ninnebörden av avtalet mellan svenska staten och den\r\ntyska myndigheten BWB om inköp respektive för-\r\nhyrning av stridsvagnar, typ Leopard.\r\nEtt enigt utskott konstaterar att det inte finns nå-\r\ngon generell föreskriven skyldighet för regeringen att\r\ninformera riksdagen i frågor om verkställandet av\r\nriksdagens beslut. Utskottet konstaterar vidare att\r\nFörsvarsdepartementet kunde ha lämnat information\r\nom formen för upplåtelsen av de begagnade strids-\r\nvagnarna, eftersom den aktuella formen för anskaff-\r\nning är särskilt ovanlig när det gäller organisations-\r\noch effektbestämmande materiel för långsiktigt bruk\r\ninom Försvarsmakten.\r\nSammanfattningsvis finner utskottet i detta\r\ngranskningsärende ingen grund för kritik mot någon\r\nav försvarsministrarna från konstitutionell synpunkt.\r\nDäremot anser sig utskottet oförhindrat att uttala att\r\nregeringen i framtiden inför upphandlingsärenden av\r\nstörre omfattning, och i fall där upphandlingen sker i\r\nannan form än vad som är brukligt, bör erbjuda riks-\r\ndagen information, t.ex. om på vilka grunder avtalet\r\navses att träffas. Med ett enigt utskott har jag den\r\nuppfattningen att regeringar i framtiden har anledning\r\natt studera detta och också leva upp till de förvänt-\r\nningar som utskottet på den här punkten uttalar.\r\nFru talman! Jag skall alldeles strax avsluta. Jag\r\nvill bara återigen säga att det är väldigt viktigt att\r\nutskottet för trovärdigheten i och betydelsen av\r\ngranskningen kan hålla fast vid att det är fråga om en\r\nkonstitutionell administrativ granskning och att vi\r\ntillsammans i det utvärderingsarbete som vi lite sena-\r\nre skall ta oss an kan komma fram till gemensamma\r\nståndpunkter om hur granskningsarbetet bör läggas\r\nupp.\r\nJag vill, fru talman, till sist yrka på godkännande\r\nav utskottets anmälan i dess helhet.</pre><pre>Anf.  3  PER UNCKEL (m) replik:\r\nFru talman! Jag har en synpunkt och en fråga.\r\nFörst synpunkten: Något som jag tycker är ett lite\r\ntråkigt drag hos Göran Magnusson är att han anklagar\r\nallt som han inte gillar av anmälningar till KU för att\r\nvara partipolitisering av granskningen. Jag vill gärna\r\nsäga, med adress till samtliga riksdagens ledamöter,\r\natt jag tycker att det är rätt att anmäla när man miss-\r\ntänker att någonting är felaktigt, dvs. om man tror att\r\nnågonting kan innehålla något som bör granskas av\r\nKU, anmäl det! Det ger nämligen KU möjligheter att\r\nbedöma huruvida det funnits fog för misstanken eller\r\ninte. Restriktivitet i detta hänseende är inte av godo.\r\nMitt påpekande: Göran Magnusson understryker\r\natt det är bra med enighet. Jag delar den uppfattning-\r\nen. I ärendet Torgny Gustafsson fanns det en kristall-\r\nklar granskningsfråga, nämligen om det var korrekt\r\nav regeringen att okritiskt överföra de fackliga syn-\r\npunkterna till Strasbourg, trots att man visste att de på\r\nsannolika skäl kunde antas vara felaktiga och att de\r\ndärmed på sannolika skäl kunde antas stödja bara det\r\nfackliga intresset.\r\nTänk om vi i utskottet hade kunnat enas om att\r\nregeringar skall följa den princip som säger att man i\r\ngörligaste mån skall sträva efter att ge en god allsidig\r\nbild som är sanningsenlig också när den talar emot\r\nden egna regeringens intressen. Hade vi kunnat enas\r\nom att säga detta till regeringen, hade vi bidragit till\r\natt Sverige hade uppträtt på ett anständigare sätt inför\r\nEuropadomstolen i framtiden än vad man enligt min\r\nmening har gjort under de gångna fyra åren. Av detta\r\nblev det ingenting när socialdemokraterna skulle sätta\r\npennan till papperet. Då blev socialdemokraterna i\r\nutskottet - jag vill be Göran Magnusson om ursäkt\r\nför uttrycket - samma megafoner för det fackliga\r\nintresset som regeringen har varit för er.</pre><pre>Anf.  4  GÖRAN MAGNUSSON (s) replik:\r\nFru talman! Det råder enligt min mening ingen\r\ndelad uppfattning om att regeringen när den överläm-\r\nnar material och uppgifter, i det här fallet till dom-\r\nstolen i Strasbourg, skall eftersträva att i görligaste\r\nmån, som Per Unckel uttrycker saken, se till att mate-\r\nrialet är korrekt. Det finns också tidigare utskottsut-\r\ntalanden på den punkten. Materialet skall också vara\r\nkorrekt även om det faktiskt talar emot den svenska\r\nståndpunkten. På den punkten råder det ingen delad\r\nmening.\r\nDen delade meningen uppstår när Per Unckel och\r\nhans tre medreserverande partier inte kan bortse från\r\ndet partipolitiska intresset av Torgny Gustafssons\r\nkonflikt med svenska staten och måste anse att mate-\r\nrial som kommer från LO är per definition skumt och\r\nmåste ifrågasättas.\r\nDenna fråga hade varit betydligt lättare att klara ut\r\nom den borgerliga regeringen, i vilken Per Unckel\r\ningick, faktiskt hade vinnlagt sig om att skaffa sig lite\r\nkunskap om bakgrunden till den konflikt som den\r\nborgerliga regeringen var indragen i med kommissio-\r\nnen i Strasbourg. Men man avstod från att skaffa sig\r\nkunskap om detta och skickade inte in något material.\r\nMan bedömde att man inte skulle göra detta. Man\r\nansåg att konflikten var obefogad, trots att man inte\r\nhade något material att stödja sig på. Detta tycker jag\r\nmåste vara besvärande.\r\nDessutom skall sägas att regeringen till domstolen\r\nframförde att man inte kunde garantera att det materi-\r\nal som granskningen ursprungligen gällde var kor-\r\nrekt. Regeringen ville anordna vittnesförhör i dom-\r\nstolen för att säkerställa uppgifterna, men det avstod\r\ndomstolen ifrån.</pre><pre>Anf.  5  PER UNCKEL (m) replik:\r\nFru talman! I ett hänseende är Göran Magnusson\r\nen bättre man än vad Laila Freivalds är kvinna, höll\r\njag på att säga, om man jämför de bådas utsagor. I\r\nutskottet har Laila Freivalds frenetiskt förnekat att\r\nregeringen har en skyldighet att i det mål som nu\r\nsattes upp, nämligen Torgny Gustafsson mot svenska\r\nstaten, redovisa så ärligt och så uppriktigt som det\r\ngick hur det faktiskt låg till med fakta.\r\nDet hade varit bra, Göran Magnusson, om det vice\r\nordföranden nu säger i talarstolen hade stått i den\r\nsocialdemokratiska delen av utskottets betänkande.\r\nDet borde ha stått att enligt socialdemokraterna i\r\nutskottet skall man sträva efter att i mål av detta slag\r\nredovisa alla fakta även när de talar emot regeringen.\r\nDet är den första iakttagelsen.\r\nDen andra iakttagelsen är att om man anser detta,\r\nhur kunde man då vara så tondöv att man inte hörde\r\nvarningsklockorna? Inför utskottet har LO och andra\r\nredovisat hur det uppenbarligen till regeringen inför\r\nprocessen i Strasbourg inkom varningar om att det\r\nsom hade förts fram inte var korrekt. Men likväl åker\r\nregeringen till Strasbourg och blir den megafon för\r\nLO-intresset som vi reservanter kritiserar regeringen\r\nför att ha varit.\r\nTänk om Göran Magnusson i enighetens intresse\r\nhade haft kurage nog att säga detta. Då hade vi kun-\r\nnat bidra till en liten upprättelse för det Torgny Gus-\r\ntafsson har råkat ut för under de senaste 20 åren. Vi\r\nkunde ha tagit ett stort steg mot ett gott uppträdande\r\nav svenska regeringar inför Europadomstolen i Stras-\r\nbourg.\r\nMin slutsats är alltså dessvärre att socialdemo-\r\nkraterna i utskottet, när det väl har kommit till kritan,\r\nhar underordnat sig LO-intresset lika mycket som\r\nregeringen tyvärr gjorde före socialdemokraterna i\r\nKU. Jag beklagar detta för rättssäkerhetens skull, men\r\ndet är dessvärre den ofrånkomliga slutsatsen.</pre><pre>Anf.  6  GÖRAN MAGNUSSON (s) replik:\r\nFru talman! Den borgerliga regeringen hade ju\r\nockså kunnat skaffat sig de här kunskaperna, för-\r\nmedlat dem till domstolen och sagt samma sak som\r\nden socialdemokratiska regeringen sade några år\r\nsenare, nämligen att man inte kunde garantera att\r\ndessa uppgifter var korrekta, men att man var beredd\r\natt medverka till att vittnesförhör kunde hållas i dom-\r\nstolen så att domstolen själv kunde bilda sig en upp-\r\nfattningen om detta.\r\nSedan skall man också komma ihåg att domstolen\r\nsjälv har sagt att man inte betraktade uppgifterna som\r\nostridiga. Man säger också att de inte spelade någon\r\navgörande roll för utgången av målet vid det ena eller\r\ndet andra tillfället. Jag kan hålla med Per Unckel om\r\natt det i sig inte fritar en uppgiftslämnande regering\r\nfrån att se till att uppgifterna är så bra som möjligt.\r\nJag kan hålla med om det principiella resonemanget.\r\nMen om Per Unckel, i stället för att ägna mycket\r\nmöda åt reservationen i den här frågan i utskottet,\r\nhade läst vad som står mitt på s. 33 hade han sett att\r\nutskottets majoritet, socialdemokrater, vänsterpartis-\r\nter och miljöpartister, säger: \"Utskottet vill i detta\r\nsammanhang också understryka vad utskottet redan\r\ntidigare anfört om att det är av yttersta vikt att rege-\r\nringen alltid strävar efter att konventionsorganen\r\nerhåller fullständig och korrekt information, även när\r\ninformationen talar emot den ståndpunkt som rege-\r\nringen intagit i processen.\" Sedan hänvisas till ett\r\nKU-betänkande som är ett par år gammalt.\r\nDet står faktiskt i betänkandet. Per Unckel behö-\r\nver inte skriva debattartiklar eller uppta kammarens\r\ntid med att kritisera något som Socialdemokraterna\r\nredan har intagit som ståndpunkt i den här frågan.\r\nLåt mig sedan på några sekunder nämna detta\r\nmed partipolitik och anmälan till KU. Jag tycker\r\nnaturligtvis också att man på goda grunder och med\r\nett motiverat resonemang om konstitutionen och\r\nannat skall anmäla en fråga. Men man kan inte bara\r\nskriva: Granska om min misstanke är rätt att det är\r\nnågot fel här! Så kan man inte formulera frågan, men\r\ndet är ungefär det Per Unckel gör när han anser att en\r\ndel anmälningar skall försvaras i det här samman-\r\nhanget.</pre><pre>Anf.  7  KENNETH KVIST (v):\r\nFru talman! KU:s granskning är, som har sagts, ett\r\nmycket viktigt inslag i vårt politiska system. Riksda-\r\ngen väljer statsminister som utser sin regering. Rege-\r\nringen har sedan att utöva sitt ämbete under lagarna\r\nefter riksdagens beslut. Enligt regeringsformen är det\r\nriksdagen som är folkets främsta företrädare, men\r\nregeringen har ju en stor initiativmakt i politiken och\r\nskall se till att riksdagens beslut i praktiken blir ge-\r\nnomförda. Regeringen har genom initiativmakten och\r\ngenom sin exekutivmakt, dvs. genomförandemakt, en\r\nstarkt styrande ställning.\r\nDenna ställning har också stärkts i och med att\r\nSverige har blivit medlem i EU. Nu är regeringen inte\r\nbara förslagsställare till lag. Den är också direkt med\r\nom att stifta lag inte bara som propositionsavgivare\r\nutan i faktiska lagbeslut i EU:s olika ministerråd.\r\nMakt har därigenom egentligen förskjutits från riks-\r\ndagen till regeringen.\r\nDet är i sanning viktigt att regeringens maktställ-\r\nning och sätt att bruka sin position utsätts för gransk-\r\nning. Den sedvanliga granskningen av de svenska\r\nregeringsärendena samt administrativa rutiner måste\r\ndärför framdeles följas upp med en alltmer intensiv\r\ngranskning av regeringens arbete ur konstitutionell\r\nsynpunkt, dvs. hur man har ställt sig och verkat för\r\nbeslut och riktlinjer som riksdagen har angivit och\r\nhur man har tillvaratagit svenska intressen som har\r\ngrund i riksdagens beslut.\r\nEftersom EU-medlemskapet har gjort att riksda-\r\ngens lagstiftningsmakt har blivit en delad makt med\r\nministerrådet ökar egentligen behovet av en skärpt\r\nkontrollmakt gentemot regeringen när det gäller EU-\r\närendena. Ännu har vi inte i riksdagen funnit former-\r\nna för denna skärpta kontroll gentemot EU-ärendenas\r\nhantering.\r\nI dagens granskning snuddar vi bara vid ett be-\r\ngränsat sådant. Där har utskottet i enighet kunnat\r\nkonstatera att regeringen något rutinmässigt utgår\r\nfrån att hålla hemligt det som egentligen borde vara\r\noffentligt. Offentlighetsprincipen, som det råder stor\r\npolitisk enighet om i Sverige, skall också gälla hand-\r\nlingar från EU.\r\nDen granskning som vi utövar kritiseras ibland för\r\natt den kan få en politisk slagsida. Det gäller därför\r\natt tydliggöra och avgränsa vad saken gäller. Den\r\ngäller inte en politisk granskning av en regering. En\r\nregering har rätt att företräda sin politik, och rege-\r\nringsledamöter har rätt att uttala sig om politik efter\r\nsina värderingar, oavsett vad vi egentligen tycker om\r\ndessa, så länge de håller sig inom lagens råmärken\r\noch i enlighet med de beslut för politiken som riksda-\r\ngen har fattat.\r\nKU skall övervaka att regeringsmakten utövas\r\nunder lagarna och i enlighet med riksdagsbeslut. Men\r\nlagarna är ju i sig en produkt av politik. Det glömmer\r\nman ibland när diskussionen förs om att den gransk-\r\nning som konstitutionsutskottet utför borde ersättas\r\nav en granskning av någon sorts, vad man tror, opar-\r\ntiska experter, t.ex. jurister, som om dessa stod över\r\nvärderingar, politik och motsättningar i samhället.\r\nMen så är det inte. Det finns inga sådana indivi-\r\nder, som står utanför och ovanför samhällets sociala\r\nkonflikter, värderingar och intressen. Lagarna är en\r\nprodukt av politik och lämnar därför ibland tolk-\r\nningsmöjligheter. Granskningen hamnar därför, och\r\nkan därför ofta hamna, i en mycket intressant skär-\r\nningspunkt mellan juridik och politik. Det är detta,\r\nmenar jag, som gör granskningen så spännande, men\r\nsom också ställer krav på oss som granskare.\r\nMan skall också se att denna granskning läggs\r\nihop med all annan granskning i samhället som sker\r\nav regeringsmakten. Det finns flera kontrollinstru-\r\nment. Det arbete som läggs ned i riksdagens revision\r\noch av Justitieombudsmannen, osv., har nämnts här\r\ntidigare. Man kan därtill lägga offentlighetsprincipen\r\noch meddelarprincipen, som är värdefulla instrument\r\nför att granska makten, liksom en granskande journa-\r\nlistik i en i varje fall i viss mening formellt sett fri\r\npress.\r\nDen allmänna politiska debatten i medierna och\r\nute i samhället på olika mötesplatser, som den i riks-\r\ndagen, är också ett sätt att granska regeringen. KU:s\r\ngranskning är en aspekt av denna kritiska granskning\r\nav makthavare.\r\nGranskningen av de avsnitt som diskuteras i dag\r\ngrundas på anmälningar. Jag kan dela en av de syn-\r\npunkter utskottets ordförande har, nämligen att det är\r\nbra om många riksdagsledamöter anmäler ärenden till\r\nKU:s granskning. Men de skall inte göra det därför att\r\nde är politiskt missnöjda med ett utfall eller därför att\r\nde är i en värderingskonflikt med regeringen eller\r\nogillar ett uttalande från ett statsråd, utan om de anser\r\natt ett agerande är felaktigt i konstitutionell mening.\r\nDå är det bättre med fler anmälningar än färre. Det är\r\nupp till konstitutionsutskottet att pröva anmälningar-\r\nna och undersöka om det finns en konstitutionell\r\nhund begraven och om ärendet är värt att granska\r\neller om anmälningen är ett uttryck för någon sorts\r\npolitisk ambition. Man är kanske missnöjd med ett\r\npolitiskt beslut och vill driva saken vidare.\r\nIbland kan man tyvärr - Göran Magnusson har\r\nexemplifierat det - konstatera att några av gransk-\r\nningsärendena är av mer politisk natur. Det visade sig\r\nockså, när utskottsordföranden gick igenom en del av\r\närendena i sitt inlägg här tidigare, att inte heller han\r\nkunde avhålla sig från partipolitiska värderingar eller\r\ninsinuationer.\r\nTa t.ex. fallet med kulturminister Ulvskog och af-\r\nfären kring Marieberg. Två tidningsmän ville ha ett\r\nuttalat stöd för en affär som skulle lett till ökad kon-\r\ncentration inom massmediesfären.\r\nDe fick inget uttalat stöd av regeringen eller av\r\nministern. Så långt är det fakta. Detta har utskottet\r\nkonstaterat. Men ändå vill moderaterna i ett särskilt\r\nyttrande, och nu också utskottets ordförande, insinue-\r\nra att ministern hade sagt någonting annat eller agerat\r\nannorlunda om en socialdemokratisk tidning hade\r\nkunnat komma ifråga för en affär. Men den frågan är\r\nknappast konstitutionell. Ministern har rätt att uttala\r\natt hon tycker att en affär är bra eller att hon tycker att\r\nen affär är dålig. I konstitutionell mening är denna\r\nanmälan tvivelaktig, anser jag.\r\nSamma sak gäller anmälan om digital TV, som vi\r\nskall diskutera senare. Regeringen har agerat på ett\r\nsådant sätt att man har lagt fram proposition efter\r\nproposition och fått godkänt av riksdagen vad det\r\ngäller detta. Likväl följer vissa ledamöter upp sitt\r\nmissnöje med riksdagens beslut, och det faktum att\r\nregeringen har handlat enligt detta, med en anmälan\r\ntill konstitutionsutskottet.\r\nMan säger att regeringen har försökt beskära TV-\r\nföretagens yttrandefrihet. Företagen har sökt tillstånd\r\nför att bedriva markbaserade digitala sändningar\r\ndärför att de har velat visa ett antal typer av program,\r\nsom man har räknat upp. Regeringen har sagt att\r\nföretagen får visa precis de typer av program som de\r\nhar ansökt om i betydande omfattning. Det är inne-\r\nhållet i deras tillstånd. Företagen har alltså fått precis\r\ndet de har begärt. Ingen har egentligen klagat. Men\r\neftersom de borgerliga partierna får uppleva markba-\r\nserad digital TV, som de inte vill ha, och eftersom det\r\nheller inte har skett en utauktionering på rent kom-\r\nmersiell grund vill de föra detta politiska missnöje\r\nvidare.\r\nAnledningen till anmälan av det ärende vi snart\r\nskall diskutera i större detalj är också sökt. Utskottets\r\nordförande kommer förmodligen inte att delta, efter-\r\nsom han då är jävig. Det handlar om Torgny Gustafs-\r\nson-fallet. Ärendet handlar egentligen inte om kon-\r\nflikten mellan facket och småföretagaren. Det handlar\r\nom hur staten Sverige via regeringen skall förhålla sig\r\nnär svensk lagstiftning och svensk modell är satt i\r\nfråga inför internationella organ. Det är det som är\r\nnyckeln.\r\nVi har enats om att man givetvis skall uppträda\r\nsanningsenligt. Men den socialdemokratiska rege-\r\nringen har faktiskt sanningsenligt återgivit det som\r\nfacket har angivit som utgångspunkt för att man har\r\nanvänt sin konflikträtt. Regeringen har också aktivt\r\nförsvarat den svenska modellen och fackföreningar-\r\nnas konflikträtt.\r\nDen borgerliga regeringen försvarade Sverige på\r\nett så passivt sätt. Dess företrädare inför Europeiska\r\nkommissionen, Carl Henrik Ehrenkrona, säger föl-\r\njande: \"Jag kan bara säga att det inte var något hel-\r\nhjärtat försvar för den svenska modellen\". Detta är\r\nanmärkningsvärt. Man vill bakvägen och genom\r\npassivitet åstadkomma beslut som skall leda till att\r\nman kan urholka de fackliga medlemmarnas rättig-\r\nheter.\r\nDet handlar om den lilla och den stora människan\r\ni sammanhanget. De anställda vore utan de fackliga\r\norganisationerna de verkligt små i samhället.\r\nFru talman! Det finns alltid saker som kan göras\r\nbättre. Visst har det funnits en hel del problem. Vi har\r\nsett det även i detta granskningsbetänkande från KU.\r\nVi har kunnat påpeka hur praxis och regelverk kan\r\noch bör förbättras. Men man kan också, som ett sam-\r\nlande omdöme över den senaste regeringsperioden -\r\nanmälningarna gäller framför allt denna - säga att det\r\nbara har funnits skäl till kritik i några fall där lagstift-\r\nningstolkningen har varit problematisk. Vi har inte\r\nkunnat finna skäl för några väldigt tydliga anmärk-\r\nningar i formell mening.\r\nDet är ett ganska gott betyg, men vi får inte slå\r\noss till ro. Kampen för öppenhet, för att förhindra\r\nmaktmissbruk och granskningen av makthavare är en\r\nfortgående process. Granskningen är ett sätt, i sig ett\r\nmål och ett medel, att hålla regeringarna på det vi kan\r\nkalla den smala vägen. I den andan får konstitutions-\r\nutskottet även framdeles fullfölja sin granskning.\r\nJag vill också säga att utan en oförvitlig och duk-\r\ntig personal på konstitutionsutskottets kansli skulle\r\ngranskningen inte vara möjlig. Eftersom ordföranden\r\noch vice ordföranden vid den här tidpunkten har\r\nglömt att tacka utskottets kansli för dess gedigna\r\narbete vill jag passa på att göra det och räknar säkert\r\nmed att de också instämmer i detta tack.</pre><pre>Anf.  8  PER UNCKEL (m) replik:\r\nFru talman! Får jag göra ett par kommentarer till\r\nKenneth Kvists påpekanden. Han förfaller likt Göran\r\nMagnusson till anklagelser gentemot alla vars\r\ngranskningsuppgifter han inte gillar och hävdar att\r\ndessa är partipolitiska. Jag tror att denna debatt skulle\r\nvinna på mer diskussion i den konstitutionella saken\r\noch mindre av denna typ av undanflykter inför det\r\nsom Kenneth Kvist uppenbarligen inte vill diskutera.\r\nFör det första Svenska Dagbladet och Bonniers:\r\nDet säger sig väl självt att det hade varit av central\r\nbetydelse om de uppgifter är sanna som säger att\r\nparallellt med att Svenska Dagbladet och Bonniers\r\ndiskuterade med Marita Ulvskog utarbetades, möjli-\r\ngen på hennes inrådan, en motsvarande plan för tid-\r\nningen Arbetet, och denna skulle från regeringens\r\nsida ha kommit att påverka bedömningen av affären\r\nmellan Bonniers och Svenska Dagbladet. Mitt påpe-\r\nkande i denna debatt är att det är att beklaga att ut-\r\nskottet inte har möjligheter att gå till botten med vad\r\nsom faktiskt var sant.\r\nFör det andra digital-TV: Det utskottet har att\r\ngranska enligt anmälan är huruvida regeringen har\r\nställt villkor för programverksamhet som står i strid\r\nmed lagen. Huvudregeln i yttrandefrihetsgrundlagen\r\när att man inte får ställa villkor för sändningstillstånd.\r\nOm det kan göras gällande, vilket jag menar att det\r\nkan göra, att regeringen har ställt sådana villkor,\r\noavsett på vems inrådan, är detta konstitutionellt\r\nanmärkningsvärt.\r\nFör det tredje fallet Torgny Gustafsson: Som\r\nKenneth Kvist alldeles riktigt säger har regeringen\r\nsanningsenligt återgivit vad facket angivit som motiv\r\nför sin konflikt. Det är precis detta som är problemet.\r\nRegeringen har bara återgivit vad facket har sagt och\r\nslängt in brasklappen att man inte riktigt vet, trots att\r\nman i realiteten genom idoga påpekanden innan\r\nStrasbourgprocessen visste att detta var uppgifter som\r\nmed fog kunde ifrågasättas.\r\nDet gäller att inte bara säga att regeringen skall\r\nvara sanningsenlig, utan också att vara beredd att\r\nkritisera den när den har brustit.</pre><pre>Anf.  9  KENNETH KVIST (v) replik:\r\nFru talman! Per Unckel tar då i. Det är inte så att\r\njag säger att alla anmälningar som jag inte har samma\r\nuppfattning om bara är partipolitiska eller något så-\r\ndant. Jag gav bara några exempel. Att det sedan råkar\r\nvara så att moderaterna gärna missbrukar KU-\r\ninstitutet och känner sig träffade må så vara.\r\nI de här fallen är det en insinuation och ingenting\r\nannat att säga att om tidningen Arbetet eller om en\r\nsocialdemokratisk tidning hade fått - men nu fick den\r\nju inte detta. Vi vet ju ingenting om hur ministern\r\nskulle ha agerat om, ifall inte. Om inte om hade varit,\r\nså hade käringen varit kung, eller vad man brukar\r\nsäga i ett gammalt talesätt. Konstitutionsutskottets\r\ngranskning kan faktiskt inte ske på sådan lösan grund.\r\nI fallet Torgny Gustafsson höll Sverige på att\r\nförlora när den borgerliga regeringen låtsades att det\r\növer huvud taget inte fanns några motiv för den fack-\r\nliga organisationens stridsåtgärder. Det var på grund\r\nav att den borgerliga regeringen inte ville försvara\r\nden svenska modellen, därför att man ville ändra den\r\nsvenska modellen. Man ville ha tillbaka ett samhälle\r\ndär de anställda skall stå med mössan i vacker hand\r\ninför arbetsgivarna. Det är denna passivitet som är det\r\nmest anmärkningsvärda i detta. Man kan inte anklaga\r\ndem inför internationell domstol, där den svenska\r\nstaten är anklagad och försöker försvara den svenska\r\nstaten, den svenska modellen och därmed riksdagens\r\nbeslut.</pre><pre>Anf.  10  PER UNCKEL (m) replik:\r\nFru talman! Ingen förmenar staten möjligheten\r\noch rätten att försvara sig. Det vi som är reservanter\r\nhävdar är att man skall försvara sig på ett anständigt\r\nsätt. Svenska staten skall inte försvara sig med hjälp\r\nav uppgifter som man på sannolika skäl visste var\r\nfalska. Det är detta som är kärnan i ärendet, att rege-\r\nringen blir budbärare för fackliga intressen som man\r\nhar upplysts om på allvar kan ifrågasättas.\r\nOm Sverige skall kunna hävda en roll som re-\r\nspekterad part i Europadomstolen och dessutom kun-\r\nna bli föredöme för andra är det inte acceptabelt att\r\nden svenska staten beter sig på detta sätt.\r\nOm Svenska Dagbladet och Marieberg vill jag sä-\r\nga att Moderata samlingspartiet, som Kenneth Kvist\r\nmycket riktigt vet, har anslutit sig till samma slutsats i\r\ndetta granskningsärende som hans eget parti har skri-\r\nvit under. Det vi har beklagat är att de former utskot-\r\ntets granskning har inte har givit möjligheter att gå till\r\nbotten med det som i diskussionen har hävdats har\r\nhänt. Det är det som är kärnan i vårt särskilda yttran-\r\nde, nämligen att det måste finnas möjligheter för ett\r\nkonstitutionsutskott att faktiskt ta reda på vad som har\r\nhänt. Finns inte de möjligheterna öppnar detta en\r\navgrund för bekymmer av mycket större slag än detta\r\närende ger prov på.</pre><pre>Anf.  11  KENNETH KVIST (v) replik:\r\nFru talman! Samma slutsats, men likväl insinua-\r\ntioner i såväl ett särskilt yttrande som från den här\r\ntalarstolen. Det hade ju varit onödigt när man kom-\r\nmer fram till samma slutsats, nämligen att statsrådet i\r\nfråga inte har begått någon handling som är tveksam\r\nur konstitutionell synpunkt.\r\nNär det återigen gäller statens försvar har rege-\r\nringen påpekat att man visst inte går i god för fackets\r\nuppgifter. Men den kärande, om jag så får säga, dvs.\r\nsmåföretagaren som så att säga reser målet mot och\r\nangriper den svenska staten vid domstolen, har ju gett\r\nsin synpunkt på det hela.\r\nI första läget avstår den borgerliga regeringen från\r\natt göra konflikten begriplig för domstolen eller för\r\nkommissionen, som i första ledet behandlar ärendet.\r\nSedan går det till domstolen, och den socialdemokra-\r\ntiska regeringen försöker då ge en allsidig bild av\r\nkonflikten. Den ena partens syn hade de europeiska\r\ninstitutionerna. Då ville regeringen också återge den\r\nandra partens syn, för att materialet i domstolen\r\nskulle vara fullvärdigt.\r\nDet kan jag inte finna klandervärt. Det har inte i\r\ndetta fall varit regeringens sak att gå in i den här\r\nkonflikten och försöka se efter om vare sig den ena\r\neller andra partens uppgifter har varit korrekta. Dess\r\nuppgift har bara varit att visa hur läget har varit och\r\nvad konflikten har gällt. Det har man gjort, och Sve-\r\nrige har blivit friat i det fallet.</pre><pre>Anf.  12  INGVAR SVENSSON (kd):\r\nFru talman! Kenneth Kvist är en klok man -\r\nibland. Speciellt klok var han när han nyss uttalade\r\nuppskattande ord om KU-kansliets personal. Jag\r\ninstämmer i dessa uppskattande ord. Det är ett under-\r\nstatement att påstå att kansliets kompetens är av\r\ngrundläggande betydelse för utskottets arbete.\r\nFru talman! Konstitutionsutskottets vårgranskning\r\nav regeringen just denna vår kanske inte skall ses som\r\nenormt unik. Det finns förstås principiellt och kon-\r\nstitutionellt intressanta områden, t.ex. fallet Torgny\r\nGustafsson - som har debatterats tidigare. Men man\r\nkan konstatera att några väldigt dramatiska och\r\nspektakulära händelser inte har fokuserats i konstitu-\r\ntionsutskottets granskning. Man kan skämtsamt påstå\r\natt detta möjligen kan bero på passivitet från rege-\r\nringens sida - gör regeringen inget, gör regeringen\r\ninte heller så många fel. Möjligen är det också tecken\r\npå försiktighet från regeringens sida. Men utgångs-\r\npunkten bör förstås alltid vara att regeringen bör följa\r\nförfattningen och de lagar som reglerar regeringens\r\nverksamhet.\r\nFru talman! Konstitutionsutskottet utgör en makt-\r\nfaktor i den meningen att utskottet kan uppfattas som\r\nen påminnelse om regeringens och statsrådens ofull-\r\nkomlighet. KU:s fortlöpande granskning av regering-\r\nen är ett viktigt inslag i demokratins maktdelning.\r\nGranskningen är en del av ett signalsystem som ger\r\nsignaler om det konstitutionellt och legalt godtagbara\r\ni regeringens maktutövning. Betänkande KU25, som\r\nvi nu debatterar, anmäls till kammaren och medför ju\r\nefter detta inga vidare åtgärder. Det är dock ett viktigt\r\ndokument i den demokratiska processen och opini-\r\nonsbildningen.\r\nFru talman! Konstitutionsutskottet är nog mer än\r\nandra utskott ett konsensusutskott. När vi bedömer\r\nregeringens verksamhet försöker vi enas kring verk-\r\nlighetsbeskrivningen och försöker i samstämmighet\r\ntolka författningen och övriga lagar. Debatter av den\r\ntypen brukar förstås inriktas mot skillnaderna i syn-\r\nsätt mellan de olika partierna, men en vanlig bild är\r\natt utskottet i många frågor uppnår en betydande\r\nsamsyn. Det är viktigt att det är så.\r\nFru talman! Jag skall här beröra några områden\r\ndär utskottet är enigt men där det finns intressanta\r\nfaktorer och synpunkter med i bilden - inte minst för\r\nregeringens framtida agerande.\r\nAnskaffandet av Leopardstridsvagnarna är ju i\r\nvissa avseenden ett intressant område för analys i\r\nbetänkandet. Vi är eniga i vår bedömning av det hela.\r\nDet finns ingen generellt föreskriven skyldighet för\r\nregeringen att informera riksdagen i frågor om verk-\r\nställighet av riksdagens beslut. Vi konstaterar att även\r\nom det inte fanns någon formell informationsskyldig-\r\nhet, hade regeringen haft ett antal möjligheter att ändå\r\ngöra detta. Vi anser att i framtiden bör riksdagen\r\ninformeras om större ärenden där upphandling sker\r\npå annat sätt än vad som är brukligt.\r\nFru talman! De aktuella stridsvagnarna köps inte\r\nutan snarare hyrs eller leasas, eller hur man nu skall\r\nuttrycka det, i varje fall har man nyttjanderätt av dem\r\nmed möjlighet att senare friköpa dem. Anskaffandet\r\nav Leopardstridsvagnarna var och är alltså verkligen\r\nen intressant konstruktion. Det är en så intressant\r\nkonstruktion att Försvarsdepartementet kommer med\r\nen lysande konstitutionell nyordning när man skall\r\nförklara affären. Man säger helt sonika att nyttjande-\r\nrätt till sin innebörd kan likställas med en äganderätt.\r\nMärkligt nog instämmer de båda f.d. försvarsmi-\r\nnistrarna i detta påstående vid KU:s utfrågningar.\r\nMest intressant är möjligen att moderaten Anders\r\nBjörck har denna syn på äganderättsprincipen.\r\nFru talman! Nu avlämnar ju inte staten någon ba-\r\nlansräkning för statens ekonomi, men helt klart skulle\r\nen sådan gjort åtskillnad mellan nyttjanderätt och\r\näganderätt. De kan självfallet inte likställas.\r\nFru talman! Inom parentes kan man ju dessutom\r\nsäga att om nyttjanderätt och äganderätt skall likstäl-\r\nlas, vore det en revolutionerande nyhet för Sveriges\r\nsamiska befolkning.\r\nFru talman! Ett annat principiellt intressant områ-\r\nde hittar vi i anmälan mot Margot Wallström angåen-\r\nde dispens för folktandvården i Värmland. Det har\r\näven tidigare nämnts i debatten. Även här har vi ett\r\nenigt utskott bakom skrivningarna. Huvudregeln är\r\natt regeringen inte kan medge undantag från lag men\r\nväl från förordning som regeringen själv utfärdat.\r\nFormellt har regeringsbeslutet här avsett dispens från\r\negna förordningsföreskrifter, men i praktiken har\r\nbeslutet inneburit ett undantag från tandvårdsförsäk-\r\nringen enligt lagen om allmän försäkring. Utskottet är\r\nganska skarpt då det säger att det rättsenliga i rege-\r\nringens beslut framstår som tvivelaktigt.\r\nJag tror att det är viktigt att regeringen i framtiden\r\när mycket vaksam i den här typen av beslut. Det får\r\ninte bli så att dispens från en förordning i praktiken\r\nmedger undantag från en lag som riksdagen stiftat.\r\nOm regeringen i sin beredning uppfattar rättsläget\r\nsom oklart och osäkert, bör man avstå från beslut\r\neller vända sig till riksdagen för stöd.\r\nFru talman! Det finns ett spänningsfält mellan re-\r\ngeringens möjligheter att sekretessbelägga handlingar\r\noch den omhuldade svenska offentlighetsprincipen.\r\nVi har granskat ett sådant ärende. Även på denna\r\npunkt är utskottet enigt i sin bedömning. Min parti-\r\nkamrat Björn von der Esch har i ett särskilt yttrande\r\npekat på att harmlösa skrivelser inte skall hemlig-\r\nstämplas.\r\nFru talman! Utskottet konstaterar att det skadebe-\r\ngrepp som finns i sekretesslagen inte får ges en för\r\nvid innebörd. Å andra sidan har regeringen möjlighet\r\natt sekretessbelägga handlingar. Det har diskuterats\r\nförr att utrikessekretessen inte får bli rutinmässig, och\r\ndet förtjänar verkligen att upprepas. Regeringen\r\nmåste ta på sig ett stort ansvar för att uppfylla tryck-\r\nfrihetsförordningens företräde för offentlighet. Rege-\r\nringen har inte överskridit sina befogenheter, men\r\nborde vara en engagerad tillskyndare av offentlig-\r\nhetsprincipen och ett föredöme i hanterandet av den.\r\nDå blir det lättare att söka vidga den till andra områ-\r\nden i världen. Så jag kan väl försiktigtvis framföra en\r\nförhoppning om god bättring på den punkten.\r\nFru talman! Redan här vill jag konstatera att krist-\r\ndemokraterna står bakom sina reservationer, men för\r\ntids vinnande yrkar jag på godkännande av anmälan\r\nenbart i reservation 1.\r\nGöran Magnusson hade några synpunkter när det\r\ngäller anmälningar om granskning på konstitutionell\r\ngrund. Det är intressant och viktigt att anmälningarna\r\ntill konstitutionsutskottet är seriösa, så att vi slipper\r\natt hantera strunt.\r\nDet finns exempel på sådant i årets granskning.\r\nDet har förekommit under i stort sett alla år. Vi krist-\r\ndemokrater behöver inte ta åt oss av den kritiken. Vi\r\när sparsamma med anmälningar av statsråden.\r\nDet är få i utskottet som har erfarenhet - egentli-\r\ngen bara Inger René och jag som satt som ordinarie\r\nledamöter 1991-1994 - av hur det fungerar när soci-\r\naldemokraterna är i opposition. Man kan försiktigtvis\r\nantyda att oppositionsrollen avspeglade sig i anmäl-\r\nningarna, anmälningsfrekvensen samt även i reserva-\r\ntionerna.</pre><pre>Anf.  13  GÖRAN MAGNUSSON (s) replik:\r\nFru talman! Det gällde närmast frågan om anmäl-\r\nningarna. Det råder ingen oenighet om det resone-\r\nmang vi förde tidigare och det som Ingvar Svensson\r\nnu tar upp om seriösa och grundade konstitutionella\r\nskäl för anmälan.\r\nDet vore väl bra om KU kunde utveckla sitt reso-\r\nnemang kring anmälningarna, så att när det kommer\r\nin mindre omdömesgilla eller ovidkommande anmäl-\r\nningar kan de enkelt avföras. Sedan har KU egna\r\nmöjligheter att göra anmälningar.\r\nJag har ingen uppfattning om omfattningen på\r\nanmälningsfrekvensen hos socialdemokraterna i op-\r\nposition. Jag vill mera i efterhand konstatera att det är\r\ntråkigt att socialdemokraterna inte anmälde den bor-\r\ngerliga regeringen för handläggningen av fallet Torg-\r\nny Gustafsson. Det var uppenbara brister i den hand-\r\nläggningen.</pre><pre>Anf.  14  INGVAR SVENSSON (kd) replik:\r\nFru talman! Vi har egentligen inga skilda uppfatt-\r\nningar på den punkten. Det vore bra om det gick att\r\nhantera de anmälningar som försöker koka en soppa\r\npå en spik, eller t.o.m. försöker koka soppa utan en\r\nspik, på ett mera rutinmässigt sätt i det fortsatta arbe-\r\ntet. Jag är beredd att medverka i en sådan utveckling.\r\nMan skall inte bortse från att anmälningsmöjlig-\r\nheten finns för alla riksdagens ledamöter. Nu och då\r\nkan någon drabbas av ett anfall av \"oseriositet\". Det\r\nkan vara en svårighet för det egna partiet att inte följa\r\nupp en sådan anmälan i utskottet och försöka göra\r\nden seriös. Jag vill påpeka de rent praktiska svårig-\r\nheterna i hanterandet - som inte är fokuserat på något\r\nsärskilt parti.</pre><pre>Anf.  15  ÅSA TORSTENSSON (c):\r\nFru talman! All offentlig makt i Sverige utgår från\r\nfolket. Riksdagen är folkets främsta företrädare. Och\r\nriksdagen har till uppgift att granska rikets styrelse\r\noch förvaltning. En av riksdagens viktigaste uppgifter\r\när dess kontrollerande makt, och främst är dess\r\ngranskning av statsråd och hur regeringsärenden\r\nhandläggs.\r\nSom ny ledamot i konstitutionsutskottet kan jag\r\nnaturligtvis inte hänvisa till tidigare gedigna erfaren-\r\nheter av granskningen av regeringen och dess stats-\r\nråd, men jag vill ändå nämna att jag uppskattar myck-\r\net den öppna debatt som har skett inom utskottets\r\nramar vad avser just de granskningsärenden som\r\nkonstitutionsutskottet har haft att granska under vå-\r\nren. Jag anser att utskottets inre arbete är avgörande\r\nför granskningsresultatets tyngd och den fortsatta\r\ndebatten.\r\nJag vill särskilt poängtera den diskussion som\r\nförts i konstitutionsutskottet om vikten av att skilja på\r\nkonstitutionell och politisk granskning - en viktig\r\ndefinitionsfråga värd att upprepas, eftersom skiljelin-\r\njen inte alltid är självklar även om den så skall vara.\r\nDessutom återfinns det ibland i den offentliga debat-\r\nten och i medierna en sammanblandning av dessa vitt\r\nskilda granskningsuppgifter, vilket kan få grunderna\r\nför bedömningen att framstå som oklara och svårför-\r\nståeliga för allmänheten.\r\nDärför anser jag det mycket värdefullt att vårens\r\ngranskning, som också sagts tidigare, resulterar i att\r\nkonstitutionsutskottet självt skall granska sitt eget\r\narbete just i syfte att utveckla den konstitutionella\r\ngranskningen. Ett sådant arbetssätt borde också re-\r\nsultera i en tydligare markering av de frågor som är\r\nav konstitutionell karaktär och ej av politisk karaktär.\r\nVad jag anser är viktigt i granskningen av statsrå-\r\nden är just att vi är granskande och inte är en domstol.\r\nDen granskning som konstitutionsutskottet är satt att\r\nansvara för är en av flera granskningar som sker i ett\r\nöppet och demokratiskt samhälle som har till syfte att\r\ngranska om maktens företrädare sköter sig. Därför är\r\nbåde rätten att anmäla statsråd till granskning och den\r\ndärefter öppna utfrågningen mycket viktig för att\r\nbevara och utveckla demokratin.\r\nEn bra genomförd granskning bidrar till att före-\r\nbygga och förhindra missbruk av makt. Dessutom har\r\nen bra genomförd granskning en uppgift innebärande\r\nutveckling av demokratin där demokratins arbetsfor-\r\nmer ständigt förtydligas och kan förbättras.\r\nEn öppen och effektiv granskning av makten och\r\ndess utövare är en av de viktigaste grundbultarna i en\r\nlevande demokrati. För att det skall kunna vara en\r\neffektiv granskning av makthavarna och deras äm-\r\nbetsutövning krävs det dock en mångfald av granska-\r\nre. Jag vill påstå att även våra medier och mångfalden\r\nav medier är mycket viktiga. Den i svenska folket så\r\ndjupt rotade och väl förankrade offentlighetsprincipen\r\ni kombination med självständiga och modiga grävan-\r\nde journalister stärker och utvecklar demokratin och\r\nförhindrar fiffel och båg. Det är en nog så viktig fak-\r\ntor att lyfta till debatt, med anledning av den valrörel-\r\nse som vi nu befinner oss i och den avsaknad av öp-\r\npenhet i EU:s institutioner som vi från svenskt håll\r\nefterlyst och ställt krav på.\r\nFru talman! I många ärenden är utskottet enigt i\r\nsin bedömning och i sina iakttagelser. Tyvärr finns\r\ndet några ärenden där utskottet inte har getts möjlig-\r\nhet att granska, på grund av att de inblandade har\r\nställt sig utanför och inte stått till förfogande för ut-\r\nskottet. Det gäller anmälningsärendet som rör försälj-\r\nningen av Svenska Dagbladet till Marieberg. Det är\r\nallvarligt att sådant sker, och det är naturligtvis en\r\nsituation som vi också bör beakta framgent.\r\nVad gäller de enskilda granskningsärendena har\r\nCenterpartiet gjort den bedömningen att det finns ett\r\närende som är mycket viktigt, nämligen statens talan i\r\nmålet enligt Europakonventionen mellan Torgny\r\nGustafsson och svenska staten. Det ärendet är så\r\nallvarligt att det borde ha resulterat i kritik riktat mot\r\nden socialdemokratiska regeringen. Torgny Gustafs-\r\nson-ärendet är ett av flera ärenden där två olika rege-\r\nringar har varit inblandade. Därför blir det i sak in-\r\ntressant att granska också av den anledning som jag\r\ntidigare anförde om en konstitutionell granskning\r\nkontra politisk granskning.\r\nJag kommer att ytterligare anföra ställningstagan-\r\ndet under ärendet som berör regeringens agerande vid\r\nEuropadomstolens prövning av målet mellan Torgny\r\nGustafsson och svenska staten.\r\nEftersom det är ett ärende som också i sin pro-\r\nblematik visar på ideologiska skiljelinjer vad avser\r\nsjälva ursprungsfrågan, är det viktigt att denna typ av\r\ngranskningsärende får ta sin tid. Jag upplever att\r\nkonstitutionsutskottets handläggning av frågan och\r\nutfrågningen har hanterats på det sättet. Vi har för-\r\ndjupat oss både i uppföljningen av frågesvar och i den\r\ntillgängliga information som har getts.\r\nEtt ärende som detta, som i sin struktur är svårtill-\r\ngängligt, har också tagit en stor del av granskningen.\r\nVi kanske framgent också skall göra en utvärdering\r\nav hur denna form av ärenden hanteras. Tyvärr kunde\r\nKU inte enas kring kritiken mot regeringen för att den\r\ninte eftersträvat fullständig och korrekt information\r\ntill Europadomstolen. Detta har fått som resultat att\r\nCenterpartiet har reserverat sig till förmån för att\r\nkritik skall riktas mot den socialdemokratiska rege-\r\nringen.\r\nEtt annat ärende som jag vill peka på där jag inte\r\nåterkommer är regeringens beslut om sekretess be-\r\nträffande en skrivelse från Europeiska kommissionen.\r\nDet är ett enigt utskott som pekar på vikten av stor\r\nöppenhet vad gäller allmänna handlingar och att detta\r\nsjälvklart även gäller handlingar från Europeiska\r\nunionen. Utskottet har inte gjort någon överprövning\r\nav regeringens beslut om sekretessläggning av ären-\r\ndet, och därför finns heller ingen anledning att rikta\r\nkritik mot handläggningen. Däremot lyfter jag ären-\r\ndet, eftersom det är ett ärende som för Sverige är av\r\nviktig demokratisk karaktär, i enlighet med vad jag\r\ninledde med att säga. Just för att kunna utveckla de-\r\nmokratin och stärka öppenheten i samhället, som\r\nnumera också inkluderar EU, måste formerna för den\r\nsvenska lagstiftningen vad avser sekretess och of-\r\nfentlighet mycket noga följas.\r\nFru talman! Jag yrkar på godkännande av anmälan\r\ni reservation nr 1, och i övrigt ställer jag mig bakom\r\nkonstitutionsutskottets granskningsrapport.</pre><pre>Anf.  16  GÖRAN MAGNUSSON (s) replik:\r\nFru talman! Jag vill bara klarlägga att det i ut-\r\nskottet inte råder någon skillnad i uppfattning i fråga\r\nom att uppgifter som regeringar lämnar till domstolen\r\ni Strasbourg eller till något annat internationellt organ\r\ni görligaste mån, som utskottets ordförande uttryckte\r\nsaken under debatten, skall vara korrekta. På den\r\npunkter råder det ingen oenighet. Där hade vi gott\r\nkunnat vara överens - och vi är väl egentligen också\r\növerens.\r\nVad diskussionen och oenigheten i utskottet sna-\r\nrare handlar om är om det var försvarligt att sända in\r\nde uppgifter som förmedlades från LO för att klargöra\r\nden ena partens ståndpunkt i den bakomliggande\r\nkonflikten. Där har regeringen markerat att detta är\r\nuppgifter som kommer från den ena parten. Man ville\r\nockså ordna med vittnesförhör i domstolsförhand-\r\nlingen för att se om man kunde utröna kvaliteten eller\r\nkorrektheten i uppgifterna på ett bättre sätt. Det avvi-\r\nsades av domstolen.\r\nFru talman! Jag tycker att det är angeläget att vi\r\nupphör med att säga att majoriteten i utskottet försva-\r\nrar att man sänder in undermåliga uppgifter. Det gör\r\nvi inte. Vad vi anser är att det var försvarligt att sända\r\nin de här uppgifterna med de reservationer som rege-\r\nringen gjorde.</pre><pre>Anf.  17  ÅSA TORSTENSSON (c) replik:\r\nFru talman! Ja, Göran Magnusson, där kan vi ha\r\nolika åsikter. Jag anser att det kan vara försvarligt\r\nförst när man själv kan ta ansvar för innehållet och\r\ndess korrekthet. Däri består också skillnaden mellan\r\nreservanternas och majoritetens ställningstagande i\r\närendet Torgny Gustafsson.</pre><pre>Anf.  18  GÖRAN MAGNUSSON (s) replik:\r\nFru talman! Återigen hänvisar jag till det utskotts-\r\nuttalande som riksdagen sedan ställde sig bakom vid\r\n1997/98 års riksmöte. Man slår där fast att det finns\r\nmycket höga krav på korrekthet i uppgiftslämnandet\r\ntill domstolen i Strasbourg. Det var den det gällde i\r\ndet sammanhanget. Det råder inga delade meningar\r\npå den punkten.\r\nDet som möjligen är intressant för den vidare dis-\r\nkussionen - det finns en särskild debattpunkt om\r\ndenna fråga längre fram på föredragningslistan - är\r\natt Torgny Gustafsson i domstolsförhandlingen när\r\nmaterialet lämnas in anser två saker: dels att det inte\r\nskall lämnas in av processtekniska skäl, dels att de\r\nuppgifter som finns i materialet är irrelevanta för\r\nbedömningen av den process som Torgny Gustafsson\r\när inblandad i.\r\nDet kan inte sakna intresse för bedömningen av\r\nhela frågan, att Torgny Gustafsson ansåg att uppgif-\r\nterna var irrelevanta för bedömningen av den process\r\nsom han drev i domstolen i Strasbourg.</pre><pre>Anf.  19  ÅSA TORSTENSSON (c) replik:\r\nFru talman! Lika relevant är att den svenska soci-\r\naldemokratiska regeringen, när man är budbärare av\r\ninformation från LO, fördjupar sig i materialet. I\r\nslutändan var det ett material som var ganska avgö-\r\nrande för utfallet i domstolen.</pre><pre>Anf.  20  HELENA BARGHOLTZ (fp):\r\nFru talman! När jag nu för första gången under\r\nmin första mandatperiod som riksdagsledamot deltar i\r\noch fattar beslut om granskningen av statsrådens\r\nverksamhetsutövning är det för mig en ny och mycket\r\nannorlunda uppgift jämfört med vad jag varit med om\r\ni min kommunalpolitiska verksamhet.\r\nNågon motsvarighet till KU:s granskning före-\r\nkommer inte i den kommunala världen. Jag gör därför\r\nden reflexionen, efter mina nyvunna erfarenheter som\r\ngranskande KU-ledamot, att man kanske borde införa\r\nnågon typ av kommunala konstitutionsutskott med\r\nuppdrag att granska tjänsteutövningen hos nämnder\r\noch styrelser och handläggningen av kommunala\r\närenden. Kommunala konstitutionsutskott, kanske\r\nhellre benämnda kommunala granskningsutskott,\r\nskulle kunna bli ett viktigt komplement till den för-\r\nstärkta kommunala revision som vi i riksdagen fatta-\r\nde beslut om förra veckan. Ett granskande utskott i\r\nvarje kommun skulle säkert kunna förebygga och\r\nförhindra olika former av maktmissbruk, som vi sett\r\npå olika håll. Förekomsten av sådana granskningar\r\nborde bidra till att kommunalpolitiker skärper sig lite\r\nextra i sitt beslutsfattande för att undvika att bli\r\nprickade. Det är den förhoppning vi också har när det\r\ngäller KU:s granskning gentemot statsråden. Och\r\ndetta skulle i sin tur i bästa fall kunna leda till att\r\nallmänhetens tilltro till sina förtroendevalda återställs.\r\nSå visst borde mitt förslag övervägas. Därför tänker\r\njag återkomma i samband med den allmänna mo-\r\ntionstiden i höst.\r\nFru talman! Jag har under granskningsarbetet i ut-\r\nskottet märkt, precis som många tidigare talare, att\r\ngråzonen, dvs. skiljelinjen mellan juridik och politik,\r\när mycket smal. Gränsdragningen mellan politik och\r\njuridik är verkligen inte lätt att göra. Det är en svår\r\noch grannlaga uppgift vi KU-ledamöter har. KU är ju\r\ningen domstol utan består av aktiva och engagerade\r\nriksdagsledamöter från olika partier. Men vi har gott\r\nstöd i våra vedermödor av KU:s skickliga juridiska\r\noch konstitutionella expertis. Även jag vill instämma\r\ni tacken för era insatser.\r\nSå över till de aktuella granskningsfrågorna.\r\nFolkpartiet står bakom flera av de reservationer\r\nsom har lämnats i de olika granskningsärendena. Jag\r\när enda reservant i ett enda ärende, nämligen det som\r\nhandlar om statsministerns resor. Bo Könberg, an-\r\nmälaren och tidigare KU-ordförande, kommer senare\r\natt mer i detalj redovisa Folkpartiets ståndpunkt i\r\ndetta ärende.\r\nDet är ingen tvekan om vilket ärende som väckt\r\nKU-ledamöternas starkaste engagemang. Det gäller\r\nregeringens agerande vid Europadomstolens prövning\r\nav målet Torgny Gustafsson mot svenska staten.\r\nÄven jag känner väldigt starkt i det ärendet. Jag\r\nkommer att utveckla mina synpunkter när den punk-\r\nten så småningom kommer upp.\r\nJag har tillsammans med Moderaterna reserverat\r\nmig i ärendet rörande kulturminister Marita Ulvskogs\r\nhandläggning av vissa ärenden om sändningstillstånd\r\nför digital marksänd TV. Jag deltar också i reserva-\r\ntionen tillsammans med Moderaterna och Kristdemo-\r\nkraterna rörande jordbruksminister Annika Åhnbergs\r\nhandläggning av ett ärende om jakträtt.\r\nAvslutningsvis vill även jag, fru talman, peka på\r\ndet ärende som handlar om förra socialminister Mar-\r\ngot Wallströms handläggning av ett ärende som dis-\r\npens till folktandvården i Värmland. Här har ett enigt\r\nutskott gjort ett, enligt mitt förmenande, mycket vik-\r\ntigt och klargörande uttalande när vi pekar på att\r\nanvändningen av regeringens befogenheter att med-\r\ndela dispenser kan rymma risk för konflikter med\r\nregeringens lagstiftningsmakt. Vi framhåller att man\r\nmåste undvika att regeringen genom att medge un-\r\ndantag från en förordning åstadkommer att lag som\r\nriksdagen antar kommer att sakna verkan.\r\nFru talman! Naturligtvis stöder jag samtliga folk-\r\npartireservationer men nöjer mig med att yrka på\r\ngodkännande av anmälan i reservationerna 1 och 7.</pre><pre>Anf.  21  PER LAGER (mp):\r\nFru talman! Förutom den inledande debattom-\r\ngången, som jag har äran att få avsluta, handlar\r\ngranskningsdebatten i dag om ett dussintal olika\r\närenden, vart och ett med egen debattomgång. Men i\r\nbetänkandet finns också, som flera har påpekat, såda-\r\nna ärenden där utskottet kunnat enas och utskotts-\r\nskrivningen inte föranlett reservationer eller särskilda\r\nyttranden och som därför inte heller debatteras här.\r\nEtt sådant ärende, som flera redan berört, är frå-\r\ngan om inköp och förhyrning av de begagnade tyska\r\nLeopardstridsvagnarna 1994. Utskottet kom fram till\r\natt även om de berörda försvarsministrarna, Anders\r\nBjörck och Thage G Peterson, inte var skyldiga att\r\ninformera försvarsutskottet om vad som egentligen\r\ndolde sig bakom begreppet anskaffning, hade det i\r\nhögsta grad varit lämpligt att göra det, eftersom det\r\nvar uppenbart att utskottet hela tiden trodde att det\r\nhandlade om köp, inte om en kombination av köp och\r\nförhyrning. Det fanns minst tre tillfällen 1994 då\r\nförsvarsminister Anders Björck kunde ha lämnat en\r\nsådan klargörande information, dels före, dels efter\r\ndet att själva avtalet slutförhandlats. Det hade varit\r\nmycket lämpligt att göra så.\r\nUnder utskottets behandling framkom också att\r\nden i oktober 1994 nytillträdde försvarsminister Tha-\r\nge G Peterson själv inte kände till avtalskonstruktio-\r\nnen, trots att tjänstemän inom Försvarsdepartementet\r\nefter regeringsskiftet gick igenom alla materielavtal\r\nför att försöka finna möjliga besparingar. Inte heller\r\nunder resten av sin tid som försvarsminister blev\r\nThage G Peterson varse förhållandet. Det är i sig\r\nmycket märkligt. Först i maj 1998 läste f.d. försvars-\r\nministern i tidningarna att affären delvis rörde sig om\r\nförhyrning, eller leasing som en del säger.\r\nGranskningen, även om den alltså inte leder till\r\nkritik från konstitutionell synpunkt, understryker\r\nvikten av att regeringen håller riksdagen informerad\r\nvid upphandlingsärenden av större omfattning, sär-\r\nskilt där avtalen har en annorlunda utformning än\r\nbrukligt. Ett utskottsbetänkande får inte beskriva en\r\naffär som ett köp när det i verkligheten handlar delvis\r\nom förhyrning och delvis om köp, oavsett som hy-\r\nresavtalet bedöms som något som kan liknas vid ett\r\nköp, eller som en talare här sade, att några har tagit\r\nsig friheten att jämställa nyttjanderätt med äganderätt,\r\nvilket är förfärligt. Detta får ju inte fortsätta.\r\nHär gäller det att inte vilseleda utan att skapa\r\nklarhet. Detta är en viktig signal från utskottet med en\r\nförhoppning om större beredvillighet när det gäller\r\ninformation från regeringen, just för att i framtiden\r\nminska missförstånd och begreppsförvirring och öka\r\nklarheten och kunskapen.\r\nFru talman! Ett annat ärende där utskottet är över-\r\nens och som är principiellt viktigt handlar om ifall\r\nregeringen skall kunna ge dispens till folktandvården\r\natt bedriva avtalstandvård utanför socialförsäkringen.\r\nPå grund av ett osäkert rättsläge finns här utrymme\r\nför skilda bedömningar. Det fokuserar på den risk\r\nsom regeringens dispensbefogenhet kan innebära i\r\nförhållande till riksdagens lagstiftningsmakt. Sådant\r\nmåste enligt utskottet undvikas i framtiden. Undantag\r\nfrån en förordning får inte innebära att en av riksda-\r\ngen antagen lag mister sin verkan.\r\nFru talman! Konstitutionsutskottets granskning är\r\nviktig. Under det här riksdagsåret, som är mitt första\r\når i konstitutionsutskottet, har jag erfarit en uppriktig\r\nvilja från ledamöterna att försöka använda så partipo-\r\nlitiskt neutrala ögon som möjligt i granskningsarbetet.\r\nIbland har detta emellertid inte lyckats helt, och det\r\nhar uppstått diskussioner där de politiska blocken\r\ntenderat att inta sina traditionella positioner och där-\r\nmed försvåra en mer öppen och flexibel diskussion.\r\nMiljöpartiet ingår inte, som bekant, i det politiska\r\nblocksystemet, även om vi nu har ett framgångsrikt\r\nsamarbete med Socialdemokraterna och Vänsterparti-\r\net i många frågor. Jag har därför haft förmånen att i\r\nsådana granskningssituationer känna mig fri att uti-\r\nfrån det faktiska underlaget och efter bästa förstånd\r\nförhålla mig till frågorna.\r\nFru talman! Jag återkommer i de särskilda ären-\r\nden där jag har avgivit reservationer, särskilda yttran-\r\nden eller i övrigt om jag anser att något är av särskild\r\nvikt.\r\nUttalanden i riksdagen av Ingvar Carlsson m.fl. om\r\nSocialdemokraterna och åsiktsregistrering (avsnitt\r\n1.2)</pre><pre>Anf.  22  MATS EINARSSON (v):\r\nFru talman! I slutet av förra seklet skickades poli-\r\nser ut för att bevaka de landsförrädiska och revolutio-\r\nnära socialdemokraternas möten. Noggranna polis-\r\nstenografer antecknade varje ord som sades, och inte\r\nsällan ställde mötesarrangörerna fram bord och stol\r\ntill polisspionerna, så att de skulle kunna arbeta lite\r\nbekvämare. Det kan låta idylliskt, men otaliga fängel-\r\nsedomar avkunnades på grundval av dessa anteck-\r\nningar. Samtidigt skapades ett ovärderligt historiskt\r\nkällmaterial.\r\nDet var först efter första världskriget som denna\r\nmer eller mindre öppna övervakning av socialdemo-\r\nkraterna upphörde. Självaste kungen hade ju då, om\r\nän motvilligt, accepterat socialdemokraterna som\r\nregeringsbildare.\r\nI stället riktades uppmärksamheten mot arbetarrö-\r\nrelsens vänsterflygel - vänstersocialisterna, från 1921\r\nkommunisterna - som nu fick förkroppsliga överklas-\r\nsens ständiga skräck för underklassens hämnd. Över-\r\nvakningen professionaliserades, de militära och civila\r\nunderrättelse- och säkerhetsorganen byggdes ut.\r\nUnder andra världskriget skärptes trycket mot\r\nkommunister och andra antifascister. Interneringslä-\r\nger upprättades. Transportförbud utfärdades. Fängel-\r\nsedomar avkunnades. Norrskensflamman i Luleå\r\nutsattes för attentat. Man underkände demokratiska\r\nval av kommunister i fackföreningarna, och man\r\nförberedde ett partiförbud.\r\nSamlingsregeringens strävan var att hålla landet\r\nutanför kriget, och det lyckades genom en blandning\r\nav tur och skicklighet, men till priset av långtgående\r\neftergifter till Nazityskland. Inom militär och polis\r\nblomstrade samarbetet med Gestapo och andra tyska\r\norgan, i synnerhet inom de hemliga underrättelse- och\r\nsäkerhetsorganen var nazisympatierna utbredda. På\r\nsina håll väntade man otåligt på att man med Tysk-\r\nlands hjälp skulle få börja beta av de listor med\r\nkommunister som man noggrant hade förberett. Så\r\nskedde som bekant i Norge och Danmark 1940.\r\nKanske var det redan under andra världskriget\r\nsom de givetvis informella men olycksaliga kontak-\r\nterna mellan delar av socialdemokratin och vissa\r\nkretsar inom underrättelsevärlden tog sin början. På\r\npartistyrelsemötet den 15 januari 1940 redogjorde\r\nsocialminister Gustav Möller för kampen mot kom-\r\nmunisterna och de razzior som han hade låtit genom-\r\nföra några dagar tidigare, razzior vars mest kompro-\r\nmetterande resultat var ett schackprotokoll. Möller\r\nskall i detta sammanhang ha yttrat: \"Jag vill tillägga,\r\natt det sedan åtskillig tid faktiskt sker en övervakning\r\ngenom andra organ än polisen.\" Innebörden av detta\r\nyttrande återstår att utreda.\r\nUnder det kalla kriget tycktes socialdemokratins\r\nintresse av att kontrollera och hålla tillbaka sin kon-\r\nkurrent inom arbetarrörelsen, kommunisterna, sam-\r\nmanfalla med överklassens och statsapparatens tradi-\r\ntionella intresse av att förfölja upproriska element\r\ninom arbetarklassen, samtidigt som socialdemokratin\r\nnaturligtvis ville undvika de mest korkade delarna av\r\nunderrättelseetablissemanget där man inte såg skill-\r\nnad på socialdemokrater och kommunister. Till detta\r\nkommer då USA:s och CIA:s hemliga, antikommu-\r\nnistiska konspirationsstrategier i allierade och neu-\r\ntrala västländer.\r\nI och med IB-affären på 70-talet började en del av\r\ndenna undervegetation inom underrättelsevärlden att\r\ndras fram i ljuset. Avslöjarna sattes visserligen i\r\nfängelse, men stenen var satt i rullning. Den ena ut-\r\nredningen efter den andra tillsattes. Varje gång av-\r\nslöjades några tidigare okända men obetydliga detal-\r\njer, men man fann att det mesta hade gått rätt till, och\r\nom det inte hade gått rätt till så var det i alla fall his-\r\ntoria nu.\r\nMen tvivlen fanns kvar, och de växte. Nya doku-\r\nment och nya vittnesmål kom i dagen. Torsten Lean-\r\nder fick rätt och fick skadestånd. Till slut blev det\r\nomöjligt för socialdemokraterna och moderaterna att\r\nhålla emot. En granskningskommission efter modell\r\nfrån den norska Lundkommissionen har tillsatts. I\r\nhöst skall riksdagen förse den med nödvändiga juri-\r\ndiska befogenheter. Låt oss hoppas att den förmår och\r\ntillåts fullgöra sin uppgift.\r\nFru talman! Denna mycket rapsodiska historik får\r\ntjäna som bakgrund till det granskningsärende som\r\nrör förre statsminister Ingvar Carlsson och hans utta-\r\nlanden i ämnet. Miljöpartiets Peter Eriksson menar att\r\nIngvar Carlsson ljugit för riksdagen om socialdemo-\r\nkratins medverkan till åsiktsregistrering. I anmälan\r\nhänvisas till boken Kommunistjägarna och Ingvar\r\nCarlssons svar på en interpellation från Per Gahrton\r\nden 24 april 1990. Ingvar Carlsson svarade bl.a.: \"Låt\r\nmig inledningsvis slå fast att det socialdemokratiska\r\npartiet inte bedriver någon åsiktsregistrering.\"\r\nDet centrala i denna, säkerligen mycket väl av-\r\nvägda, formulering är dess tempus. Ingvar Carlsson\r\nsäger \"bedriver\", inte \"har bedrivit\". Det rör sig om\r\nnutid. Den 24 april 1990 bedriver inte socialdemo-\r\nkratin åsiktsregistrering. Jag kan inte svära på saken,\r\nmen det är fullt möjligt, t.o.m. troligt, att Ingvar\r\nCarlsson talar sanning. Man bedriver vid denna tid-\r\npunkt inte någon åsiktsregistrering. Frågan om SAP:s\r\neller SAP-funktionärers verksamhet vid andra, tidiga-\r\nre tidpunkter berör inte Invar Carlsson med ett ord i\r\ninterpellationssvaret, och det är naturligtvis ingen\r\ntillfällighet. Ingvar Carlsson uttalar sig inte oöverlagt,\r\ni synnerhet inte i denna fråga.\r\nSaken är ur formell synpunkt och ur KU:s syn-\r\npunkt glasklar. Ingvar Carlsson kan icke klandras på\r\nkonstitutionella grunder. Men det föranleder ändå ett\r\nsärskilt yttrande från Vänsterpartiet och Miljöpartiet,\r\nur vilket jag vill citera följande:\r\n\"Beredvilligheten att bidra till ett definitivt klar-\r\nläggande av sakförhållandena har varit begränsad från\r\nde inblandades sida. Ingvar Carlssons här refererade\r\ninterpellationssvar är bara ytterligare ett exempel på\r\nett förhållningssätt som ur konstitutionell synpunkt\r\nkan vara oantastligt, men som heller inte är ägnat att\r\nsprida ljus över denna sak. Vi ser därför fram emot\r\nresultatet av den av regeringen tillsatta gransknings-\r\nkommissionens arbete.\"\r\nTack!</pre><pre>Anf.  23  PER LAGER (mp):\r\nFru talman! Förra sommaren gjorde f.d. riksdags-\r\nledamoten och miljöpartisten Peter Eriksson, som då\r\nsatt i KU, en anmälan vad gäller Socialdemokratiska\r\npartiet och åsiktsregistrering. Anmälan föranleddes av\r\nen DN-artikel där f.d. statsminister Ingvar Carlsson\r\nanklagades för att tidigare undanhållit Socialdemo-\r\nkraternas roll i frågan.\r\nPer Gahrton, riksdagsledamot 1988-1991, ställde\r\nfrågan i en interpellation år 1990 vad som gällde\r\nbeträffande åsiktsregistrering inom parti- och statsap-\r\nparaten av icke-socialdemokrater och vilken roll\r\nIngvar Carlsson själv spelat i sin politiska karriär\r\nbeträffande den s.k. SAPO-verksamheten.\r\nIngvar Carlsson svarade att det socialdemokratis-\r\nka partiet inte bedriver någon åsiktsregistrering. I\r\növrigt hänvisar Carlsson till den svåra situation som\r\ngällde efter andra världskriget. Socialdemokraterna\r\nförde då en målmedveten kamp, säger han, mot\r\nkommunisterna på arbetsplatserna för att förhindra att\r\nde som i Östeuropa skulle kunna ta makten med våld\r\ni Sverige. Men samtidigt säger han att det var före\r\nhans tid som ansvarig i centrala politiska samman-\r\nhang, och närmast beklagar att han inte kunde till-\r\nskriva sig själv någon sådan insats.\r\nFru talman! Ingvar Carlsson svarar i presens, pre-\r\ncis om Mats Einarsson tidigare nämnt, vad gäller\r\nåsiktsregistreringen och svär sig också fri från allt\r\neventuellt historiskt ansvar. Ur konstitutionell syn-\r\npunkt är hans förhållningssätt formellt oantastligt.\r\nDet är svårt att veta vad som kan dölja sig bakom det\r\nsnåla svaret.\r\nDet har under lång tid förekommit uppgifter om\r\nsamarbete mellan Socialdemokratiska partiet och\r\nunderrättelsetjänsten. Men samtidigt har det varit\r\nsvårt för de inblandade att komma med klarläggan-\r\nden. Allteftersom har dock uppgifter ändå förts upp i\r\nljuset, bl.a. av socialdemokraten och f.d. minister\r\nSten Andersson.\r\nRegeringens utredningsuppdrag till Försvarets\r\nunderrättelsenämnd, som arbetade med ärendet mel-\r\nlan mars och november 1998, och forskningsuppdra-\r\nget till Humanistisk-samhällsvetenskapliga forsk-\r\nningsrådet, HSFR, som har fem år på sig från 1997,\r\nhar hittills inte varit tillfyllest. Miljöpartiet har hela\r\ntiden krävt ett helhetsgrepp, en sanningskommission\r\nsom den i Norge.\r\nGlädjande nog har vi nu till slut fått till stånd en\r\nsådan kommission för granskning av säkerhetstjäns-\r\nterna som har till uppgift att tvätta det eventuella\r\nbyket och utan förbehåll rikta strålkastarna på de\r\norsaker som skapat så mycken misstänksamhet och\r\nolika uppgifter om vad som egentligen skedde och\r\nunder vems ansvar. Granskningen skall omfatta tiden\r\nfrån andra världskrigets slut fram till dess kommis-\r\nsionens arbete är slutfört.\r\nFru talman! Utskottet har därför ansett att det inte\r\nnu finns anledning att gå vidare med granskningen i\r\närendet om Ingvar Carlsson men säger också att i den\r\nmån resultatet av kommissionens arbete ger anled-\r\nning till det kan utskottet givetvis få orsak att granska\r\nfrågor om statsråds konstitutionella ansvar.\r\nFru talman! Jag tror att det är väldigt många som\r\nser fram emot resultatet av granskningskommissio-\r\nnens arbete, som senast skall avrapporteras den 31\r\naugusti år 2001.\r\n(forts. 6 §)\r\nAjournering</pre><pre>Kammaren beslutade kl. 13.54 att ajournera för-\r\nhandlingarna till kl. 14.00 då frågestunden skulle\r\nbörja.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>5 §  Frågestund</pre><pre>Anf.  24  TALMANNEN:\r\nKammarens sammanträde återupptas nu för riks-\r\ndagens frågestund. Regeringen representeras i dag av\r\nutrikesminister Anna Lindh, jordbruksminister Mar-\r\ngareta Winberg, kulturminister Marita Ulvskog, för-\r\nsvarsminister Björn von Sydow, statsrådet Maj-Inger\r\nKlingvall och finansminister Bosse Ringholm. Stats-\r\nrådet Lejon är på grund av sjukdom förhindrad att\r\nnärvara i dag. Utrikesministern svarar såväl på all-\r\nmänpolitiska frågor som på frågor som rör hennes\r\neget arbetsfält. Övriga statsråd svarar på sådana frå-\r\ngor som berör respektive statsråds ansvarsområde.\r\nJag förklarar omedelbart ordet fritt. Varsågoda!\r\nDubbelbeskattningen på riskkapital</pre><pre>Anf.  25  CATHARINA HAGEN (m):\r\nFru talman! Jag vill ställa en fråga till finansmi-\r\nnistern. Avser finansministern att avskaffa dubbelbe-\r\nskattningen på riskkapital?</pre><pre>Anf.  26  Finansminister BOSSE RING-\r\nHOLM (s):\r\nFru talman! Det är en fråga som bland många and-\r\nra behandlas i överläggningar mellan riksdagens\r\npolitiska partier. Tanken är ju att vi skall diskutera\r\nskatterna som helhet, både inkomstbeskattning och\r\nkapitalbeskattning. Därför får den frågan naturligtvis\r\nses i samband med övriga skatter. Den får behandlas\r\nsom en del av ett gemensamt skatteförslag framöver.</pre><pre>Anf.  27  CATHARINA HAGEN (m):\r\nFru talman! Skall jag tolka finansministern så att\r\nhan anser att det finns behov av att minska dubbelbe-\r\nskattning på riskkapital och att det mer är fråga om\r\nhur man skall finansiera det? Är det en riktig tolkning\r\nav svaret?</pre><pre>Anf.  28  Finansminister BOSSE RING-\r\nHOLM (s):\r\nFru talman! De olika delarna i skattepolitiken\r\nskall ju ses som en helhet, och det finns ett antal vill-\r\nkor som har ställts upp för en skatteförändring, en\r\nskattereform. Bland villkoren ingår naturligtvis att\r\nskattesänkningar skall vara finansierade. Det ingår\r\nockså ett antal andra viktiga parametrar som handlar\r\nom de budgetpolitiska mål som vi har ställt upp för\r\natt få en god stabilitet i svensk ekonomi.\r\nSkall man tolka mig på något sätt skall man alltså\r\ngöra det så att alla de villkor som har ställts upp för\r\nen större skatteförändring naturligtvis måste kunna\r\nfinnas med i diskussionen. Kapitalbeskattningen får\r\nbli en av många olika delar som skall vara med i ett\r\nskatteförslag.\r\nMilosevic</pre><pre>Anf.  29  MARGARETA VIKLUND (kd):\r\nFru talman! Jag har en fråga till utrikesminister\r\nAnna Lindh. Åtskilliga gånger och i många olika\r\nsammanhang har jag sagt följande: Det blir ingen fred\r\npå Balkan förrän Karadzic, Mladic och Milosevic\r\nställs inför krigsförbrytardomstolen i Haag. Karadzic\r\noch Mladic är sedan många år åtalade för krigsför-\r\nbrytelser men har ännu inte ställts inför domstolen.\r\nÅtalet mot dem har mer eller mindre upplevts som ett\r\nslag i luften. Och nu är eventuellt också Milosevic\r\nåtalad som krigsförbrytare.\r\nMin fråga är då: Förväntar sig utrikesministern att\r\nhan också skall ställas inför domstolen om han blir\r\nåtalad? Hur skall det i så fall gå till? Hur kommer\r\nutrikesministern och regeringen att agera inför denna\r\neventuella nya situation?</pre><pre>Anf.  30  Utrikesminister ANNA LINDH (s):\r\nFru talman! Tanken är naturligtvis att när man blir\r\nåtalad skall man också ställas inför domstolen. Prin-\r\ncipiellt är det väldigt viktigt att den som har begått\r\nkrigsförbrytelser, den som har begått brott av det här\r\nslaget, också skall ställas inför domstol. Det är oer-\r\nhört viktigt att man markerar att detta även gäller\r\nledare för länder, presidenter och liknande.\r\nSamtidigt skall man nog vara klar över att det i\r\ndet här fallet finns skäl att vara lite splittrad. Även om\r\nvi anser att det är principiellt viktigt att Milosevic\r\nställs till ansvar för de brott som han kan ha begått\r\nkommer detta mitt i en situation där de politiska för-\r\nhandlingarna är väldigt intensiva. Det här riskerar\r\nalltså att ytterligare försvåra de politiska förhandling-\r\narna.\r\nSkall jag vara riktigt ärlig tycker jag att principer-\r\nna om vikten av att man ställs inför rätta här står mot\r\nvad det kan få resultat i praktiken i dag, nämligen att\r\ndetta faktiskt försvårar de intensiva politiska för-\r\nhandlingar som just nu pågår för att få slut på kriget.</pre><pre>Anf.  31  MARGARETA VIKLUND (kd):\r\nFru talman! Jag förstår att det finns många svåra\r\nfrågor och att det är en svår situation som har upp-\r\nstått. Men jag förstår också att väldigt många av de\r\nmänniskor som i dag finns på Balkan, som befinner\r\nsig i en svår situation och som har blivit utsatta för\r\nMilosevics aktiviteter, om jag får säga så, känner en\r\nglädje och förtröstan i dag. De ser med stort hopp mot\r\nframtiden. Jag tror alltså att det här har en väldigt stor\r\nsymbolisk verkan för de människor som i dag lider.\r\nHåller utrikesministern med mig om det? Och hur är\r\nregeringens ställningstagande här? Ser regeringen\r\nhoppfullt på situationen just när det gäller den här\r\nhandlingen eller är det bara problem?</pre><pre>Anf.  32  Utrikesminister ANNA LINDH (s):\r\nFru talman! Domstolen är självständig. Regering-\r\nen skall inte gå in och bedöma eller värdera domsto-\r\nlens ställningstaganden. Som jag sade finns det två\r\nsätt att reagera på, och jag tror att båda är riktiga.\r\nMan kan känna hoppfullhet för att ansvaret för\r\nmänskliga rättigheter blir ännu tydligare och för att\r\ndet tydligt klargörs att även om man sitter som presi-\r\ndent har man ett ansvar för att efterleva de mänskliga\r\nrättigheterna och inte begå krigsförbrytelser. Men vi\r\nkan också känna en oro för att kriget kan förlängas,\r\natt den politiska förhandling och dialog som just nu\r\npågår ytterligare kan försvåras och att kriget därmed\r\nkan förlängas.</pre><pre>Anf.  33  MARGARETA VIKLUND (kd):\r\nFru talman! Den korta följdfrågan är: Kan det här\r\nockså återverka på den säkerhetspolitiska situationen\r\nför Sverige?</pre><pre>Anf.  34  Utrikesminister ANNA LINDH (s):\r\nFru talman! Den bedömningen gör jag inte. Sveri-\r\nges säkerhetspolitiska läge är nog stabilt trots detta.\r\nBarnäktenskap</pre><pre>Anf.  35  MARGARETA ISRAELSSON (s):\r\nFru talman! Jag har en fråga till statsrådet Maj-\r\nInger Klingvall. Vi har under några dagar nu nåtts av\r\nskrämmande information om att alltfler barn bortförs\r\nfrån landet eller tvingas in i barnäktenskap. Det här\r\nskrämmer mig, inte bara ur perspektivet med sexual-\r\nbrott eller bristande skola och utbildning för de här\r\nflickorna, som det främst handlar om, utan också med\r\ntanke på det faktum att barnkonventionen kräver av\r\noss att vi skall se till barnets bästa. Jag undrar vilka\r\nåtgärder regeringen planerar för att komma till rätta\r\nmed detta problem.</pre><pre>Anf.  36  Statsrådet MAJ-INGER KLING-\r\nVALL (s):\r\nFru talman! Som Margareta Israelsson påpekar är\r\ndet här ett allvarligt problem som jag anser att vi\r\nmåste finna en lösning på. Det här var en fråga som\r\nSverige tog upp i rapporten till FN:s barnkommitté.\r\nDärför hade vi också en kort debatt om den här frågan\r\nför några månader sedan här i kammaren i samband\r\nmed att jag lämnade en rapport från det förhör vi hade\r\ni Genève.\r\nVad som pågår nu är ett familjerättsprojekt på\r\nJustitiedepartementet. Där finns bl.a. den här frågan\r\nmed i arbetet. Enligt vad jag har erfarit nu kommer\r\nfrågan att hanteras med förtur.\r\nDet jag tycker är viktigt att understryka är att de\r\nsenaste veckornas debatt också har visat att det här är\r\nett problem som kanske är större än vi egentligen\r\ntänkte oss från början. Det handlar ju faktiskt om\r\ndiskriminering av barn med utländsk bakgrund som\r\ninte får samma skydd som andra. En del av dem får\r\ninte heller samma möjligheter till skolgång och ut-\r\nbildning som alla barn faktiskt har rätt till i Sverige.\r\nDet är också en fråga om kultur. Det handlar om\r\nförhållandet mellan barn och vuxna. Man kan alltså\r\nha ett bredare perspektiv, och det tycker jag att det är\r\nviktigt att vi nu också anlägger på den här frågan.</pre><pre>Anf.  37  MARGARETA ISRAELSSON (s):\r\nFru talman! Får jag då kort fråga: Anser statsrådet\r\noch regeringen att det finns skäl för särskilda åtgärder\r\nför att skydda dessa barn och då främst flickor mot -\r\neventuella, får jag väl säga - skyddade sexuella över-\r\ngrepp?</pre><pre>Anf.  38  Statsrådet MAJ-INGER KLING-\r\nVALL (s):\r\nFru talman! Vi har ju en lagstiftning som skall ge\r\nskydd till barn under 15 år när det gäller sexuellt\r\numgänge. Det är klart att det här är en viktig skydds-\r\nfråga, och det är en viktig fråga också när det gäller\r\nsynen att alla barn skall ges lika möjligheter när de\r\nfinns här i landet.\r\nNaturligtvis upplever jag, som ansvarig också för\r\nFN:s barnkonvention, det här som en utomordentligt\r\nviktig fråga där det gäller att kunna få en lösning,\r\näven i det bredare perspektiv som jag var inne på.\r\nEMU-frågan</pre><pre>Anf.  39  FREDRIK REINFELDT (m):\r\nFru talman! Jag har en fråga till finansministern.\r\nBosse Ringholm förbereder just nu ett svar på en\r\ninterpellation som han och jag skall diskutera på\r\nmåndag. Jag förstår att det tar mycket tid men jag\r\ntänker ändå ställa en fråga som handlar om EMU och\r\ndet faktum att finansministern har bidragit till en ökad\r\nosäkerhet om den svenska positionen visavi euron\r\nvad avser både när Socialdemokraterna själva skall\r\nfatta beslut och när riksdagen skall fatta det slutgiltiga\r\nbeslutet.\r\nDet här har nu fått Volvo, ett av Sveriges vikti-\r\ngaste företag, att avbryta sina EMU-förberedelser.\r\nRapporter om detta når oss via medierna. Man talar i\r\nstället om att flytta ut nya investeringar inom euro-\r\nland. Jag skulle vilja att finansministern nu tar tillfäl-\r\nlet i akt och, för att dämpa den oro som gör att vi på\r\ndet här sättet tappar sysselsättning och investeringar,\r\nger oss ett något klarare besked om beslut angående\r\neuron.</pre><pre>Anf.  40  Finansminister BOSSE RING-\r\nHOLM (s):\r\nFru talman! Under de veckor som jag varit fi-\r\nnansminister har jag gett ett och samma entydiga\r\nbesked om min och regeringens uppfattning i EMU-\r\nfrågan. Jag kan upprepa det beskedet till Reinfeldt om\r\ndet underlättar.\r\nRegeringen och det socialdemokratiska partiet har\r\nför avsikt att i ett senare skede ta ställning till frågan\r\nom Sveriges inträde i EMU. För det socialdemokra-\r\ntiska partiets del finns det en möjlighet genom vår\r\nextrakongress under våren 2000. Frågan om att ha en\r\nsärskild folkomröstning i EMU-frågan kommer också\r\natt kunna diskuteras vid denna extrakongress.\r\nJag har i olika uttalanden angett att det finns möj-\r\nlighet både via en folkomröstning och, naturligtvis,\r\nvia allmänna val att ta ställning till EMU-frågan och\r\natt ett sådant ställningstagande för Socialdemokrater-\r\nnas del kan ske på våren 2000. Sedan finns det, om\r\nman nu vill utveckla argumentationen, både fördelar\r\noch nackdelar med en EMU-anslutning men jag har\r\ninget skäl att i det här sammanhanget ta upp den dis-\r\nkussionen. Jag har alltså lämnat ett entydigt besked,\r\noch samma besked har lämnats av andra ledamöter av\r\nregeringen - av statsministern och vice statsministern\r\n- vid olika tillfällen. Det besked som Reinfeldt får i\r\ndag är alltså samma besked som han fick i går och\r\nsom han fick för ett visst antal veckor sedan.</pre><pre>Anf.  41  FREDRIK REINFELDT (m):\r\nFru talman! Problemet är att det här bara är ett be-\r\nsked i tidtabellshänseende. Svenska folket/svenska\r\nväljare vet inte efter att ha lyssnat på finansministern\r\nmer om vad Socialdemokraterna egentligen tycker\r\nom EMU som projekt. I stället är det mer en diskus-\r\nsion om almanacksfrågor.\r\nBosse Ringholm har visst bidragit till förvirring\r\ngenom att säga att man - det är också sättet att nu\r\nbeskriva detta - kan tänka sig att fatta beslut våren\r\n2000 på den socialdemokratiska partikongressen. Det\r\när just det som har skapat en ökad osäkerhet. Mark-\r\nnaden och andra aktörer liksom svenska väljare har ju\r\ntrott att man skall få ett entydigt besked. Således\r\nfortsätter den förvirrade signalering som Socialdemo-\r\nkraterna ägnar sig åt. Det är alltså inte klart att vi får\r\nbesked vid en s-kongress år 2000. Det är också fortfa-\r\nrande oklart när en eventuell folkomröstning kom-\r\nmer. Det är det som leder till att Volvo och andra nu\r\ntittar utanför Sverige för att förlägga sina investering-\r\nar där. Därmed följer sysselsättning och viktiga jobb\r\nför Sverige med ut ur landet.</pre><pre>Anf.  42  Finansminister BOSSE RING-\r\nHOLM (s):\r\nFru talman! Det har i diskussionen om både EU\r\noch EMU i Sverige mycket talats om behovet av\r\nrespekt för att medborgarna i Sverige får möjlighet att\r\nvara med i diskussionen. Därför har regeringen sedan\r\nlång tid tillbaka förberett och gett ekonomiskt stöd till\r\nett folkbildnings- och upplysningsarbete kring EMU-\r\nfrågan. Jag tycker att alla ledamöter av Sveriges riks-\r\ndag borde känna den respekten för det behov av tids-\r\nrum och rådrum som finns för en diskussion om\r\nEMU-frågan.\r\nJag inser att den som redan har bestämt sig för ett\r\nja eller ett nej inte tycker att det behövs någon diskus-\r\nsion, utan att vi omedelbart kan gå till beslut. Men\r\nregeringen och det socialdemokratiska partiet tycker\r\natt det finns utrymme för och anledning till en sådan\r\ndemokratisk diskussion. Det är dessutom det social-\r\ndemokratiska partiet och dess ombud som bestämmer\r\ndagordningen för extrakongressen på våren 2000, inte\r\nnågon annan.</pre><pre>Anf.  43  FREDRIK REINFELDT (m):\r\nFru talman! Jag har i min politiska gärning - ge-\r\nnom att satsa på personval och annat - visat att jag\r\nhar stor respekt för folkviljan. Men just när det gäller\r\nEMU-projektet togs ju beslut om detta av EU:s stats-\r\noch regeringschefer i december 1991. Det är snart tio\r\når sedan detta beslut fattades. Att fortfarande tala om\r\natt vi skall fundera lite till och att det behövs rådrum\r\ntycker jag faktiskt är att nästan förlöjliga hela frågan\r\neftersom den är av så stor betydelse.\r\nVad jag frågade efter var ett besked om när Soci-\r\naldemokraterna skall fatta sitt beslut. Sedan skall det\r\nnaturligtvis kommuniceras med svenska väljare. Vi\r\nfår inte blanda ihop två olika saker här.</pre><pre>Anf.  44  Finansminister BOSSE RING-\r\nHOLM (s):\r\nFru talman! Reinfeldts respekt för de svenska\r\nväljarna tycks vara något begränsad eftersom han\r\nåberopar 1991 års beslut i EU om EMU. Sverige\r\nblev, som bekant, medlem i EU långt senare.\r\nAlla undersökningar som görs när det gäller\r\nsvenska medborgares uppfattning om EMU-frågan\r\nvisar att det finns en mycket stor grupp som anser sig\r\nha för lite kunskaper och för lite information om\r\nEMU-frågan och som vill känna på argumenten för\r\noch emot och delta i den diskussionen. Från social-\r\ndemokratiskt håll känner vi stor respekt för att också\r\nge det utrymmet; detta för att inte ytterligare skynda\r\npå den diskussion som finns om ett demokratiskt\r\nunderskott i EU. Jag beklagar om Reinfeldt inte vill\r\nge utrymme för en sådan folkligt förankrad folkbild-\r\nningsinsats när det gäller EMU och en reell demokra-\r\ntisk diskussion om EMU:s fördelar och nackdelar.\r\nEMU fungerar ju sedan bara några månader tillbaka -\r\nsedan den 1 januari.\r\nUtrikes- och säkerhetspolitiskt samarbete</pre><pre>Anf.  45  MÄRTA JOHANSSON (s):\r\nFru talman! Jag vill ställa en fråga till försvarsmi-\r\nnistern. EU-valrörelsen har nu så sakta rullat i gång\r\noch vi är ute på gator och torg och resonerar med\r\nmänniskor. En sak som jag har stött på hos ett antal\r\nväljare är att man är orolig för det ökade samarbetet\r\ninom säkerhetspolitiken. Man är rädd att detta skall\r\nleda till ett europeiskt försvar. Vad tycker försvars-\r\nministern att jag skall svara dessa väljare, och vad är\r\ndet egentligen för ett ökat samarbete inom utrikes-\r\noch försvarspolitiken som behövs?</pre><pre>Anf.  46  Utrikesminister ANNA LINDH (s):\r\nFru talman! Jag skulle svara att det är viktigt att vi\r\nfår ett ökat utrikes- och säkerhetspolitiskt samarbete\r\nför att tidigt kunna möta kriser à la den kris som vi\r\nser i Kosovo och för att kunna undvika att det ut-\r\nvecklas till ett Kosovokrig.\r\nDet utrikes- och säkerhetspolitiska samarbetet\r\nhandlar om att vi skall kunna ta mer av gemensamma\r\nbeslut, ha mer av tidiga förebyggande insatser och\r\nockså ha en viss militär kapacitet. T.ex. kan vi i dag\r\nse minröjandet i Kroatien som just en sådan militär\r\nfunktion. Men diskussionen handlar inte om besluten\r\ni Köln nästa vecka. Det kommer inte att handla om ett\r\ngemensamt militärt försvar, utan det som handlar om\r\nterritorialförsvar och om ömsesidiga försvarsförplik-\r\ntelser ligger utanför den gemensamma säkerhetspoli-\r\ntik som nu diskuteras i EU. Det är en fråga för de\r\nenskilda länderna eller för Nato, inte en gemensam\r\nfråga för EU.</pre><pre>Anf.  47  MÄRTA JOHANSSON (s):\r\nFru talman! Jag tackar utrikesministern för svaret.\r\nJag var tveksam om till vilken minister jag skulle\r\nställa min fråga.\r\nDet här låter lugnande, tycker jag. Tack för sva-\r\nret!\r\nFörsvaret</pre><pre>Anf.  48  JOHAN PEHRSON (fp):\r\nFru talman! Det här är också en fråga om besked,\r\neller vad jag skall kalla det. Såvitt jag förstår pågår en\r\nprocess inom Försvarsdepartementet och dess berörda\r\nmyndigheter angående framtidens försvarsmateriel\r\nosv. - vad vi kan tänkas behöva. För närvarande har,\r\nsåvitt jag förstår, 700 miljoner kronor anslagits som\r\nskall kunna användas till detta. Finns det några prio-\r\nriteringsordningar som försvarsministern kan redogö-\r\nra för inför riksdagen som man använder när man\r\nfunderar på vart pengarna skall gå? Och vilken effekt\r\nkan dessa prioriteringar i så fall få för berörda indust-\r\nrier, t.ex. för Karlskoga när det gäller Bamseprojek-\r\ntet?</pre><pre>Anf.  49  Försvarsminister BJÖRN VON SY-\r\nDOW (s):\r\nFru talman! Överbefälhavaren arbetar med en s.k.\r\nmaterielplan som kommer att överlämnas till rege-\r\nringen den 15 juni. Den innehåller överbefälhavarens\r\nförslag till prioriteringar grundat på det förslag som\r\nhan har utarbetat och som lämnades förra veckan om\r\ninriktningen av stridskrafter för framtiden.\r\nI beslut den 29 april angav regeringen planerings-\r\nramarna, dvs. vilken budget Försvarsmakten kommer\r\natt ha åren 2000 och 2001. Där kunde vi ange en viss\r\nhöjning av anslaget.\r\nÖverbefälhavaren arbetar nu också med avväg-\r\nningen mellan materielverksamhet och annan verk-\r\nsamhet. Det betyder att vi efter den 15 juni får möj-\r\nlighet till en offentlig debatt kring de prioriteringar\r\nsom överbefälhavaren då kommer att redovisa som\r\nsina förslag till statsmakterna.</pre><pre>Anf.  50  JOHAN PEHRSON (fp):\r\nFru talman! Jag tackar försvarsministern för det\r\nsvaret. Det var inte helt oväntat, men det finns inga\r\nprioritering som har skickats med i nuläget. Det\r\nmåste pågå en diskussion om vad man tycker är allra\r\nviktigast, om ifall man skall satsa mer på t.ex. flyg-\r\nstridskrafter eller på att kunna försvara dessa flyg-\r\nstridskrafter.</pre><pre>Anf.  51  Försvarsminister BJÖRN VON SY-\r\nDOW (s):\r\nFru talman! De prioriteringar vi har utgår från\r\nriksdagens ställningstagande. De anger att det handlar\r\nom kompetenser och förmågor i Försvarsmakten, om\r\nförsvarsindustriella kompetenser som är av den bety-\r\ndelsen att de behöver vara i Sverige och om vårt\r\nmellanstatliga samarbete på försvarsmaterielsidan.\r\nDet är tre parallella prioriteringsgrunder som inte\r\nsäkert alltid leder till samma resultat.\r\nVi fick i början av året ett offentligt förslag från\r\növerbefälhavaren där vissa materielsystem som ÖB\r\nansåg var tidskritiska under våren var upptagna. De\r\npresenterades just med dessa olika kriterier. Vi har\r\narbetat med dem under våren. Mitt syfte har varit att\r\ntill det yttersta försöka skjuta ställningstagandet i\r\ndessa materielsystem fram till den 15 juni, så att både\r\nÖB själv i sin planeringsprocess och statsmakterna i\r\navvägningarna skall få en så total bild som möjligt av\r\nbåde Försvarsmaktens kompetenser, förmågor och\r\nbehov, försvarsindustriella kompetenser och vårt\r\nmellanstatliga samarbete.\r\nI några fall har jag ansett att det verkligen var, när\r\ndet kom till kritan, tidskritiska projekt. Då har vi i\r\nnågra fall också fattat beslut under våren för att ge\r\nanvisning om vad inriktningen bör vara.\r\nDet betyder alltså att det finns prioriteringsgrund-\r\nvalar. Den precisa frågan som du ställde, om avväg-\r\nningen inom luftförsvarsstridskrafterna, är däremot\r\nnågonting som kommer den 15 juni.\r\nUpphovsrättsskyddad musik</pre><pre>Anf.  52  CHARLOTTA L BJÄLKE-\r\nBRING (v):\r\nFru talman! Min fråga gäller upphovsrättsligt\r\nskyddad musik i public service-kanalerna. Jag vill\r\nställa min fråga till statsrådet Ulvskog.\r\nEnligt många olika uppgifter har radion, ofta P 2,\r\ninte råd att spela upphovsrättsskyddad musik. Jag har\r\nockså hört från olika håll att det rent av har gått ut\r\nuppgifter från ledningen om att man under vissa tider\r\ninte får spela upphovsrättsskyddad musik. Troligen\r\nmåste man helt enkelt spara pengar därför att man\r\ninte har råd att betala Stimavgifterna.\r\nDet här går naturligtvis stick i stäv med den statli-\r\nga kulturpolitiken och public service-uppdraget. Min\r\nfråga till statsrådet är: Vad avser statsrådet att göra\r\nför att public service i ökad utsträckning skall kunna\r\nta sitt ansvar och spela svensk nutidsmusik, som det\r\nju handlar om?</pre><pre>Anf.  53  Kulturminister MARITA ULV-\r\nSKOG (s):\r\nFru talman! Redan den 13 november 1997 fattade\r\nregeringen ett beslut som innebar en kraftig satsning\r\npå public service, både televisionen och radion. Man\r\nfick ett kraftigt medeltillskott efter några ganska\r\nbesvärliga år.\r\nDessutom har det nyligen skett en förändring av\r\ndet som kallas för SR-index, vilket innebär att Sveri-\r\nges Radio har fått ett extra tillskott på, tror jag, 18\r\nmiljoner kronor. Den ekonomiska situationen är alltså\r\ninte särskilt ansträngd vad gäller public service.\r\nSamtidigt är det naturligtvis så att även public\r\nservice-företagen hela tiden noga måste göra priorite-\r\nringar av hur man använder sina medel. Jag kan inte,\r\nskall inte och vill inte gå in i de enskilda public ser-\r\nvice-företagen och börja tala om i detalj hur de skall\r\ndisponera sina medel. Men när vi nu under nästa år\r\nbörjar förbereda arbetet med nya s.k. public service-\r\ntillstånd för radion och televisionen är det ett naturligt\r\ntillfälle att ta upp och titta på hur t.ex. nutida svensk\r\nmusik behandlas i exempelvis Sveriges Radio.\r\nDet blir i så fall en ledning för dem som har att\r\nfatta de dagliga besluten självständigt i dessa public\r\nservice-företag.</pre><pre>Anf.  54  CHARLOTTA L BJÄLKE-\r\nBRING (v):\r\nFru talman! Det gläder mig mycket att regeringen\r\ni direktiv till den nya public service-beredningen kan\r\ntänka sig att just föra in den här frågan. Det är ju av\r\nyttersta vikt, i den balans som finns i det utbud vi får i\r\nvåra radioapparater, att vi också i ökad utsträckning\r\njämfört med i dag får lyssna på nutida svensk musik.\r\nI dag är det ju så oerhört stort utbud av oskyddad\r\nmusik som kommer från t.ex. Amerika, så det gläder\r\nmig mycket att vi i framtiden förhoppningsvis skall\r\nkunna få en bättre balans på det här området.\r\nArealstöd från EU</pre><pre>Anf.  55  BENGT SILFVERSTRAND (s):\r\nFru talman! På förekommen anledning vill jag\r\nfråga jordbruksminister Margareta Winberg om jord-\r\nägare kan göra anspråk på någon del av det arealbi-\r\ndrag som utgår från EU till brukare av jordbruksar-\r\nrende.</pre><pre>Anf.  56  Jordbruksminister MARGARETA\r\nWINBERG (s):\r\nFru talman! Om en arrendator har jord och djur\r\nsom man kan uppbära EU-bidrag för är det arrenda-\r\ntorn som skall ha de bidragen. Förhållandet till jord-\r\nägaren regleras i arrendet, som naturligtvis kan änd-\r\nras. Men jordägaren kan inte enligt den förordning\r\nsom finns göra anspråk på någon del av bidragen,\r\nvarken arealstöd, djurbidrag eller miljöersättning.</pre><pre>Anf.  57  BENGT SILFVERSTRAND (s):\r\nFru talman! Jag tackar för ett mycket klargörande\r\nsvar. Det är nämligen på det sättet att det förekommer\r\nverifierade uppgifter om att jordägare har ställt såda-\r\nna krav och hotat med att höja arrendena om de inte\r\ngår igenom. Jag tycker därför att det var mycket vik-\r\ntigt att vi fick det här klargörande svaret.\r\nJordbrukets skatteproblem</pre><pre>Anf.  58  LENNART DALÉUS (c):\r\nFru talman! Som konsumenter kan vi i Sverige i\r\ndag inte välja mat på lika villkor, beroende på att\r\nsvenska producenter bär på kostnader som andra\r\njämförbara länder inte har. Man talar om en ryggsäck\r\npå svenska bönder.\r\nDet här har dokumenterats i en statlig utredning\r\nför flera år sedan. Vi i Centerpartiet och andra har\r\nkrävt att den här ryggsäcken skall lyftas av.\r\nRegeringen har talat om jordbruket som en fram-\r\ntidsnäring. Jordbruksministern har hänvisat frågan till\r\nde pågående skatteöverläggningarna, och bara till\r\ndem.\r\nDå vill jag fråga finansministern hur han tänker\r\nagera i skatteöverläggningarna. Jag har förstått att\r\nman inte har kallat till något nytt möte. Hur tänker\r\nhan agera i skatteöverläggningarna för att lyfta av\r\nryggsäcken den 1 januari nästa år?</pre><pre>Anf.  59  Finansminister BOSSE RING-\r\nHOLM (s):\r\nFru talman! Skattesamtalen mellan riksdagsparti-\r\nerna omspänner ett stort område. Det gäller hela in-\r\nkomstbeskattningen och kapitalbeskattningen. Det är\r\nnaturligtvis så att den bransch som berörs i frågan\r\nliksom andra branscher gärna vill komma in på pla-\r\nnen med sina frågor. Det är i dagens läge ogörligt att\r\nse hur varenda en av de branscher och områden som\r\nkan komma att beröras av skattesamtalen kan komma\r\natt landa.\r\nJag kan bara som svar på frågan konstatera att vi\r\nhar all anledning från partiernas sida att ta upp de\r\nfrågor som kan berörda enskilda branscher och även\r\ndå jordbruket i en sådan diskussion.</pre><pre>Anf.  60  LENNART DALÉUS (c):\r\nFru talman! Nu vet säkert finansministern att vi i\r\nCenterpartiet har lyft fram den här frågan redan när\r\nskattesamtalen inleddes. Finansministern vet natur-\r\nligtvis också att jordbruksministern har hänvisat den\r\nhär frågan just till skattesamtalen.\r\nVad jag begriper är det inte kallat till något nytt\r\nmöte i skatteöverläggningarna. Om nu regeringen är\r\nså tydlig som man säger sig vara när det gäller att den\r\nhär ryggsäcken måste hanteras och att jordbruket är\r\nen framtidsnäring, kan då inte finansministern säga\r\nom han är säker eller inte på att ryggsäcken genom\r\nregeringens agerande kommer att lyftas av.\r\nDen korta frågan är alltså, fru talman: Kommer fi-\r\nnansministern i överläggningarna att se till ryggsäck-\r\nen lyfts av de svenska bönderna?</pre><pre>Anf.  61  Finansminister BOSSE RING-\r\nHOLM (s):\r\nFru talman! Det är riktigt att jordbruket kan vara\r\nen framtidsbransch. Det finns många andra branscher\r\nsom också har skäl att göra anspråk på att finnas med\r\ni diskussionen. Enskilda delar kring olika näringars\r\nskatteproblem kan till en del naturligtvis komma att\r\nlösas under skattesamtalen. Samtidigt vet jag att det\r\nfinns anspråk från många olika branscher att deras\r\nspeciella problem skall tas upp. Därför får just jord-\r\nbrukets skatteproblem diskuteras tillsammans med\r\nandra branschers skatteproblem.</pre><pre>Anf.  62  LENNART DALÉUS (c):\r\nFru talman! Får jag tolka finansministern så att\r\nhan inte lovar att ryggsäcken lyfts av de svenska\r\nbönderna?</pre><pre>Anf.  63  Finansminister BOSSE RING-\r\nHOLM (s):\r\nFru talman! Jag lovar att de svenska böndernas\r\nskatteproblem, liksom andra branschers skatte-\r\nproblem finns med i den helhetsdiskussion vi skall ha\r\nom skattepolitikens framtid som handlar både om\r\ninkomstbeskattningen och om företagens beskatt-\r\nningssituation.\r\nBarnårsrätten</pre><pre>Anf.  64  LENNART KOLLMATS (fp):\r\nFru talman! Jag har en fråga till statsrådet Maj-\r\nInger Klingvall. I den nya lagen om pensionsrätt\r\nframgår att en förälder kan få extra pension för de år\r\ndå hon har eller har haft små barn. Det kallas för\r\nbarnår. Det kan också utgå retroaktivt vid adoption av\r\nbarn. Försäkringskassan har nu skickat ut förfrågan\r\ntill föräldrar till adopterade barn. Av blanketten kan\r\nman läsa ut att man inte räknas som förälder förrän\r\nfrån datum för adoptionsbeslutet.\r\nSådana beslut tog förr rätt lång tid efter det att\r\nbarnet kommit. Det tar fortfarande viss tid. Det kunde\r\nta ett till två år. Det ger en orimlig konsekvens i för-\r\nhållande till föräldrar med biologiska barn, dvs. den\r\nblivande adoptivmamman kan gå miste om barnår.\r\nAnser Maj-Inger Klingvall att det är rimligt att\r\nbarnår räknas först från datum för ett administrativt\r\nbeslut?</pre><pre>Anf.  65  Statsrådet MAJ-INGER KLING-\r\nVALL (s):\r\nFru talman! När det gäller barnårsrätten och ad-\r\nopterade barn har den som har vårdnaden om barnet\r\nrätt att tillgodoräkna sig barnårsrätt när man har barn\r\nunder fyra år. Fr.o.m. den 1 januari 1999, från och\r\nmed att lagstiftningen om det reformerade pensions-\r\nsystemet har trätt i kraft, gäller att man får räkna från\r\nden tidpunkt då man tagit emot barnet i Sverige i\r\nsyfte att adoptera det. Men när det gäller de retroakti-\r\nva reglerna, alltså det som hänt före den 1 januari\r\n1999, får man tillgodoräkna sig tiden från det att man\r\nformellt blivit vårdnadshavare i och med att man fått\r\nsin adoption godkänd.\r\nJag kan tillägga att det här är en fråga som har\r\ndiskuterats bland de fem partierna i genomförande-\r\ngruppen. Vi har bedömt det som administrativt väl-\r\ndigt besvärligt att finna någon annan form när det\r\ngäller reglerna för retroaktiv tid.</pre><pre>Anf.  66  LENNART KOLLMATS (fp):\r\nFru talman! Jag har inget att erinra mot den sakli-\r\nga framställning som statsrådet gjorde över hur det\r\nstår till. Däremot fick jag inget svar på min fråga om\r\nrimligheten. När ett barn kom från utlandet folkbok-\r\nfördes det ju omedelbart hos vårdnadshavaren. Jag\r\nbegriper inte vad det är för administrativa svårigheter\r\ni de här fallen.</pre><pre>Anf.  67  Statsrådet MAJ-INGER KLING-\r\nVALL (s):\r\nFru talman! Det är alltid litet besvärligare och\r\nkrångligare när man skall gå tillbaka i tiden. Att få\r\ndet att fungera på ett korrekt sätt administrativt när\r\ndet gäller barnårsrätten och adopterade barn har visat\r\nsig vara väldigt svårt. Därför har de fem politiska\r\npartierna enat sig om det regelverk vi har i dag.\r\nDagspressens upplagor</pre><pre>Anf.  68  KENTH HÖGSTRÖM (s):\r\nFru talman! Jag vill ställa en fråga till kulturmi-\r\nnister Marita Ulvskog.\r\nUppgifter jag har fått de senaste veckorna tyder på\r\natt tidningsabonnemangen går ned i Sverige. Tid-\r\nningarnas ekonomi blir därmed försämrad. Det kom-\r\npenseras inte av annonsintäktsökningar som mycket\r\nannat i ekonomin skulle kunna tyda på.\r\nDet här leder till en osäker och pressad situation\r\ninte minst för andratidningarna, fådagarstidningarna\r\noch en lång rad endagstidningar. Det är det glömda\r\nSverige som har stort behov av den belysning de\r\ntidningarna ger.\r\nÄmnar Marita Ulvskog inom ramen för vårt\r\npresstöd företa några ändringar som kan säkra utgiv-\r\nningen eller i varje fall öka de ekonomiska möjlighe-\r\nterna för dessa tidningar att komma ut?</pre><pre>Anf.  69  Kulturminister MARITA ULV-\r\nSKOG (s):\r\nFru talman! Kenth Högström ger en ganska riktig\r\nbeskrivning av hur det ser ut på dagspressmarknaden.\r\nDagspressens upplagor har under de senaste sju\r\nåtta åren minskat med i genomsnitt 14 %. Men tittar\r\nman på just andratidningarna, dvs. de som inte befin-\r\nner sig på de mest lukrativa marknaderna, finner man\r\natt de har tappat 25-50 % i upplaga.\r\nDet ger ju en bild av att det finns ett antal tidning-\r\nar som befinner sig i en mycket svår situation. De är\r\nicke attraktiva annonsorgan. De har svårt att hävda\r\nsig på annonsmarknaden. Det gäller både flerda-\r\ngarstidningar och fådagarstidningar.\r\nDet är ett hot mot mångfalden på mediemarkna-\r\nden i Sverige. Det finns många hot. Det här är ett av\r\ndem.\r\nTvåtidningsorterna, dvs. de orter där det utkom-\r\nmer två morgontidningar, riskerar att bli färre än de\r\nredan är.\r\nAv det skälet kommer vi de närmaste åren att\r\nvidta en rad åtgärder. Jag är beredd att redovisa det\r\nytterligare i nästa svar.</pre><pre>Anf.  70  KENTH HÖGSTRÖM (s):\r\nFru talman! Den följdfråga jag har gäller just\r\nhandläggningstiden av en sådan regeländring. Hur\r\nsnabbt kan ministern initiera förändringar som kan\r\nsäkerställa en planeringshorisont för de hotade tid-\r\nningarna?</pre><pre>Anf.  71  Kulturminister MARITA ULV-\r\nSKOG (s):\r\nFru talman! För det första får den förändring av\r\nupplaga och hushållstäckning som vi har beskrivit\r\nkonsekvenser för en del gränser och regelverk i det\r\nnuvarande presstödssystemet. En intern översyn av\r\ndetta har gjorts i Kulturdepartementet. Jag räknar med\r\natt vi inom några veckor skall kunna skicka ut en\r\ndepartementsskrivelse på remiss. Det handlar helt\r\nenkelt om att få systemet att fungera något bättre. En\r\ndel av avarterna i det måste vi göra något åt.\r\nNästa steg är - där är jag ännu inte framme, men\r\ndet är min ambition - att återkomma till de ekono-\r\nmiska frågorna. Min uppfattning är att på sikt måste\r\npresstödet höjas.\r\nFlytt av ledningen för Sjöhistoriska museerna</pre><pre>Anf.  72  JOHNNY GYLLING (kd):\r\nFru talman! Min fråga är också till kulturminister\r\nMarita Ulvskog.\r\nRiksdagen har begärt av regeringen att man skall\r\nflytta ledningen av Sjöhistoriska museerna till Karls-\r\nkrona. Enligt min mening har detta dragit ut på tiden.\r\nNyligen kunde man läsa om en utredning som vi-\r\nsar att det enligt utredarens egen bedömning blir\r\nmycket dyrt att genomföra flytten eftersom knappast\r\nnågon personal vill följa med.\r\nNu är min fråga hur kulturministern avser att\r\nhantera ärendet vidare.</pre><pre>Anf.  73  Kulturminister MARITA ULV-\r\nSKOG (s):\r\nFru talman! En utredning lämnade sitt förslag till\r\nKulturdepartementet för någon månad sedan. Det\r\nvisade att det var förenat med mycket stora kostnader\r\natt genomföra en flyttning av den administrativa\r\nledningen till Karlskrona när det gäller de sjöhistoris-\r\nka museerna. De är ju tre, nämligen Sjöhistoriska\r\nmuseet i Stockholm, Vasamuseet i Stockholm och\r\nMarinmuseum i Karlskrona.\r\nVi bereder nu detta material, som självfallet också\r\nhar remitterats. I budgetpropositionen återkommer\r\nregeringen i denna fråga.</pre><pre>Anf.  74  JOHNNY GYLLING (kd):\r\nFru talman! Jag undrar om kulturministern kan\r\nsäga någonting om ifall det finns flera hinder mot att\r\ngenomföra flytten än rent ekonomiska. När kan man\r\ntänka sig att den i praktiken blir genomförd?</pre><pre>Anf.  75  Kulturminister MARITA ULV-\r\nSKOG (s):\r\nFru talman! Vi återkommer, som sagt, från rege-\r\nringens sida i budgetpropositionen, men pengar är ett\r\nhinder. Dessutom är det naturligtvis fråga om en\r\nvärdering av vad pengar skall användas till. Är det\r\nbra att använda mer pengar till att bygga parallella\r\nadministrativa organisationer, eller bör man lägga\r\nmer pengar på delar av museiverksamheten? Också\r\ndet är en fråga som i dag bereds i departementet.\r\nF-skattsedel</pre><pre>Anf.  76  KARIN PILSÄTER (fp):\r\nFru talman! Jag skulle vilja ställa en fråga till fi-\r\nnansminister Bo Ringholm. Vi har fått se en del\r\nskräckrubriker i tidningarna om att skattemyndighe-\r\nterna inte klarar att granska deklarationerna så myck-\r\net som man hade tänkt. Därför kommer det att för-\r\nsvinna kanske många hundra miljoner i skattein-\r\nkomster. Samtidigt får en massa människor som fak-\r\ntiskt vill betala skatt inte möjlighet att göra det därför\r\natt man inte har ett modernt begrepp för näringsverk-\r\nsamhet. T.ex. kan många kvinnor som vill starta\r\ntjänsteföretag och bli skattebetalare inte få ut en s.k.\r\nF-skattsedel. Många vill betala vitt och skatta för den\r\nbarnvakt som man anställer men har rent praktiskt\r\ninte möjlighet att göra detta.\r\nPå Riksskatteverket finns det många färdiga för-\r\nslag för hur man skulle kunna genomföra sådana\r\nförändringar att de som vill betala skatt lättare kan\r\ngöra det. Vi i Folkpartiet har drivit de här idéerna i\r\nmånga år, men det händer ingenting.\r\nJag skulle vilja fråga finansministern, som bara\r\nhar jobbat några veckor på sin post och som därför\r\nkanske inte har blivit van vid att säga nej till de här\r\nförslagen, om han har några planer på att genomföra\r\nde här förändringarna och förenklingarna för dem\r\nsom vill betala skatt.</pre><pre>Anf.  77  Finansminister BOSSE RING-\r\nHOLM (s):\r\nFru talman! Först vill jag till Karin Pilsäter och\r\nandra här i kammaren säga att F-skattsedeln nyligen\r\nhar diskuterats. Det är faktiskt så att de allra flesta,\r\n98-99 %, får F-skattsedel snabbt. Detta är alltså ett\r\nmycket begränsat problem, som inte skall förstoras.\r\nVidare har olika utredningar nyligen bl.a. till Fi-\r\nnansdepartementet lämnat ett antal förslag om olika\r\ntyper av förenklingar. Det är regeringens avsikt att\r\nåterkomma på de punkterna. Det gäller initiativ från\r\nRiksskatteverket och från andra utredningar som har\r\ntagits fram på Finansdepartementets uppdrag.</pre><pre>Anf.  78  KARIN PILSÄTER (fp):\r\nFru talman! Jag tror att de flesta människor skulle\r\nuppleva det som mycket märkligt om man vände på\r\nbegreppen och i stället sade: Men 98-99 % av lönta-\r\ngarna betalar ju skatt, så det gör väl ingenting om de\r\nandra inte får möjlighet till det. Jag tycker att det\r\nborde vara självklart att man hade ambitionen både\r\natt göra det så lätt som möjligt för skattebetalarna och\r\natt göra det så svårt som möjligt för dem som inte vill\r\nfölja reglerna. Även om det är ett stort steg framåt att\r\nFinansdepartementet och finansministern vill göra\r\nnågonting åt de krångliga reglerna, tycker jag inte att\r\ndet lät helt förtroendeingivande.\r\nFrågan om förenklad deklaration även för småfö-\r\nretagare är i väldigt stor utsträckning en jämställd-\r\nhetsfråga, eftersom väldigt många kvinnor vill starta\r\noch börja bedriva sin verksamhet inom sektorer som\r\ntraditionellt inte har ansetts vara riktig näringsverk-\r\nsamhet. Dessa kvinnor har därför på olika sätt inte\r\nfått de bästa förutsättningarna att starta och driva\r\nföretag, försörja sig själv och bli skattebetalare.\r\nJag vill verkligen understryka att jag hoppas att\r\nfinansministern kommer tillbaka med konkreta för-\r\nslag.</pre><pre>Anf.  79  Finansminister BOSSE RING-\r\nHOLM (s):\r\nFru talman! Det är naturligtvis regeringens och\r\nFinansdepartementets avsikt att bereda alla sådana\r\nhär förslag som kan handla om förenklingar när det\r\ngäller vårt deklarationsförfarande och vår skatteverk-\r\nsamhet. Samtidigt som man arbetar med att förenkla\r\nskattereglerna och skatteförfarandet måste detta na-\r\nturligtvis också vägas mot kraven på säkerhet och\r\nmot de grundläggande rättigheter och skyldigheter\r\nsom vi alla som skattebetalare också har att hantera.\r\nDärför är det rimligt att det utförs ett grannlaga arbete\r\nkring de här förenklingsförslagen.\r\nJag kan försäkra frågeställaren om att vi avser att\r\nåterkomma med förslag till olika typer av förenkling-\r\nar av vårt skatteförfarande, allt för att underlätta både\r\nför löntagare och för företagare.\r\nKonkurrensfrågor</pre><pre>Anf.  80  LENNART BEIJER (v):\r\nFru talman! Jag har en fråga till jordbruksminis-\r\ntern. Det är både en konkurrens- och en miljöfråga.\r\nDet finns ett litet företag på västkusten som pro-\r\nducerar tvättmedel som används för att rengöra mjöl-\r\nkeriutrustning. Mjölkbönderna gillar det här medlet.\r\nDet är prisvärt och effektivt, och det är dessutom\r\nmycket miljövänligt. Men för att kunna sälja det\r\nmåste företaget ha tillgång till Arlas distributionsnät.\r\nDet har man tidigare haft, och detta tvättmedel har\r\nblivit alltmer populärt.\r\nMen en vacker dag tvingades det här företaget\r\nsom alla andra höja priset på produkten, och då ansåg\r\nArla att den inte skulle få vara med längre. Medlet\r\nåkte bort från prislistan och från lagerhyllorna. Fort-\r\nfarande är detta tvättmedel mycket intressant, men det\r\ninträffade har självfallet inneburit att företaget har\r\nråkat ut för stora ekonomiska bekymmer. Det har\r\nsedan länge kämpat för att försöka överleva, med\r\nstora lån i bank osv.\r\nVad tycker jordbruksministern egentligen om en\r\nsådan här historia? Vad skall man rekommendera\r\ndetta lilla företag att göra?</pre><pre>Anf.  81  Jordbruksminister MARGARETA\r\nWINBERG (s):\r\nFru talman! Jag har faktiskt läst om det här fallet i\r\nDagens Industri. När man läser om det och även när\r\nman hör Lennart Beijer beskriva det kan man ju inte\r\ntycka att det är bra. Man kan också förundras över att\r\ndet går att göra så här, särskilt med tanke på att vi har\r\nett konkurrensverk som skall bevaka sådana här frå-\r\ngor.\r\nJag vet att företagsledningen i mitten på maj träf-\r\nfade Konkurrensverkets generaldirektör och att det\r\nhar lett till att man återigen har tagit upp frågan.\r\nMer än så kan jag dock inte säga i ärendet. Det är\r\negentligen inte mitt ärende, utan det ligger väl närma-\r\nre näringsministern.</pre><pre>Anf.  82  LENNART BEIJER (v):\r\nFru talman! Den här historien har, som jag sade,\r\npågått länge. Jag har själv försökt följa den i drygt ett\r\når. Företaget ligger i Eldsberga i Halland.\r\nNär vi diskuterar konkurrensfrågor säger vi ofta\r\natt det är kommunerna som gör fel. Det visar sig ändå\r\ngång på gång att det är de större företagen som miss-\r\nbrukar sin makt mot alltför små företag. Det finns\r\ningen offentlig kontroll över de större företagen. De\r\nkommer alldeles för lätt undan, och många småföre-\r\ntag går i backen.\r\nArlas skandalösa agerande innebär att vi tvingas\r\nutländska tvättmedel, fastän vårt svensktillverkade är\r\nbättre och mer prisvärt. Kan jordbruksministern ändå\r\ntänka sig att gräva djupare i en sådan här historia, så\r\natt man kan  lyckas med att rädda företaget i fråga?</pre><pre>Anf.  83  Jordbruksminister MARGARETA\r\nWINBERG (s):\r\nFru talman! Om jag lovade att gräva vidare skulle\r\njag kanske inte vara riktigt sanningsenlig, eftersom\r\njag inte vet hur jag skall gräva. Det här är just nu en\r\nfråga för Konkurrensverket.\r\nDessutom är detta mera en fråga för näringsmi-\r\nnistern. Vad jag kan lova är att förmedla den här\r\ndiskussionen till näringsministern, som i dag inte är\r\nhär. Eftersom han så att säga äger ärendet, vet han\r\nkanske bättre vad man kan gräva vidare med och i.\r\nInternationell brottmålsdomstol</pre><pre>Anf.  84  BERNDT EKHOLM (s):\r\nFru talman! Jag vill ställa min fråga till utrikesmi-\r\nnistern. Generalsekreterare Kofi Annan var ju i riks-\r\ndagen i går, och han pekade då bl.a. på att det förra\r\nsommaren i Rom beslutades om ett regelverk för en\r\ninternationell brottmålsdomstol. Han efterlyste i\r\nsamma passus en snabb ratificering av detta regel-\r\nverk.\r\nMin enkla och raka fråga till utrikesministern är:\r\nNär kommer regeringens förslag till riksdagen, så att\r\nvi kan besluta om denna ratificering?</pre><pre>Anf.  85  Utrikesminister ANNA LINDH (s):\r\nFru talman! Det kommer för Sveriges del snart.\r\nJag kan inte säga något exakt datum, men däremot\r\nkan vi se att det fortfarande saknas oerhört många\r\nstater. Vi räknar med att det tyvärr kommer att ta två,\r\ntre eller kanske t.o.m. upp till fyra år innan tillräckligt\r\nmånga stater har ratificerat regelverket, så att dom-\r\nstolen verkligen kan börja fungera.\r\nDet här är en väldigt viktig angelägenhet för oss,\r\neftersom den här domstolen kommer att göra det\r\nmöjligt att döma för brott mot mänskliga rättigheter\r\npå ett sätt som inte har varit möjligt tidigare.\r\nSverige driver därför också i olika internationella\r\nsammanhang vikten av att länder ratificerar så att\r\ndomstolen kan börja fungera.</pre><pre>Anf.  86  BERNDT EKHOLM (s):\r\nFru talman! Det måste sägas vara utomordentligt\r\nbeklagligt att så många länder vill dra ut på det här,\r\nnär vi så väl behöver denna domstol. Min fråga till\r\nutrikesministern är: Är Sverige berett att vara ett\r\nföredöme och se till att vi ratificerar snabbt?</pre><pre>Anf.  87  Utrikesminister ANNA LINDH (s):\r\nFru talman! Mycket kort: Självklart ja.\r\nFinansiering av reaktorer i Ukraina</pre><pre>Anf.  88  INGEGERD SAARINEN (mp):\r\nFru talman! Jag vill ställa en fråga till finansmi-\r\nnistern.\r\nEuropeiska banken för återuppbyggnad och ut-\r\nveckling kommer under de närmaste månaderna att\r\nfatta beslut om en eventuell finansiering av reaktorer-\r\nna K2R4 i Ukraina. Kommer finansministern som\r\nstyrelseledamot i banken att verka för att en sådan\r\nfinansiering inte skall ske?</pre><pre>Anf.  89  Finansminister BOSSE RING-\r\nHOLM (s):\r\nFru talman! Det är en fråga som jag ännu inte, på\r\nden korta tid som jag har tjänstgjort som finansmi-\r\nnister, har haft anledning att gå in i detaljerna i. Men\r\njag kommer självfallet, när frågan väl läggs på ban-\r\nkens bord, att ta del av allt material som finns.\r\nLandsarkiven</pre><pre>Anf.  90  LENNART KLOCKARE (s):\r\nFru talman! Jag vill ställa min fråga till kulturmi-\r\nnister Marita Ulvskog. Den handlar om landsarkiven.\r\nI dag finns det två landsarkiv för norra Sverige, i\r\nHärnösand och i Östersund. Det senare betjänar\r\nJämtland, medan Härnösand betjänar övriga Norr-\r\nland. För att klara de krav som nu kommer att ställas\r\npå verksamheten framöver behöver man göra utbygg-\r\nnader i Härnösand.\r\nMin fråga till kulturministern är: Finns det några\r\ntankar eller reflexioner om att till andra regioner\r\nflytta ut delar av landsarkivet som berör t.ex. Norr-\r\noch Västerbotten?\r\nJag skulle kunna föreslå ort. På den ort där jag bor\r\nhar vi väldigt gott om lokaler. Jag vet att kulturmi-\r\nnistern vet vad jag menar.\r\nOckså forskarföreningen för Norr- och Väster-\r\nbotten är överens om orten och att arkivet bör förläg-\r\ngas till Norrbotten. Finns det några planer på att dela\r\nupp den här verksamheten?</pre><pre>Anf.  91  Kulturminister MARITA ULV-\r\nSKOG (s):\r\nFru talman! Ja, jag är väl medveten om att det\r\nfinns gott om plats i Bodens fästning. Det finns det i\r\nandra delar av landet också.\r\nDe frågor som rör landsarkiven, egentligen även\r\nresurs- och lokaliseringsfrågor, hanteras vanligtvis av\r\nden myndighet som ansvarar för dem, nämligen Riks-\r\narkivet. Likväl vill jag säga, bl.a. därför att riksdagen\r\nhar uppmärksammat frågan, att vi i Kulturdeparte-\r\nmentet nu bereder frågan om vi skall tillsätta en ar-\r\nkivutredning. Det är alltså ett önskemål från riksda-\r\ngen. I så fall kommer naturligtvis en del av de frågor\r\nsom vanligtvis hanteras av myndigheten själv, Riks-\r\narkivet, att finnas med i utredningen. Men detta är\r\nännu inte avgjort. Skulle så ske, kommer säkert loka-\r\nliseringsfrågorna att spela en roll här.</pre><pre>Anf.  92  LENNART KLOCKARE (s):\r\nFru talman! Tack för svaret. Jag tycker att det an-\r\ndas en viss optimism i alla fall.\r\nJag vill bara säga att det naturligtvis skulle un-\r\nderlätta för människor och institutioner om landsarki-\r\nvet låg närmare till för dem som bor och verkar i\r\nNorr- och Västerbotten. Avstånden från Norrbotten\r\noch ned till Härnösand är ju väldigt långa, i storleks-\r\nordningen 50-75 mil.\r\nJag hoppas att det kan bli något positivt av det\r\nhär. Tack så mycket.\r\nPenningpolitiskt mål</pre><pre>Anf.  93  LENA EK (c):\r\nFru talman! Detta är en fråga till finansministern.\r\nSedan 1994 har ledstjärnan för den svenska pen-\r\nningpolitiken varit ett inflationsmål som formulerats\r\nså att målet för penningpolitiken är att begränsa in-\r\nflationen i konsumentpriserna till 2 % med en tole-\r\nrans för avvikelser från denna nivå på plus eller mi-\r\nnus en procentenhet.\r\nMin fråga är nu: Står regeringen fast vid Riksban-\r\nkens ansvar för att försvara det penningpolitiska må-\r\nlet, även med samarbetspartner som faktiskt ifråga-\r\nsätter detta och egentligen hela låginflationspolitiken?\r\nStår regeringen på tvivlarnas sida i finansutskottet\r\neller kvar vid de ståndpunkter som gällde under sam-\r\nverkan med Centerpartiet, där saneringen av statens\r\nfinanser och detta penningpolitiska mål styrde den\r\nekonomiska utvecklingen?</pre><pre>Anf.  94  Finansminister BOSSE RING-\r\nHOLM (s):\r\nFru talman! Jag kan vara mycket kort och utom-\r\nordentligt tydlig. Regeringens ekonomiska politik står\r\nfast. Regeringen har ingen annan uppfattning än den\r\nsom tidigare framförts när det gäller penningpoliti-\r\nken.</pre><pre>Anf.  95  LENA EK (c):\r\nFru talman! Jag tackar för svaret. Jag är väldigt\r\nglad över att få detta mycket klara och entydiga be-\r\nsked, och det förmodar jag att Riksbanken också är.\r\nTack.\r\nKommunernas och landstingens balanskrav</pre><pre>Anf.  96  OWE HELLBERG (v):\r\nFru talman! Jag har också en fråga till finansmi-\r\nnistern.\r\nFr.o.m. år 2000 har kommuner och landsting ett\r\nbalanskrav. De skall vara i ekonomisk balans. Nu\r\nhåller kommuner och landsting som bäst på att se\r\növer sina budgetramar för de närmaste tre åren.\r\nI mitt hemlän Gävleborg har landstinget aviserat\r\nen skattehöjning. Fyra av tio kommuner har vänt sig\r\ntill regeringen om extra stöd för att klara sin ekonomi.\r\nDet handlar om att klara balanskravet men också om\r\natt slippa nedskärningar av verksamheterna.\r\nMin fråga till finansministern blir: Anser minis-\r\ntern att det i höstpropositionen kommer att finnas\r\nutrymme för mer stöd till kommunerna inför år 2000?</pre><pre>Anf.  97  Finansminister BOSSE RING-\r\nHOLM (s):\r\nFru talman! Sedan 1996 har regering och riksdag\r\nbeslutat om olika nya insatser för kommuner och\r\nlandsting på i storleksordningen 25-30 miljarder\r\nkronor en bit in på 2000-talet. Senast aviserades nya\r\ninsatser i vårpropositionen.\r\nFör regeringen är det viktigt att just områdena\r\nvård, skola och omsorg får del av de nya resurser som\r\nvi kommer att kunna ha de närmaste åren i Sverige.\r\nDå får vi naturligtvis också pröva den, som jag vet,\r\nganska ojämna ekonomiska situation som många\r\nkommuner har. Därför fanns det i den förändring som\r\ngjordes av det kommunala skatteutjämningssystemet\r\noch av statsbidragssystemet ett särskilt belopp för\r\nkommuner som var särskilt utsatta. Sådana ansök-\r\nningar kommer att prövas av regeringen.</pre><pre>Anf.  98  OWE HELLBERG (v):\r\nFru talman! Resultatet av det, ministern, vet vi ju\r\ningenting om. Det finns stor anledning att göra be-\r\ndömningarna noggrannare än vad man har gjort hit-\r\ntills. Samtidigt som man ser den här situationen talas\r\ndet om skattesänkningar för hushållen. Jag anser nog\r\natt kommuner och landstings ekonomi bör gå före\r\nsådana tankar, för annars blir ju effekten att skatte-\r\nsänkningar för några kan betyda  skattehöjningar för\r\nandra.</pre><pre>Anf.  99  Finansminister BOSSE RING-\r\nHOLM (s):\r\nFru talman! Det som har fått gå före, som har varit\r\nregeringens prioritet nummer ett, är just värnandet om\r\njust vården, skolan och omsorgen. Som jag sade tidi-\r\ngare har ju regering och riksdag beslutat att föra över\r\ni storleksordningen 25-30 miljarder kronor till kom-\r\nmuner och landsting. Det har alltså fått den allra hög-\r\nsta prioriteten. Det är också ur det perspektivet som vi\r\ndiskuterar att genomföra skattesänkningar under en\r\nflerårsperiod framöver. Eftersom vi under 90-talet,\r\nsom ett led i budgetsaneringen, tvingats att både\r\nminska utgifter och öka skatter på olika områden, är\r\ndet rimligt att vi prioriterar mer pengar till kommuner\r\noch landsting och samtidigt diskuterar skattesänk-\r\nningar åren framöver.\r\nPensionstillskottet</pre><pre>Anf.  100  ULLA-BRITT\r\nHAGSTRÖM (kd):\r\nFru talman! Jag vill till statsrådet Maj-Inger\r\nKlingvall ställa en fråga som är en sorts rättvisefråga.\r\nDen handlar om pensioner för personer som har rätt\r\ntill utländska pensioner.\r\nJag har ett exempel på en kvinna som efter lång\r\nskriftväxling beviljades tusen kronor i pension från\r\nsitt hemland för ett ungdomsarbete en gång i tiden.\r\nDet gjorde att hennes pensionstillskott reduceras med\r\ni princip motsvarande summa. Jag tycker att det är\r\nlite märkligt att pensionstillskottet reduceras vid ut-\r\nländsk pension medan ATP-delen inte gör det, efter-\r\nsom det ju drabbar personer med mycket låg pension.\r\nJag undrar vad statsrådet tänker göra för att kom-\r\nma till rätta med problemet.</pre><pre>Anf.  101  Statsrådet MAJ-INGER KLING-\r\nVALL (s):\r\nFru talman! Utan att fördjupa mig alltför mycket i\r\nregelverket är det ändå klart att  pensionstillskottet\r\ntillhör den grundläggande delen i pensionen. En ut-\r\nländsk pension motsvarar inkomstpensionen, alltså\r\nATP. Därav förklaringen till att pensionstillskottet\r\nreduceras med den utländska pensionen.</pre><pre>Anf.  102  ULLA-BRITT\r\nHAGSTRÖM (kd):\r\nFru talman! Skulle man inte kunna göra någonting\r\nåt detta eftersom det handlar om personer med låga\r\npensioner. Skall man behöva likställa den utändska\r\npensionsdelen med ATP-delen? Finns det inga möj-\r\nligheter att komma till rätta med det här? Det handlar\r\nju inte om så många personer.</pre><pre>Anf.  103  Statsrådet MAJ-INGER KLING-\r\nVALL (s):\r\nFru talman! Det är inte aktuellt på Socialdeparte-\r\nmentet att göra dessa förändringar i den här frågan.\r\nDäremot arbetar vi för att hitta goda lösningar fram-\r\nför allt mellan medlemsländerna inom EU när det\r\ngäller den förordning som reglerar hur vi tar med oss\r\nvåra intjänade rättigheter. Det är en viktig fråga som\r\nvi arbetar med.\r\nTillsättning av högre tjänster vid universiteten</pre><pre>Anf.  104  ULF NILSSON (fp):\r\nFru talman! Jag har en fråga till jämställdhetsmi-\r\nnister Margareta Winberg. I den akademiska världen,\r\ni universitetsvärlden, blir kvinnorna färre ju längre\r\nupp man kommer i den akademiska karriären. Det är\r\nofta oförklarligt varför en manlig sökande satts fram-\r\nför en kvinnlig. Folkpartiet föreslog i sin utbild-\r\nningsmotion att man skulle göra en rejäl genomgång\r\nur könsperspektiv av hur tillsättningar av högre\r\ntjänster har gått till, särskilt där både män och kvinnor\r\nvarit med bland de främsta kandidaterna. Den här\r\nmotionen avslogs.\r\nNu har jag sett att Margareta Winberg tar upp\r\njämställdspunkterna inom forskningen i sina åtta\r\npunkter till EU. Därför vill jag fråga om Margareta\r\nWinberg nu är intresserad av att låta regeringen ta\r\ninitiativ till en rejäl genomgång med ett genuspers-\r\npektiv på tjänstetillsättningar inom universitetsvärl-\r\nden.</pre><pre>Anf.  105  Jordbruksminister MARGARETA\r\nWINBERG (s):\r\nFru talman! Låt mig börja med att säga att min\r\nroll i regeringen innebär att jag har det övergripande\r\nansvaret för att jämställdheten skall bli bättre. Det\r\noperativa ansvaret ligger på varje minister och varje\r\ndepartement.\r\nDessutom är det så att i enlighet med de principer\r\nom s.k. mainstreaming som alla FN-länder har ställt\r\nsig bakom ligger det i det här fallet också på univer-\r\nsitet och högskolor att själva ha ett ansvar för att\r\ngender-frågorna står högt på dagordningen och att\r\nmainstreaming tillämpas. Det innebär att man skall ha\r\nett jämställdhetsperspektiv på tillsättningar, som det\r\nvar frågan om i det här fallet. Ansvaret för detta vilar\r\nytterst på universiteten och högskolorna själva. Men\r\ndet är utbildningsministern som har sakansvaret, och\r\njag har det övergripande ansvaret.\r\nMina punkter riktar sig till den kommande EU-\r\nmandatperioden. Under den perioden kommer vi\r\nockså att granska detta mycket noggrant.</pre><pre>Anf.  106  ULF NILSSON (fp):\r\nFru talman! Jag menar att det skulle behövas ett\r\nregeringsinitiativ till en rejäl genomgång av just de\r\nosynliga hindren som finns bakom. Hur har tillsätt-\r\nningarna gått till? Vilka har varit med i bedömningar?\r\nHur har man bedömt pedagogisk skicklighet hos män\r\noch kvinnor? Jag vore tacksam om jämställdhetsmi-\r\nnistern och regeringen tog ett initiativ till en riktig\r\nutredning av detta.</pre><pre>Anf.  107  Jordbruksminister MARGARETA\r\nWINBERG (s):\r\nFru talman! Jag delar den uppfattningen. Dessvär-\r\nre är det ganska svårt att göra detta. De osynliga hin-\r\nder eller strukturer som jag brukar prata om är just\r\nväldigt osynliga. Men det skall naturligtvis inte hind-\r\nra oss från att försöka att tränga igenom och göra en\r\nförändring. Jag kan här och nu lova att så skall ske.\r\nVi skall göra ett försök. Det är en senare fråga hur vi\r\nsedan lyckas.</pre><pre>Anf.  108  TALMANNEN:\r\nDetta var det sista inlägget i dagens frågestund\r\nsom därmed är avslutad. Jag ber att få tacka regering-\r\nens och kammarens företrädare för er medverkan i\r\nfrågestunden.\r\n6 §  (forts. från 4 §) Granskning av statsrådens\r\ntjänsteutövning och regeringsärendenas hand-\r\nläggning (forts. KU25)\r\n(forts.) Uttalanden i riksdagen av Ingvar Carlsson\r\nm.fl. om Socialdemokraterna och åsiktsregistrering\r\n(avsnitt 1.2)</pre><pre>Anf.  109  GÖRAN MAGNUSSON (s):\r\nFru talman! Det är ett omväxlande program i\r\nkammaren. Vi har nyss avhört statsråden, och nu\r\ndiskuterar vi konstitutionsutskottets betänkande om\r\nvad statsråden har gjort och sagt i tidigare samman-\r\nhang.\r\nLåt mig börja med att säga att det i och för sig var\r\nen intressant exposé som Mats Einarsson presterade.\r\nSamtidigt måste jag konstatera att den inte var allde-\r\nles fullständig. Men den passade väl in i den bild som\r\nMats Einarsson gärna vill skapa kring de här frågor-\r\nna.\r\nLåt mig också konstatera att varken Mats Einars-\r\nson eller Per Lager har några konstitutionella invänd-\r\nningar emot Ingvar Carlssons agerande i de här frå-\r\ngorna. De har alltså inga konstitutionella invändning-\r\nar, och det är faktiskt just det som konstitutionsut-\r\nskottet granskar.\r\nDäremot har man uppenbarligen ett stort intresse\r\nav att hålla liv i en del myter eller frågor som utgår\r\nfrån påståendet att det socialdemokratiska partiet som\r\nsådant skulle ha organiserat verksamheter på arbets-\r\nplatserna i syfte att förse underrättelsetjänsterna, både\r\nden civila och den militära, med uppgifter.\r\nFrågan om åsiktsregistrering och underrättelse-\r\ntjänsternas verksamheter har ju granskat i några olika\r\nsammanhang, bl.a. av Justitiekanslern, i alla fall när\r\ndet gäller tiden efter 1969. Försvarets underrättelse-\r\nnämnd med riksdagens förste vice talman Anders\r\nBjörck som ordförande har ju också granskat de här\r\nfrågorna ingående och inte kommit fram till någon-\r\nting som styrker den tes som Mats Einarsson och Per\r\nLager här för fram.\r\nJag tycker alltså att det vore på sin plats att sätta\r\ntilltro till och fästa avseende vid det material som\r\npresenteras i de här frågorna i stället för att under-\r\nkänna materialet och hävda att tesen är riktig och att\r\nFörsvarets underrättelsenämnds granskning inte ger\r\nnågot underlag som ger anledning att ändra uppfatt-\r\nning. Det är en ganska tråkig och inte särskilt kon-\r\nstruktiv metod för att klarlägga och undersöka olika\r\nförhållanden.\r\nJag konstaterar återigen att det inte finns någon\r\nkonstitutionell invändning. Det som står i det särskil-\r\nda yttrandet är enbart att man ser fram mot resultatet\r\nav den av regeringen tillsatta granskningskommissio-\r\nnens arbete. Det gör vi väl alla. Med det skall vi väl\r\nkunna sätta punkt för rykten och påståenden i de här\r\nfrågorna som på olika sätt förgiftar tillvaron.\r\nLåt mig använda de sista sekunderna till att kon-\r\nstatera att efter andra världskriget organiserade det\r\nsocialdemokratiska partiet en arbetsplatsorganisation\r\ni syfte att stärka partiets verksamhet och föra den\r\npolitiska kampen mot kommunisterna och det kom-\r\nmunistiska partiet. Jag förmodar att det inte är det\r\nsom Mats Einarsson opponerar sig emot. Mats Ei-\r\nnarsson får akta sig här så att han inte förväxlar den\r\npolitiska kampen med underrättelseverksamhet, med\r\nvilken det socialdemokratiska partiet inte har någon-\r\nting att skaffa.</pre><pre>Anf.  110  MATS EINARSSON (v) replik:\r\nFru talman! Jag kan i och för sig förstå om Göran\r\nMagnusson reflexmässigt känner ett visst behov av\r\natt försvara socialdemokratins heder när frågan om\r\nunderrättelseverksamhet kommer på tal.\r\nDet är sant att min framställning inte var fullstän-\r\ndig. Jag hade inte några anspråk på någon fullstän-\r\ndighet. Det är också sant att jag inte har några kon-\r\nstitutionella invändningar.\r\nMen jag vill ändå fästa kammarens uppmärksam-\r\nhet på formuleringen i det eniga utskottets utlåtande:\r\n\"I den mån resultatet av kommissionens arbete ger\r\nanledning till det kan utskottet givetvis få orsak att\r\ngranska frågor om statsråds konstitutionella ansvar\".\r\nDessa frågor är inte utredda, och det är därför vi ock-\r\nså hänvisar till den kommande granskningskommis-\r\nsionens arbete.\r\nJag vill bara ta upp en liten sak till. Jag har med\r\nstort intresse läst bl.a. Försvarets underrättelsenämnds\r\nrapport. Den ger belägg för att det fanns förbindelser\r\nmellan delar av socialdemokratin och delar av under-\r\nrättelseverksamheten. Däremot är uppgifterna om\r\nomfattningen av detta oklara.\r\nVi ser fram emot granskningskommissionens ar-\r\nbete.</pre><pre>Anf.  111  GÖRAN MAGNUSSON (s) re-\r\nplik:\r\nFru talman! Det uttalande som granskas i detta\r\nsammanhang är ett interpellationssvar som lämnades\r\nför tiotalet år sedan. Det är alldeles uppenbart att den\r\ninterpellation som man då väckte stödde sig på en\r\nuppgift i boken Kommunistjägarna. Det är egentligen\r\ningen som har sagt att uppgifterna i den boken hade\r\nnågot fog för sig. Det bygger på att det gäller att\r\nmisstänkliggöra det socialdemokratiska partiet i detta\r\nsammanhang.\r\nSvaret lämnades alltså för tiotalet år sedan. Det\r\nfick såvitt jag förstår stå oemotsagt, eller i varje fall\r\nokritiserat, ända fram till sex sju veckor före valet\r\n1998.\r\nJag kan inte värja mig från tanken att både Einars-\r\nson och Lager stöder sig på något som egentligen i\r\nförsta hand var ett inslag i den valkampanj som var\r\nunder uppsegling och som sedan skulle bedrivas.\r\nUtgångspunkten för anmälan är ett ogrundat eller\r\nobevisat påstående i en bok och ett interpellationssvar\r\nom detta påstående. Jag tycker att det är ett tunt skäl\r\natt driva en debatt kring dessa frågor och återigen\r\nförsöka säga att det finns belägg för ett organiserat\r\nsamband mellan underrättelseverksamheter och det\r\nsocialdemokratiska partiet.</pre><pre>Anf.  112  MATS EINARSSON (v) replik:\r\nFru talman! De sista orden i Göran Magnussons\r\nreplik är viktiga. Han talade om det socialdemokra-\r\ntiska partiet. Det har sannolikt inte drivits någon\r\nverksamhet i samarbete med det socialdemokratiska\r\npartiet. Jag tror inte det. Det är naturligtvis enskilda\r\nfunktionärer i detta parti det handlar om.\r\nVad det gäller boken Kommunistjägarna kan jag\r\nsäga att det där läggs fram ett antal dokument och\r\nvittnesmål. Mig veterligen har ingen kunnat visa att\r\ndessa dokument har varit felaktiga. Man kan alltid\r\ndiskutera tolkningar av de faktum som finns, men\r\nfaktumen i den boken har såvitt jag vet inte tillbaka-\r\nvisats.</pre><pre>Anf.  113  GÖRAN MAGNUSSON (s) re-\r\nplik:\r\nFru talman! Det är intressant att Mats Einarsson\r\nnu ompositionerar sig. Det handlar inte längre om det\r\nsocialdemokratiska partiet, utan nu handlar det om\r\neventuella kontakter mellan underrättelsetjänster,\r\nmedlemmar och en och annan funktionär i det social-\r\ndemokratiska partiet. Det är en avsevärd skillnad\r\nmellan de företeelserna, särskilt i förhållande till det\r\nsom är utgångspunkten för anmälan, nämligen att det\r\nsocialdemokratiska partiet skulle ha organiserat en\r\narbetsplatsorganisation just i akt och mening att förse\r\nunderrättelsetjänsterna med uppgifter.\r\nDen organisationen hade - jag skall säga det\r\nåterigen - till uppgift att stärka det socialdemokratis-\r\nka partiet på arbetsplatserna och i samhället i övrigt.\r\nDet kan knappast ifrågasättas av Mats Einarsson.\r\nOm man sedan går tillbaka i historien - inte så\r\nlångt som Mats Einarsson gjorde, men till tiden efter\r\nandra världskriget - kan man konstatera att det ändå\r\nfanns en påtaglig fara i västvärlden eller i vår del av\r\nEuropa för kommunistiska maktövertaganden. Prag-\r\nkuppen var 1948. Jag tror, precis som Ingvar Carls-\r\nson, att det socialdemokratiska partiet inte har någon\r\nanledning att skämmas för det vaktslående om demo-\r\nkratin som man ägnade sig åt bl.a. genom sin arbets-\r\nplatsorganisation. Jag antar att det inte är det Mats\r\nEinarsson ifrågasätter.</pre><pre>Anf.  114  PER LAGER (mp) replik:\r\nFru talman! Jag vill inte upprepa Mats Einarssons\r\nkompletterande svar i denna replikomgång. Jag skulle\r\nändå vilja att Göran Magnusson funderar lite på det\r\ngemensamma svar vi har skrivit i utskottet. Där står\r\ndet faktiskt att det kanske finns anledning att titta\r\nnärmare på dessa frågor.\r\nJag undrar också om Göran Magnusson anser att\r\nden nytillsatta granskningskommission - det saknas\r\nfortfarande en ledamot - som nu skall arbeta med\r\ndessa frågor och granska vad som hänt efter andra\r\nvärldskriget och framåt inte har någon anledning att\r\narbeta. Är det ett misstag från regeringen att tillsätta\r\nden?</pre><pre>Anf.  115  GÖRAN MAGNUSSON (s) re-\r\nplik:\r\nFru talman! Vi har inte i konstitutionsutskottet\r\neller ens i riksdagen anledning att ifrågasätta tillsät-\r\ntandet av denna granskningskommission och det\r\nöppna mandat som kommissionen har. Vi har anled-\r\nning att vara tillfredsställda med det. Jag tycker att\r\ndet är bra och riktigt - det sade jag tidigare - att man\r\ngenomför detta.\r\nVad riksdagen kommer att kunna befatta sig med i\r\nden frågan så småningom - i höst - är det beslut som\r\nskall fattas om den lagstiftning som är erforderlig för\r\natt kommissionen skall kunna arbeta på ett bra sätt.\r\nJag förmodar att vi kommer att kunna vara ense om\r\natt det skall vara på det sättet.\r\nJag anser att Per Lager övertolkar den meningen i\r\nutskottets utlåtande. Jag skall gärna säga att den soci-\r\naldemokratiska gruppen hade kommit fram till att\r\nutskottet hade kunnat avskriva detta ärende, men\r\neftersom det fanns andra meningar kompromissade vi\r\noss fram till att vi skulle göra på det sätt som vi nu\r\nhar gjort. Det ligger ingen särskild betydelse i den\r\nsista meningen. Det är det jag menar med övertolk-\r\nning. Det är en självklarhet som står där, nämligen att\r\nutskottet naturligtvis skall agera om det kommer fram\r\nuppgifter som ger utskottet anledning att agera. Det\r\nbehöver inte påpekas. Det ligger ingen misstänksam-\r\nhet bakom den formuleringen, enligt min mening.</pre><pre>Anf.  116  PER LAGER (mp) replik:\r\nFru talman! Vi är helt överens om skrivningen\r\noch hur vi tolkar den. Det kanske egentligen inte är så\r\nstora skillnader. Det viktiga, tycker jag, är att det görs\r\nen genomlysning av misstänkliggörandena. Det\r\nkommer att göras av den nytillsatta gransknings-\r\nkommissionen. Vi är som sagt väldigt glada över att\r\nden kommer att fungera framöver.\r\nSkulle den i sin tur komma fram till någonting\r\nsom är intressant ur den aspekt som anmälaren har\r\ntagit upp finns det anledning för oss att titta på det\r\nigen.</pre><pre>Anf.  117  GÖRAN MAGNUSSON (s) re-\r\nplik:\r\nFru talman! Jag har egentligen inte så förfärligt\r\nmånga invändningar mot det Per Lager nu säger. Det\r\när ju så, som också jag har framhållit, att utskottet\r\nnaturligtvis skall agera om det kommer fram nya\r\nsaker som ger utskottet anledning att agera.\r\nMen både när det gäller denna fråga och en del\r\nandra frågor som har varit föremål för debatt i kam-\r\nmaren i dag kring granskningen andas det ibland en\r\ngrad av misstänksamhet. Man säger att vi inte har fått\r\nfram tillräckligt mycket material, men om det man\r\nhör vore sant skulle det vara väldigt intressant att\r\nfortsätta diskutera.\r\nJag tror att hela granskningsproceduren blir gans-\r\nka ohållbar om vi gör så. Vi hör rykten eller ställer\r\nupp hypoteser och säger sedan att det vore väldigt\r\nintressant om hypoteserna vore sanna. Jag tror inte att\r\ndet är särskilt konstruktivt för granskningsarbetet att\r\nbete sig på det sättet.\r\nRegeringens agerande vid Europadomstolens pröv-\r\nning av målet mellan Torgny Gustafsson och svenska\r\nstaten (avsnitt 2.1)</pre><pre>Anf.  118  PER-SAMUEL NISSER (m):\r\nFru talman! Vi skall nu diskutera granskningsä-\r\nrendet Torgny Gustafsson mot svenska staten.\r\nJag vill börja med att yrka på godkännande av\r\nanmälan i reservation nr 1, som Moderata samlings-\r\npartiet, Kristdemokraterna, Centerpartiet och Folk-\r\npartiet står bakom.\r\nÄrendet handlar om hur den svenska regeringen\r\nagerade inför Europadomstolens prövning av målet\r\nTorgny Gustafsson mot svenska staten. Innan jag går\r\nin på själva granskningsärendet och vår bedömning\r\ndär, vill jag ge en beskrivning av bakgrunden till detta\r\närende.\r\nBakom den diskussion och debatt som förts kring\r\ndetta fall i drygt tio år finns en vanlig medborgare, en\r\nsmåföretagare som har försökt att driva ett eget före-\r\ntag, men som gjorde ett för honom ödesdigert miss-\r\ntag. Han ifrågasatte fackets rätt att tvinga fram ett\r\nkollektivavtal med hans företag.\r\nGustafsson drev ett företag på Gotland med in-\r\nriktning på vandrarhem och restaurangverksamhet.\r\nDenna turistanläggning, som hette Ihrebaden, starta-\r\ndes kring 1985. Det var åtta anställda. Ingen i perso-\r\nnalen var ansluten till något fackförbund.\r\nHotell- och Restauranganställdas Förbund på\r\nGotland sade sig ha fått ett samtal från någon anställd\r\nsom inte skulle vara nöjd med anställningsvillkoren.\r\nOm detta samtal faktiskt ägt rum har senare inte kun-\r\nnat styrkas.\r\nOberoende av detta krävde facket att företagaren,\r\nalltså Gustafsson, skulle teckna ett kollektivavtal. Det\r\nville varken Gustafsson eller hans anställda. Gustafs-\r\nsons personal hade anställningsvillkor som de var\r\nnöjda med, såväl vad gällde lönen som schematider\r\noch ledigheter.\r\nFörbundet nöjde sig inte med detta, utan Ihreba-\r\nden varslades om blockad, och blockad inleddes. Här\r\nbör nämnas att fackförbundet inför denna blockad\r\ninte tog kontakt med någon av de anställda. För att\r\nuppnå full effekt begärde Hotell- och Restaurangan-\r\nställdas Förbund sympatiblockader från Livsme-\r\ndelsarbetareförbundet och Handelsanställdas förbund.\r\nI och med detta var LO centralt inkopplad.\r\nGustafsson erbjöds ett \"hängavtal\", med samma\r\ninnebörd och omfattning som kollektivavtalet. Detta\r\n\"hängavtal\" avböjde Gustafsson att teckna.\r\nDet kommande året, 1988, öppnade Ihrebaden sin\r\nverksamhet igen när sommarsäsongen startade.\r\nBlockaden fortsatte, vilket gjorde det omöjligt att\r\nköpa varor från grossister på Gotland. Gustafsson och\r\nhans anställda fick nog, och juridisk hjälp anlitades\r\nför att gå till den svenska regeringen med en begäran\r\nom att blockaderna skulle stoppas.\r\nSäsongen 1989 fortsatte blockaderna från de fyra\r\nstora fackförbunden Hotell och Restaurang, Livs,\r\nHandels och Transport.\r\nÅr 1989 kommer den socialdemokratiska rege-\r\nringens svar på Gustafssons skrivelse. Regeringen\r\navvisar kraven med hänvisning till att fackförbundens\r\nagerande är lagligt.\r\nÅr 1991 säljs Gustafssons rörelse. Blockader och\r\nuteslutning ur Svenska Turistföreningen har gjort att\r\nkunderna svikit, och lönsamheten har försvunnit.\r\nGustafsson driver nu sitt ärende till Europakom-\r\nmissionen. Han anmäler Sverige för brott mot Euro-\r\npakonventionen angående skydd för de mänskliga\r\nrättigheterna och grundläggande friheterna. Saken\r\ngäller den s.k. negativa föreningsfriheten.\r\nNär den borgerliga regeringen tillträder hösten\r\n1991 är anmälan mot Sverige ett faktum. Saken rörde\r\ndels den negativa föreningsfriheten, dels rätten till\r\ndomstolsprövning av tvister rörande enskildas civila\r\nrättigheter och skyldigheter. I beredningen av detta\r\närende förhöll sig den borgerliga regeringen neutral\r\ntill den bakomliggande konflikten. Regeringen tog\r\nalltså inte ställning i tvisten mellan Gustafsson och\r\nfackföreningen, utan eftersträvade en strikt belysning\r\nav rättsfrågan.\r\nÅr 1994 tas ärendet upp i Europakommissionen.\r\nKommissionen kommer fram till att en kränkning har\r\nförekommit. Målet förs då vidare till Europadomsto-\r\nlen.\r\nPå hösten detta år byter Sverige regering. Social-\r\ndemokraterna regerar, och lagen om förbud mot\r\nblockad av enmans- och familjeföretag, som den\r\nborgerliga regeringen har infört, rivs nu upp.\r\nNär målet skall behandlas i Europadomstolen får\r\nLO en central roll. Den socialdemokratiska regering-\r\nens inställning i ärendet var: \"Fackföreningens beve-\r\nkelsegrunder för att starta konflikten måste redovisas\r\nför domstolen, att konventionsbrott måste bestridas\r\noch stridsåtgärderna försvaras.\" De synpunkter som\r\nregeringen nu för fram inhämtas från LO.\r\nÅr 1996 fann domstolen att frågan om negativ\r\nföreningsfrihet, dvs. rätten att t.ex. stå utanför en\r\narbetsgivarorganisation, visserligen var tillämplig på\r\nsvensk arbetsmarknad, men att någon kränkning inte\r\nförelåg i Gustafssons fall.\r\nI domen menar man att Gustafsson hade kunnat\r\nförhandla till sig ett s.k. hängavtal med ett innehåll\r\nsom skulle vara individuellt anpassat till Gustafssons\r\nrörelse. Det var också den bild som regeringen hade\r\nframfört till Europadomstolen.\r\nDärefter begärde Gustafsson resning i målet. Som\r\nstöd anförde han att de uppgifter som den socialde-\r\nmokratiska regeringen lämnat i målet var felaktiga\r\noch missvisande.\r\nÅr 1998, alltså förra året, beslutade Europadom-\r\nstolen att inte bevilja Gustafsson omprövning.\r\nFru talman! Här är vi i dag.\r\nBedömningen av den anmälan som konstitutions-\r\nutskottet nu granskar, dvs. hur regeringen agerat inför\r\nEuropadomstolen, har vi i utskottet tyvärr inte kunnat\r\nenas om. Majoriteten, Socialdemokraterna, Miljöpar-\r\ntiet och Vänsterpartiet, anser att regeringen har skött\r\ndetta ärende på ett noggrant sätt och att skäl saknas\r\nför att rikta kritik mot regeringen. Mot detta reserve-\r\nrar vi oss.\r\nI den fyrpartireservation som vi ställer oss bakom\r\nriktas allvarlig kritik mot den socialdemokratiska\r\nregeringen och dess agerande. Vår kritik riktar sig\r\nfrämst mot två områden. Det första gäller de uppgif-\r\nter som regeringen förmedlade till Europadomstolen.\r\nSanningshalten i de uppgifterna, som inhämtades från\r\nLO, kontrollerades över huvud taget inte. Det var\r\nalltså en ren förmedling av fackförbundets problem-\r\nformulering, allt i syfte att visa att facket hade haft\r\nfog för sina stridsåtgärder. Kort innan målet skulle\r\nupp i Europadomstolen skickade LO ett brev till rege-\r\nringen där man påtalade att en del av materialet som\r\nman hade lämnat till regeringen, och som blev rege-\r\nringens eget, var \"hörsägen och gissningar\". Trots\r\ndenna varning agerade inte någon, utan det material\r\nsom uppenbarligen innehöll felaktigheter var det som\r\nframfördes till Europadomstolen.\r\nI detta fall har regeringen inte agerat med den\r\nnoggrannhet man kan förvänta sig.\r\nDet andra området som jag vill nämna är frågan\r\nom hängavtal med s.k. individuella klausuler. Enligt\r\ndomstolen skulle Gustafsson ha kunnat träffa ett\r\nhängavtal med individuell anpassning. Under en av\r\nKU:s utfrågningar, med LO-juristen Kurt Junesjö,\r\nkom frågan upp om det fanns några exempel på såda-\r\nna avtal. Junesjö hävdade att sådana fanns. Hittills har\r\nemellertid inga individuella hängavtal inom Hotell\r\noch Restaurang kunnat presenteras för KU. Under\r\nKU:s granskning har alltså framkommit att regering-\r\nen förmedlade argument som hade avgörande bety-\r\ndelse i målet, men som inte hade bärighet i verklig-\r\nheten i Sverige.\r\nÄven i detta avseende har regeringen inte levt upp\r\ntill det krav på noggrannhet som man borde kunna\r\nförvänta sig.\r\nVilka är då konsekvenserna av detta ärende?\r\nOaktat det öde som drabbat Torgny Gustafsson\r\nhar frågan om möjligheten att i Sverige stå utanför en\r\nförening och alternativet med att teckna ett s.k. hän-\r\ngavtal med anpassade klausuler kommit i ett nytt\r\nläge. Den svenska arbetsmarknaden har i och med\r\nEuropadomstolens dom i målet Gustafsson mot Sve-\r\nrige fått en ny rättslig dimension.\r\nSlutsatsen av domen är att de organiserade intres-\r\nsena visserligen har rätt att verka för att kollektivavtal\r\nsom system utbreds. Men i de fall en facklig organi-\r\nsation utövar tvång, genom blockad, bojkott eller\r\nsympatiåtgärder, för att förmå en oorganiserad ar-\r\nbetsgivare att bli bunden av ett kollektivavtal kränks\r\narbetsgivarens negativa föreningsfrihet. Endast om\r\nindividuella avvikelser tillåts i förhållande till gällan-\r\nde kollektivavtal är tvånget enligt domen inte att se\r\nsom en kränkning av arbetsgivarens rätt.\r\nDetta innebär att det nuvarande organisationsmo-\r\nnopolet, som i praktiken jämställer kollektivavtal med\r\nmedlemskap i organisation, kan sägas vara brutet.\r\nFörhandlingarna måste alltså innefatta individuella\r\navvikelser för att inte också ett framtvingande av ett\r\nhängavtal skall anses som en kränkning. Att åberopa\r\nden negativa föreningsfriheten också på den svenska\r\narbetsmarknaden framstår därför som en i hög grad\r\nrelevant och legitim åtgärd. Det är denna omständig-\r\nhet, som alltså är en följd av dels att Europakonven-\r\ntionen numera är en del av svensk rätt, dels att Euro-\r\npadomstolens avgörande i målet Torgny Gustafsson\r\nmot svenska staten, som inte bara bör ges större upp-\r\nmärksamhet på arbetsmarknaden utan också föranle-\r\nder följdändringar i berörd lagstiftning. Detta sagt\r\nsom en kommentar i ärendet.\r\nBakom allt detta står en vanlig svensk medborgare\r\noch småföretagare som har blivit illa behandlad av\r\nden svenska staten.\r\nMot bakgrund av vad som framkommit under\r\nKU:s granskning kan inte den socialdemokratiska\r\nregeringen undgå kritik. Samtliga borgerliga partier\r\nhar funnit skäl att rikta allvarlig kritik mot den rege-\r\nring som inför Europadomstolen brustit i kravet på\r\nrespekt för fakta och allmänna intressen.</pre><pre>Anf.  119  INGVAR SVENSSON (kd):\r\nFru talman! Det finns förstås en betydande tragik i\r\nfallet Torgny Gustafsson. Men jag skall här koncent-\r\nrera mig på de delar vi speciellt granskar, dvs. om\r\nregeringen på ett korrekt och fullständigt sätt för-\r\nmedlat uppgifter till Europadomstolen. Konstitu-\r\ntionsutskottet ägnar sig ju inte åt att överpröva domen\r\ni domstolen, utan granskningen avser regeringens\r\nagerande i ärendet.\r\nFru talman! Den socialdemokratiska regeringen\r\nhävdar att den inte kunnat gå i god för uppgifter som\r\nlämnats från fackföreningen. I utfrågningarna klar-\r\ngörs mycket tydligt att regeringen inte ansett sig ha\r\nbefogenheter att pröva sanningshalten i de olika på-\r\nståendena. Dessa uttalanden från regeringens sida är\r\nintressanta mot bakgrund av vad man kan hitta i rege-\r\nringens egna handlingar i frågan.\r\nFörst och främst ansåg sig regeringen behöva\r\n\"försvara stridsåtgärderna\" - observera uttrycket.\r\nI statsrådsberedningens egen promemoria till kon-\r\nstitutionsutskottet heter det i samband med att stats-\r\nrådet Leif Blomberg informerades i frågan: \"Rege-\r\nringen ansåg att fackföreningens bevekelsegrunder\r\nför att starta konflikten måste redovisas för domsto-\r\nlen, att konventionsbrott måste bestridas och stridsåt-\r\ngärderna försvaras.\"\r\nSedan framhåller regeringen vidare i en inlaga den\r\n12 september 1995 uppgifter som i statrådsbered-\r\nningens promemoria beskrivs på följande sätt: \"- - -\r\nredovisade regeringen uppgifter till stöd för att fack-\r\nföreningen fick anses ha haft fog för sina stridsåtgär-\r\nder.\"\r\nMen i samma promemoria sägs att regeringen inte\r\nhar och inte heller har kunnat gå i god för uppgifterna\r\nfrån fackföreningen som sådana.\r\nNähä! Det är märkligt att regeringen samtidigt kan\r\nhävda att stridsåtgärderna behövde försvaras inför\r\nEuropadomstolen och att fackföreningen får anses ha\r\nhaft fog för sina stridsåtgärder. För mig, fru talman,\r\nförefaller detta vara något slags dubbel bokföring.\r\nDet finns ett annat uttryck för det: dubbelmoral. Inför\r\nEuropadomstolen ges en åsikt, inför konstitutionsut-\r\nskottets frågor ges en annan.\r\nFru talman! Vidare säger regeringen att man inte\r\nkunnat eller haft möjlighet till att pröva sanningshal-\r\nten i de påståenden som facket gjort för att vidta\r\nstridsåtgärder. Men sanningen är följande: Regering-\r\nen prövar till viss del sanningshalten genom ett in-\r\nformellt förhör med fackliga företrädare, men ingen\r\nkontroll görs hos Torgny Gustafsson eller hans an-\r\nställda.\r\nÄn märkligare är det att regeringen i en inlaga i\r\nnovember 1997 inför den s.k. resningsansökan till\r\nEuropadomstolen på annat sätt försöker bevisa san-\r\nningshalten i ett av fackens påståenden genom att\r\nhänvisa till en intervju i Dagens Eko. Påståenden\r\ngjorda av facket verifieras - uttrycket är regeringens\r\neget - genom hänvisning till en Ekointervju men inte\r\ngenom kontroll hos Torgny Gustafsson eller hans\r\nanställda.\r\nI slutdelen i samma inlaga efterlyser regeringen\r\nmuntlig föredragning av fackets representanter\r\n\"speciellt som det påståtts att Domstolen blivit serve-\r\nrad falsk information\". Undertonen här är helt klar:\r\nRegeringen går i god för fackets uppgifter. Ändå\r\npåstår utskottsmajoriteten att den socialdemokratiska\r\nregeringen i flera avseenden sökte säkerställa att\r\nEuropadomstolen skulle få tillgång till ett fullständigt\r\noch korrekt underlag. Utskottsmajoriteten har tydli-\r\ngen inte granskat det egna underlaget.\r\nKanske är det så att det här ställningstagandet från\r\nregeringens sida inte haft någon betydelse för dom-\r\nstolens utslag. Men det spelar ingen roll i det här\r\nsammanhanget. De uppgifter som regeringen vidare-\r\nbefordrar till en internationell domstol skall vara\r\nfullständiga och korrekta; fullständigheten och kor-\r\nrektheten kan ju inte gärna uppfyllas om man inte\r\nkontrollerar sanningshalten i dem. Det är självklart att\r\nregeringen förtjänar kritik för detta agerande.\r\nDirekt avgörande för domstolens beslut är att det\r\npåstås finnas individuella hängavtal inom området.\r\nDenna fråga har Per-Samuel Nisser tagit upp i ett\r\ntidigare inlägg. Men det finns inte sådana avtal. Även\r\npå denna punkt har domstolen blivit vilseförd.\r\nFru talman! Konsekvenserna av detta resonemang\r\när givetvis ett stöd för godkännande av anmälan i\r\nreservationen på området.</pre><pre>Anf.  120  ÅSA TORSTENSSON (c):\r\nFru talman! Vad avser granskningsärendet avse-\r\nende regeringens agerande vid Europadomstolens\r\nprövning av målet Torgny Gustafsson mot svenska\r\nstaten vill jag börja med att yrka på godkännande av\r\nanmälan i reservation 1.\r\nTorgny Gustafsson är småföretagaren från Got-\r\nland som hävdade sin rättighet att avstå från att teck-\r\nna kollektivavtal med någon av arbetsgivarorganisa-\r\ntionerna. Hans anställda ville inte ansluta sig till\r\nfacket - i detta fall Hotell- och Restauranganställdas\r\nFörbund. Facket vidtog sådana kraftiga och omfat-\r\ntande stridsåtgärder mot företaget att företagaren\r\nGustafsson så småningom ansåg sig tvingad att sälja\r\nföretaget. Fackets åtgärder var kopplade till att man\r\nansåg att Gustafsson inte skötte sina arbetsgivarför-\r\npliktelser. Detta hade blivit aktuellt via en anställds\r\nanmälan per telefon.\r\nFör snart tio år sedan vände sig Torgny Gustafs-\r\nson till Europakommissionen för de mänskliga rättig-\r\nheterna och anmälde Sverige - den svenska staten -\r\nför brott mot Europakonventionen angående skydd\r\nför de mänskliga rättigheterna och grundläggande\r\nfriheterna. Torgny Gustafsson hävdar, och har hävdat\r\nhela tiden, sin rätt att själv som arbetsgivare komma\r\növerens med sina anställda. De fackliga stridsåtgär-\r\nderna som Gustafsson som småföretagare på Gotland\r\nutsattes för utgjorde enligt honom en kränkning av\r\nhans rättigheter gällande hans rätt till skydd mot den\r\nnegativa föreningsfriheten. Enligt Gustafsson ger\r\nstaten genom svensk lagstiftning inte skydd mot den-\r\nna kränkning.\r\nÄrendet passerar två regeringar. Därmed kommer\r\ngranskningen att visa på olikheter i hur regeringarna\r\nhar hanterat den enskilde företagarens ställning och\r\nintressen. Den borgerliga regeringen som först ansva-\r\nrade för ärendet valde att inta en neutral ställning och\r\ninte att ta ställning för någon av parterna Gustafsson\r\neller facket. Därmed valde den borgerliga regeringen\r\natt inte gå in på orsaken till konflikten.\r\nI samband med regeringsskiftet 1994 förändrades\r\nhanteringen av ärendet. Socialdemokraterna bad LO\r\natt redovisa de överväganden som legat till grund för\r\nstridsåtgärderna på Gotland. I den socialdemokratiska\r\nregeringens inlaga till Europadomstolen åberopas\r\nLO:s uppgifter. Europadomstolens beslut 1996 inne-\r\nbar att Torgny Gustafsson förlorade mot svenska\r\nstaten.\r\nAtt så skedde berodde framför allt på att informa-\r\ntion lämnades om att småföretagaren Gustafsson\r\nskulle kunna teckna ett individuellt hängavtal med\r\nfacket. Den svenska regeringen gav en bild av att så\r\nkunde ha gjorts. Men Torgny Gustafsson har aldrig\r\nsjälv erhållit någon möjlighet att ta ställning till ett\r\nsådant hängavtal. KU har i sin utfrågning och gransk-\r\nning av ärendet efterlyst ett sådant individuellt hän-\r\ngavtal för hotell- och restaurangbranschen men har\r\ninte heller erhållit något sådant underlag.\r\nDet anmärkningsvärda är att uppgifter som direkt\r\npåverkat utfallet i domstolen inte har kontrollerats.\r\nMan har från den socialdemokratiska regeringens sida\r\nvarit budbärare för den fackliga sidans intressen.\r\nRegeringen har redovisat att man inte ansåg att det\r\nfanns anledning att kontrollera de uppgifter som kom\r\nvia LO innan de fördes vidare. Dessutom har det\r\nunder granskningsförhöret framkommit ett svar att\r\nden anmälan som en gång låg till grund för fackets\r\nkraftfulla blockad var ett telefonsamtal från någon\r\nsom inte har kunnat eller kan identifieras.\r\nRätten att teckna individuellt hängavtal är avgö-\r\nrande för Europadomstolens beslut. Det är också\r\nallvarligt att de uppgifter som förts vidare via svensk\r\nregering inte har kontrollerats. Detta borde regeringen\r\nha gjort eftersom uppgifterna var så avgörande för\r\nutfallet av domen.\r\nNu skedde inte det. Centerpartiet anser att Sverige\r\nhar brustit i strävan att ständigt lämna fullständig och\r\nkorrekt information. Därmed finns skäl för att rikta\r\nallvarlig kritik mot den socialdemokratiska regering-\r\nen i dess handläggning av ärendet Torgny Gustafsson\r\nmot svenska staten.</pre><pre>Anf.  121  HELENA BARGHOLTZ (fp):\r\nFru talman! En person, Torgny Gustafsson, har fa-\r\nrit mycket illa i detta ärende. De orimliga och illasin-\r\nnade stridsåtgärder som facket vidtog mot honom\r\ntvingade honom att lägga ned sin sommarrestaurang\r\noch kiosk i Ihreviken på Gotland. Han har blivit\r\nmärkt för livet av detta.\r\nMen det är inte detta som KU:s granskning skulle\r\nhandla om, utan uppgiften är enligt anmälan att\r\ngranska om regeringen inför Europadomstolen har\r\nagerat med den noggrannhet och respekt för fakta och\r\nallmänna intressen som domstolen har anledning att\r\nvänta sig av en regering. Men utskottet har också valt\r\natt granska regeringens handläggning av ärendet inför\r\nEuropakommissionen, dvs. händelseförloppet innan\r\nfrågan kom till domstolen.\r\nDet är två regeringar involverade i detta ärende.\r\nDen borgerliga regeringen förhöll sig, helt korrekt,\r\nneutral till den bakomliggande konflikten mellan\r\nTorgny Gustafsson och facket. Den här regeringen\r\nville ha en strikt belysning av rättsläget. Skulle Euro-\r\npakommissionen finna att Torgny Gustafssons nega-\r\ntiva föreningsrätt, dvs. rätten att slippa vara med i en\r\narbetsgivarorganisation, hade kränkts och att de fack-\r\nliga stridsåtgärderna från Hotell- och Restaurangan-\r\nställdas Förbund inte hade varit befogade skulle\r\nTorgny Gustafsson kompenseras och svensk lagstift-\r\nning anpassas efter Europakonventionen, som nu\r\nockså gäller svensk rätt.\r\nEuropakommissionen, som alltså först prövade\r\nfrågan, fann att ett brott mot Europakonventionen\r\nhade ägt rum. Svenska staten hade varken gett Torg-\r\nny Gustafsson erforderligt skydd när det gällde före-\r\nningsfriheten eller levt upp till kommissionens krav\r\npå ett effektivt rättsmedel.\r\nDen socialdemokratiska regeringen, som 1994\r\nkom till makten, hade en ny och annorlunda syn på\r\nhur Sverige skulle handla inför domstolen. Man me-\r\nnade att det var rimligt att fackföreningens skäl för att\r\nstarta konflikten med Torgny Gustafsson skulle redo-\r\nvisas och att stridsåtgärderna skulle försvaras. Man\r\nsåg sig helt enkelt som ombud för facket.\r\nTrots att regeringen upplyste om att de uppgifter\r\nsom låg till grund för fackets agerande kunde beteck-\r\nnas som mycket osäkra försökte inte regeringen kon-\r\ntrollera sanningshalten i uppgifterna. Det här förtjänar\r\nregeringen mycket stark kritik för.\r\nHär har regeringen i sin funktion som företrädare\r\nför staten brutit mot skyldigheten att alltid sträva efter\r\natt konventionsorganen får fullständig och riktig\r\ninformation - även när informationen talar emot den\r\nståndpunkt som regeringen har intagit i processen.\r\nUtskottets granskning visar att Torgny Gustafsson\r\nhade kunnat teckna ett individuellt hängavtal om han\r\nhade velat. Gustafsson var enligt svensk rätt på intet\r\nsätt skyldig att gå med i någon arbetsgivarförening.\r\nHan ville inte heller det. Han hade kunnat undvika\r\nformellt att bli medlem av en arbetsgivarförening\r\ngenom att teckna ett hängavtal, vilket var det som\r\nfacket begärde. Men några sådana avtal förekommer i\r\npraktiken inte inom hotell- och restaurangområdet,\r\ndär Gustafsson var verksam. Men om han hade teck-\r\nnat ett sådant avtal skulle det i alla fall ha betytt att\r\nhans företag blivit bundet av det kollektivavtal som\r\nträffats av arbetsgivarna och Hotell- och Restau-\r\nranganställdas Förbund. Hängavtalet skulle också ha\r\ngjort honom beroende av de här arbetsmarknadsorga-\r\nnisationerna om ytterligare kollektivavtal hade träf-\r\nfats mellan en arbetsgivarorganisation och det fack-\r\nförbund som hans anställda tillhörde. Eftersom Gus-\r\ntafsson inte var medlem i någon arbetsgivarorganisa-\r\ntion hade han varit oförmögen att påverka innehållet i\r\nsenare avtal trots att de hade varit bindande för hans\r\nföretag.\r\nJag instämmer verkligen i reservanternas kritik,\r\natt regeringen inför domstolen har brustit i kraven på\r\nen allsidig belysning av svenska förhållanden av\r\nbetydelse för saken.\r\nFru talman! Avslutningsvis vill jag säga att det\r\nsom Torgny Gustafsson har råkat ut för aldrig får\r\nhända igen. Ingen företagare skall kunna bli behand-\r\nlad som han. Det är min stora förhoppning att detta\r\nblir resultatet av denna trista historia.\r\nJag yrkar på godkännande av anmälan i reserva-\r\ntion 1.</pre><pre>Anf.  122  GÖRAN MAGNUSSON (s):\r\nFru talman! Det här är ett komplicerat ärende, och\r\ndet är dessutom en något komplicerad debatt. Vi talar\r\nom det som var ursprunget till själva anmälan, nämli-\r\ngen en anmälan från förra riksdagsledamoten Sonja\r\nRembo. De som har varit med i riksdagen några år\r\nkan erinra sig att hon levererade ett avsevärt stort\r\nantal anföranden från denna talarstol med mycket\r\nstark kritik mot den svenska arbetsrätten, och hon\r\nförespråkade radikalt andra lösningar. Under utskot-\r\ntets utfrågning utvidgades granskningen något, efter-\r\nsom man då fick uppgifter om den borgerliga rege-\r\nringens agerande som gjorde att det fanns anledning\r\natt också titta på det.\r\nJag skall försöka, fru talman, att något redogöra\r\nför gången i det här och hur det faktiskt förhåller sig\r\npå en rad olika områden.\r\nJag skall inte sticka under stol med att den enskil-\r\nda personen Torgny Gustafsson har haft mycket be-\r\nsvär och mycket bekymmer, för att inte säga elände,\r\nav detta. Men man kanske också skall erinra sig att\r\ndet Torgny Gustafsson bestämde sig för att genomfö-\r\nra var att stå utanför alla slags avtal som finns på den\r\nsvenska arbetsmarknaden. Han ville inte gå med i\r\nnågon arbetsgivarförening, och han ville inte heller\r\nskriva ett hängavtal av något slag. Det stred mot den\r\nuppfattning han hade, nämligen att man inte skulle\r\nbehöva skriva avtal som så att säga ingick normalt på\r\nden svenska arbetsmarknaden. Det är själva utgångs-\r\npunkten för tvisten. Det finns anledning att erinra sig\r\ndet.\r\nNär sedan kommissionen arbetade med den här\r\nfrågan försökte den borgerliga regeringen - det var\r\nden borgerliga regeringen som ingav svenska statens\r\nhandlingar till kommissionen, vilket kan sägas vara\r\nett förstadium till hela den här processen - påstå att\r\nden intog en strikt neutral hållning i den här frågan,\r\ndvs. den bakomliggande konflikten. Det har också\r\nsagts av debattörer här. Det kan starkt ifrågasättas,\r\nsärskilt som man nästan i samma andetag säger att\r\nom det här skulle vara en föreningsrättskränkning är\r\nåtgärderna obefogade. Man visste alltså egentligen\r\ninte så mycket om de här åtgärderna, då man aldrig\r\ntog in material till detta.\r\nBestridandet av föreningsrättskränkningen var\r\nockså mycket svagt. Man bestred det ju egentligen\r\nendast i den meningen att man ville få saken prövad\r\nav kommissionen. Man argumenterade ju inte särskilt\r\nstarkt för att den svenska modellen och de svenska\r\nprinciperna var korrekta, utan man överlämnade i\r\npraktiken den bedömningen till kommissionens eget\r\ngottfinnande.\r\nSvenska staten fälldes av kommissionen. Det var\r\nalltså föreningsrättskränkning. Jag skall inte närmare\r\ngå in på hur det skall formuleras. 6 § i Europakon-\r\nventionen om mänskliga rättigheter ställde inte till-\r\nräckliga rättsmedel till förfogande heller. Både rege-\r\nringen och Torgny Gustafsson ville ha upp detta i\r\ndomstolen, för det är först då som utslaget blir bin-\r\ndande för konventionsstaterna.\r\nNär den processen satte i gång efter regerings-\r\nskiftet 1994 upptäckte den socialdemokratiska rege-\r\nringen att kommissionen gjort sin bedömning på\r\nenbart de uppgifter som Torgny Gustafsson hade\r\nlämnat in som en part i tvisten. Det var rätt uppenbart\r\natt man då såg att det vore rimligt för domstolen att\r\nockså ha tillgång till de uppgifter som facket satt på i\r\ndet här sammanhanget. Därför föranstaltade det nu-\r\nmera avlidna statsrådet Leif Blomberg om att de här\r\nuppgifterna skulle införskaffas. Det skedde också.\r\nMan skickade så småningom över dem till domstolen\r\nmed reservationen att detta var uppgifter från den\r\nandra parten i den bakomliggande tvisten. Från den\r\nsvenska statens sida erbjöd man sig att i domstolen\r\nordna ett vittnesförhör som kunde säkerställa eller\r\nklarlägga kvaliteten i uppgifterna ytterligare. Rege-\r\nringen hade också ett slags vittnesförhör på UD för\r\natt försöka få fram en bättre kvalitet och bättre säker-\r\nhet i uppgifterna.\r\nDet var alltså inget konstigt att den svenska rege-\r\nringen försåg domstolen med den andra partens upp-\r\ngifter, eftersom kommissionens domslut byggde på\r\nen proportionalitetsbedömning av den bakomliggande\r\nkonflikten. Det var på det sättet som man kom fram\r\ntill att detta var en föreningsrättskränkning.\r\nVad talarna här förespråkar när de talar om rege-\r\nringens strikta neutralitet är att man skulle låta kon-\r\nventionsorganen i Strasbourg fortsätta att hantera den\r\nhär frågan, utan att ha fått information om och till-\r\ngång till den andra partens ståndpunkter och positio-\r\nner. Jag finner att det resonemanget är mycket märk-\r\nligt.\r\nFår jag, fru talman, skjuta in att det inte råder nå-\r\ngon oenighet i utskottet om att det skall vara mycket\r\nhögt ställda krav på de uppgifter som regeringen\r\nförmedlar till domstolen i Strasbourg. Vi behöver inte\r\nhålla på att odla den myten att det finns någon skill-\r\nnad på den punkten. Det som utskottet är oenigt om\r\när hur man skulle hantera just de här uppgifterna. Då\r\nhävdar de fyra forna regeringskamraterna att den\r\nstrikta neutraliteten från den borgerliga regeringen\r\nvar den princip som skulle råda, nämligen att inte\r\nförse domstolen med några som helst uppgifter. Jag\r\nfinner att detta är ett något märkligt sätt att diskutera\r\nhur processföringen skall gå till.\r\nVad hände när den svenska staten gav in de här\r\nhandlingarna i domstolsförhandlingen? Kommissio-\r\nnen är alltså nu borta, det är en ny omgång i domsto-\r\nlen. Vad hände då? Torgny Gustafsson bestred att\r\nman kunde lämna in handlingarna i processen. Det\r\nansågs strida mot själva processen att föra in nytt\r\nmaterial. Det är i och för sig en vanlig och godtagbar\r\nprincip i processföringen att man inte skall kunna\r\ngöra det. Nu ansåg domstolen att det är fullt möjligt\r\natt göra det. Det strider inte mot Europadomstolens\r\nprinciper. Det var i sig okej. Men Torgny Gustafsson\r\nhade ytterligare ett argument, frånsett det rent proces-\r\nstekniska, nämligen att de uppgifter som svenska\r\nstaten redovisade i den här frågan och som emanerade\r\nfrån facket saknade relevans för att bedöma målet. De\r\nskulle avvisas därför att de saknade relevans för att\r\nbedöma målet.\r\nDå framstår det som något egenartat när flera tala-\r\nre från talarstolen nu säger att det var de här uppgif-\r\nterna som avgjorde målet. Torgny Gustafsson själv\r\nansåg att uppgifterna inte hade någon relevans för att\r\navgöra målet. Jag skulle gärna be mina meddebattörer\r\natt förklara det här resonemanget lite grann. Detta kan\r\nman läsa i domstolshandlingarna, så det är ingenting\r\nsom jag har spanat upp på egen hand, utan det är\r\nklara och offentliga uppgifter.\r\nSedan tycker jag att det är egenartat när man\r\nåterigen påstår att de här uppgifterna var avgörande\r\nför målets utgång. Domstolen skriver själv att den\r\naldrig har ansett de här uppgifterna ostridiga, alltså\r\nifrågasätter uppgifterna och behöver inte för sin\r\nhandläggning klargöra sanningshalten eller korrekt-\r\nheten i uppgifterna. Man skriver själv att de inte hade\r\navgörande betydelse för att avgöra målet.\r\nHär sägs det gång på gång från debattörerna att de\r\nhade avgörande betydelse. Är det inte att misskredite-\r\nra domstolen i Strasbourg och tala om för den att de\r\nhade avgörande betydelse, trots att domstolen själv\r\nskriver att de inte hade det? Jag tycker att det saknas\r\nrespekt för domstolen i Strasbourg i den argumenta-\r\ntionen. Men den här argumentationen stämmer in\r\nväldigt väl med det politiska agitationsarbetet i Sveri-\r\nge för att förändra arbetsrätten. Det är det som är\r\npoängen i den långa och konstiga reservationen och i\r\nandra sammanhang som redovisats här.\r\nJag skulle gärna vilja säga att det är möjligt att vi\r\nhade haft mera klarhet i den borgerliga regeringens\r\nagerande i denna fråga om det statsråd som enligt\r\nvarje fall andra statsråd var den mest ansvariga i den\r\nborgerliga regeringen, Reidunn Laurén, hade haft\r\nmöjlighet att eller velat ställa upp på den utfrågning\r\nsom utskottet inbjöd henne till. Ingen medborgare har\r\nnågon skyldighet annat än aktiva statsråd att komma\r\ntill utskottet på utfrågningar. Jag skulle gärna vilja\r\nsäga att jag tycker att det för framför allt tidigare\r\nstatsråd och offentligt anställda närmast ingår som en\r\nmedborgerlig skyldighet att ställa upp och försöka\r\nreda ut och klarlägga frågorna. Jag tycker alltså att\r\ndet är möjligt att det hade varit bättre och att vi då\r\nhade sluppit föra en diskussion om huruvida den\r\nborgerliga regeringen helst av allt hade sett att man\r\nförlorade det här målet. Då hade man kunnat genom-\r\nföra valprogrammet från 1991 med hjälp av Europa-\r\ndomstolen. Det var uppenbart att det var det man\r\ngärna såg att man kunde göra på den här punkten.\r\nJag tror alltså att det finns anledning att på olika\r\nsätt ta upp två myter, en som är en myt och en annan\r\nsom man möjligen skall försöka göra till en myt.\r\nDen första gäller utgången av processen i Europa-\r\ndomstolen. Får jag skjuta in att Torgny Gustafsson\r\nbeviljades, vilket är mycket ovanligt, resning i målet.\r\nI resningsprocessen konstaterades att det inte fanns\r\nskäl att en gång till pröva det här målet, utan domen\r\nstod fast. Likväl hävdas i svenska medier - Svenska\r\nDagbladet, Dagens Nyheter - i artikel efter artikel att\r\nTorgny Gustafsson förlorade målet på de uppgifter\r\nsom den svenska regeringen förde fram. Det är gans-\r\nka märkligt att man inte kan konstatera de faktiska\r\nomständigheterna i frågan, läsa och ta till sig vad\r\ndomstolen själv skriver om dessa mycket omdebatte-\r\nrade uppgifter. När jag hör debatten och har tagit del\r\nav tidigare debatter kan jag inte undgå att säga att de\r\nhär uppgifterna spelar en mycket större roll i den\r\nsvenska debatten på det här området än vad de nå-\r\ngonsin har gjort i Europadomstolen. Här använder\r\nman detta för att föra ett slags inrikespolitik för att i\r\ngrunden förändra arbetsrätten. Jag ifrågasätter det\r\nnaturligtvis men inte rätten att driva propagandan,\r\nmen jag tycker att det är trist att det blir en hård poli-\r\ntisering i konstitutionsutskottets granskning av ären-\r\ndet. Det som är partipolitik och kärnan i det politiska\r\nborde vi kunna klara av i något annat sammanhang.\r\nFru talman! Jag skall alldeles strax sluta, men jag\r\nvill säga en sak till Per-Samuel Nisser. Han läste upp\r\nde fyra borgerliga partiernas reservation, och den\r\nkändes kanske inte riktigt trovärdig. Därmed försökte\r\nhan att etablera nästa myt, nämligen att domstolens\r\nutslag och utgången i Strasbourg skulle förändra\r\nförutsättningarna på den svenska arbetsmarknaden.\r\nDet skulle innebära att det finns en ny rättslig dimen-\r\nsion i det hela - så uttrycker man saken.\r\nDet finns ju inget fog för detta. Tvärtom finns det\r\nett utslag i Arbetsdomstolen som går i samma rikt-\r\nning, dvs. att det inte innebär någon kränkning av\r\nföreningsrätten och att stadgarna om mänskliga rät-\r\ntigheter inte leder fram till att man måste tillhöra\r\nnågon arbetsgivarorganisation. Men det fritar inte\r\nnågon från att skriva avtal av det ena eller andra sla-\r\nget med de fackliga organisationerna på den svenska\r\narbetsmarknaden.\r\nDärför finns det inte någon sådan möjlighet. Jag\r\ntycker bara att det var ett fräckt försök att utnyttja den\r\nhär frågan för att etablera ett resonemang om att detta\r\nskulle innebära en ny rättslig dimension på den\r\nsvenska arbetsmarknaden. Arbetsdomstolsutslaget\r\nstöder sig just på utslaget i Europadomstolen i målet\r\nmot Torgny Gustafsson.\r\nFru talman! Jag har redan yrkat i dessa frågor. För\r\növrigt kommer kammaren inte att ta ställning till\r\nbetänkandet i dess helhet på annat sätt än att det an-\r\nmäls och inte heller till reservationerna. Jag förmodar\r\natt det blir en replikomgång, och då har jag tillfälle att\r\nytterligare utveckla en del resonemang.</pre><pre>Anf.  123  PER-SAMUEL NISSER (m) re-\r\nplik:\r\nFru talman! Göran Magnusson tar upp frågan om\r\nhängavtal och att ett sådant inte skulle ha haft någon\r\nstörre betydelse i Europadomstolen. Ett av huvudar-\r\ngumenten i Europadomstolens beslut var ju att Torg-\r\nny Gustafsson hade haft möjlighet att teckna ett hän-\r\ngavtal med s.k. individuell klausul.\r\nDet var detta som vi i konstitutionsutskottet ville\r\nse exempel på, men det har vi inte sett. Min fråga till\r\nGöran Magnusson är om han någon gång har sett\r\nexempel på hängavtal med individuell klausul som är\r\nkopplat till hotell- och restaurangbranschen. Om han\r\ninte har gjort det, vilket jag inte tror, då är frågan om\r\ndet var rätt av den socialdemokratiska regeringen att\r\nföra fram dessa argument som var så avgörande utan\r\natt man kontrollerade dem.</pre><pre>Anf.  124  GÖRAN MAGNUSSON (s) re-\r\nplik:\r\nFru talman! Hängavtal är ju inte alldeles ovanligt\r\npå den svenska arbetsmarknaden. Det har använts\r\nbl.a. för att skriva avtal med arbetsgivare som inte vill\r\ngå med i Svenska Arbetsgivareföreningen eller i\r\nnågon annan arbetsgivarorganisation. Skälet kan vara\r\nideologiskt eller ekonomiskt, att det är för dyrt att\r\nvara med. Hängavtal är ju inte någon helt ovanlig\r\neller konstig företeelse.\r\nIndividualiteten i hängavtalen finns naturligtvis\r\nockså. Men fackföreningarna och de fackliga organi-\r\nsationerna - vare sig det handlar om LO, TCO eller\r\nSACO - kan skriva hängavtal som är individualisera-\r\nde på det sättet att de avviker kraftigt från kollekti-\r\nvavtalen. Det är klart att kollektivavtalen anger ett\r\ngolv. När det gäller lönefrågor och andra frågor är\r\navtalen över huvud taget minimiavtal. Löner kan\r\nsättas väsentligt högre än vad som står i både kollek-\r\ntivavtal och hängavtal, om man nu vill det. Såvitt jag\r\nvet har väl fackföreningarna aldrig haft någonting\r\nemot högre löner än minimilöner.\r\nJag tror att man är ute på väldigt farlig väg här.\r\nPoängen i resonemangen är att Torgny Gustafsson\r\ninte heller var intresserad av ett individualiserat hän-\r\ngavtal. Han var intresserad av att inte skriva något\r\navtal där någon fackförening var inblandad. Det var\r\npoängen i Torgny Gustafssons position, och det är\r\nden som han hela tiden har drivit. Det var därför som\r\nman ansåg att dessa uppgifter var irrelevanta. Det\r\nhandlade inte om ifall det var bättre eller sämre på det\r\nena eller andra sättet i avtalet, utan processen i Stras-\r\nbourg handlade om att man inte skulle behöva skriva\r\navtal med någon fackförening.</pre><pre>Anf.  125  PER-SAMUEL NISSER (m) re-\r\nplik:\r\nFru talman! Kan det vara så att målet Gustafsson\r\nmot svenska staten var så principiellt viktigt angåen-\r\nde den negativa föreningsfriheten att den socialdemo-\r\nkratiska regeringen gav vika för noggrannhet och\r\nkontroll när det gäller det material som man lämnade?\r\nVi hade en utfrågning med förre statsminister\r\nIngvar Carlsson. På frågan om man bör vidareför-\r\nmedla material svarade han: Om man inser att en\r\nuppgift är helt felaktig, anser jag att man inte skall\r\nvidarebefordra den. Så sade Ingvar Carlsson.\r\nMin fråga till Göran Magnusson är om han anser\r\natt en regering skall överlämna okontrollerat material\r\ntill en domstol, trots att uppgiftslämnaren har uppgivit\r\natt uppgifterna inte är korrekta.</pre><pre>Anf.  126  GÖRAN MAGNUSSON (s) re-\r\nplik:\r\nFru talman! Det är klart att man medvetet inte\r\nskall vidarebefordra felaktiga uppgifter. Om det rör\r\nsig om uppgifter vilkas korrekthet man till hundra\r\nprocent inte kan kontrollera skall man skicka med en\r\nreservation.\r\nMan skall ju inte underkänna domstolens kompe-\r\ntens att bedöma uppgifterna, och domstolen ansåg\r\nockså att uppgifterna inte var ostridiga. Regeringen\r\nredogjorde ju för vad det var för slags uppgifter och\r\nför vem som hade levererat dem. Jag tycker inte att\r\ndet finns anledning att lägga regeringen någonting till\r\nlast på den punkten, utan det förbättrade beslutsun-\r\nderlaget för domstolen. Sedan tyckte inte domstolen\r\natt det var särskilt avgörande för fortsättningen.\r\nNaturligtvis tycker inte heller jag att man skall\r\nskicka uppgifter som man inte har grund för, utan att\r\ntala om vilken karaktär uppgifterna har. Det är allde-\r\nles uppenbart.</pre><pre>Anf.  127  INGVAR SVENSSON (kd) re-\r\nplik:\r\nFru talman! Jag vet inte om det är fel på ljudtek-\r\nniken här i kammaren, men nog borde Göran Mag-\r\nnusson ha uppfattat att jag inte påstod att dessa upp-\r\ngifter var avgörande för domens utgång. Vad jag sade\r\nvar att oavsett om uppgifterna var det eller inte skulle\r\nde vara korrekta och fullständiga.\r\nI en tidigare omgång här replikerade Göran Mag-\r\nnusson på Mats Einarssons inlägg. Han sade då att\r\nuppgifterna i boken Kommunistjägarna inte hade\r\nnågot fog för sig. Göran Magnusson använde alltså\r\nuttrycket \"fog för sig\". Jag vill bara fråga om det\r\nfinns någon substans bakom uttrycker \"fog för sig\".\r\nDet är nämligen så att regeringen ansåg att fackföre-\r\nningen hade \"fog\" för sitt agerande, och det måste\r\nfinnas någon substans bakom detta. Regeringen ville\r\nförsvara stridsåtgärderna samtidigt som man säger att\r\nregeringen inte ansåg sig kunna gå i god för uppgif-\r\nterna från facket. Hur får Göran Magnusson detta att\r\ngå ihop?\r\nJag har ytterligare en fråga: Kan man förmedla\r\nfullständiga och korrekta uppgifter utan att kontrolle-\r\nra sanningshalten i dem?</pre><pre>Anf.  128  GÖRAN MAGNUSSON (s) re-\r\nplik:\r\nFru talman! Om man skall garantera uppgifterna\r\nmåste man naturligtvis ha kontrollerat dem. Det är\r\nalldeles uppenbart. Vad regeringen gjorde - och nu\r\nupprepar jag det för jag vet inte vilken gång i ord-\r\nningen - var att man vidarebefordrade uppgifterna\r\noch angav vem som var uppgiftslämnare. Man erbjöd\r\nsig också på olika sätt att försöka medverka till att\r\nsäkerställa korrektheten i uppgifterna. Jag tycker\r\nalltså inte att det har inträffat så mycket märkligt på\r\nden punkten, särskilt som uppgifterna senare inte alls\r\nhade de betydelse som andra talare än Ingvar Svens-\r\nson med kraft har pläderat för här.\r\nJag skall försöka att hinna med en facklig grund-\r\nkurs på en minut och tolv sekunder. Det är ju inte så\r\nsom jag får ett intryck av att en del talare här hävdar,\r\natt en fackförenings rätt att kräva ett avtal - jag bort-\r\nser från om det rör sig om kollektivavtal eller hän-\r\ngavtal - hänger ju inte samman med att någon person\r\nsom är anställd i företaget anmäler medlemskap och\r\natt man vill ha ett kollektivavtal. Rätten finns ju obe-\r\nroende av om det finns fackföreningsmedlemmar och\r\noberoende av vilken nivå anställningsvillkoren har.\r\nAnställningarna måste inte vara dåliga för att man\r\nskall kunna kräva ett kollektivavtal. Kollektivavtalet\r\nhar ju en mycket vidare ram. Detta är lite av vad LO\r\nlär ut i sina fackliga grundkurser. Jag tycker att det är\r\nlite trist om man betraktar LO eller facken som något\r\nslags institution i samhället dit människor lämnar in\r\nen anmälan för att få kollektivavtal.\r\nDet är en ideell förening som verkar på ett helt\r\nannat sätt. Rätten att kräva avtal är grundläggande i\r\nsvenska arbetsrättsförhållanden. Det är den som de\r\nfyra forna regeringskamraterna vill undergräva.</pre><pre>Anf.  129  INGVAR SVENSSON (kd) re-\r\nplik:\r\nFru talman! Jag bad inte om en facklig grundkurs\r\nutan om ett svar på mina frågor, men det fick jag inte.\r\nSkall jag tolka Göran Magnusson så att det inte finns\r\nnågon substans alls i uttrycket \"fog för sig\"?\r\nNär regeringen säger att den vill försvara stridsåt-\r\ngärderna kan man inte heller lita på att den verkligen\r\nvill försvara stridsåtgärderna. Det handlar om att man\r\ninte har kunnat gå i god för att uppgifterna från facket\r\när korrekta.\r\nDet var också en intressant svängning när det\r\ngällde att kontrollera sanningshalten. Det handlade\r\nom att vidarebefordra uppgifter och inte om att kon-\r\ntrollera dem. Det var mycket intressant.</pre><pre>Anf.  130  GÖRAN MAGNUSSON (s) re-\r\nplik:\r\nFru talman! Konstitutionsutskottets ordförande\r\nsade i en tidigare debatt här att uppgifterna så långt\r\nmöjligt, i görligaste mån, naturligtvis skall kontrolle-\r\nras. Man skall kunna säga: Detta är de faktiska om-\r\nständigheterna. Kan man inte det måste man skicka\r\nmed en reservation. Det var precis vad regeringen\r\ngjorde.\r\nNej, det är möjligt att Ingvar Svensson inte begär-\r\nde en facklig grundkurs, men det är inte samma sak\r\nsom att han inte behöver en facklig grundkurs. Det\r\nvar därför jag ville lägga ut texten lite grann kring\r\ndetta.\r\nÅterigen tillbaka till frågan. Reglerna är sådana på\r\nsvensk arbetsmarknad att en facklig organisation har\r\nrätt att kräva ett avtal. Jag skall inte tynga kammaren\r\nmed att berätta om mina egna erfarenheter som ar-\r\nbetsgivare på detta område. Jag har faktiskt varit\r\narbetsgivare och representerat företagsägaren, ett\r\noffentligt företag, där två fackliga organisationer\r\nkommit i konflikt med varandra om vem som skall ha\r\navtalsrätten.\r\nDet är en mycket komplicerad och intressant frå-\r\nga. Men den ligger lite utanför detta. Den ingår kan-\r\nske inte ens i en facklig grundkurs, utan det är i så fall\r\növerkursen. I vart fall måste man när man diskuterar\r\ndetta komma ihåg att det är grundläggande på den\r\nsvenska arbetsmarknaden att man träffar avtal mellan\r\narbetsgivaren och de fackliga organisationerna.\r\nDet är också det som domstolen i Strasbourg har\r\ntagit fasta på. Den har sagt att detta är grundläggande\r\noch väsentligt på den svenska arbetsmarknaden.\r\nKonventionen om mänskliga rättigheter ger inte en\r\narbetsgivare, vare sig liten eller stor, rätt att vägra att\r\nskriva avtal. Den ger rätten att inte vara med i en\r\narbetsgivarförening. Men avtalsfrågan kan lösas utan\r\narbetsgivarföreningen. Det är det som är kärnan i\r\ndomstolens utslag på den här punkten.</pre><pre>Anf.  131  KENNETH KVIST (v):\r\nFru talman! Jag har tidigare i dag gjort en sam-\r\nmanfattning av vad som har hänt i det här ärendet.\r\nGöran Magnusson har nu gjort det i större detalj. Jag\r\nkan bara understryka hans historieskrivning, men jag\r\nkan kanske också komplettera med några saker.\r\nDe borgerliga företrädarna har här sagt att fackets\r\nuppgifter är falska. Det har upprepats med olika ord\r\nav olika talare. Detta är icke belagt.\r\nDet är också intressant att se: Vad är det för typ av\r\nuppgift som den socialdemokratiska regeringen be-\r\ngärde att få in från facket? Jo, den ville, jag citerar ur\r\nregeringens promemoria: \"få en redovisning av de\r\növerväganden som legat till grund för de stridsåtgäder\r\nsom HRF vidtagit mot Torgny Gustafsson och varför\r\ndessa bedömts som nödvändiga\".\r\nDenna redovisning har regeringen fått. Regering-\r\nen har egentligen inte haft någon anledning att ifråga-\r\nsätta dessa redovisningar. Dessutom kan regeringen\r\nheller inte anställa någon form av förhör under ed\r\neller något formellt förhör över huvud taget för att\r\nutröna om sådana uppgifter är korrekta eller inte. Här\r\nfår man göra en skälighetsbedömning.\r\nVad man har frågat efter är grunderna för fackets\r\nhandlande - och de har man fått - för att ge en allsi-\r\ndig information till domstolen om hur läget har varit i\r\nden bakomliggande konflikten. Det är inte så att Eu-\r\nropadomstolen skulle döma mellan facket och Gus-\r\ntafssons företag. Den skulle döma om statens rätt att\r\nha en viss lagstiftning och vissa principer på arbets-\r\nrättens område eller inte.\r\nVidare har det här gjorts gällande att den borger-\r\nliga regeringen valde vad man kallade \"en neutral\r\nställning\". Nej, den valde ingen neutral ställning. Den\r\nvalde att inte se till att båda parternas syn på den\r\nbakomliggande konflikten kom fram, utan den nöjde\r\nsig med att den anmälande partens syn på konflikten,\r\nsom ju redan fanns hos domstolen, blev oemotsagd.\r\nDärmed brast egentligen den borgerliga regeringen i\r\nneutralitet.\r\nFru talman! Det är intressant att citera vad rege-\r\nringens ombud sagt om detta. Han var med på ett\r\nmöte där, som han mindes, både statsrådet Hellsvik\r\noch statsrådet Laurén var med. Han säger att vid det\r\nmötet \"- - - stod det klart för alla närvarande att\r\ndetta var ett mål som så att säga politiskt passade in i\r\ndet reformarbete som den borgerliga regeringen ville\r\ngenomdriva på arbetsrättens område. Yttrandet fin-\r\ngranskades i Justitiedepartementet av den borgerliga\r\nregeringen. Genomgående var de justeringar som\r\ngjordes i syfte att tona ned bestridandet av konven-\r\ntionsbrott i kommissionen\".\r\nVidare anförde regeringens ombud: Jag fick under\r\nhand fullt klart för mig att den borgerliga regeringen\r\ninte skulle beklaga om målet förlorades. Så var in-\r\nställningen och attityden hos den borgerliga regering-\r\nen när det gällde att försvara svensk lagstiftning och\r\nen princip på svensk arbetsmarknad.\r\nMan ville förlora därför att man med hjälp och\r\nstöd av Europeiska kommissionen och Europadom-\r\nstolen skulle kunna undergräva arbetsrätten, fackets\r\nställning och de anställdas position på arbetsmarkna-\r\nden. Det var vad den borgerliga regeringen önskade.\r\nDet var därför detta inte gick som besvikelsen är\r\nstor, och det är därför som man fullföljer det med en\r\nanmälan till konstitutionsutskottet där man försöker\r\natt konstruera fram att regeringen lämnat oriktiga\r\nuppgifter, vilket regeringen inte har gjort.\r\nDen har betonat att de uppgifter som den har vida-\r\nrebefordrat är en partsinlaga. Den har också erbjudit\r\nsig att ta fram vittnen till domstolen för att domstolen\r\nskall kunna utröna sanningshalten i detta, något som\r\nregeringen själv inte har formella möjligheter till.\r\nSaken borde alltså vara helt klar. Den socialde-\r\nmokratiska regeringen har icke här gjort något kon-\r\nstitutionellt felaktigt eller anmärkningsvärt. Det an-\r\nmärkningsvärda i sammanhanget är snarare den bor-\r\ngerliga regeringens underlåtenhet att försvara sig.\r\nSnarare närmast bad man om ett nederlag för att på\r\ndet viset få ett politiskt stöd av en europeisk instans\r\nför att kunna ändra lagstiftningen i Sverige på ett för\r\nde anställda negativt sätt. Det hade ju så att säga\r\npolitiskt underlättat för borgerligheten. Det anmärk-\r\nningsvärda är väl också de skarpa tongångarna i de\r\nborgerliga partiernas reservation i det här ärendet,\r\nsom jag tycker går långt utöver vad som borde vara\r\nrimligt ens om man själv stod på den sidan. Men det\r\nfår står för dem.\r\nDet är också så att man diskuterar det här med\r\nhängavtal och gör stor affär av detta. Tyvärr har inte\r\nhotell- och restaurangfacket skickat in några exempel.\r\nMen de skriver ju själva i ett brev till LO:s rättsskydd\r\natt det finns möjligheter att göra lokala avvikelser\r\nfrån huvudregeln när det gäller avtal på flera punkter.\r\nDet gäller arbetstidens förläggning. Det gäller också\r\nmåltidsuppehåll och andra saker. Det kan också före-\r\nkomma avvikelser i lönesättning även om det är något\r\nsom man givetvis inte bejakar från centralt håll.\r\nDetta har Hotell- och Restaurang framhållit i ett\r\nbrev. Likväl hävdar borgerliga ledamöter här att det\r\ninte förekommer några hängavtal på hotell- och re-\r\nstaurangområdet. Det är faktiskt så att hängavtal är\r\noerhört vanliga på den svenska arbetsmarknaden. Det\r\när inget märkligt med detta, och det finns ingen an-\r\nledning att ifrågasätta hotell- och restaurangfackets\r\nuppgifter om att det förekommer också på deras om-\r\nråde.\r\nDet finns inget belägg för det här som de borger-\r\nliga partierna försöker göra ett stort nummer av i sin\r\nreservation. De blottlägger i detta egentligen bara sin\r\negen okunnighet om hur arbetsmarknaden fungerar\r\noch om hur verkligheten ser ut för fackföreningarna.\r\nFru talman! Jag ber därmed att få yrka avslag på\r\nden borgerliga reservationen. Jag yrkar också på\r\ngodkännande av konstitutionsutskottets anmälan.</pre><pre>Anf.  132  INGVAR SVENSSON (kd) re-\r\nplik:\r\nFru talman! Jag fick inget svar av Göran Magnus-\r\nson, och Kenneth Kvist utgör ju mellanbrodern i den\r\nhär majoriteten så jag tänker ställa samma fråga till\r\nhonom. Finns det någon substans bakom det här ut-\r\ntrycket \"fog för sig\"? Regeringen säger ju att fackfö-\r\nreningen hade fog för sitt agerande, dvs. för stridsåt-\r\ngärderna. Regeringen vill försvara stridsåtgärderna.\r\nSamtidigt säger man att regeringen inte kunnat gå i\r\ngod för uppgifterna från facket. Men dessa uppgifter\r\nlåg ju till grund för stridsåtgärderna. Hur får Kenneth\r\nKvist detta att gå ihop?\r\nJag vill också ta upp den andra frågan. Hur skall\r\nman kunna förmedla fullständiga och korrekta upp-\r\ngifter utan att kontrollera sanningshalten i dem? Det\r\nvore intressant om Kenneth Kvist kunde besvara den\r\nfrågan.</pre><pre>Anf.  133  KENNETH KVIST (v) replik:\r\nFru talman! Jag uppfattade inte riktigt den sista\r\nfrågan, den som det skulle vara så intressant om jag\r\nsvarade på. Den får väl Ingvar Svensson återkomma\r\nmed i nästa replik.\r\nNär det gäller detta med om facket hade fog vill\r\njag säga att svensk fackföreningsrörelse aldrig har\r\nvidtagit stridsåtgärder om det inte har funnits fog för\r\ndem. Jag tillhör den del av arbetarrörelsen som kan-\r\nske skulle kunna betecknas som den mer radikala och\r\notåliga. Jag har tyckt att facket många gånger har\r\nvarit trögt när det gäller att vidta stridsåtgärder. Jag\r\ntror inte att man kan säga att svensk fackföreningsrö-\r\nrelse alldeles utan anledning väljer att gå till strid för\r\nsina medlemmars intressen.\r\nDet är ju faktiskt fackets och dess medlemmars\r\nintresse att det finns avtal på svensk arbetsmarknad.\r\nDet är fackets och dess medlemmars intresse att slå\r\nvakt om principerna för rätten till organisering och\r\nrätten till  kollektivavtal. Detta är fog nog för facket\r\natt vidta stridsåtgärder. Den rätten har man enligt\r\nsvensk arbetsmarknadslagstiftning för närvarande.\r\nDet är en rätt som ni vill undergräva för fackföre-\r\nningsrörelsen, men den finns. I fråga om det företag\r\nsom vi diskuterar i den bakomliggande konflikten,\r\nsom nu inte är föremål för KU:s granskning i sig, har\r\nfackföreningsrörelsen ansett sig ha fog. Det är till-\r\nräckligt.</pre><pre>Anf.  134  INGVAR SVENSSON (kd) re-\r\nplik:\r\nFru talman! Kenneth Kvist undviker också att sva-\r\nra på frågan. Det gällde ju inte om facket har haft fog\r\nför detta utan hur regeringen har hanterat den här\r\nfrågeställningen. Regeringen säger att man inte kan\r\ngå i god för uppgifterna från facket. Men samtidigt\r\nsäger man att facket har haft fog för sina stridsåtgär-\r\nder. Man vill försvara dessa stridsåtgärder inför dom-\r\nstolen, men man kan alltså inte gå i god för uppgif-\r\nterna. Jag undrade bara hur Kenneth Kvist fick den\r\nhär logiken att stämma.\r\nNu skall jag upprepa den fråga som Kenneth\r\nKvist inte uppfattade tidigare och som också är väl-\r\ndigt intressant: Hur kan man förmedla fullständiga\r\noch korrekta uppgifter utan att kontrollera sannings-\r\nhalten i dessa uppgifter?</pre><pre>Anf.  135  KENNETH KVIST (v) replik:\r\nFru talman! Det kan man göra därför att regering-\r\nen ansåg att den ville ge den korrekta informationen\r\nom fackets bevekelsegrund. Och den gav också denna\r\nkorrekta information om fackets bevekelsegrund.\r\nSedan är det inte regeringens sak att så att säga gå in\r\noch recensera fackets bevekelsegrund.\r\nDet är ju egentligen också svaret på den första\r\nfrågeställningen. Facket vidtar stridsåtgärder och har\r\nrätt att göra detta. Då menar regeringen att det däri-\r\ngenom finns fog, eftersom frontställningen så att säga\r\nsåg ut som den gjorde. Jag har alltså inte undvikit att\r\nsvara på den frågan.\r\nDet finns här ingen anledning till konstitutionell\r\nkritik av regeringen. Det är helt klart. Däremot har\r\nden borgerliga regeringen anmärkningsvärt nog brus-\r\ntit i att försöka försvara svensk lagstiftning och den\r\nsvenska modellen.</pre><pre>Anf.  136  ÅSA TORSTENSSON (c) replik:\r\nFru talman! Kenneth Kvist upprepar det som även\r\nGöran Magnusson tidigare argumenterat för, att det\r\ninte finns något påstående om att hängavtalet skulle\r\nha varit avgörande för domstolens slutliga bedöm-\r\nning. Då måste man ställa frågan om majoriteten själv\r\nställer sig bakom den skrivning man har. Jag läser\r\ninnantill:\r\n\"När Europadomstolen i sin dom konstaterade att\r\nTorgny Gustafssons negativa föreningsrätt inte hade\r\nkränkts lade domstolen särskild vikt vid två sakför-\r\nhållanden. För de första hade Torgny Gustafsson två\r\nmöjligheter att gå med på vad HRF begärde i fråga\r\nom villkoren för hans anställda, antingen att gå med i\r\nen arbetsgivarorganisation eller att teckna hängavtal.\"\r\nVad står då \"särskild vikt\" för? Naturligtvis inne-\r\nbär det här med särskild vikt att detta med hängavtal\r\nvar med i Europadomstolens slutliga bedömning. Då\r\när det berättigat att ställa frågan om Kenneth Kvist\r\nstår bakom majoritetsskrivningen. Och som en följd-\r\nfråga kan man naturligtvis undra: Är det då inte vik-\r\ntigt, när det är av särskild vikt i en bedömning, att\r\nman också kan bevisa hur detta hängavtal kan se ut?\r\nOch är det inte viktigt att också Kenneth Kvist som\r\nledamot i konstitutionsutskottet skulle ha möjlighet\r\natt erhålla ett sådant hängavtal för att kunna göra en\r\nbedömning av den information som regeringen har\r\nlämnat vidare?</pre><pre>Anf.  137  KENNETH KVIST (v) replik:\r\nFru talman! Nu måste nog Åsa ha hört saker i mitt\r\ninlägg som jag inte har sagt. Jag har aldrig förnekat\r\natt hängavtalet spelar en roll för den här domen. Jag\r\nsäger att det väl inte är så märkligt. Hängavtal är\r\nvanligt förekommande på svensk arbetsmarknad, och\r\nmöjlighet till hängavtal finns såvitt jag vet på varje\r\navtalsområde - även på Hotell- och Restaurangs\r\nområde. Hotell- och Restaurang svarar också i ett\r\nbrev som LO:s rättsskydd har förmedlat att det visst\r\nförekommer hängavtal med olika individuella avvi-\r\nkelser i. Det finns väl ingen anledning att ifrågasätta\r\ndet? Detta är ett utomordentligt vanligt instrument på\r\nsvensk arbetsmarknad.\r\nJag kan inte förstå annat än att det blottlägger\r\nokunnighet om hur det ser ut på arbetsmarknaden vad\r\ngäller avtal när man gör en så stor sak av detta och\r\nifrågasätter eller låtsas som att hängavtal inte existe-\r\nrar.</pre><pre>Anf.  138  ÅSA TORSTENSSON (c) replik:\r\nFru talman! Kenneth Kvist, det blottlägger också\r\nen brist på argument när man som ledamot i konstitu-\r\ntionsutskottet på en direkt fråga inte kan erhålla en\r\nsådan bevisföring i ett ärende som egentligen hela\r\nutskottet bedömt som väldigt viktigt.</pre><pre>Anf.  139  KENNETH KVIST (v) replik:\r\nFru talman! Som jag sagt så behövs det inte för\r\nmin del. Jag vet att hängavtal är utomordentligt van-\r\nliga på svensk arbetsmarknad. I ett sådant här fall -\r\nalltså när en arbetsgivare inte vill gå med i en arbets-\r\ngivarförening - kan det självklart slutas ett hängavtal.\r\nSom partisekreterare i Vänsterpartiet har jag varit\r\nmed om att göra det för våra anställda. Vi ville inte\r\ntillhöra SAF - det var innan så att säga föreningsli-\r\nvets egen arbetsgivarorganisation fanns. Då fick vi ett\r\nhängavtal med Handels. Vi fick t.o.m. ett undantag på\r\nlönesidan därför att vi inte kunde betala våra funktio-\r\nnärer lika höga löner som ABF. Det var ingenting\r\nmärkvärdigt, utan sådana hängavtal förekommer. Det\r\nvar ingen som ens höjde ögonbrynen över att det här\r\nförekom. Detta förekommer alltså på arbetsmarkna-\r\nden och är utomordentligt vanligt. Den här möjlighe-\r\nten finns således; den möjligheten har den arbetsgiva-\r\nre som inte vill vara med i en arbetsgivarorganisation.</pre><pre>Anf.  140  PER-SAMUEL NISSER (m) re-\r\nplik:\r\nFru talman! Kenneth Kvist tar upp den borgerliga\r\nregeringens inställning i frågan. Men det var så att\r\nden borgerliga regeringen förhöll sig neutral till den\r\nbakomliggande konflikten. Sverige var anslutet till\r\nEuropakonventionen och man ville se på rättsläget,\r\ndvs. hur det var med överensstämmelsen mellan\r\nsvensk lag och Europakonventionen.\r\nKenneth Kvist sade att den borgerliga regeringen\r\nförmedlade en parts åsikt men den borgerliga rege-\r\nringen förmedlade faktiskt inte någon parts åsikt eller\r\nståndpunkt i det här fallet. Vad man gjorde var att\r\nman skickade ett eget yttrande till kommissionen där\r\nman bl.a. beskrev den svenska modellen, så i det här\r\nfallet tycker jag att man kan påstå att den borgerliga\r\nregeringen drev en rak linje.\r\nKenneth Kvist pratar mest om den borgerliga re-\r\ngeringen. Han säger inte så mycket om den socialde-\r\nmokratiska. Kärnfrågan i denna granskning är om det\r\nkan anses att den socialdemokratiska regeringen age-\r\nrade på ett noggrant och trovärdigt sätt när man för-\r\nmedlade material till Europadomstolen gällande detta\r\nmål. Jag är av den tydliga åsikten att den socialdemo-\r\nkratiska regeringen inte var noggrann när det gällde\r\nkontroll och de uppgifter som man levererade.\r\nMin fråga till Kenneth Kvist är om han tycker att\r\nregeringen skall överlämna okontrollerat material till\r\ndomstol trots, som i det här fallet, att uppgiftslämna-\r\nren påtalat att uppgifterna inte är korrekta.</pre><pre>Anf.  141  KENNETH KVIST (v) replik:\r\nFru talman! Regeringarna skall naturligtvis över-\r\nlämna så korrekt material som möjligt. Men här ansåg\r\nman, och man hade rätt att anse det, att man ville\r\növerlämna fackets bevekelsegrund till domstolens\r\nkännedom. Det gjorde man också. Regeringen hade\r\ningen anledning att inför domstolen så att säga recen-\r\nsera det som var fackets bevekelsegrund.\r\nDet är inte korrekt att den borgerliga regeringen\r\nväljer en neutral ställning, som det heter. Det är en\r\nmycket märklig position. Den borgerliga regeringen\r\nvisste mycket väl att kärandens, mot svenska staten,\r\nsyn på den bakomliggande konflikten förelåg hos\r\ndomstolen. I det läget låter man så att säga denna\r\nredan i domstolen förekommande partsinlaga vara\r\nden enda och oemotsagda partsinlagan. Den borgerli-\r\nga regeringen lyfter inte ett finger för att göra bekant\r\nockså att det fanns en annan synpunkt på det hela.\r\nDetta med de upprepade påståenden som dess\r\nombud gjorde, att de gjorde detta i akt och mening att\r\nde gärna - nu färgar eller tillspetsar jag kanske något\r\nhans inlägg - såg att de förlorade detta därför att detta\r\nskulle kunna användas och även underlätta inrikespo-\r\nlitiska förändringar som man visste skulle väcka en\r\nmycket stark opposition från en samlad arbetarrörel-\r\nses sida.</pre><pre>Anf.  142  PER-SAMUEL NISSER (m) re-\r\nplik:\r\nFru talman! För att återgå till den socialdemokra-\r\ntiska regeringen är återigen min fråga: Varför finns\r\ndet inte med i majoritetens text något om att det fak-\r\ntiskt är fel att förmedla okontrollerat material, som\r\ndet uppenbart var i det här fallet?</pre><pre>Anf.  143  KENNETH KVIST (v) replik:\r\nFru talman! I majoritetens text understryks nöd-\r\nvändigheten av en god grund, av goda fakta - jag vet\r\ninte riktigt hur vi formulerade detta i materialet. Som\r\nGöran Magnusson flera gånger har betonat är detta\r\ninte stridigt. Regeringen skall lämna ett fullgott mate-\r\nrial även om det skulle gå dess intressen emot. Men i\r\ndet här fallet har regeringen bara sett det som sin\r\nuppgift att för fullständighetens skull informera om\r\nden bakomliggande konflikten och då se till att dom-\r\nstolen har tillgång inte bara till den ena sidans bild\r\nutan också till den andra sidans bild.\r\nJag kan inte se att detta på något sätt är någonting\r\nförgripligt eller någonting som gjort att regeringen\r\nhar ställt sig bakom fackföreningens positionering i\r\nden bakomliggande konflikten. I stället har man bara\r\nför allsidighetens skull velat göra detta.\r\nAtt vara allsidig är, enligt mitt sätt att se saken, att\r\neftersträva om inte neutralitet så i varje fall objekti-\r\nvitet. Det har den socialdemokratiska regeringen\r\ngjort. Därvid har den borgerliga regeringen brustit.\r\nDen borgerliga regeringens uraktlåtenhet härvidlag\r\nkom ju fram under granskningens gång, och så kan\r\ndet ofta vara. En granskning som väckts för att man\r\nhoppats kunna beslå en regering med fel kan faktiskt\r\nleda till att det i stället kommer fram saker som beslår\r\nen annan med fel. Så blev det i det här fallet enligt\r\nmin och majoritetens mening.</pre><pre>Anf.  144  PER LAGER (mp):\r\nFru talman! Jag behöver inte repetera händelse-\r\nförloppet i det här ärendet eftersom många redan har\r\ngjort det. Men det är, anser jag, särskilt viktigt att\r\ndefiniera konstitutionsutskottets granskningsuppgift.\r\nGranskningen gäller inte den ursprungliga tvisten\r\n1987 mellan Torgny Gustafsson och Hotell- och\r\nRestauranganställdas förbund eller att bedöma vad\r\nsom låg bakom konflikten. Utskottet har givetvis inte\r\nheller haft i uppgift att recensera Europakommissio-\r\nnens tidigare utslag eller Europadomstolens senare.\r\nGranskningen handlar enbart, som jag ser det, om\r\nregeringen gjorde rätt i att som inlaga lämna över\r\nfackets synpunkter på konflikten till Europadomsto-\r\nlen; detta utan att i detalj granska sanningshalten i\r\ninlagan.\r\nJag anser att regeringen handlade rätt och har\r\nsvårt att se reservanternas argument som någonting\r\nannat än ett försvar av arbetsgivaren Gustafsson i den\r\nursprungliga konflikten. Det är, som sagt, inte ut-\r\nskottets uppgift att granska.\r\nDessutom är det fel, menar jag, att säga att inla-\r\ngan, dvs. fackets uppgifter, var densamma som rege-\r\nringens. Det kan väl inte finnas en tvekan om vems\r\nuppgifter det var. Regeringen poängterar ju detta\r\ninför domstolen.\r\nKravet på att kontrollera uppgifterna är en fråga\r\nsom det givetvis går att diskutera eftersom regeringen\r\npåpekar att det som är uppenbart oriktigt inte heller\r\nskall lämnas vidare, och så var det inte i detta fallet.\r\nGenerellt får man nog ändå utgå från att det ligger\r\ni en regerings intresse att inte göra bort sig eller få sitt\r\nförtroende devalverat genom att medvetet vidarebe-\r\nfordra oriktiga uppgifter. Detta utgår jag från.\r\nFru talman! Det här är just en sådan fråga som jag\r\nnämnde i inledningsrundan där de traditionella poli-\r\ntiska blocken får skarpa konturer och bildar klara\r\nmotpoler.\r\nEnligt min mening är det mycket olyckligt att våra\r\nuppriktiga försök till en seriös och fri granskning på\r\nså sätt delvis omvandlas till något av ett ideologiskt\r\nställningskrig.\r\nFru talman! Jag yrkar på godkännande av utskot-\r\ntets anmälan och avslag på reservationen.</pre><pre>Anf.  145  INGVAR SVENSSON (kd) re-\r\nplik:\r\nFru talman! Jag har plågat Göran Magnusson och\r\nKenneth Kvist på några punkter, och jag har inte fått\r\nnågra svar. Per Lager skall inte tro att han skall\r\nkomma undan för att han är lillebror i denna majori-\r\ntet.\r\nPer Lager säger att det inte var någon tvekan om\r\nvarifrån uppgifterna kom när regeringen förmedlade\r\ndem till Europadomstolen. Regeringen säger nu till\r\nKU att den inte har kunnat gå i god för uppgifterna\r\nfrån facket. Samtidigt säger man att facket hade fog\r\nför sitt agerande - för sina stridsåtgärder - och vill\r\nförsvara dessa stridsåtgärder.\r\nMen bakom detta ligger dessa uppgifter. Hur får\r\nPer Lager detta att gå ihop? Hur kan det stämma?\r\nDen andra frågan gäller hur man skall kunna för-\r\nmedla fullständiga och korrekta uppgifter utan att\r\nkontrollera sanningshalten i uppgifterna.</pre><pre>Anf.  146  PER LAGER (mp) replik:\r\nFru talman! Jag är rädd att Ingvar Svensson får ett\r\nsvar som liknar de svar han fått av dem som han\r\nfrågat tidigare. Här var det viktiga att lämna vidare\r\nuppgifterna om fackets bevekelsegrunder, så att de\r\nfanns med i domstolens underlag. Nu tillmätte dom-\r\nstolen det ingen större vikt, men det som är viktigt i\r\ndetta sammanhang är att uppgifterna om fackets be-\r\nvekelsegrunder verkligen kom fram till domstolen.\r\nVad gäller möjligheten eller skyldigheten att kon-\r\ntrollera uppgifterna menar jag, som jag sade i mitt\r\ninledningsanförande, att regeringen givetvis inte skall\r\nlämna vidare klart oriktiga uppgifter. Det är så många\r\nsom har sagt det. Vi utgår ifrån att man inte gör det.\r\nIngenting har väl heller bevisat att dessa uppgifter är\r\noriktiga. Det finns en del funderingar om vad som\r\neventuellt inte är helt korrekt, men det har med hela\r\nden osäkra bilden från 1980-talet och framåt att göra.\r\nVi menar att det viktiga för regeringen var att\r\nlämna ifrån sig uppgifterna och tala om att man inte\r\nhade fullt ansvar för dem. Det var fackets bevekelse-\r\ngrunder.</pre><pre>Anf.  147  INGVAR SVENSSON (kd) re-\r\nplik:\r\nFru talman! Vi kan lämna diskussionen om upp-\r\ngifterna var riktiga eller inte därhän. Det gör jag gi-\r\nvetvis en bedömning av. Frågan är om regeringen\r\nhade kontrollerat uppgifterna eller inte. Såvitt jag kan\r\nbedöma har man inte gjort det. Man har inte brytt sig\r\nom det, och därmed har man inte heller kunnat vara\r\nsäker på att man förmedlat en fullständig och korrekt\r\ninformation.\r\nJag fick så klart inte något svar på mina frågor om\r\nfog, osv. Det hade jag heller inte väntat mig. Kan de\r\ntvå andra inte svara kan förmodligen inte heller Per\r\nLager göra det.\r\nMenar Per Lager att regeringen har gjort en allsi-\r\ndig bedömning av det hela, vilket Kenneth Kvist var\r\ninne på? Samtidigt säger man att man anser att facket\r\nhar haft fog för sina stridsåtgärder och vill försvara\r\ndessa stridsåtgärder. Är inte det en partsinlaga snarare\r\nän en allsidig bedömning, Per Lager?</pre><pre>Anf.  148  PER LAGER (mp) replik:\r\nFru talman! Det är att förmedla fackets bevekel-\r\nsegrunder - låt vara om det är fackets partsinlaga. Det\r\när i alla fall inte regeringens partsinlaga. Det är en\r\ninlaga som regeringen förmedlar. Regeringen är möj-\r\nligen budbärare, men det är inte regeringens stånd-\r\npunkter.</pre><pre>Anf.  149  HELENA BARGHOLTZ (fp) re-\r\nplik:\r\nFru talman! Först noterar jag att Per Lager säger\r\natt granskningen bara skall handla om regeringens\r\nagerande inför Europadomstolen. Men utskottet har\r\nfaktiskt också granskat regeringens handläggning av\r\närendet inför Europakommissionen, dvs. det händel-\r\nseförlopp som ägde rum innan ärendet togs upp i\r\nEuropadomstolen. Det tycker jag är viktigt. Det är ju\r\ndet som stora delar av diskussionen har handlat om,\r\nmed tanke på vad den borgerliga regeringen har sagt.\r\nJag tycker också att det är väldigt svårt att förstå\r\nresonemanget om att regeringen bara förmedlar fack-\r\nets bevekelsegrunder utan att ta ställning till dem,\r\ntrots att man anar att facket bygger sitt agerande på\r\nfelaktiga premisser. Regeringen är inte ett ombud för\r\nfacket i detta fall. Regeringen är företrädare för\r\nsvenska staten. Det ställer mycket speciella krav på\r\njust det som konventionsorganen begär, nämligen en\r\nfullständig och riktig information.\r\nJag tycker att det är väldigt viktigt att man ser\r\ndenna skillnad. Man är inte företrädare för facket som\r\nmotpart till Torgny Gustafsson, utan här företräder\r\nman staten. Det är det som ger en detta speciella extra\r\nansvar för att det man för fram är riktigt och korrekt.</pre><pre>Anf.  150  PER LAGER (mp) replik:\r\nFru talman! Själva granskningen handlar om hu-\r\nruvida det var rätt av regeringen att överlämna denna\r\ninlaga - dessa fackets synpunkter - till domstolen,\r\nHelena Bargholtz, och om det var rätt att göra det\r\nutan att i detalj närmare granska om varje sak som\r\nstod i denna inlaga var sanningsenlig eller inte. Det är\r\ndet frågan handlar om.\r\nJag sade förut att man självklart kan diskutera frå-\r\ngan om hur regeringen borde ha granskat inlagan.\r\nHade man tvivlat väldigt starkt på uppgifterna skulle\r\nman kanske ha varit lite mer noggrann. Det sade\r\nfaktiskt regeringen och Ingvar Carlsson, i detta fall,\r\nnär vi hade vår utfrågning. Självklart lämnar man inte\r\nifrån sig klart oriktiga uppgifter. Det vore rena poli-\r\ntiska döden för regeringen.\r\nHär finns en mångfald av uppgifter som är lite\r\nosäkra, men de utgör fackets bevekelsegrund. Sedan\r\när det upp till domstolen att bedöma detta. Det är inte\r\nregeringen i första hand som skall göra en sådan\r\nbedömning.</pre><pre>Anf.  151  HELENA BARGHOLTZ (fp) re-\r\nplik:\r\nFru talman! Per Lager talar om lite osäkra upp-\r\ngifter. Det är uppenbart att det fanns mycket starka\r\nindikationer på att det var felaktiga uppgifter som\r\nfacket förde fram. Vi som har följt detta ärende under\r\nlånga tider och läst om vad som har sagts har sett hur\r\nmånga falska uppgifter som har cirkulerat. Det borde\r\nha gjort regeringen som företrädare för staten i detta\r\närende extra noggrann.</pre><pre>Anf.  152  PER LAGER (mp) replik:\r\nFru talman! Det kan man tycka. Helena Bargholtz\r\ntalade om starka indikationer, men det finns inga\r\nbevis för detta. Jag tycker att det är en väldig skillnad.\r\nJag utgår ifrån att regeringen hade kontrollerat nog-\r\ngrannare om man hade befarat att det fanns klart\r\noriktiga uppgifter. Men det gjorde man inte, för man\r\nutgick från att det inte var så. Det är klart, tycker jag.</pre><pre>Anf.  153  PER UNCKEL (m):\r\nFru talman! Det har varit intressant att under ef-\r\ntermiddagen lyssna till maktens män, undervisande\r\nkammaren i grundkursen i fackligt arbete. Om inte\r\ntiden var så begränsad skulle jag uppta kammarens tid\r\nmed en enkel undervisning om mänskliga rättigheter.\r\nJag skall i stället koncentrera mig på två saker.\r\nJag vill först vända mig till Göran Magnusson. Han\r\nsade i ett av sina inlägg för en stund sedan följande:\r\n\"Kan man inte kontrollera uppgifterna får man skicka\r\nmed en reservation\". Det är en klok ståndpunkt. Men\r\nden reser naturligtvis frågan på vilket sätt uppgifterna\r\nkontrollerades. Den frågan reser i sin tur frågan om\r\nregeringen kontrollerade uppgifterna hos Torgny\r\nGustafsson. Nej, har Torgny Gustafsson sagt inför\r\nutskottet. Kontrollerades uppgifterna hos någon av\r\nTorgny Gustafssons anställda? Nej, säger allihopa.\r\nVad vi däremot vet, och vad som har redovisats i\r\nutskottets utfrågningar, är att det sannolika är att hela\r\ndenna stridsåtgärd har startats på grund av ett falsari-\r\num. Längst bak i den bakomliggande historien ligger\r\nnämligen ett s.k. samtal från någon av Torgny Gus-\r\ntafssons anställda till den fackliga rörelsen på Got-\r\nland. Det är startpunkten.\r\nMen det är en händelse som ser ut som en tanke,\r\nnamnet på vederbörande som ringde har just nu för-\r\nkommit. Torgny Gustafssons samtliga anställda för-\r\nnekar att samtalet kom från dem.\r\nDenna uppgift, som startade konflikten, hade re-\r\ngeringen kunnat få förnekad eller klarlagd om den\r\nhade försökt. Men inte ens det försökte man göra.\r\nReservationer lägger man in, Göran Magnusson, när\r\nman har kontrollerat och funnit att man inte kommer\r\nlängre. Men regeringen lyfte inte ens telefonluren.\r\nMan skall nog akta sig för sina vänner ibland. Per\r\nLager sade för en stund sedan att det här inte var\r\nbesvärligt därför att det inte var regeringens inlaga,\r\nutan man var, om jag nu kan citera honom rätt ur\r\nminnet, \"budbärare för det fackliga intresset\".\r\nDet är ju det vi alla som har hävdat att regeringen\r\nhar brustit har sagt hela tiden. Men det är regeringens\r\ninlaga, inte fackets. Nu har alltså en del av majorite-\r\nten medgivit att det var bara fackets.\r\nTablå! säger en och annan som har följt debatten i\r\neftermiddag.\r\nSå var det hängavtalet. Hela denna fråga hänger\r\negentligen - förlåt vitsen - på frågan om förenings-\r\nfriheten. Målet vid Europadomstolen handlar om\r\nhuruvida Torgny Gustafssons föreningsfrihet är\r\nkränkt. Det man säger är: Nej, den är inte kränkt,\r\ndärför att Torgny Gustafsson, genom att stå utanför\r\nfacket, likväl hade möjlighet att teckna, observera, ett\r\nindividuellt hängavtal, dvs. ett hängavtal som inte i\r\nallt väsentligt var en kopia av det avtal han hade\r\ntvingats att skriva på om han hade varit medlem i en\r\narbetsgivarorganisation och hans anställda hade varit\r\nmedlemmar i facket.\r\nOrdet är alltså individuell, därför att det är på det\r\nindividuella som det hänger huruvida föreningsfrihe-\r\nten är kränkt eller inte. Är det då inte konstigt att\r\nutskottet till sitt förfogande, trots en enträgen begäran\r\nvid en offentlig utfrågning, inte har kunnat få se ett\r\nenda exempel på ett sådant individuellt avtal som\r\nskulle ha klarat de krav som Europadomstolen har\r\nställt upp?\r\nTill skillnad från diskussionen om det inlagda\r\nmaterialet i övrigt är detta själva den huvudspik som\r\nhela Europadomstolens utslag hänger på. Det är svårt\r\natt efter att ha lyssnat på debatten så här långt komma\r\ntill någon annan slutsats än att Per Lager har alldeles\r\nrätt. Regeringen har varit en okritisk budbärare åt\r\nfacket.</pre><pre>Anf.  154  PER LAGER (mp) replik:\r\nFru talman! Det är säkert så att Per Unckel och\r\njag lägger lite olika betydelse i ordet budbärare. Det\r\nkanske har att göra med våra bakgrunder. För mig är\r\nbudbärare i det här fallet en regering som ser till att\r\növerlämna en inlaga från fackföreningen. Om den\r\nuppenbart skulle vara felaktig skulle regeringen inte\r\nlämna in den. Man gjorde, förmodar jag, något slags\r\nbedömning av att detta inte var en uppenbart felaktig\r\ninlaga och man lämnade den vidare. Det är den rollen\r\nsom budbärare som jag förmodar att vi ger lite olika\r\ninnehåll.</pre><pre>Anf.  155  PER UNCKEL (m) replik:\r\nFru talman! Jag avstår gärna från begreppet bud-\r\nbärare, om detta är störande, och tar i stället det be-\r\ngrepp som Per Lager nu använde, nämligen \"ser till\r\natt överlämna en inlaga från fackföreningen\". Det är\r\nsamma sak.\r\nDet är inte fackföreningsrörelsen som inlämnar\r\ninlagor i den svenska regeringens namn om den\r\nsvenska regeringen sköter sin uppgift, utan det är den\r\nsvenska regeringen som är en av parterna i domstolen\r\ni Strasbourg. Av en part, dvs. svenska regeringen\r\nrepresenterande svenska folket, kan man enligt oss\r\nsom företräder minoriteten i utskottet kräva mer än att\r\nman bara \"ser till att överlämna en inlaga från fackfö-\r\nreningen\".\r\nPer Lagers andra replik bekräftar den första, näm-\r\nligen att han är övertygad om att det var regeringens\r\nuppgift att inlämna en inlaga från fackföreningsrörel-\r\nsen till Strasbourg. Det är precis detta som vi som har\r\nreserverat oss mot godkännandet av utskottets anmä-\r\nlan har misstänkt hela tiden. Det är också där som vår\r\nhuvudkritik gentemot majoriteten sitter. Det är inte en\r\nsvensk regerings uppgift att gå något fackligt eller\r\nannat särintresses ärenden, utan att företräda sitt folk.</pre><pre>Anf.  156  PER LAGER (mp) replik:\r\nFru talman! Grundtanken med inlagan var ju att\r\nlåta domstolen få kännedom om båda sidor i den\r\nursprungliga konflikten. Det var det som det handlade\r\nom. Jag förstår inte hur man sedan kan vrida det till\r\ndet Per Unckel gör. Men det går tydligen. Detta tyck-\r\ner jag är ett helt självklart agerande från regeringens\r\nsida för att försöka bredda underlaget och ge bevekel-\r\nsegrunder för domstolen att kunna fatta ett beslut som\r\nbygger på två parters inlagor.</pre><pre>Anf.  157  PER UNCKEL (m) replik:\r\nFru talman! Per Lager förefaller att ha missförstått\r\nvilka processen i Strasbourg står mellan. Det är inte\r\nTorgny Gustafsson mot fackföreningsrörelsen på\r\nGotland som processar i Strasbourg, utan Torgny\r\nGustafsson mot svenska staten. Svenska staten borde,\r\nsäger vi oss, ha en väl förankrad uppfattning och inte\r\ntjänstgöra som en överlämnare av inlagor från fackfö-\r\nreningsrörelsen, desto mer som det under utskottets\r\ngranskning ju har visat sig, som jag antydde i mitt\r\ntidigare inlägg, att själva basen, startpunkten för kon-\r\nflikten på Ihrebaden med till visshet gränsande san-\r\nnolikhet är ett falsarium.\r\nOm ingen av Torgny Gustafssons anställda har\r\nklagat till fackföreningsrörelsen på Gotland, klagat så\r\nsom fackföreningsrörelsen ursprungligen tyckte, reser\r\ndetta rimligtvis från många frågan om inte den som\r\növerlämnade fackföreningsrörelsens inlaga borde ha\r\nställt sig några frågor extra och vidareförmedlat sva-\r\nret till Strasbourg.</pre><pre>Anf.  158  GÖRAN MAGNUSSON (s):\r\nFru talman! Två saker. Vad är för Per Unckel ett\r\nindividualiserat hängavtal? Ett hängavtal är ju i sig\r\nindividualiserat. Det är poängen med hängavtalet.\r\nVad är ett individualiserat hängavtal för Per Unckel?\r\nDet skulle vara intressant att fortsätta den fackliga\r\nbildningen genom att få det beskrivet. Är det som jag\r\nbefarar, att det skall vara lägre löner i ett individuali-\r\nserat hängavtal än vad det är i ett kollektivavtal är det\r\nnaturligtvis inte möjligt för facket att skriva den typen\r\nav avtal.\r\nI den mån tiden medger tänkte jag, fru talman, ta\r\nupp en annan fråga. Per Unckel skriver i dag i en av\r\nde större Stockholmstidningarna att en socialdemo-\r\nkratisk regering såg det som sin uppgift att slåss mot\r\nde mänskliga rättigheter som rimligen borde omfatta\r\näven Gustafsson.\r\nOm inte jag minns fel förnekade den borgerliga\r\nregeringen, som väl var en mycket bättre regering, att\r\ndetta var en föreningsrättskränkning, eller var det\r\nbara lite grann i kanten man förnekade det? Blir inte\r\nslutsatsen att även den borgerliga regeringen slogs\r\nmot de rättigheter av mänsklig karaktär som borde\r\nomfatta även Gustafsson?</pre><pre>Anf.  159  PER UNCKEL (m) replik:\r\nFru talman! Det skulle vara oändligt mycket enk-\r\nlare att få reda på karaktären på hur mycket individu-\r\naliserat ett individuellt hängavtal egentligen är om\r\nHotell- och Restauranganställdas Förbund till utskot-\r\ntet hade överlämnat något av det otal individuella\r\nhängavtal som detta förbund enligt Kenneth Kvist\r\nuppenbarligen har i sina byrålådor.\r\nDen intressanta punkten i svaret till Göran Mag-\r\nnusson är: Det är solklart i domen från Strasbourg att\r\ndet är det individualiserade momentet i hängavtalet\r\nsom är den spik som domen hänger på. Det handlar\r\nom föreningsfriheten. Föreningsfriheten skulle ha\r\nvarit i lika hög grad kränkt om hängavtalet hade varit\r\nen kopia av kollektivavtalet som föreningsfriheten\r\nskulle ha varit kränkt om Gustafsson hade tvingats\r\nsluta kollektivavtalet.\r\nDet är det individuella inslaget som gör att före-\r\nningsfriheten inte kan anses vara kränkt, säger dom-\r\nstolen. Om det individuella inte finns, är hängavtalet\r\nlika med kollektivavtalet och därmed föreningsfrihe-\r\nten kränkt. Det är detta som är kärnan i konflikten.\r\nDen konflikten kan inte redas ut så länge Hotell- och\r\nRestauranganställdas Förbund uppenbarligen vägrar\r\natt öppna sina byrålådor.\r\nIntill dess detta har skett kommer Göran Magnus-\r\nson och Kenneth Kvist att få finna sig i att många av\r\noss misstänker att också på denna punkt finns ett\r\nregelrätt falsarium.\r\nVar den borgerliga regeringen bättre än den soci-\r\naldemokratiska? På detta är svaret ja! Jag har i denna\r\ndebatt avstått att kommentera en regering jag själv\r\nhar suttit i, men om Göran Magnusson ber mig på\r\nslutet att göra det skall jag säga följande. Vi hade ett\r\nuppriktigt intresse att samtidigt som vi försvarade\r\nSveriges intressen säkerställa att Sverige levde upp\r\ntill de högsta ambitionerna i fråga om mänskliga\r\nrättigheter. Det fick dessvärre ett abrupt slut i sep-\r\ntember 1994.</pre><pre>Anf.  160  GÖRAN MAGNUSSON (s) re-\r\nplik:\r\nFru talman! Det innebär, Per Unckel, att den bor-\r\ngerliga regeringen såg som sin uppgift att slåss mot\r\nde mänskliga rättigheter som borde omfatta även\r\nTorgny Gustafsson - man förnekade en kränkning av\r\nföreningsrätten. Det måste vara den slutsats som kan\r\ndras. Regeringen kanske gjorde det på ett bättre och\r\nädlare sätt, men i sak var det samma sak, dvs. om det\r\nvar allvar i den borgerliga regeringens agerande eller\r\nom regeringen planerade den egentligen ståndpunk-\r\nten, nämligen att förlora. Det var det intrycket rege-\r\nringens företrädare gav vid utfrågningen, och ingen\r\nannan har klarat upp det.\r\nEtt sätt att få reda på vad ett hängavtal mellan\r\nTorgny Gustafsson och Hotell- och Restaurangan-\r\nställdas Förbund hade kunnat handla om hade varit att\r\nförhandla. Men Torgny Gustafsson ville ju inte ha\r\nnågot avtal med någon fackförening eller någon part\r\ninom svensk arbetsmarknad. Det var utgångspunkten\r\nför Torgny Gustafssons process: \"Låt mig vara i fred.\r\nJag bestämmer själv.\" Det är det som sedan har ska-\r\npat problem.\r\nDet har inte skickats in en rad faktiskt gällande\r\nhängavtal. Det är väl bara faktiskt gällande hängavtal\r\nsom är av intresse? Hur de skulle kunna se ut enligt\r\nHotell- och Restauranganställdas Förbund har inte så\r\nstort intresse. Det är först när de finns i verkligheten\r\nsom det finns anledning att fästa avseende vid dem.\r\nDå inställer sig omedelbart frågan: Har arbetsgivaren\r\nett intresse av att ett sådant hängavtal skickas in till\r\nkonstitutionsutskottet och blir offentliggjort? Det kan\r\nvara en aspekt att fundera på. Vi är inte så pigga på\r\natt sekretessbelägga i konstitutionsutskottet.\r\nDet finns anledning att diskutera detta från den\r\nfaktiska möjlighet som finns att skriva ett hängavtal\r\noch att i hängavtalet skriva in klausuler som är anpas-\r\nsade till det företag man bedriver - dock inte med\r\nlägre löner, kortare semester och utan OB.</pre><pre>Anf.  161  PER UNCKEL (m):\r\nFru talman! Det är klart att det fanns en substanti-\r\nell skillnad mellan hur den borgerliga regeringen\r\nargumenterade och hur den efterträdande regeringen\r\nargumenterade. Viktigaste skillnaden var att vi inte\r\nsläpade ned inlagor som var uppenbart falska. En\r\nviktig skillnad var att vi försökte få rättsfrågan prö-\r\nvad. Vi sade dessutom att om den svenska lagstift-\r\nningen inte skulle stå i överensstämmelse med kon-\r\nventionen om de mänskliga rättigheterna - som nu\r\nhar blivit svensk lag - skall den svenska regeringen\r\nlända sig detta till efterrättelse.\r\nLåt mig personligen tillägga att jag inte uppfattar\r\ndet som en stor nesa om en liten man vinner över en\r\nstor stark fackföreningsrörelse.\r\nKonstitutionsutskottet kan inte förhandla fram\r\nhängavtal. Vår uppgift har varit att granska huruvida\r\ndet som har förevarit har varit korrekt. Vi noterar att\r\ndomen hänger på möjligheten till individuellt hän-\r\ngavtal. När vi efterfrågar från fackföreningsrörelsens\r\nsida exempel på ett sådant individuellt hängavtal blir\r\ndet tyst i natten. Då reser sig misstanken att det inte\r\nfinns sådana individuella hängavtal som uppfyller\r\ndomstolens krav. Då följer i nästa led misstanken att\r\nnågon har glömt att tala om detta för domstolen.\r\nDomstolen har uppenbarligen dömt på basis av något\r\nsom inte existerar i sinnevärlden. Det är denna typ av\r\nfrågor som utskottet har anledning att bedöma. Det är\r\nhär moderaternas kritik gentemot den nuvarande\r\nregeringen blir så hård.\r\nGöran Magnusson är en hederlig man som nor-\r\nmalt står upp för värden som är lite vidsyntare än de\r\nhan slåss för i den här debatten. Göran Magnusson\r\nskulle må väl av - särskilt med hans europeiska en-\r\ngagemang - att slåss lite hårdare för det lilla och då\r\noch då avstå från att alltid ställa sig på de störstas\r\nsida.</pre><pre>Anf.  162  GÖRAN MAGNUSSON (s):\r\nFru talman! Jag var på väg att säga Per Unckel vi-\r\nsade prov på dåligt omdöme. Jag får revidera det lite\r\ngrann efter det senaste inlägget. Det var snällt och\r\nvänligt sagt, och det tackar jag för.\r\nSocialdemokratin har ingeting emot att det går bra\r\nför den lille mannen, den enskilde personen. Det är\r\ninte det det hela handlar om. Det gällde inte att till\r\nvarje pris se till att Torgny Gustafsson hade fel. Det\r\nhandlade om att försvara det som är kärnan i den\r\nsvenska arbetsrättslagstiftningen och den svenska\r\narbetsmarknaden. Det gjorde också domstolen.\r\nDomstolen konstaterade att det är möjligt att skri-\r\nva ett individuellt hängavtal. Därmed behöver en\r\narbetsgivare inte tvingas in i en arbetsgivarorganisa-\r\ntion. Domstolen skriver också att visserligen tappar\r\narbetsgivaren möjligheten att påverka de framtida\r\navtalen eftersom han står utanför arbetsgivarorgani-\r\nsationen, men det är faktiskt ett val som arbetsgivaren\r\n- i det här fallet Torgny Gustafsson - gör för att slip-\r\npa vara med i den församlingen. Jag finner det inte\r\nkonstigt att hängavtalen har sin grund i kollektivav-\r\ntalen. Fackföreningen vill inte öppna en köksväg in i\r\nsystemet där det är billigare att vara med än att an-\r\nsluta sig till kollektivavtalet.\r\nNär Kommissionen dömer i frågan använder de\r\nsig inte av LO:s uppgifter, utan de dömer enbart på\r\nTorgny Gustafssons uppgifter. Vem som kontrollera-\r\nde dem vet inte jag. Men Kommissionen grundar sitt\r\nresonemang på att om ett avtal skall skrivas - hän-\r\ngavtal eller kollektivavtal - skall lönenivån sänkas i\r\nföretaget, eftersom arbetsgivaren i fråga betalade mer\r\nän vad kollektivavtalet krävde. Då måste ändå en\r\nsvensk regering säga att det behövs mer information,\r\nså att domstolen inte dömer på så konstiga grunder\r\nsom att med hjälp av ett avtal tvinga fram en löne-\r\nsänkning. Detta är nästan före facklig grundkurs.</pre><pre>Anf.  163  PER UNCKEL (m):\r\nFru talman! Detta skall bli mitt sista inlägg i den-\r\nna debatt.\r\nLåt oss gå tillbaka till det basala, nämligen vad\r\nmålet handlar om. Är Torgny Gustafssons förenings-\r\nfrihet kränkt?\r\nDen kan kränkas genom att Torgny Gustafsson\r\ntvingas in i en arbetsgivarorganisation och tvingar\r\nsina anställda att tillhöra en facklig organisation.\r\nMen, säger domstolen, så är det inte. Det går att sluta\r\nindividuella hängavtal. För att dessa individuella\r\nhängavtal skall vara någonting annat än samma avtal\r\nsom man tvingas att sluta om man är med i arbetsgi-\r\nvarorganisation respektive facklig organisation, måste\r\nde vara individuella till sin karaktär. Är de inte det, är\r\nkränkningen av föreningsfriheten ett faktum även om\r\nman står utanför de organiserade intressena.\r\nFinns det då skäl att i dag säga att utskottet vet\r\noch domstolen visste att det finns sådana individuella\r\nhängavtal på detta fackföreningsområde som motsva-\r\nrar föreningsfrihetens krav? Nej, säger vi som inte har\r\nfått ta del av ens en stavelse om vad ett sådant hän-\r\ngavtal egentligen kan hänga på. Och sannolikt säger\r\ndomstolen i realiteten detsamma, om den skulle få\r\nklart för sig att med \"individuellt\" menas ingenting.\r\nIntill dess att det är visat att det finns individuella\r\nhängavtal är föreningsfriheten kränkt för Torgny\r\nGustafsson och alla andra småföretagare som hamnar\r\ni hans situation. Däri ligger det materiellt allvarliga i\r\ndet som har inträffat. Att regeringen dessutom har\r\nvarit en överlämnare av fackliga inlagor - för att nu\r\nhålla mig till vad jag bestämde mig för var sanningen\r\ni replikskiftet med Per Lager - gör inte denna sak\r\nlustigare.</pre><pre>Anf.  164  GÖRAN MAGNUSSON (s):\r\nFru talman! Det kan vara farligt att avge löften,\r\nmen jag tänker mig också att det här är mitt sista\r\ninlägg i debatten.\r\nDet är inte så att kollektivavtal eller hängavtal\r\ntvingar in anställda i fackföreningar. Det är inte ef-\r\nfekten av avtal. Det var ungefär det som Per Unckel\r\nsade tidigare. Det här är en fråga mellan arbetsgiva-\r\nren och facket. Ur fackets synpunkt ligger det natur-\r\nligtvis ett stort intresse i att ha många medlemmar,\r\noch helst alla som medlemmar. Det är helt uppenbart.\r\nNär det sedan gäller Per Unckels försök att be-\r\nskriva innebörden av domstolens begrepp om indivi-\r\nduellt hängavtal, kan jag inte återfinna några av de\r\nkriterier som Per Unckel här talar om i domstolens\r\nutslag. Det är i varje fall inte prövat i det här fallet\r\nhuruvida ett hängavtal kunde individualiseras så att\r\ndet skulle passa Torgny Gustafsson. Ett av skälen till\r\ndet är ju att han inte ville ha ens ett individualiserat\r\nhängavtal, utan han ville vara frifräsare och ha det på\r\nett helt annat sätt.\r\nJag noterar också, fru talman, att Per Unckel i den\r\nhär debatten inte har upprepat det som står i den\r\nkonstiga reservationen, nämligen att domstolens ut-\r\nslag skulle ha medfört en ny dimension på den svens-\r\nka arbetsmarknaden. Detta är bara ett försök till myt-\r\nbildning. Domstolens utslag medför ingen ny dimen-\r\nsion på den svenska arbetsmarknaden, utan där är\r\nförhållandena nu såsom de var även före det här ut-\r\nslaget. Sedan kan man alltid diskutera att det finns\r\nbehov av förändringar och anpassningar, men den här\r\ndomen leder enligt min uppfattning - och de flesta\r\nandras uppfattning - inte fram till att det är en ny\r\ndimension på svensk arbetsmarknad.\r\nNäringsminister Anders Sundströms handläggning av\r\nen ansökan om komplettering av koncessionen för\r\nPolenkabeln (avsnitt 2.2)</pre><pre>Anf.  165  PER LAGER (mp):\r\nFru talman! 1997 beviljade regeringen med stöd\r\nav 1902 års ellag Svenska kraftnät tillstånd att dra\r\nden s.k. Polenkablen mellan Sverige och Polen och\r\nnyttja den likströmsförbindelsen fram till år 2037.\r\nHandläggningen granskades under riksmötet\r\n1997/98, efter anmälan, för att projektet inte prövats\r\nutifrån 4 kap. naturresurslagen, men också ur jävs-\r\nsynpunkt. Granskningen ledde inte då till något sär-\r\nskilt uttalande från utskottets sida. I jävsfrågan reser-\r\nverade sig både Miljöpartiet och Folkpartiet.\r\nDen anmälan som nu är aktuell handlar om\r\nSvenska kraftnäts ansökan om komplettering av kon-\r\ncessionen. F.d. riksdagsledamoten Eva Goës önskade\r\natt KU skulle granska regeringens beslut den 23 april\r\n1998 att själv bereda ansökan, som enligt 4 § i elför-\r\nordningen skall beredas av nätmyndigheten, dvs.\r\nStatens energimyndighet. Regeringen gjorde ett un-\r\ndantag från förordningen - och också från det all-\r\nmänna beredningskravet enligt 7 kap. 2 § regerings-\r\nformen. Energimyndigheten fråntogs därmed möjlig-\r\nheten att utreda och, på grundval av en erforderlig\r\nremissprocess, avge ett genomtänkt yttrande.\r\nRegeringen har visserligen rätt, enligt\r\n11 kap. 12 § regeringsformen, att medge undantag\r\nfrån föreskrift i förordning, men kravet på en god\r\nberedning med remissomgång är något som är starkt\r\nförknippat med den svenska beslutsprocessen. Sär-\r\nskilt viktigt måste detta vara vid stora projekt, som\r\ndet här, med en budget på ca 3 miljarder.\r\nProjektet har också drivits igenom, trots starka\r\nprotester under åren och invändningar från lokalbe-\r\nfolkningen och lokala beslutsfattare. Då är det inte ett\r\ntillräckligt argument att hänvisa till att ansökan rörde\r\nsig om ett komplement, som i praktiken innebar att\r\nden planerade elektrodstationen utanför Vångsö i\r\nRonneby ersattes med en annan teknisk - och kanske\r\nmiljömässigt bättre - lösning, dvs. att i stället placera\r\nen strömriktarstation på den rekreationsviktiga Sternö\r\nhalvö utanför Karlshamn. Ingreppen är stora även\r\nmed den förändrade tekniken och skulle ge anledning\r\ntill noggranna nya konsekvensbeskrivningar. Den här\r\ntekniken, i den här storleken, har dessutom inte tidi-\r\ngare analyserats ordentligt.\r\nAtt göra undantag från det normala berednings-\r\nkravet med anledning av brådskan duger definitivt\r\ninte, menar jag. Demokratin och de demokratiska\r\nbeslutsprocesserna får inte åsidosättas, eller förkortas,\r\nav planeringsskäl och ekonomiska skäl. Vad är det\r\nför avtal som skrivs under innan myndigheterna ger\r\ntillstånd? Det är väl självklart att tillstånden kommer\r\nförst. Tidsplanen, som innebär att kabeln skall tas i\r\ndrift i november i år, förutsatte ett påbörjande av\r\nanläggningsarbetena under sommaren 1998 - och just\r\ndetta var alltså avgörande för regeringens handlägg-\r\nning.\r\nVad gäller projektet som sådant kan man verkli-\r\ngen ställa sig frågan hur den samhällsekonomiska\r\nnyttan bedöms i förhållande till miljöbelastningen. En\r\ntanke med kabeln var att kunna exportera el till öst-\r\nländerna, men snarare är det väl så att den billiga\r\nbrunkolseldade elen från Polen i stället kommer att\r\nimporteras till Sverige, när det behövs. Vem hjälper\r\nvi då med miljön? Dessutom kommer troligtvis det\r\noljeeldade kraftverket på Sternö att konkurreras ut.\r\nDet är trots allt det renaste vi har. Med dagens re-\r\nningsteknik har man kommit ganska långt i just det\r\nverket. Man kan undra till vilken och vems nytta detta\r\ni så fall sker. Det finns för övrigt inget redovisat rik-\r\nsintresse för den här Polenkabeln.\r\nI den reservation jag bilagt betänkandet hävdar jag\r\natt nätmyndighetens yttrande har fått avges utan möj-\r\nlighet till beaktande av de övriga remissinstansernas\r\nsynpunkter. Det hela har hastats i väg med hjälp av\r\nundantaget av 4 § i elförordningen och regeringens\r\negen beredning. Därmed kan inte beredningskravet i\r\n7 kap. 2 § regeringsformen anses vara uppfyllt.\r\nFru talman! Jag yrkar därmed på godkännande av\r\nanmälan i reservation nr 2.</pre><pre>Anf.  166  MATS BERGLIND (s):\r\nFru talman! Det här ärendet kommer möjligtvis att\r\ngå något snabbare än det föregående.\r\nJag vill börja med att säga att frågan om Polenka-\r\nbeln naturligtvis har varit väldigt omdebatterad, inte\r\nminst på de platser i Sverige som är direkt berörda.\r\nDet har också ifrågasatts med tanke på både miljö-\r\nhänsyn och lämplighet.\r\nMen det är inte den frågan vi har att ta ställning\r\ntill här, utan det handlar om regeringens ansvar att\r\nbereda frågan ordentligt. Som Per Lager mycket bra\r\nredogjorde för har det här granskats en gång förut i\r\nKU. Vi kom fram i ett enigt betänkande till att rege-\r\nringen har skött beredningen enligt de föreskrifter\r\nsom finns. Sedan tillkom - jag hoppas att Per Lager\r\noch jag kan ha samma uppfattning där - den nyheten\r\natt det fanns en ny teknisk lösning som bedömdes\r\nsom miljömässigt bättre. Att regeringen då var ange-\r\nlägen om att ta en bättre teknik i anspråk är väl för-\r\nståeligt för alla. Å andra sidan fanns naturligtvis i det\r\nhär läget ett tidsmässigt perspektiv, att man relativt\r\nsnabbt borde fatta ett beslut för att komma i gång med\r\nsjälva byggnaden.\r\nRegeringen har alltså rätt att göra undantag för be-\r\nredningsdelen.\r\nJag och samtliga utom Miljöpartiets representant i\r\nKU anser att man, i en så liten förändring som det här\r\nändå var fråga om när det gällde utformning av den\r\ntekniska lösningen av Polenkabeln, kunde gå ifrån\r\nberedningstvånget. Regeringskansliet kunde självt\r\nbereda frågan. Den skickades dessutom ut på remiss\r\ntill berörda instanser som inte hade någonting att\r\ninvända mot detta. Därmed tycker jag att den här\r\nfrågan är utredd och klar. Det finns ingenting mer\r\nfrån utskottets sida att anföra.\r\nJag vill ändå, för att inte någon skall missuppfatta\r\ndetta, poängtera det som står i utskottets betänkande,\r\natt man vill framhålla att en självklar utgångspunkt är\r\natt varje regeringsärende skall beredas med all den\r\nomsorg som är möjlig, även om den tid som står till\r\nbuds är begränsad. Det är en principfråga som natur-\r\nligtvis är väldigt viktig att framhålla. Jag tycker att\r\nregeringen i den förnyade beredningen av s.k. Polen-\r\nkabeln har beaktat det.</pre><pre>Anf.  167  PER LAGER (mp) replik:\r\nFru talman! Vi är i alla fall överens om det sista\r\nMats Berglind sade, att sådana här frågor skall bere-\r\ndas med all möjlig omsorg. Det är precis vad jag\r\nmenar att man inte gjorde i det här fallet. Då menar\r\njag att vi oeniga om att detta var en liten förändring.\r\nDet var en stor förändring. Den var möjligen till det\r\nbättre, men det var en stor förändring. Från att ha\r\nplanerat en elektrodstation i Ronneby ändrade man\r\ntill att lägga en strömriktarstation i Karlshamn. Det\r\nvar en stor förändring.\r\nDessutom har man inte analyserat vad elek-\r\ntrodstationen och den metalliska återledaren får för\r\nkonsekvenser. Det finns ingen sådan analys på ett så\r\nstort projekt som detta. Det var någontings stort, ett\r\nstort projekt, det var ingen liten förändring. Det är där\r\njag finner att vi är oeniga. Det är också där jag menar\r\natt regeringen borde ha tänkt igenom detta väldigt\r\nnoga och i stället för att gå på de ekonomiska skälen,\r\nnämligen att projektet måste komma i gång för annars\r\nförlorar man ett antal miljoner, sett till att den demo-\r\nkratiska processen fick löpa på ett riktigt ordentligt\r\nsätt enligt det beredningskrav som finns i regerings-\r\nformen.</pre><pre>Anf.  168  MATS BERGLIND (s) replik:\r\nFru talman! Det är helt klart att den ekonomiska\r\naspekten också har betydelse i sådant här samman-\r\nhang. Men som jag har hävdat får varken tidsmässiga\r\neller ekonomiska hänsynstaganden vara avgörande\r\nför inkräktandet av beredningstvånget. Där är vi helt\r\növerens. Där Per Lager skiljer ut sig från samtliga\r\nandra är när han anser att den tekniska förändringen,\r\nden miljöförbättrande tekniska lösningen, var av\r\nsådan art att den skulle ha beretts på ett annat sätt.\r\nBeredning skedde, men det skedde i Regerings-\r\nkansliet. Det är egentligen där vi har den lilla diffe-\r\nrensen, som jag ser det.</pre><pre>Anf.  169  PER LAGER (mp) replik:\r\nFru talman! Det var precis tidsaspekten som var\r\navgörande för regeringens ställningstagande, att själv\r\nta över beredningen. Det var tidsaspekten. Det står\r\nklart och tydligt att det var så. Projektet måste komma\r\ni gång sommaren 1998 för att bli klart till slutet av det\r\nhär året. Varför var det så bråttom? Det är bl.a. därför\r\nsom jag tog upp frågan. Har man tecknat avtal innan\r\nman får tillstånd? Det låter lite märkligt för mig att\r\nman inte avvaktar tillståndet förrän man tecknar av-\r\ntalet. Beredningen av tillståndet blir beroende av det\r\navtal som är tecknat. Mycket märkligt!</pre><pre>Anf.  170  MATS BERGLIND (s) replik:\r\nFru talman! Jag kan direkt säga att jag inte klarar\r\nav att argumentera utifrån de tekniska lösningarna\r\noch vad de har för konsekvenser. Vad det handlar om\r\när att tillståndet fanns och att det hade beretts i den\r\nordning som man skall. Det har vi redan granskat i\r\nKU. Den tekniska förändringen uppfattades som\r\nvarande av mindre art i själva ursprungsförslaget. Det\r\när där vi gör lite olika bedömningar oss emellan.\r\nSom sagt: Grundprincipen är vi överens om, att all\r\nberedning skall ske med all omsorg även om det är\r\ntidsnöd.\r\nBeredningen av propositioner om röd diesel m.m.\r\n(avsnitt 2.4)</pre><pre>Anf.  171  INGER RENÉ (m):\r\nFru talman! När Sverige blev medlem i EU imp-\r\nlementerade vi också EU:s direktiv i svensk lagstift-\r\nning. Det gäller naturligtvis också det här aktuella\r\nmineraloljedirektivet. I regeringens proposition\r\n1994/95:19 del 1, som låg som underlag för svenskt\r\nmedlemskap i EU, står under rubriken Punkskatter att\r\nför alkohol, tobak och mineralolja får länder tillämpa\r\nhögre skatter än miniminivån. Men sedan står det:\r\n\"Högre skatter begränsas dock av att i princip alla\r\ninförselrestriktioner slopas vad gäller privatpersoners\r\ninförsel av varor som inköps beskattade i ett annat\r\nEU-land.\"\r\nMedborgarna inom gränsområdena skulle få möj-\r\nlighet att för sin privata konsumtion fritt köpa varor i\r\ndet land där de är billigast. De tidigare volymsbe-\r\ngränsningarna avskaffades med undantag, som vi alla\r\nvet, för alkohol och tobak.\r\nI Norrbotten har ägare av dieseldrivna fordon haft\r\nmöjligheter att under alla år tanka lågbeskattad finsk\r\ndieselolja, s.k. röd diesel, liksom vi i Bohuslän även\r\nom vi inte gränsar till ett annat EU-land kunnat tanka\r\nnorsk olja när den var billigare - eller för den delen\r\nköpa norsk ost och norskt socker.\r\nDen 1 januari 1996 införde emellertid Sverige en\r\nlag som förbjöd svenska bilister att köra med finsk\r\nolja som drivmedel, då detta ansågs vara ett skatteun-\r\ndandragande! I tidningarna från Tornedalen kan man\r\nläsa de mest bisarra historier om olika former av\r\nskatterazzior för att fånga in lagöverträdare.\r\nFörst efter påtryckningar från EU och det general-\r\ndirektorat som sysslar med gränshandel ansåg sig\r\nregeringen tvungen att ändra den svenska lagstift-\r\nningen, eftersom det svenska förfarandet var ett brott\r\nsåväl mot ett internationellt avtal som mot EG-rätten.\r\nLagen ändrades i två omgångar. Första gången var\r\nden 1 juli 1997, att gälla retroaktivt från dagen för\r\nlagens tillkomst, alltså från den 1 januari 1996. Rege-\r\nringen blev tvungen att återkomma ytterligare en\r\ngång när kommissionen påpekade att Sverige inte\r\nföljde kommissionens uppmaningar fullt ut. Denna\r\nandra lagändring trädde i kraft den 1 juli 1998, också\r\nden att gälla retroaktivt från januari 1996.\r\nJustitiekanslern konstaterade sedan att svenska\r\nstaten, genom att ha lagstiftat om införselrestriktio-\r\nner, utövat rättsövergrepp mot enskilda medborgare,\r\noch staten blev därför skadeståndsskyldig. I dag är\r\ndet ca 1 100 enskilda personer som har begärt skade-\r\nstånd, och dessa skadestånd har redan börjat betalas\r\nut.\r\nFru talman! Rättsläget angående gränshandeln\r\nockså för privatpersoner när det gäller den s.k. röda\r\ndieseln var alltså klart när Sverige blev medlem i EU.\r\nDet framgår av den proposition som jag tidigare läste\r\nur. Om nu regeringen trots detta lägger fram ett för-\r\nslag som inskränker denna rättighet borde beredning-\r\nen ha genomförts på ett mer heltäckande sätt i enlig-\r\nhet med regeringsformen beredningskrav i 7 kap. 2 §.\r\nDå hade detta beslut förmodligen inte trätt i kraft.\r\nNär Finansdepartementet beredde propositionen\r\ndär ett förbud mot användning av rödmärkt olja i\r\nsamtliga motorfordon föreslogs såg man bara till de\r\nstatsfinansiella frågorna. Det gjorde att regeringen\r\nbara vände sig till det generaldirektorat i EU som\r\nsysslade med tullunion och finansiella frågor, och inte\r\ntill det generaldirektorat som hanterade den inre\r\nmarknaden. Eftersom det var det generaldirektoratet\r\nsom - när man fick kännedom om Sveriges misstag -\r\nså småningom påpekade att den svenska lagstiftning-\r\nen bröt mot gemenskapsrätten hade inte regeringens\r\nmisstag inträffat om beredningen varit fullständig.\r\nNågot egentligt remissförfarande med näringslivet\r\ni Tornedalen genomfördes inte heller, trots att det var\r\nlätt att se att konkurrenssituationen mellan svenska\r\noch finländska företagare skulle kunna komma att bli\r\nbekymmersam genom det beslut som fattades 1996.\r\nDet är ju också därför - för att människor har lidit\r\nekonomisk skada - som många i dag får skadestånd.\r\nOm beredningen av ärendet hade genomförts på\r\nett korrekt sätt hade dels mer fullödiga kontakter\r\ntagits angående EG-rätten, dels näringslivet i Norr-\r\nbotten beretts tillfälle att yttra sig, dels den komplice-\r\nrade finska lagstiftningen kunnat bemästras genom\r\nintensiva kontakter. Då hade förbudet mot använd-\r\nningen av röd diesel i lastbilar och bussar slopats\r\nredan i och med den första propositionen\r\n1996/97:122. Då hade förmodligen inte heller det\r\nförsta beslutet genomförts.\r\nSlutsatsen måste bli att beredningen inte skett i\r\nenlighet med regeringsformens krav. Vi anser att\r\nregeringen inte kan undgå kritik för detta. Jag kom-\r\nmer emellertid inte att yrka på godkännande av den\r\nreservation som berör ärendet, och detta enbart med\r\nhänsyn till kammarens tid. Men jag står naturligtvis\r\nbakom reservationen.</pre><pre>Anf.  172  KERSTIN KRISTIANSSON (s):\r\nFru talman! Granskningen gäller som bekant dels\r\nom beredningen vid införandet av straffbeskattning\r\ngällande röd diesel skett i enlighet med regeringsfor-\r\nmens krav på inhämtande av behövliga upplysningar,\r\ndels om riksdagen getts vilseledande information,\r\ndels om statsrådet Thomas Östros, trots kännedom\r\nom EU:s regelverk, genom passivitet underlåtit att\r\nsnabbt lägga fram förslag till förändringar. Så står det\r\ni KU-anmälan från moderaten Olle Lindström, som\r\nockså befinner sig här i kammaren.\r\nJag skall inte ta kammarens tid i anspråk för att\r\nredogöra för bakgrunden till varför det beslut som\r\nträdde i kraft den 1 januari 1996 kom till stånd och\r\nsom innebar ett förbud mot röd diesel. I stället skall\r\njag gå in på det som anmälan handlar om. Jag tycker\r\natt det är väsentligt att man håller sig till just till an-\r\nmälan och att man inte tar ut svängarna så mycket\r\nkring annat. Vi må tycka vad vi vill om beslut, men\r\ndet finns andra forum för att diskutera detta. Nu gäller\r\ndet denna anmälan.\r\nBeträffande den första delen av anmälan, som\r\nhandlar om beredningen av propositionen, fördes det\r\nfrån Finansdepartementet diskussioner dels med fö-\r\nreträdare för generaldirektorat 21 för tullunion och\r\nindirekta skatter, dels med företrädare för andra\r\nmedlemsstater. Även branschorganisationer och övri-\r\nga intressenter gavs tillfälle att lämna synpunkter i\r\nfrågan. Inte från något håll gjordes det några invänd-\r\nningar om att detta skulle strida mot EG-rätten.\r\nInte heller ett enigt skatteutskott hade några in-\r\nvändningar. Också riksdagen ställde sig enhälligt\r\nbakom detta.\r\nDen andra delen av anmälan gäller passivitet från\r\nstatsrådet Östros sida för att han inte tillräckligt\r\nsnabbt lade fram förslag till förändringar i de\r\n\"uppenbart felaktiga regelverken\" - som det står i\r\nanmälan.\r\nBrevet från kommissionen kom, efter påpekanden\r\nfrån bl.a. Norrbotten, till Finansdepartementet den\r\n26 mars. Efter tre veckor beslutade man att lägga\r\nfram en proposition. Att påstå att det ligger någon\r\npassivitet i detta är svårbegripligt för mig. Snarare har\r\ndet varit en väldigt skyndsam behandling av detta\r\närende.\r\nDet finns alltså ingenting att anmärka på när det\r\ngäller hanteringen av frågan om hanteringen av frå-\r\ngan om röd diesel. Jag yrkar på godkännande av ut-\r\nskottets anmälan i denna del av betänkandet.</pre><pre>Anf.  173  INGER RENÉ (m) replik:\r\nFru talman! Vi har att granska om regeringen har\r\nberett ärendet på rätt sätt. I regeringsformen 7 kap.\r\n2 § står det: \"Vid beredningen av regeringsärenden\r\nskall behövliga upplysningar och yttranden inhämtas\r\nfrån berörda myndigheter. I den omfattning som be-\r\nhövs skall tillfälle lämnas sammanslutningar och\r\nenskilda att yttra sig.\"\r\nDå är min fråga: En berörd myndighet måste väl\r\nockså vara det generaldirektorat som har hand om\r\nhandel och tullfrågor? Därifrån begärde man alltså\r\ninget yttrande.\r\nSammanslutningar och enskilda skall också bere-\r\ndas tillfälle att yttra sig. Vi hade en utfrågning med\r\nregeringens företrädare. Då medgav man att när det\r\ngällde näringslivet i aktuellt område hade det inte\r\nskett något regelrätt remissförfarande, därför att man\r\nvisste ändå vad näringslivet tyckte - som man ut-\r\ntryckte sig under vår utfrågning.\r\nÄr detta att bereda ärendet enligt regeringsfor-\r\nmens statuter?</pre><pre>Anf.  174  KERSTIN KRISTIANSSON (s) re-\r\nplik:\r\nFru talman! Det var en väldigt uttömmande ut-\r\nfrågning. Jag fick svar på de flesta funderingar och\r\nfrågor som jag hade kring detta ärende. Det framkom\r\nganska tydligt att det hade förekommit grundliga\r\nkontakter. Inger René tog upp just näringslivet i\r\nNorrbotten. Men man skall också komma ihåg grun-\r\nden till att detta förbud infördes.\r\nDet var en betydande införsel av röd diesel från\r\nFinland. Det gällde inte bara något enstaka motorred-\r\nskap - t.ex. skotrar - i Norrbotten, som Inger René\r\nville göra gällande i sitt anförande, utan det rörde sig\r\nom tankbilar som körde långt ned utefter Norrland-\r\nskusten. Det var t.o.m. flyg från Stockholm som\r\ntransporterade lågbeskattad röd diesel från Finland,\r\noch det innebär betydande skatteundandraganden i\r\nSverige.\r\nDessutom uppvaktade Svenska petroliuminstitutet\r\nregeringen vid flera tillfällen, bl.a. också under Bo\r\nLundgrens - partivän till Inger René - tid. Svenska\r\npetroliuminstitutet påpekade att detta var förödande\r\nockså från konkurrenssynpunkt. Detta hade man\r\nockså vägt in när man lade fram propositionen.</pre><pre>Anf.  175  INGER RENÉ (m) replik:\r\nFru talman! Jag fick inte svar på min fråga. Jag\r\nupprepar den igen: Hade det inte varit rimligt att\r\nregeringen också kontaktat det generaldirektorat som\r\nsysslar med gränshandel mellan EG:s olika länder?\r\nHade det inte varit rimligt att man också kontaktat\r\nnäringslivet och företagsamheten uppe i Norrbotten,\r\neftersom det är de som lider skada om man inte upp-\r\nfyller de statuter som finns när det gäller de fyra fri-\r\nheterna inom EU?\r\nDet anser i dag i varje fall Justitiekanslern. Det är\r\ndärför som svenska staten i dag får betala ut skade-\r\nstånd. Den skrift jag här håller i handen talar om\r\ndrygt 1 miljon kronor därför att näringsidkare har lidit\r\nskada på grund av regeringens beslut.</pre><pre>Anf.  176  KERSTIN KRISTIANSSON (s) re-\r\nplik:\r\nFru talman! Man kan tycka i efterhand att man\r\nskulle ha tagit kontakt med många. Jag skulle förstå\r\ndet om det givit ett annorlunda utfall. Men såvitt jag\r\nkan se hade det inte gett det. Den bakgrund som jag\r\nkort försökte beskriva var vad man hade att ta ställ-\r\nning till.\r\nDessutom, Inger René, var det inte Sverige som\r\nbröt mot gemenskapsrätten. Det var Finland. Det var\r\nfaktiskt på det viset. Man kan ta en mycket vidare\r\ndiskussion. Men jag tycker att vi i det här fallet skall\r\nhålla oss till anmälan och utifrån den diskutera den\r\nhär frågan.</pre><pre>Anf.  177  MATS EINARSSON (v):\r\nFru talman! Från hängavtal via likströmskablar till\r\nbeskattning av diesel! Säga vad man vill om konsti-\r\ntutionsutskottet, men det är allmänbildande!\r\nJag skall inte försöka mig på att göra ytterligare\r\nnågon sammanfattning av detta ganska komplicerade\r\närende, utan jag nöjer mig med tre allmänna reflexio-\r\nner.\r\nFör det första: Det är inte helt lätt att följa EG-\r\nlagstiftningen, trots avsevärda ansträngningar att\r\nundvika de juridiska fallgroparna. Detta säger mer om\r\nEG-lagstiftningen och Europeiska unionens strukturer\r\nän om det svenska regeringskansliets kompetensnivå.\r\nFör det andra: EG-rätten är inte i alla avseenden\r\nkonsistent. Om man försöker verka i enlighet med\r\nden ena lagen eller grundläggande principen riskerar\r\nman att bryta mot den andra och vice versa. För detta\r\nbör inte den svenska regeringen klandras.\r\nFör det tredje: Det bör vara en svensk regerings\r\nuppgift att så långt som möjligt försvara de svenska\r\nskattebaserna och motverka osund och snedvriden\r\nkonkurrens. Det går inte, som jag ser det, att leda i\r\nbevis att Thomas Östros, eller den regering i vilken\r\nhan ingår, har brustit i vare sig uppsåt eller nit på\r\ndetta område. Alla fakta tyder på motsatsen. Inte\r\nheller för detta bör Östros eller regeringen kritiseras.\r\nAv detta följer att kammaren icke bör godkänna\r\nmotiveringen i reservation nr 3 av Per Unckel m.fl.\r\nutan i stället ansluta sig till utskottsmajoritetens väl-\r\ngrundade bedömning.</pre><pre>Anf.  178  INGER RENÉ (m) replik:\r\nFru talman! Jag håller med Mats Einarsson om att\r\ndet säkerligen inte är lätt att följa EG-rätten. Jag tror\r\natt det var så orden föll. Just därför bör man i sådana\r\nhär sammanhang vara extra försiktig och omsorgsfull\r\ni beredningen av ärenden.\r\nHade regeringen också efterhört synpunkter från\r\ndet generaldirektorat som sedan kom med påpekan-\r\ndena att Sverige var inne på en felaktig väg hade inte\r\ndetta beslut fattats. Genom att det fattades har åtskil-\r\nliga människor i Tornedalen och östra Norrbotten\r\ndrabbats på ett mycket olyckligt sätt.\r\nKan inte Mats Einarsson se att man genom att be-\r\nreda ärendet på ett mer fullständigt sätt hade kunnat\r\nminimera dessa skador för enskilda människor i\r\nNorrbotten och Tornedalen?</pre><pre>Anf.  179  MATS EINARSSON (v) replik:\r\nFru talman! Det är inga problem att vara efter-\r\nklok. Det är helt uppenbart att inte rätt beslut fattades\r\ni första vändan av det enkla skälet att vi två gånger\r\nvar tvungna att ändra på beslutet. Detta är ostridigt.\r\nDet är också relativt lätt att efteråt, efter en i och\r\nför sig ganska omfattande analys, komma fram till\r\nvilka frågor man borde ha ställt och vilka instanser\r\nman borde ha vänt sig till för att undvika detta. Det\r\ngår säkert att reda ut det i efterhand.\r\nVad detta däremot gäller är: Gjorde regeringen\r\nvad som rimligen kan begäras av regeringen när man\r\nförberedde dessa lagsstiftningsärenden? Min och vår\r\nbedömning är: Ja. Det var inte så att man lite på måfå\r\nstiftade lag.\r\nDet gjordes ganska omfattande utredningar, och\r\nman hade ganska omfattande kontakter med Europe-\r\niska unionen just därför att man var medveten om att\r\ndet juridiska läget var komplicerat. Detta gällde inte\r\nminst på grund av Finlands ovilja att följa EG-\r\ndirektivet i annat avseende.\r\nMin slutsats är fortfarande: Regeringen gjorde vad\r\nman rimligen kan begära av regeringen i det läge som\r\nman då befann sig.</pre><pre>Anf.  180  INGER RENÉ (m) replik:\r\nFru talman! Regeringen tittade enbart på den fi-\r\nnansiella sidan av ärendet och inte på det som hade\r\nmed den inre marknaden att göra. Det kan hända att\r\ndet är efterklokt att så här efteråt komma och påpeka\r\ndetta. Men det ligger i granskningens karaktär.\r\nVi skall titta på och göra bedömningar av: Vad\r\nborde regeringen ha gjort? Enligt mitt förmenande\r\nborde den inte bara ha tittat på den finansiella sidan\r\nutan också på de fyra friheterna och de möjligheter\r\nsom fanns i det sammanhanget.\r\nDå borde man ha efterfrågat fler synpunkter såväl\r\nfrån näringslivet som från generaldirektorat XV, eller\r\nmöjligen XVI, om jag minns rätt, som sysslar med\r\nden inre marknaden.</pre><pre>Anf.  181  MATS EINARSSON (v) replik:\r\nFru talman! Jag menar att denna beskrivning inte\r\när korrekt. Om man läser betänkandet och alla de\r\ndokument som ligger till grund för betänkandet fram-\r\ngår det att regeringen inte enbart såg till skattebasen\r\noch att försvara den utan att den också vägleddes av\r\nde problem som fanns när det gällde konkurrenssned-\r\nvridning.\r\nDet var just medvetenheten om att det här fanns\r\nen konflikt mellan olika principer i EG-rätten som\r\ngjorde att man försökte att på olika sätt få rätsida på\r\ndetta. Men det lyckades ändå inte.\r\nJag kan inte säga mer än att jag utifrån det jag i\r\nefterhand har läst mig till inte kan komma till någon\r\nannan slutsats än det jag tidigare sade. Den svenska\r\nregeringen gjorde vad man rimligen kan begära av en\r\nregering i ett sådant här fall.</pre><pre>Anf.  182  OLLE LINDSTRÖM (m):\r\nFru talman! KU:s granskning av regeringens och\r\nstatsrådet Thomas Östros hantering av frågan om\r\nfinsk rödmärkt dieselolja kanske inte här i riksdagen\r\nbetraktas som en stor fråga. Men jag kan försäkra de\r\nledamöter som finns här i kammaren att i norra Sve-\r\nrige, vid Sveriges enda landgräns till ett annat EU-\r\nland, har hanteringen av den röda dieseln varit, och är\r\nfortfarande, en mycket stor och viktig fråga.\r\nDet finns ett antal faktiska omständigheter som\r\nenligt min mening visar att regeringen varit försumlig\r\noch dessutom av skatteintäktsskäl medvetet åsidosatt\r\ngemenskapslagstiftningen i enlighet med EG-rätten.\r\nI regeringens proposition framgår det, som Inger\r\nRené sade, klart och tydligt vad vi förband oss att\r\ngöra i och med att vi gick med i den europeiska unio-\r\nnen. Det reglerades tydligt i gemenskapslagstiftning-\r\nen och den inre marknaden. I fördragets artiklar 6, 7\r\noch 8 framgår det med all önskvärd tydlighet vad som\r\ngäller - och vad vi också har förbundit oss att följa.\r\nAlltså var det ingen tvekan om vad som  gällde. Där-\r\nför blir jag förvånad när jag hör Kerstin Kristiansson\r\nsäga att det inte var Sverige som bröt mot gemen-\r\nskapsrätten. Det var tydligen någon annan. Men jag\r\nkommer tillbaka till det småningom.\r\nTrots vetskapen om vad vi har förbundit oss att\r\ngöra infördes ett generellt förbud mot röd diesel från\r\nden 1 januari 1996. Då måste man fråga sig: Hur kan\r\ndet komma sig att Finansdepartementet och regering-\r\nen inte visste vad som gällde när andra departement\r\nvisste det? UD skrev en rapport i slutet av våren 1994\r\nmed rubriken En marknad utan gränsformaliteter och\r\ngränshinder. Läget inom EG. Den heter UD 1994:48.\r\nDär påpekas det precis vad den inre marknaden och\r\ngemenskapslagstiftningen betyder och vad vi får\r\nfinna oss i att leva efter från den 1 januari 1995.\r\nÄven Näringsdepartementet gav ut rapporter till\r\noss riksdagsledamöter. Jag vet inte hur många av er\r\nsom har läst dem. Även då skrev de om just den inre\r\nmarknadens principer och vad som gällde. Trots det\r\nvisste tydligen inte Finansdepartementet detta.\r\nJag vill påpeka, eftersom det har sagts från talar-\r\nstolen att man hade kontakt med EU-kommissionen,\r\natt när jag hade kontakt med EU-kommissionens\r\ndirektorat 21 hade ingen kontakt tagits med dem\r\ninnan det första beslutet om generellt förbud fattades.\r\nI slutet av 1996 hade jag en interpellationsdebatt\r\nmed statsrådet Östros om de problem som uppstått\r\nefter det att man fattat beslut om det här förbudet. Jag\r\npåpekade detta med EG-rätten och gemenskapslag-\r\nstiftningen och att förbudet stod i strid med detta.\r\nStatsrådet hävdade motsatsen och sade att jag hade\r\nfel. Det kanske inte var så mycket att undra över.\r\nMen han blev i alla fall medveten om att det fanns\r\nandra synpunkter.\r\nDen 26 mars kom så det här från EU:s direktorat.\r\nDet kom en skrivelse till Finansdepartementet som\r\npåpekade den gällande lagstiftningen. I skrivelsen\r\npekade man på tre områden. Det är här man kommer\r\nin på det som också sades här, att det inte var för-\r\nsumligt, att det inte var passivitet. Men jag hävdar att\r\ndet var det, för den första proposition som kom tog\r\nbara med en sak av de tre som påpekades i kommis-\r\nsionens skrivelse. Sedan fortsatte det. Man kan funde-\r\nra på varför bara en del togs med.\r\nEfter ytterligare påtryckningar genom motioner\r\noch interpellationer, bl.a. av mig, kom sedan ytterli-\r\ngare en lagändring. I proposition 1997/98:140 för-\r\nslogs att användarförbudet mot röd diesel nu även\r\nskulle gälla lastbilar och bussar. Även det stod i den\r\nförsta skrivelsen från EU-kommissionen. Men det\r\nförhalade Thomas Östros så att det kom ett helt år\r\nefter den första propositionen.\r\nFortfarande är den tredje delen i denna skrivelse\r\ninte genomförd. Den är på väg till EG-domstolen nu.\r\nDet gäller privat införsel. Det är fortfarande så att\r\nSverige bryter mot gemenskapsrätten i dag, den\r\n27 maj.\r\nI artikel 8 i EU-direktivet står det: \"Vad beträffar\r\nvaror som förvärvats av enskilda individer för deras\r\neget bruk och transporteras av dem själva följer av\r\nprincipen för den inre marknaden att punktskatt skall\r\ntas ut i den medlemsstat där de har förvärvats.\" Det\r\nbryter vi fortfarande mot. Därför kommer det säkert\r\nen proposition till som vi så småningom får diskutera.\r\nStatsrådet Östros har alltså trots påminnelser, dels\r\nfrån riksdagen och dels från EU-kommissionen, med\r\nhänvisning till skatteundandragandet medvetet för-\r\nhalat åtgärder enligt lagstiftningen. Statsrådet har\r\nunder utfrågningen hävdat att rättsläget inte var klart.\r\nDetta är ju fullständigt felaktigt. Rättsläget var klart\r\nnär vi blev medlemmar, och dessutom bevisas det ju\r\nav JK:s yttrande. Vi skulle väl knappast betala ut\r\nmiljonskadestånd dagligen om det inte vore så att vi\r\nhar brutit mot gemenskapslagstiftningen.\r\nFörbudet och de förhalade ändringarna drabbade\r\nmånga privatpersoner, men framför allt ett antal fö-\r\nretagare. Departementet konsulterade heller aldrig det\r\ndirektorat som handlägger just de här frågorna. Ären-\r\ndet har således inte beretts i vederbörlig ordning.\r\nEnligt den senaste noteringen ligger skadeståndet nu\r\npå uppåt 30 miljoner kronor.\r\nEnligt min mening har regeringen, och statsrådet\r\nÖstros, varit försumlig. Man har varit försumlig ge-\r\nnom att inte före det första förbudet ta reda på vad\r\nsom gällde. Man har inte heller tagit kontakter med\r\nde övriga departementen. Man har medvetet förhalat\r\nlagändringarna och ej berett ärendet i vederbörlig\r\nordning. Därmed har man också förorsakat staten\r\nonödiga kostnader. Därför borde en anmärkning ha\r\nblivit följden av KU:s granskning. För min del vill jag\r\nyrka bifall till den moderata reservationen i det här\r\navsnittet.</pre><pre>Anf.  183  KERSTIN KRISTIANSSON (s) re-\r\nplik:\r\nFru talman! Det var mycket som kom på en gång\r\nfrån Olle Lindström. Det är svårt att veta vilken del\r\nman skall börja i. Men jag skulle gärna vilja fråga\r\nOlle Lindström: Vilken EG-rättslig regel var det som\r\növerskreds när Sverige förbjöd röd diesel? Vilken\r\nEG-rättslig regel överskreds?\r\nI kommissionens brev till Sverige var det nämli-\r\ngen inte riktigt juridiskt klart. Men måhända är Olle\r\nLindström klokare, så att jag kan få besked om det\r\nnu.</pre><pre>Anf.  184  OLLE LINDSTRÖM (m) replik:\r\nFru talman! Om jag får börja med den första frå-\r\ngan så strider det mot artiklarna 6, 7 och 8 i fördraget.\r\nDet nämnde jag tidigare. Det beslut om förbud som vi\r\nhar fattat i riksdagen strider mot dessa tre artiklar.\r\nSedan vill jag ställa en fråga, och jag hoppas att\r\nKerstin Kristiansson tar en replik till, för jag glömde\r\natt ställa den tidigare: Vilken annan vara har förbju-\r\ndits i Sverige på grund av det här skatteundandragan-\r\ndet? Jag vet ingen annan vara. Jag förstår att det här\r\nkan vara ett problem, men vi har faktiskt en polisiär\r\nmyndighet och andra som handlägger just sådana\r\nfrågor om ett skatteundandragande sker. Jag vet ingen\r\nannan vara i Sverige förutom de undantag vi har fått\r\nför alkohol och tobak. Men det är ju en fråga för sig.</pre><pre>Anf.  185  KERSTIN KRISTIANSSON (s) re-\r\nplik:\r\nFru talman! Man kan ju ändå inte helt bortse från\r\nde stora skatteundandraganden som skedde i det här\r\nfallet. Det var liksom inte lite. Det skedde alltså\r\ntransporter med stora lastbilar. Man for över den\r\nfinska gränsen in till Sverige och sålde de här varor-\r\nna. Man får ju ändå förstå att Svenska petroleumin-\r\nstitutet reagerar en sådan gång - inte bara mot skatte-\r\nundandragandet utan också i fråga om konkurrens i\r\ndet här fallet. Det kan vi inte helt bortse från. Jag\r\ntycker att det vore ganska tragiskt om Olle Lindström\r\ngör det.</pre><pre>Anf.  186  OLLE LINDSTRÖM (m) replik:\r\nFru talman! Nej, jag negligerar absolut inte skat-\r\nteundandragandet. Men det är ju inte så att man för\r\nvarje skatteundandragande gör en ny lagstiftning. Vi\r\nhar ju polisiära myndigheter som skall sköta det här.\r\nDärför är det självklart att man inte ändrar lagen\r\neftersom sådant inträffar. Jag vet inte någon annan\r\nvara som vi har förbjudit på grund av ett skatteun-\r\ndandragande. I så fall har vi ju ett rättsväsende i det\r\nhär landet som också skall träda in. Jag upplevde att\r\ndet gjordes under den här tiden. Det var inte så att\r\nman var passiv i det fallet. Däremot var man väldigt\r\nsnabb med att införa en lagstiftning som stred mot\r\nEG-rätten. Dessutom tog det längre tid att ändra lag-\r\nstiftningen efter det som EG-kommissionen och andra\r\nhade påpekat.\r\nAjournering</pre><pre>Kammaren beslutade kl. 18.00 att ajournera för-\r\nhandlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.\r\n6 §  (forts.) Granskning av statsrådens tjäns-\r\nteutövning och regeringsärendenas handläggning\r\n(forts. KU25)\r\nKulturminister Marita Ulvskogs handlande när det\r\ngäller frågan om försäljning av Svenska Dagbladet\r\ntill Marieberg (avsnitt 2.5)</pre><pre>Anf.  187  KENTH HÖGSTRÖM (s):\r\nFru talman! Per Unckel gav mig i sitt inlednings-\r\nanförande anledning att kommentera utskottsgransk-\r\nningen av Marita Ulvskogs handlande när det gäller\r\nSvenska Dagbladets försäljning till Marieberg; detta\r\ntrots att endast ett särskilt yttrande är fogat till ut-\r\nskottsmajoritetens text.\r\nPer Unckel kategoriserade nämligen ärendet som\r\ndunkelt, lämnandes ett tomrum i kontrollmaktens\r\ngranskningsfunktion - för att återskapa vad han själv\r\nsade. I det här avseendet blir nog Unckel själv mer\r\ndunkel än utskottet. I utskottet har vi med hjälp av\r\nskicklig och mycket noggrann kanslipersonal grans-\r\nkat ärendet så långt detta låter sig göras inom ramen\r\nför vad ett demokratiskt kontrollorgan kan göra.\r\nVi har tagit del av tidningsuppgifter. Vi har haft\r\nen öppen utfrågning av Marita Ulvskog, och vi har\r\nbjudit in Bengt Braun och Claes Dahlbäck från köpa-\r\nre respektive säljare och de intressenter som de repre-\r\nsenterar. Att de sedan inte ville infinna sig är ett be-\r\nkymmer i sig men för den skull kastas ingen skugga\r\növer Marita Ulvskog.\r\nGranskningen har primärt handlat om Ulvskogs\r\nhandläggning och uttalanden om den planerade affä-\r\nren har förhindrat densamma. Endast sekundärt har\r\ngranskningen handlat om den eventuella affär av\r\nnärmast motköpskaraktär som antyds ha förelegat i de\r\ndiskussioner som rör Arbetet. Dessa antydningar\r\nkunde möjligen ha belysts om herrarna Braun och\r\nDahlbäck hade infunnit sig men det gjorde de alltså\r\ninte. I huvudfrågan, i huvudgranskningen, finns det\r\nsåledes inga oklarheter och inga dunkla gömmen i\r\nMarita Ulvskogs agerande.\r\nDet verkligt dunkla - då vänder jag mig egentli-\r\ngen till herr Unckel, som inte finns här i kammaren\r\nför närvarande - och det som KU inte har mandat att\r\ngranska är följande: Vilka skäl hade köpare och sälja-\r\nre att över huvud taget gå till ministern och än mindre\r\natt villkora den påstådda affärens genomförande med\r\nministerns eventuella välsignelse? Fanns det någon-\r\nting dolt, någonting förhöljt i dunkel, hos köparna och\r\nsäljarna? Detta hade det varit intressant att granska.\r\nKanske Unckel själv med sin nära anknytning till\r\ndet saluförda företaget i fråga kan kasta ljus över\r\ndetta dunkla.</pre><pre>Anf.  188  INGER RENÉ (m):\r\nFru talman! I början av juli förra året förekom i\r\nmassmedierna uppgifter om en affär mellan Svenska\r\nDagbladet och Marieberg.\r\nEnligt dessa uppgifter hade Svenska Dagbladets\r\nledning bett Dagens Nyheter och dess ägare att ta\r\növer administrationen av Svenska Dagbladet. Den\r\nföreslagna konstruktionen påminner starkt om den lag\r\nsom i USA går under beteckningen NPA, Newspaper\r\nReservation Act. Två tidningar på samma ort slår\r\nsamman de redaktionella tillgångarna. Syftet är att\r\ngöra det möjligt för flera oberoende pressröster att\r\nbevaka samma marknad.\r\nFörslaget föredrogs för kulturministern, som tidi-\r\ngare har varit kritisk mot familjen Bonniers ställning\r\npå mediemarknaden. Därför kunde hon tänkas ha\r\ninvändningar mot detta det tilltänkta samarbetet.\r\nKulturministern uttryckte sig också starkt kritiskt till\r\nmedierna. Det bidrog sannolikt till att affären gick om\r\nintet. Den principiellt viktiga frågan i det här ärendet\r\när om och i vilken utsträckning den politiska makten\r\nskall ha inflytande över mediemarknaden.\r\nDenna princip har att göra med två frågor i detta\r\närende: dels i vilken utsträckning Marita Ulvskogs\r\nstarkt kritiska inställning till affären har uppfattats på\r\nett sådant sätt att den tilltänkta köparen av politiska\r\nskäl avstod från affären, dels om en affär mellan\r\nArbetet och Sydsvenskan diskuterades i samband\r\nmed Svenska Dagbladet/Marieberg och kanske som\r\nett villkor för att affären Svenska Dagbla-\r\ndet/Marieberg skulle få politisk acceptans.\r\nDet är möjligen ett märkligt sammanträffande att\r\ndet veckan efter det att kontakten togs angående Ma-\r\nrieberg/Svenska Dagbladet lär ha förekommit kon-\r\nkreta diskussioner om hur en affär mellan Bonniers\r\ngenom Sydsvenskan och tidningen Arbetet skulle gå\r\ntill.\r\nLängre har vi, dessvärre, inte kommit i vår\r\ngranskning. Det är jag den första att beklaga. Utskot-\r\ntet är enigt i sin bedömning där vi samfällt uttalar att\r\ngranskningen \"inte kunnat genomföras på ett fullt\r\ntillfredsställande sätt\". Det kan man kalla för dunkelt.\r\nI ett särskilt yttrande utvecklar vi moderater detta,\r\nspeciellt när det gäller de kontakter som förevarit\r\nmellan Bonniers genom tidningen Sydsvenskan och\r\ntidningen Arbetet. Det antyds inte bara utan det veri-\r\nfierades också av kulturministern vid vår utfrågning\r\natt den kontakten har ägt rum. Vi beklagar att vi inte\r\nhar kunnat utföra granskningen på ett tillfredsställan-\r\nde sätt i detta avseende.</pre><pre>Anf.  189  KENTH HÖGSTRÖM (s) replik:\r\nFru talman! Inger René säger nu att det dunkla är\r\njust det som jag påstod var dunkelt, nämligen den\r\nsäljande partens och den köpande partens intention att\r\nbesöka ministern och efterhöra hennes åsikt och möj-\r\nligen också det dunkla faktum att någon annan sorts\r\nsidoaffär var uppe till diskussion. Men när Per\r\nUnckel i sitt inledningsanförande gav sken av det\r\ndunkla föll skuggan på Marita Ulvskog. Enligt vårt\r\nförmenande kan hon inte läggas till last för att herrar-\r\nna Braun och Dahlbäck och kanske andra i ägarkret-\r\nsen inte ville infinna sig i utskottet.</pre><pre>Anf.  190  INGER RENÉ (m) replik:\r\nFru talman! Det är faktiskt kulturministern, stats-\r\nråden och regeringen som vi granskar. Vi granskar\r\ninte köpare och säljare av Marieberg eller någon\r\nannan organisation, utan det är, som sagt, ministern\r\nsom vi granskar. Kanske hade hennes uttalande\r\nkommit i en annan dager om vi hade kunnat utfråga\r\nockså andra parter i det här arbetet. Det är detta som\r\nvi säger i vårt särskilda yttrande.</pre><pre>Anf.  191  KENTH HÖGSTRÖM (s) replik:\r\nFru talman! Det står också utom allt tvivel. Man\r\nkan i utskottsförhören med henne ta del av att hon\r\ninte alls förnekar sin kritiska inställning till denna\r\naffär, som skulle ha skapat en ännu större maktkon-\r\ncentration på den svenska mediemarknaden. Hon\r\nförnekar heller inte att hon i samtal med Mats Sveg-\r\nfors har diskuterat den typ av affärsupplägg som man\r\nhänvisar till i Amerika. Hon förnekar inte detta.\r\nAv detta drar vi i utskottet slutsatsen att det har\r\nvarit möjligt att granska henne. Vi finner ingen an-\r\nledning till klander för detta.\r\nDet vi möjligen hade velat granska vidare, men\r\nsom inte ligger i utskottets makt eller inom vår kon-\r\ntrollbefogenhet, är de dolda avsikterna eller det som\r\när höljt i dunkel, som Unckel sade. Det står tyvärr\r\ninte i vår makt att granska det.</pre><pre>Anf.  192  INGER RENÉ (m) replik:\r\nFru talman! Nej, och det beklagar vi djupt. Där-\r\nemot finns det en mängd uppgifter från medierna,\r\nbåde när det gäller tidningsvärlden och när det gäller\r\nandra massmediala instrument, och åsikter, rykten,\r\nsanningar och halvsanningar som vi inte har kunnat\r\nverifiera. Det hade vi gärna velat göra i denna\r\ngranskning, men det har vi alltså inte haft möjlighet\r\ntill, vilket vi beklagar.\r\nKulturminister Marita Ulvskogs handläggning av\r\nvissa ärenden om sändningstillstånd för digital-TV\r\n(avsnitt 2.6)</pre><pre>Anf.  193  OLA KARLSSON (m):\r\nFru talman! Både yttrandefriheten och tryckfrihe-\r\nten i Sverige bygger på ett antagande om att mångfald\r\ngynnas av etableringsfrihet och att det är etablerings-\r\nfrihet som gör att det blir många röster både i tryckta\r\nmedier och i radio och TV. Det som ändå gör det\r\nmöjligt eller ger oss rätt att reglera radio- och TV-\r\nfrekvenser är bristen på frekvenser. Det är just kravet\r\npå att kunna ordna användandet av ett begränsat antal\r\nfrekvenser som gör att yttrandefrihetsgrundlagens 3\r\nkapitel innehåller en andra paragraf, som börjar så\r\nhär: \"Rätten att sända radioprogram på annat sätt än\r\ngenom tråd får regleras genom lag som innehåller\r\nföreskrifter om tillstånd och villkor för att sända\".\r\nMen det handlar alltså ytterst om en ambition och ett\r\nkrav på att ordna användandet av ett begränsat antal\r\nfrekvenser. Jag menar att det också leder till att staten\r\nskall vara mycket återhållsam när man ställer krav på\r\nvad program får innehålla.\r\nI samma yttrandefrihetsgrundlag - 3 kap. 4 § -\r\nstår det så här: \"Den som sänder radioprogram avgör\r\nsjälvständigt vad som skall förekomma i program-\r\nmen\". Det innebär alltså att det är den som sänder\r\nsom själv skall avgöra och som själv skall bestämma\r\növer innehållet i programmen. Det skall icke regleras\r\nav staten eller av någon annan.\r\nOm man sedan går vidare till radio- och TV-lagen\r\nser man att det där räknas upp ett antal villkor som är\r\nmöjliga att ställa vid ett tillstånd. De som är aktuella i\r\ndetta fall finns i 3 kap. 2 §. Punkt 7 gäller användan-\r\ndet av en viss sändningsteknik. I punkt 13 förenas ett\r\ntillstånd med villkor om att sända ett mångsidigt\r\nprogramutbud.\r\nI förarbetena och i propositionen står det att de\r\nvillkor som anges inte är de enda villkor som rege-\r\nringen får förena med ett tillstånd. Regeringen får\r\ndessutom ställa upp de villkor som anges i §§ 2-4,\r\nvilka dessa två punkter hör till. Det fortsätter med\r\nuppgiften att regeringen inte skall få ställa några\r\nandra villkor för rätten att sända. Regeringen är alltså\r\nenligt radio- och TV-lagen förbjuden att ställa villkor\r\nsom går utöver denna katalog på 13 uppräknade\r\npunkter.\r\nVillkoret om skyldighet att sända ett mångsidigt\r\nprogramutbud går tillbaks på avtalet med TV 4, då\r\ndet handlade om att reglera villkoren för en TV-kanal\r\nsom skulle få monopol på reklam i marknätet. Då var\r\ndet naturligt att sätta upp villkor som skulle ge ett\r\nmångsidigt programutbud i denna kanal.\r\nMen när man nu tittar på de tillstånd som har getts\r\nför det digitala marksända nätet kan man konstatera\r\natt det inte är mångsidighet som man har reglerat\r\nfram. Villkoren har förenats med krav dels på pro-\r\ngraminnehåll, dels på teknisk samordning med andra,\r\nkryptering och programkort. De har också förenats\r\nmed krav på statliga monopolbolags medverkan.\r\nVi börjar med att titta på vilka krav på programin-\r\nnehållet som har ställts på TV 3. Det står i regerings-\r\nbeslutet att faktaprogram, sportprogram och barnpro-\r\ngram i betydande omfattning skall ingå i sändningar-\r\nna. Man kan fråga sig om detta är villkor som skapar\r\nett mångsidigt programutbud.\r\nMan kan gå vidare och titta på vad som gäller för\r\nKanal 5. Det talas om att dramaprogram på svenska,\r\nunderhållning, dokumentärprogram och barnprogram\r\nskall ingå i sändningarna i betydande omfattning. Är\r\ndetta villkor som skapar ett mångsidigt programut-\r\nbud?\r\nMan kan fortsätta med Canal +. Långfilmer, sport,\r\ndokumentärprogram och barnprogram skall i bety-\r\ndande omfattning ingå i sändningarna. Man kan ställa\r\nsamma fråga där. Är detta villkor som skapar ett\r\nmångsidigt programutbud?\r\nMitt svar på den frågan är nej. Dessa villkor regle-\r\nrar i själva verket en ensidighet i varje programutbud.\r\nDet är inte ett krav på mångsidighet för TV 3, Ka-\r\nnal 5 eller Canal + - det är ett krav på ensidighet.\r\nMan kan kanske, som vissa i debatten, argumente-\r\nra för att regeringen här bara har lyft in de program-\r\nförklaringar som programbolagen själva har kommit\r\nin med. Men det är inte sant.\r\nI villkoren för Kanal 5 ingår krav på dramapro-\r\ngram på svenska, underhållning, dokumentärprogram\r\noch barnprogram. Själva hade de dessutom angett att\r\nde ville sända nyheter och sport. Det blir än tydligare\r\nom man väljer att titta på Canal + egen programför-\r\nklaring, där det bl.a. står att erotisk film ingår i det\r\nnuvarande utbudet. Jag har i och för sig full förståelse\r\nför att Marita Ulvskog inte tog in den delen av pro-\r\ngramförklaringen i tillståndet för Canal +, men det\r\nvisar ändå att argumentet att villkoren bara speglar\r\ndet som programbolagen själva ville ha inte stämmer.\r\nVad sedan gäller kravet på samordning med andra\r\nkan jag säga att kravet på kryptering och kravet på\r\ngemensamt programkort innebär att tillstånden för-\r\nenas med villkor som rimligen inte handlar om sänd-\r\nningsteknik. I utskottstexten hänvisar man till tidigare\r\npropositioner. Regeringen skriver själv i propositio-\r\nnen om digitala TV-sändningar att de avkodare som\r\nanvänds bör vara sådana att varje person i publiken\r\nhar möjlighet att ta del av alla program som sänds ut,\r\ngivetvis på de villkor som programföretaget ställer\r\nför tillgång till programmen.\r\nMen när regeringen meddelar sina tillstånd ställer\r\nman krav på kryptering. Då ställer man krav på ett\r\nsystem som innebär att tittarna måste köpa program-\r\nkortet för att kunna ta del av de olika programmen,\r\ninte på de villkor som programföretagen ställer upp,\r\nutan på de villkor som staten ställer upp för krypte-\r\nringen.\r\nDet här innebär också att man ställer krav på de\r\nstatliga monopolbolag som skall svara för de här\r\ntjänsterna. Det är Teracom AB och Senda AB som\r\nskall svara för den tekniska samordningen. Jag ser\r\ninte någonstans i radio- och TV-lagen möjligheter för\r\nstaten att ställa som villkor att vissa bolag skall stå för\r\nde här tjänsterna. Jag tycker att det är extra besväran-\r\nde när de här villkoren innebär att det är statliga mo-\r\nnopolbolag som ges en möjlighet att bygga upp de-\r\ntaljerade kundregister, med detaljerade uppgifter om\r\nkundbeteende och om tittarbeteende. Det handlar om\r\nvilka program som tittarna väljer att köpa via pro-\r\ngramkortet och i en framtid, med ett pay per view-\r\nsystem, också om vilka enskilda program som dessa\r\ntittare väljer att köpa och titta på.\r\nJag menar att Marita Ulvskog har gått långt utöver\r\nsåväl yttrandefrihetsgrundlagen som radio- och TV-\r\nlagen när hon har meddelat tillstånden för digital\r\nmarksänd TV. Därför bör stark kritik riktas mot hen-\r\nne på denna punkt.</pre><pre>Anf.  194  HELENA BARGHOLTZ (fp):\r\nFru talman! Ola Karlsson har nyss mycket välta-\r\nligt utvecklat varför vi reservanter är så kritiska mot\r\nförslaget om digital TV. Jag vill bara i korthet sum-\r\nmera mina egna åsikter.\r\nDet handlar här om yttrandefrihetsbegränsningar.\r\nDå är det självklart att de villkor som ett sändnings-\r\ntillstånd har måste ha stöd i lag.\r\nRadio- och TV-lagen hade vid tidpunkten för re-\r\ngeringens beslut en bestämmelse om att sändningstill-\r\nstånd kan förenas med villkor om skyldighet att an-\r\nvända viss sändningsteknik. Men i de tillstånd som\r\nregeringen meddelat anges villkor som bl.a. handlar\r\nom kryptering, åtkomstkontrollsystem och elektro-\r\nnisk programguide. Det här är ju mycket avlägset från\r\nfrågor om att använda viss sändningsteknik. Därför\r\nstår inte regeringens beslut om sändningstillstånd för\r\ndigital TV i överensstämmelse med bestämmelserna i\r\nradio- och TV-lagen enligt den lydelse som gällde vid\r\ntidpunkten för regeringens beslut.\r\nDet är två frågor som är av central betydelse i det\r\nhär sammanhanget. Den första frågan är: Har rege-\r\nringen haft stöd för den i tillstånden angivna begräns-\r\nningen i fråga om programinnehållet? Den andra\r\nfrågan är: Har regeringen haft stöd för den i tillstån-\r\nden angivna begränsningen i fråga om samverkan?\r\nNär det gäller den första frågan är svaret att det\r\ninte är förenligt med gällande lagstiftning att i sänd-\r\nningstillstånd för digital TV reglera vilken typ av\r\nprogram som respektive programföretag skall ha i sitt\r\nutbud. Det här går tillbaka till radio- och TV-lagen\r\nsom i sin tur är kopplad till yttrandefrihetsgrundlagen,\r\nsom talar om redaktionellt oberoende.\r\nBeträffande den andra frågan, om regeringen haft\r\nstöd för den i tillstånden angivna begränsningen i\r\nfråga om samverkan, är det så att regeringens villkor\r\ninnebär att vissa samverkansfrågor skall skötas av de\r\nstatligt kontrollerade bolagen Senda AB och Teracom\r\nAB. Det här ger verkligen de statligt kontrollerade\r\nbolagen en mycket stark monopolställning.\r\nDessutom kommer Senda AB att få möjlighet att\r\nbygga upp ett omfattande kundregister genom acces-\r\nskorten. Risken är också att det ger Senda full insyn i\r\nenskilda konsumenters tittarvanor. Det leder till risk\r\nför ett betydande integritetsintrång.\r\nDen här frågan tog vi upp med Marita Ulvskog i\r\nsamband med utfrågningen. Jag tycker nog att hon\r\nvisade sig mycket okänslig för problemet när det\r\ngällde intrången i den personliga integriteten. Det\r\ngjorde mig mycket betänksam.\r\nFru talman! Det är alltså inte förenligt med gäl-\r\nlande lagstiftning att i sändningstillstånden för digital\r\nTV reglera vilken typ av program som respektive\r\nföretag skall ha i sitt utbud. De tillstånd som rege-\r\nringen meddelar innebär dessutom krav på ett ensi-\r\ndigt programutbud för vissa programföretag snarare\r\nän krav på mångfald, såsom Ola Karlsson också har\r\nutvecklat det. Med detta vill jag instämma i reserva-\r\ntionen.</pre><pre>Anf.  195  KENTH HÖGSTRÖM (s):\r\nFru talman! Ola Karlssons anmälan av kulturmi-\r\nnister Marita Ulvskogs handläggning av utbyggnaden\r\nav digital TV via det markbundna nätet inleds med\r\nföljande mycket franka påstående: \"Digital TV i\r\nmarknätet framstår allt tydligare som socialdemokra-\r\nternas verktyg för att cementera en stark politisk\r\nkontroll över TV-mediet.\" Jag fortsätter att läsa ur\r\nanmälan: Utan hänsyn till yttrandefrihetsgrundlagen\r\noch Radio- och TV-lagen har Marita Ulvskog i sin\r\niver att styra och reglera fördelat tillstånd.\r\nRedan i sin inledning av anmälan slår moderaten\r\nOla Karlsson fast hur det är. Då kunde man ju låta bli\r\nprövningen och granskningen, för det är ju mer ett\r\npolitiskt ställningstagande.\r\nJag citerar igen vad han skriver: \" - - - verktyg\r\nför att cementera en stark politisk kontroll - - -.\"\r\nUtskottet har alltså att pröva detta. Utskottet har efter\r\ndenna prövning funnit att frågan om det digitala TV-\r\nnätets utbyggnad har prövats i denna kammare vid\r\nflera tillfällen och i konstitutionsutskottet vid flera\r\ntillfällen. Vid varje tillfälle har det funnits stora breda\r\nparlamentariska majoriteter där fler än socialdemo-\r\nkrater varit med. Kristdemokrater, centerpartister,\r\nvänsterpartister och miljöpartister har uppenbarligen\r\ntyckt att det här har varit en riktig väg.\r\nHur jag än försöker anstränga mig att titta i de so-\r\ncialdemokratiska medlemsregistren återfinner jag\r\nvarken Ingvar Svensson eller Åsa Torstensson där,\r\nhur gärna jag än skulle vilja införliva dem i vår ge-\r\nmenskap. De är väl inte något verktyg för socialde-\r\nmokratisk maktpolitik. Där faller Ola Karlssons första\r\npåstående.\r\nFör det andra framgår det tydligt av utskottets\r\nskrivning på s. 67 längst ned att det i 3 kap. 2 § första\r\nstycket i yttrandefrihetsgrundlagen står: \"- - - får\r\nrätten att sända radioprogram på annat sätt än genom\r\ntråd regleras genom lag som innehåller föreskrifter\r\nom tillstånd och villkor för att sända.\"\r\nDet var således tillåtet med villkor och koncessio-\r\nner. Det är alltså inget brott mot den lagen.\r\nFör det tredje står det tydligt och klart i utskottets\r\nskrivning på s. 68 att enligt radio- och TV-lagens\r\n3 kap. 2 § sjunde stycke \"kan villkor för sändnings-\r\ntillstånd avse skyldighet att använda viss sändnings-\r\nteknik.\"\r\nDet är således tillåtet, och själva vitsen är att man\r\nkan välja viss teknik. Och det har gjorts.\r\nFör det fjärde står det på s. 70 att enligt \"3 kap.\r\n2 § 13 radio- och TV-lagen får villkor för sändnings-\r\ntillstånd avse skyldighet att sända ett mångsidigt\r\nprogramutbud\". Detta mångsidiga programutbud har\r\ntillförsäkrats genom att programföretagen, de ansö-\r\nkande, har inkommit med en inlaga som till största\r\ndelen har godkänts och som sedan skall granskas av\r\nandra instanser än regeringen.\r\nDärmed faller samtliga de invändningar som Ola\r\nKarlsson har haft. Det är därför som vårt utskott inte\r\nhar funnit någon anledning att utveckla vårt ställ-\r\nningstagande. Det fanns ingen anledning att göra\r\nnågot annat ställningstagande än det vi har gjort.\r\nOla Karlssons anmälan förbleknar. Jag ser hans\r\nanmälan, och även uppföljningen på anmälan, som en\r\npartipolitisk inlaga med ideologisk udd riktad mot de\r\nbeslut, baserad på breda majoriteter, som antagits i\r\ndenna kammare. Det må vara honom helt tillåtet. Ola\r\nKarlsson och jag har på samma grundvalar haft den\r\ndebatten förut i kammaren. Vi får säkert återkomma\r\ntill den debatten.\r\nDet finns ingenting i utskottets granskning som\r\nhar befunnits vara av den arten att man kan kritisera\r\nMarita Ulvskog för handläggandet. Sedan kan Ola\r\nKarlsson ha andra politiska bevekelsegrunder och i\r\ndet längsta vilja försvåra eller stoppa upp processen.\r\nDå tar han också strid med betydligt bredare parla-\r\nmentarisk grupperingar än bara socialdemokrater.</pre><pre>Anf.  196  OLA KARLSSON (m) replik:\r\nFru talman! När nu Kenth Högström och konsti-\r\ntutionsutskottet uppenbarligen så noggrant och gedi-\r\nget har gått igenom anmälan och gällande regler och\r\nvillkor i radio- och TV-lagen och yttrandefrihets-\r\ngrundlagen, kan väl Kenth Högström hjälpa mig och\r\ntala om var han i radio- och TV-lagen hittar stöd för\r\natt i tillstånden sätta villkor för vilka bolag som skall\r\nsköta olika tekniska tjänster. Hjälp mig! Jag har inte\r\nhittat något stöd någonstans.\r\nSedan var det frågan om innehållet i programmen.\r\nDär glömde Kenth Högström att citera YGL:s stad-\r\ngande om att det är den som sänder programmen som\r\nsjälvständigt avgör programinnehållet. Men jag vill\r\nändå fråga Kenth Högström följande.\r\nVillkoren för Canal + innehåller krav på att lång-\r\nfilmer, sport, dokumentärprogram och barnprogram i\r\nbetydande omfattning skall ingå i sändningarna. Me-\r\nnar Kenth Högström att detta är ett krav på ett mång-\r\nsidigt programutbud för Canal +? Menar Kenth Hög-\r\nström att det är det innehållet som är mångsidighet?\r\nOm det är så, har man uppfyllt kraven i radio- och\r\nTV-lagen. Det handlar om mångsidighet i ett TV-\r\nprogram.\r\nHar man raderat ut innehåll av nyheter och under-\r\nhållning? Skall de inte ingå i kravet på mångsidighet?\r\nHjälp mig, Kenth Högström, att guida mig i den här\r\nmaterien som du uppenbarligen har studerat så nog-\r\ngrant.</pre><pre>Anf.  197  KENTH HÖGSTRÖM (s) replik:\r\nFru talman! Det var länge sedan jag hörde Ola\r\nKarlsson så ödmjuk att han ber om hjälp med tanke\r\npå hans egna mycket tekniska kunnande. Jag skall\r\nförsöka bidra till den klokskapen.\r\nÅterigen är svaret på din första fråga: Enligt\r\n3 kap. 2 § sjunde stycket i radio- och TV-lagen såsom\r\nden var utformad 1996 i dess lydelse före den 1 feb-\r\nruari 1999, kunde villkor för sändningstillstånd avse\r\nskyldighet att använda viss sändningsteknik. Det var\r\nmeningen att man skulle kunna uppfylla vissa teknis-\r\nka villkor. Men sedan valde de samverkande pro-\r\ngrambolagen själva distributionsformer därutöver.\r\nOla Karlsson sitter själv i Digital-TV-kommittén och\r\nhar all anledning att erinra sig de diskussioner som\r\nhar varit där.\r\nJag skall låta vara osagt huruvida de programtab-\r\nlåer som de sökande företagen har lämnat in omfattar\r\ntillräcklig mångsidighet. Det är en subjektiv bedöm-\r\nningsfråga. Vi är inte här för att granska den delen i\r\ndet hela. Det är möjligt att vi skall ha en skönhets-\r\nkommitté som skall granska innehållet i det program-\r\nföretagen har lämnat in. Totalt sett är detta garanti för\r\nmångsidighet.\r\nJag ser ingenting som hindrar företagen att ut-\r\nveckla sin verksamhet enligt deras egna intentioner.\r\nDet finns inte heller någon möjlighet för regeringen\r\natt ingripa repressivt i deras företagsamhet.</pre><pre>Anf.  198  OLA KARLSSON (m) replik:\r\nFru talman! Man måste vara generös med tolk-\r\nningen om man säger att villkoret \"använda  viss\r\nsändningsteknik\" också medger att regeringen kan\r\nföreskriva att det är ett statligt monopolbolag som\r\nskall sköta en viss syssla. Det är fråga om att bygga\r\nupp ett omfattande integritetskränkande register, som\r\nockså regeringen själv är medveten om kommer att ha\r\nett problematiskt innehåll. Regeringen skrev själv i\r\npropositionen om digital-TV att problemen kan gälla\r\ntillgång till känslig information, t.ex. om kunder och\r\nkundbeteenden, dvs. vilka program de tittar på.\r\nDetta löser man genom att i tillstånden föreskriva\r\natt det är ett statligt monopolbolag som skall sköta det\r\nhela. Kenth Högström rangerar in detta under benäm-\r\nningen \"använda viss sändningsteknik\". Jag har lite\r\nsvårt att se det så.\r\nMed hjälp av Kenth Högströms bedömningsfrågor\r\nav programinnehållet blir det i praktiken möjligt för\r\nstaten och kulturministern att reglera fram praktiskt\r\ntaget varje tänkbart programinnehåll - nästan allt är\r\nen fråga om mångsidighet.\r\nVi kan säga att villkoren för Canal +, TV 8, Ka-\r\nnal 5 eller TV 3 är krav på mångsidighet. Då blir det\r\nsnart möjligt för staten att reglera vad alla de olika\r\nprogrammen skall innehålla. Det stämmer inte med\r\nkraven i yttrandefrihetsgrundlagen.</pre><pre>Anf.  199  KENTH HÖGSTRÖM (s) replik:\r\nFru talman! Den tidigare radio- och TV-lagen som\r\nföregick den nyss gällande och den nu gällande\r\nbyggde på att ingå avtal med de sändande företagen.\r\nNu ger man tillståndsvillkor. De tillståndsvillkoren\r\nkan vara - och skall vara - sändningsteknik med\r\ntekniska villkor som bygger på samverkan mellan de\r\nföretag som upptar vårt dyrbara frekvensutrymme.\r\nJag kan hålla med om att denna lagstiftning, som\r\nhar förändrats många gånger, och som är oerhört\r\nkomplicerad, kan vara svår att bedöma. Det är ingen\r\nsom sticker under stol med det. Det är heller ingen av\r\nde utskottstjänstemän som har varit oss behjälpliga\r\nsom har klart och tydligt sagt att detta står i strid med\r\nlagen. Tvärtom! Tydligen har lagen varit menad att\r\nanvändas på detta sätt. Jag känner inget tvivel på den\r\npunkten. Det har jag sagt till Per Unckel tidigare. Han\r\nhar deltagit i debatten varje gång, till skillnad från\r\nOla Karlsson som bara har deltagit vid två tillfällen.\r\nSedan var det frågan om \"skönhetsrådet\" eller de\r\nsom skall granska vad som sändas skall. I stort sett\r\nsamtliga programföretag har varit nöjda med de vill-\r\nkor de har erhållit.\r\nVarför göra så stort nummer av detta, om det inte\r\nvore för helt andra politiska syften, nämligen att för-\r\nsöka stoppa utbyggnaden av den digitala TV-\r\nsatsningen via det markbundna nätet? Det är det som\r\ndet egentligen handlar om. Ola Karlsson må förlåta\r\nmig, men jag är säker på att vi om några månader har\r\nen ny debatt med samma innehåll och kring samma\r\nideologiska stridsteman och att Ola Karlsson hela\r\ntiden kommer att hitta nya infallsvinklar för att förse-\r\nna processen.</pre><pre>Anf.  200  KENNETH KVIST (v):\r\nFru talman! Jag kan göra mitt inlägg relativt kort,\r\neftersom Kenth Högström på ett utomordentligt väl-\r\ntaligt sätt har företrätt utskottets synpunkter. Jag vill\r\nbara markera att vi ser väldigt likartat på den här\r\nfrågan.\r\nJag vill emellertid notera ett par saker i den höger-\r\nreservation som Moderaterna och Folkpartiet står\r\nbakom. Ola Karlsson upprepar det också här. Det\r\nsägs att regeringen skall styra varje tänkbart pro-\r\ngraminnehåll när den ger väldigt breda tillstånd. Det\r\nlåter på Ola Karlsson precis som om Marita Ulvskog\r\nskulle bestämma varenda film eller innehållet i vart-\r\nenda barnprogram som Canal + visar. Det är inte alls\r\nfråga om detta.\r\nDet som de har ansökt om att få sända får de i hu-\r\nvudsak sända. Undantaget var möjligtvis att de inte i\r\nbetydande grad skulle behöva sända erotisk film; det\r\ntogs inte med i villkoren. Det finns däremot ingenting\r\ni de här villkoren som hindrar dem att sända erotisk\r\nfilm. Det står bara att barnprogram, sport, långfilm\r\nosv. skall ingå i betydande grad, vilket de själva vill.\r\nDeras yttrandefrihet är på intet sätt beskuren. Att säga\r\ndet är att se spöken där inga spöken existerar.\r\nDet är samma sak med den polemiska tonen, att\r\nman försöker slå på regeringen, som också återfinns i\r\nslutet av reservationen. Man skriver att under utfråg-\r\nningen sade Ulvskog - jag skall inte diskutera om det\r\när rätt i sak - att regeringen inte kan ingripa mot ett\r\nprogramföretag om det inte följer tillståndet utan\r\nsänder andra program utöver tillståndet. Det är ju\r\nväldigt generöst av ministern. Regeringen har alltså\r\ningen avsikt att ingripa ens om programföretagen inte\r\nföljer tillstånden utan ger sina tillstånd en ännu vidare\r\ntolkning.\r\nDå skriver man så här i reservationen, vilket man\r\nvill att vi skall besluta: \"Uttalandet kan enligt utskot-\r\ntets mening ses som ytterligare tecken på regeringens\r\ntendens att styra radio- och TV-verksamheter utan\r\nstöd i lag.\"\r\nHär ger ju ministern radiokanalerna en mycket\r\nlångtgående frihetsförklaring, och då säger man att\r\ndet är ett tecken på att hon vill styra ännu mer. Tala\r\nom bristande logik! Tala om att försöka hitta anled-\r\nningar till kritik av regeringen där sådana anledningar\r\ninte finns!\r\nJag yrkar på godkännande av utskottets anmälan\r\npå den här punkten.</pre><pre>Anf.  201  OLA KARLSSON (m) replik:\r\nFru talman! Kenneth Kvist instämde i väldigt\r\nmycket av Kenth Högströms anförande. Jag kan då\r\npassa på att ställa samma fråga till Kenneth Kvist\r\nsom till Kenth Högström för att få höra om jag kan få\r\nett svar från Kenneth Kvist. Var i radio- och TV-\r\nlagen hittar man stöd för att i tillstånden reglera vilka\r\nbolag som skall sköta de tekniska tjänsterna? Var i\r\nradio- och TV-lagen hittar man stöd för att ett statligt\r\nmonopolbolag, Senda AB, skall bygga upp ett om-\r\nfattande kundregister och därmed också ett register\r\növer tittarvanor?\r\nKenth Högström sade att det var en fråga om\r\nsändningsteknik, och jag måste säga att jag har\r\nmycket svårt att se att ett val av bolag skall ingå i\r\nformen av sändningsteknik. Var i radio- och TV-\r\nlagen hittar Kenneth Kvist stöd för detta?\r\nSedan skulle jag också vilja en ställa fråga, inte\r\nom villkoren för Canal + utan om villkoren för Kun-\r\nskaps-TV. Det står att utbildnings- och bildningspro-\r\ngram skall i betydande omfattning ingå i sändningen.\r\nJag vill ställa frågan: Är detta ett villkor om ett mång-\r\nsidigt programutbud? Ja eller nej!</pre><pre>Anf.  202  KENNETH KVIST (v) replik:\r\nFru talman! På den sista frågan svarar jag: Ja, det\r\när mångsidigt. Utbildningsprogram skall ingå. Ut-\r\nbildning kan vara utbildning i musik, sport, biologi\r\noch matematik. Det kan vara utbildning i konsten att\r\nspela på hästar. Det kan vara utbildning i engelska,\r\nfranska och tyska. Det kan vara utbildning i historia\r\noch vad som helst. Det är ganska brett. Det är inga\r\nvillkor att de skall ha en viss utbildning med ett visst\r\nideologiskt innehåll eller något sådant, utan de skall\r\nsatsa på utbildning. Det är likadant med folkbildning.\r\nDet är oerhört brett.\r\nEn kanal som kallar sig kunskapskanal och alltså\r\nvill ha möjlighet att sända just folkbildande och utbil-\r\ndande program får tillståndet att i väsentlig grad sän-\r\nda bildande och utbildande program.\r\nDå vrider ni det därhän, att när man beviljar detta\r\ntillstånd skär man i yttrandefriheten. Det är en kon-\r\nstitutionell granskning som vi gör här, och vi måste\r\nvara lite seriösa.\r\nPå den första frågan vill jag svara att det här bola-\r\nget är en överenskommelse mellan de parter som har\r\nerhållit sändningsbidragen, och den har lett fram till\r\natt man har kommit överens om i vilken företagsform\r\ndetta skall skötas.\r\nI övrigt har jag ingen anledning att upprepa Kenth\r\nHögströms svar på den frågan, vilket var utomor-\r\ndentligt klargörande. Jag vill inte bli använd som en\r\nbricka av Ola Karlsson när han försöker påstå att svar\r\nsom han har fått icke var svar.</pre><pre>Anf.  203  OLA KARLSSON (m) replik:\r\nFru talman! Jag har ingenting emot att Kunskaps-\r\nTV fick tillstånd att sända i det digitala marknätet.\r\nDet jag ifrågasätter är om regeringen har möjlighet att\r\ni tillståndet för Kunskaps-TV reglera innehållet i\r\nprogrammen. Där finns det enligt radio- och TV-\r\nlagen möjlighet att ställa villkor om ett mångsidigt\r\nprogramutbud. Jag menar att ett villkor om att utbild-\r\nnings- och bildningsprogram i betydande omfattning\r\nskall ingå i sändningarna inte med någon rimlighet\r\nkan sägas vara ett villkor om mångsidigt programut-\r\nbud.\r\nOm man vill, som Kenneth Kvists parti och andra\r\npartier här i riksdagen, kraftigt reglera innehållet i\r\nprogrammen på politisk väg får man väl först göra en\r\nändring av radio- och TV-lagen, och möjligen i ytt-\r\nrandefrihetsgrundlagen, och sedan återkomma med en\r\nstark reglering. Det vore det konstitutionellt riktiga att\r\ngöra, inte att smyga igenom förändringar som man\r\npolitiskt vill göra men ducka för de förändringar i\r\nlagen som borde vara nödvändiga.</pre><pre>Anf.  204  KENNETH KVIST (v) replik:\r\nFru talman! Två gånger i den sista repliken, som\r\nvar 1 minut och 52 sekunder, sade Ola Karlsson att vi\r\nvill reglera innehållet i programmen, när Kunskaps-\r\nTV får tillstånd på grundval av att de i betydande\r\ngrad skall sända utbildnings- och bildningsprogram.\r\nMen i vilka program är innehållet reglerat? Ett pro-\r\ngram är t.ex. svenska för nybörjare.\r\nEtt program kunde ha t.ex. rubriken 1600-talets\r\nhistoria. Det kunde ha rubriken Moderat politik under\r\n1900-talet vad avser införande av demokratiska fri-\r\noch rättigheter, eller vad som helst. Ingen har reglerat\r\ninnehållet i något av dessa avseenden i något enda\r\nprogram med de beslut som är fattade. Det enda är att\r\nregeringen på viss grund inom vida ramar har gett\r\ntillstånd till vissa företag att sända digital-TV i\r\nmarknätet.\r\nDetta är påståenden som är helt sanslösa, helt\r\ngripna ur luften som bara är någon sorts konstruerade\r\nbehov av att markera och misstänkliggöra regeringen\r\noch en minister. Detta måste enligt min mening be-\r\nstämt tillbakavisas.</pre><pre>Anf.  205  KENTH HÖGSTRÖM (s):\r\nFru talman! Först vill jag säga att jag i allt väsent-\r\nligt delar det Kenneth Kvist nyss anförde som exem-\r\npel på det breda programutbud som även innefattas av\r\nett till synes smalt begrepp som Utbildnings-TV.\r\nEftersom Ola Karlsson i sitt replikskifte med\r\nKenneth Kvist apostroferade mig vid tre tillfällen\r\nmed samma fråga måste jag få ställa två frågor till\r\nOla Karlsson. Nu har vi i utskottsmajoriteten, bestå-\r\nende av samtliga partier utom Moderaterna och Folk-\r\npartiet, försökt besvara de frågor han ställt vid uppre-\r\npade tillfällen. Det går att ta del av texten. Vi har\r\nsvarat på Ola Karlssons frågor i replikskiftena. Ändå\r\när han inte nöjd. Då måste jag frågan honom: I vilket\r\nstycke i radio- och TV-lagen kan Ola Karlsson utläsa\r\natt det skulle vara omöjligt att starta sådana samver-\r\nkansbolag som Senda? Var någonstans förhindras\r\nbildandet av Senda i radio- och TV-lagen? Det är den\r\nena viktiga frågan.\r\nDen andra frågan är att utskottet med hjälp av ut-\r\nomordentligt kunnig personal varit oss behjälpligt och\r\nlotsat oss igenom dessa mycket svåra och komplice-\r\nrade lagstiftningsfrågor. Vi har inte fått tillräcklig\r\ngrund för att finna att ministern har gjort något fel.\r\nÄndå tjatar Karlsson att det är ett fel av ministern.\r\nNej, jag tycker att detta är en partipolitisk pamflett\r\nfrån Ola Karlsson och har ingenting med gransk-\r\nningsärendets slutförande att göra.</pre><pre>Anf.  206  OLA KARLSSON (m) replik:\r\nFru talman! Möjligen är det därför att jag just har\r\nläst majoritetens uttalande i betänkandet som jag får\r\nställa så många frågor. Det är ganska snabbläst. Det\r\nstår:\r\n\"Granskningen föranleder inget uttalande från ut-\r\nskottets sida.\"\r\nDet andra är recittext, en beskrivning av gällande\r\nlagar och regler och en beskrivning av anmälan och\r\nutfrågningen av statsrådet. Då kan man lugnt konsta-\r\ntera att utskottsmajoriteten är ganska kortfattad.\r\nSedan till radio- och TV-lagen. Nej, det finns ing-\r\net hinder där för att bilda ett bolag av typen Senda\r\nAB. Det som regleras i radio- och TV-lagen på den\r\nhär punkten är vilka villkor som får finnas i tillstånd\r\nför att sända ett program. Program i radio- och TV-\r\nlagens mening är SVT 1, SVT 2, TV 3, TV 4 eller\r\nkanal 5 och allt vad de heter. Program är programfö-\r\nretagets totala verksamhet, inte ett enskilt litet tims-\r\nlångt program. Det är detta debatten gäller: Vilka\r\nvillkor får staten sätta upp för ett programföretag och\r\ndess verksamhet?\r\nDet finns icke i de 13 punkterna möjlighet att fö-\r\nreskriva att ett visst bolag skall sköta en viss verk-\r\nsamhet. Det finns icke där. Det är möjligt att Kenth\r\nHögström skulle vilja ha en punkt 14, men då får man\r\nse till att ändra radio- och TV-lagen så att det blir\r\nmöjligt.</pre><pre>Anf.  207  KENTH HÖGSTRÖM (s) replik:\r\nFru talman! För sista gången, hoppas jag, i den\r\nhär debatten konstaterar jag att Ola Karlsson egentli-\r\ngen är ute efter någonting helt annat än att konstruk-\r\ntivt delta i granskningsdebatten av det ärende som\r\nOla Karlsson ger upphov till. Det må vara, vi får\r\nåterkomma till det.\r\nPå inget sätt finns det någonstans i radio- och TV-\r\nlagen, vare sig i den förra eller nu gällande TV-lagen,\r\nnågonting som hindrar att samverkande programfö-\r\nretag gör som de har gjort. Ingenstans hindras detta.\r\nJag konstaterar att Ola Karlsson inte kan föra i bevis\r\natt Marita Ulvskog på denna punkt har föregripit eller\r\nbrutit mot en lag.\r\nJag skulle vilja säga så här efter att ha lyssnat på\r\nOla Karlsson vid flera tillfällen där han orienterar sig\r\nin i de tekniska detaljerna - han verkar tjusad av\r\ntekniken, av möjligheterna att använda tekniken:\r\nBorde inte Ola Karlsson använda energin i Digital-\r\nTV-kommittén, i stället för att ge upphov till en sådan\r\nhär debatt för tredje eller fjärde gången på samma\r\ntema?</pre><pre>Anf.  208  OLA KARLSSON (m) replik:\r\nFru talman! Det vi granskar i den här frågan är\r\nMarita Ulvskogs beviljande av tillstånd till det digi-\r\ntala marknätet. Vi granskar inte vilka överenskom-\r\nmelser olika programföretag har gjort med varandra,\r\nutan det vi granskar är de villkor om Marita Ulvskog\r\nhar ställt upp i tillstånden. Där finns det bland till-\r\nstånden ord som att Teracom skall handha den tek-\r\nniska driften av multiplexering, att Senda skall bygga\r\nupp, installera och vidmakthålla detta system m.m.\r\nsom villkor för tillståndet att sända i det digitala\r\nmarknätet. Då hamnar vi i radio- och TV-lagens ka-\r\ntalog över vilka villkor som staten faktiskt får ställa\r\nupp.\r\nRegeringen skrev själv i proposition 1995/96:160\r\ndär Marita Ulvskog var med: Några andra villkor för\r\nrätten att sända skall regeringen inte få ställa.\r\nVi diskuterar inte vilka överenskommelser de oli-\r\nka programbolagen har gjort sinsemellan. Vi diskute-\r\nrar de villkor som tillstånden är förenade med och\r\nden lag som faktiskt styr detta.\r\nNäringsminister Anders Sundströms befattning med\r\nett ärende om statligt stöd till SCA (avsnitt 2.7)</pre><pre>Anf.  209  OLA KARLSSON (m):\r\nFru talman! Om jag tidigare upptagit alltför\r\nmycket av kammarens tid - jag misstänker att några\r\ntycker det - skall jag försöka förkorta mitt anförande\r\nnågot i det här ärendet.\r\nDet här ärendet handlar om att SCA fått statligt\r\nstöd för att bygga om sågen i Munksund i Piteå. Det\r\när ett ärende där departementet och regeringen själva\r\nanger att statsrådet Anders Sundström har varit jävig.\r\nFöreligger det jäv i ett ärende skall ett statsråd inte\r\ndelta i hanteringen eller handläggningen av ärendet.\r\nAv de handlingar som vi fått in till utskottet är det\r\nmycket lätt att konstatera att ärendet initierades i\r\ndepartementet av Anders Sundström själv. Det är lätt\r\natt hitta dessa uppgifter i Näringsdepartementets egen\r\nPM. Ärendet checkades av med departementsled-\r\nningen innan man gick tillbaka till SCA och sade:\r\nKom in med en formell ansökan.\r\nJävsfrågor är besvärliga. De är också viktiga, ef-\r\ntersom de berör förtroendet för det politiska systemet\r\noch för tilltron till ovälden hos regeringen och myn-\r\ndigheterna. Därför finns det en skyldighet att noga\r\npröva jävsfrågan i varje enskilt fall.\r\nHär är det departementet självt som har konstate-\r\nrat jäv för Anders Sundström. Trots detta har statsrå-\r\ndet deltagit i hanteringen och i beredningen av ären-\r\ndet, och för detta kan han inte undgå viss kritik.</pre><pre>Anf.  210  KENTH HÖGSTRÖM (s):\r\nFru talman! Man kan givetvis ha synpunkter på\r\ndet rimliga i att börsnoterade företag med mångmil-\r\njardomsättning och miljardvinster kan ansöka om\r\nstatliga bidrag för sina investeringar. Men nuvarande\r\nlagstiftning är nu sådan att både SCA och andra stora\r\nföretag kan göra det.\r\nMan kan ha synpunkter på det rimliga i att på\r\nmyndigheters och ytterst regeringens bord lägga av-\r\ngöranden om vilken av två lokaliseringsorter som\r\nskall prioriteras. Men nuvarande regelverk är nu så-\r\ndant att detta är fullt möjligt.\r\nMan kan ha synpunkter på att regeringen kan\r\nkomma fram till andra slutsatser än de vad de re-\r\nmissinstanser som har beretts tillfälle att yttra sig har\r\ngjort. Men lagstiftningen utgör därvidlag inget hinder\r\nför att regeringar gör andra bedömningar än remissin-\r\nstanserna.\r\nMan kan ha synpunkter på själva sakfrågan, näm-\r\nligen om det var rätt att förorda Munksund före t.ex.\r\nHolmsund. Men den frågan har vi i KU inte granskat\r\noch äger inte heller någon bedömningskompetens för.\r\nDäremot kan - och skall - vi i utskottet granska\r\nhuruvida dåvarande näringsminister Anders Sund-\r\nström har försökt påverka beredningen av SCA:s\r\nlokaliseringsbidragsansökan under den tid som förflöt\r\ninnan ärendet lämnades över till Arbetsmarknadsde-\r\npartementet, eftersom Anders Sundström förklarade\r\nsig jävig på grund av sin mantalsskrivningskommun,\r\nPiteå, där ju Munksund är beläget.\r\nUtskottet har vid sin granskning inte funnit nå-\r\ngonting att anmärka på den punkten. Till skillnad från\r\nOla Karlsson och reservanterna vill jag understryka\r\natt vi inte fann något märkligt i denna hantering.\r\nMen jag vill gärna foga tre högst personliga\r\nkommentarer till denna granskningsuppgift.\r\nFör det första: Det ligger i det politiska uppdra-\r\ngets natur att påverka. I synnerhet bör ju en minister\r\nförsöka påverka.\r\nFör det andra: Det borde inte vara en jävsfråga om\r\nman bor på ett ställe som berörs av ett beslutsfattan-\r\nde. Ingen hör talas om att t.ex. ministrar bosatta i\r\nStockholmstrakten förklarar sig jäviga när stora in-\r\nfrastrukturella beslut med stor inverkan på huvud-\r\nstadsområdet fattas, ingen.\r\nFör det tredje: I själva sakfrågan tycker jag att\r\nman gjorde rätt. Man valde Munksund före Holm-\r\nsund.\r\nDetta var tre personliga kommentarer till en\r\ngranskning som i övrigt inte var enkel, som innehöll\r\nväldigt många svåra passager, men som ändå landade\r\ni en bred utskottsmajoritet, där vi kom fram till att vi\r\ninte riktar någon kritik mot Anders Sundströms\r\nhandläggning.\r\nJordbruksminister Annika Åhnbergs handläggning av\r\nett ärende om jakträtt (avsnitt 2.9)</pre><pre>Anf.  211  INGER RENÉ (m):\r\nFru talman! Nu har vi kommit till avsnittet för-\r\nbluffande ärenden. Det handlar alltså om jakträtten.\r\nI Svenska Turistföreningens senaste årsbok står\r\ndet att läsa: \"I Jämtland kan naturen kännas påträng-\r\nande. Skogen, fjällen och vattnen är ständigt närva-\r\nrande.\" Förr var de frostiga vindarna katastrofala. På\r\n1800-talet radade nödåren upp sig. Klimatet var extra\r\nbesvärligt under en längre period. Så illa var det att\r\nKarl XI tidigare vid en resa genom Jämt-\r\nland/Härjedalen lär ha sagt: \"Av Jemteland är intet att\r\ngöra.\" Han tyckte helt enkelt att klimatet var för kärvt\r\noch livet för hårt. Men många härdade ut. De klarade\r\nlivhanken och själen tack vare jakt och fiske - de\r\ngamla näringarna som en gång lockade människor till\r\nNorrlands inland.\r\nAtt älgjakten haft mycket stor betydelse vittnar\r\ninte minst hällristningarna om och också den stora\r\nmängd fångstgropar för älg som man har hittat sär-\r\nskilt i Jämtland/Härjedalen. Såväl Jämtland som\r\nGästrikland har en älg i sina landskapsvapen och\r\nLappland har en jägare i sitt.\r\nJakt och fiske har alltså spelat och spelar fortfa-\r\nrande en mycket stor roll för de allra flesta i Norr-\r\nlands inland. Ingen kan undgå att märka det när det är\r\nälgjaktstider. Åtskilliga arbetsplatser tvingas stänga\r\nunder den första närmast heliga älgjaktsveckan.\r\nI många familjer svarar älgjakten för en stor del\r\nav årets köttbehov, men för de allra flesta ligger det\r\nstörsta värdet i upplevelsen. Rekreationsvärdet är\r\nenormt och säkerligen våldsamt underskattat av oss\r\nsom bor lite längre söderut.\r\nI ljuset av det stora värde som jakt och fiske har\r\nför ortsbefolkningen i Norrlands inland är handlägg-\r\nningen av f.d. jordbruksminister Annika Åhnberg när\r\ndet gäller stärkandet av jakträtten för Idre sameby\r\noförklarlig och oförsvarlig.\r\nDen av regeringen givna rätten för samebyn att\r\nutnyttja mark sammanfaller med det område som\r\nstaten tidigare upplåtit till 23 jaktlag. Under remissar-\r\nbetet informerades statsrådet om statens upplåtelse-\r\navtal med jaktlagen, men man beaktade inte de jakt-\r\nrättigheter som staten redan hade upplåtit. Som en\r\nkonsekvens av detta föreligger nu två skilda jakträtter\r\ninom samma område, och detta kommer att bli före-\r\nmål för en civilrättslig behandling.\r\nStatsrådet säger sig inte ha varit informerad om att\r\njakträtt sedan gammalt upplåtits i området. Såväl\r\nLänsstyrelsen i Dalarna som Älvdalens kommun har\r\nemellertid i sina remissvar talat om de konflikter som\r\nkan komma att uppstå gällande jakten.\r\nÄlvdalens kommun uppvaktade också departe-\r\nmentet och dåvarande jordbruksministern i denna\r\nfråga den 14 januari för två år sedan. Det kan för\r\növrigt noteras att den skrivelse som då överlämnades\r\ninte återfinns i departementets akt i ärendet, men den\r\när alltså riktad till Jordbruksdepartementet, Same-\r\noch jordbruksenheten. I denna skrivelse säger man\r\nmycket tydligt dels att man i Älvdalens kommun är\r\npositiv till att rennäringen är etablerad i kommunen,\r\ndels att man anser att den skall bedrivas inom det\r\nregelverk som stipuleras i de s.k. Kungabreven, och\r\ndär kan inte dubbla jaktupplåtelser förekomma.\r\nAnnika Åhnberg har för övrigt i en utfrågning ve-\r\nrifierat att frågan om jakt diskuterades. I och för sig\r\nvore det egendomligt annars, eftersom det var skälet\r\ntill att Älvdalens kommun ville göra en uppvaktning.\r\nKunskapen om jakt i området måste ha funnits hos\r\ndepartementet.\r\nRegeringen har enligt min mening berett ärendet\r\nfelaktigt och ofullständigt. Felaktigt därför att den\r\nremiss som skickades ut rörde att rättigheterna för\r\nmedlemmarna i Idre sameby att jaga och fiska skulle\r\nstärkas inom ramen för rennäringslagen. Där kan\r\ndubbla jaktupplåtelser förekomma.\r\nDet kan konstateras att beslutet så småningom\r\nkom att avse en helt annan rättslig fråga, nämligen att\r\nstaten i egenskap av markägare upplåter rätt att jaga\r\noch fiska.\r\nDetta förhållande gjorde att de remissinstanser\r\nsom svarade på regeringens remiss svarade på en\r\nfråga som hade med rennäringslagen att göra, men\r\nbeslutet blev ett annat.\r\nÄrendet är också berett på ett ofullständigt sätt.\r\nRegeringen menar sig inte ha fått tillräcklig informa-\r\ntion i vad mån det fanns eller inte fanns upplåtelse för\r\njakt och fiske i området.\r\nEftersom detta är, vilket jag har försökt säga, en\r\nmycket stor och brinnande fråga inte minst i Norr-\r\nlands inland, och eftersom den alltid är aktuell när det\r\ngäller utvidgning av samebyarnas rättigheter, är det\r\ninte troligt att man på departementet inte insåg att\r\nproblematiken faktiskt fanns.\r\nI denna skrivelse från Älvdalens kommun står\r\nockså: \"Det förhållande som i dag finns beträffande\r\njakt och fiske i området fungerar bra.- - - Relatio-\r\nnerna mellan samer och övriga ortsbor kommer med\r\nstor sannolikhet att leda till konflikter om förhållan-\r\ndet som är i dag förändras.\"\r\nMan säger också att man stöder de remissvar som\r\ninkommit från Naturvårdsverket, Fastighetsverket\r\noch Länsstyrelsen i Dalarna. De tar alla upp samma\r\ninställning till problematiken som Älvdalens kom-\r\nmun.\r\nI båda dessa avseenden - att det är felaktigt och\r\natt det är ofullständigt- har inte regeringen och Anni-\r\nka Åhnberg uppfyllt de åligganden som ankommer på\r\nregeringen enligt beredningstvånget i regeringsfor-\r\nmen.\r\nVi vet alla att samutnyttjande mellan samebyar\r\noch ortsbefolkning av markerna i Norrlands inland på\r\nmånga håll väcker mycket starka känslor. I det ljuset\r\när den ovarsamma, felaktiga och ofullständiga bered-\r\nningen av ärendet alldeles oförsvarlig.\r\nVi menar att Annika Åhnberg inte kan undgå kri-\r\ntik för sin handläggning av ärendet. Däremot yrkar\r\njag inte på godkännande av anmälan i reservation 1\r\nsom finns i detta ärende, även om jag naturligtvis\r\nställer mig bakom den. Men för att vinna tid i kam-\r\nmaren avstår jag från att yrka det.</pre><pre>Anf.  212  INGVAR SVENSSSON (kd):\r\nFru talman! Enligt 25 § rennäringslagen får med-\r\nlem i sameby jaga och fiska på utmark inom de delar\r\nav byns betesområde som hör till renbetesfjällen eller\r\nlappmarkerna när renskötsel är tillåten där.\r\nRätten till jakt och fiske ingår alltså som en del av\r\nrenskötselrätten. Rätten enligt 25 § är inte begränsad\r\ntill jakt eller fiske för husbehov utan gäller även för\r\njakt och fiske till försäljning.\r\nSamernas rätt för medlem i sameby att jaga och\r\nfiska gäller statlig, kommunal och privatägd mark.\r\nDet finns således en dubbel jakt- och fiskerätt på\r\nutmark inom renbetesfjällen och lappmarkerna under\r\nden tid renskötsel är tillåten där. Markägaren har den\r\njakt- och fiskerätt som följer av äganderätten, och\r\nsamernas jakt- och fiskerätt ingår i renskötselrätten.\r\nNu hör till historien att rättigheterna är begränsade\r\njust för Idre sameby. Därför hemställde Länsstyrelsen\r\ni Jämtlands län den 26 juni 1996 hos regeringen att\r\nmedlemmarna i Idre sameby skulle ges samma rätt till\r\njakt och fiske inom samebyns åretruntmarker som\r\ntillkommer andra samebymedlemmar i landet enligt\r\n25 § 1 st. rennäringslagen.\r\nFru talman! Som det grundläggande motivet för\r\nsin hemställan angav länsstyrelsen att Idresamernas\r\nrättsliga ställning skulle stärkas inom ramen för ren-\r\nnäringslagstiftningen, och de skulle ges samma rät-\r\ntigheter och förutsättningar vad gäller jakt och fiske\r\nsom tillkommer samerna i andra samebyar.\r\nI beslut den 4 juni 1998 biföll regeringen hem-\r\nställan från Länsstyrelsen i Jämtlands län på det sättet\r\natt medlem i Idre sameby gavs rätt att jaga och fiska\r\nför husbehov och för avsalu på statens mark inom de\r\nområden i Dalarnas län som upplåtits för renbete.\r\nFru talman! Problemet med detta beslut var dock\r\natt det inte var det som remissbehandlats, utan remis-\r\nsen avsåg jakträtt enligt rennäringslagen, inte en tra-\r\nditionell eller vanlig jakträtt.\r\nAlltså: Regeringen får en framställan om beslut A,\r\noch denna framställan A remissbehandlas. Regering-\r\nen avvisar ett beslut enligt A och beslutar B utan att\r\nremissbehandla beslut B. I den situationen inträffar en\r\njaktkrock.\r\nFör denna är regeringen förstås ansvarig, eftersom\r\nden inte inhämtat behövliga upplysningar för att fatta\r\nett korrekt beslut B. Därför förtjänar Annika Åhnberg\r\nkritik. Hon säger för övrigt i utfrågningen att hade\r\nhon vetat om det faktiska jakträttsförhållandena hade\r\nbeslutet inte fattats.\r\nFru talman! Uppenbarligen fattades behövliga\r\nupplysningar, som det står i regeringsformen.</pre><pre>Anf.  213  HELENA BARGHOLTZ (fp):\r\nFru talman! Detta är ett mycket rörigt ärende. Det\r\nhandlar om att förre jordbruksminister Annika Åhn-\r\nberg i sitt mycket lovvärda nit att skapa goda förhål-\r\nlanden för Idre sameby har åstadkommit ett felaktigt\r\nbeslut.\r\nDet förvånar mig mycket att det har blivit det re-\r\nsultatet. Annika Åhnberg förklarade vid utfrågningen\r\natt det kanske t.o.m. var det ärende som hon lagt ned\r\nsin största tid på. Det vill inte säga lite när det handlar\r\nom en upptagen jordbruksminister. Hon var väldigt\r\nengagerad i dessa frågor.\r\nAtt det då får till konsekvens att regeringen skick-\r\nar ut en remiss till remissinstanserna som kom att\r\ngälla en helt annan rättslig fråga än den som rege-\r\nringen sedermera fattade beslut om är mycket be-\r\nklagligt.\r\nDet vittnar också om den dåliga information som\r\nAnnika Åhnberg som företrädare för departementet\r\nförsågs med från medarbetare och länsstyrelse om hur\r\nde faktiska förhållandena är uppe i Jämtland.\r\nJag vill helt kort säga att jag delar den kritik som\r\nman kan rikta mot Annika Åhnberg för att hon inte\r\nhar sett till att få de erforderliga upplysningar som\r\nkrävts för att föreslå regeringen ett riktigt beslut.\r\nDet är extra viktigt att nu peka på detta. Vi vet att\r\nkonflikterna mellan samer och andra boende i de\r\nområden där rennäringen är mycket viktig är väldigt\r\nsvåra. Det finns en risk att de ökar ännu mer.\r\nVi kommer så småningom att få diskutera ILO-\r\nkonventionen som gäller urbefolkningens rätt. Det\r\nhandlar i hög grad om samerna villkor. Med det vill\r\njag säga att det är väldigt angeläget att man klarar ut\r\nde förhållanden som gäller beträffande rennäringen\r\noch jakt- och fiskemöjligheterna.</pre><pre>Anf.  214  MATS BERGLIND (s):\r\nFru talman! I detta ärendet har föregående talare\r\nganska hyggligt redovisat för ärendegången. Jag\r\ntänkte inte fördjupa mig så mycket i det. Vi har förut\r\nhaft en diskussion om beredningstvånget och hur ett\r\närende skall beredas. I det här fallet har det verkställts\r\nmed en ordentlig remissomgång och annat.\r\nDet man så här i efterhand kan konstatera är att\r\ndet är ganska väsentligt att remissinstanserna också\r\ngår igenom underlaget ordentligt och bemödar sig om\r\natt ge så korrekta fakta som möjligt i sina remissvar.\r\nDet är det som liksom har blivit den springande\r\npunkten i det här ärendet, och det är ju ingen glad\r\növer - minst av alla Annika Åhnberg själv. Men nu\r\ngranskar vi ju inte remissinstanserna och de olika\r\nremissvaren. Vi har till uppgift att granska hur stats-\r\nrådet har skött den här delen.\r\nDet finns två huvudpunkter i det här, tycker jag,\r\nsom har gjort att saken hamnat i det läge som det har.\r\nDet första är själva framställan från Länsstyrelsen i\r\nJämtlands län, som också remissbehandlades. Där står\r\ndet i en mycket viktig del i själva inlagan: Besked har\r\nlämnats av förvaltande myndigheter att bymedlem-\r\nmar inte kan påräkna älgjaktsupplåtelse i området\r\ntrots att betydande arealer i dag inte nyttjas för jakt.\r\nDet var så att säga utgångspunkten, och det var det\r\nunderlaget som skickades ut till remissinstanserna.\r\nNär sedan de här remissvaren kom in var det ett\r\nflertal remissinstanser som påpekade problematiken\r\nmed inte enbart älgjaktsrätten utan med jakträtterna\r\növer huvud taget. Det har tyvärr varit ett väldigt känt\r\nfenomen inte bara mellan samer och övriga när det\r\ngäller jakt, utan det gäller de här jakträttsupplåtelser-\r\nna över huvud taget. Det är känslig materia. Det rör\r\nupp känslor som inte alltid, vill jag påstå, har att göra\r\nmed vem som har jakträtten var. Det kan också vara\r\nhelt andra saker. Det som också många tog upp var\r\natt man var rädd för att om den här samebyn skulle få\r\ndenna jakträttsupplåtelse skulle det kunna påverka\r\nsamarbetet och klimatet över huvud taget i de här\r\nbygderna.\r\nDet fatala var att ingen påpekade att de här area-\r\nlerna dessutom redan var utarrenderade. Ingen tog\r\nupp det i remissvaren trots att det står i remissmateri-\r\nalet från Jämtlands län att det finns outnyttjade jak-\r\ntområden. Det var andra värderingar som gjordes och\r\nandra ställningstaganden som låg till grund i remiss-\r\nsvaren när det gäller varför man var orolig för hur\r\ndenna jakträtt skulle uppfattas.\r\nNär sedan regeringen väl fattade ett beslut om att\r\nändå tillåta den här jakträttsupplåtelsen använde man\r\nen annan metod. Man använde sig av en mer juridisk\r\nupplåtelse av de marker som stod under statens förfo-\r\nganderätt. Men själva innebörden, att de skulle ha rätt\r\ntill jakt, var själva huvudpunkten för att underlätta\r\nsamebyns verksamhet i övrigt.\r\nSedan, när det här blev känt och de här konflik-\r\nterna med att det redan var utarrenderat uppdagades,\r\nhar det varit många som har hävdat, även hittills i\r\ndagens debatt, att ministern blev underrättad om de\r\nhär utarrenderade markerna. Men det finns som sagt\r\nvar inget sådant remissvar. Ett av de uppvaktande\r\nkommunalråden, från Älvdalens kommun, säger att\r\nhan kanske inte uttryckligen talade om jakträttsupp-\r\nlåtelse, men det måste ha varit uppenbart.\r\nSådant kanske har hänt en och annan av oss andra\r\nockså. Vi kanske själva har varit så inne i sakförhål-\r\nlandet, i själva sakfrågan, och argumenterat utifrån\r\ndet, att vi kanske har glömt de elementära basfakta\r\nsom borde ha kommit fram. Men vi kan inte sträcka\r\noss så långt som att säga att bara för att ingen har\r\nupplyst statsrådet om de här jakträttsupplåtelserna\r\noch markerna som redan var utarrenderade har hon\r\nbrustit i handläggningen. Hur skall ett statsråd någon-\r\nsin bli säker på att något inte dyker upp igen? När\r\nremissförfarandet är klart och remissvaren har kom-\r\nmit in - skall man då ifrågasätta detta, skicka ut det\r\nen gång till och fråga: Är det verkligen sant? Jag tror\r\ninte att någon tycker att vi skall jobba på det viset i\r\nnågra andra frågor.\r\nDet är sorgligt att det blev som det blev. Tack och\r\nlov har ju, och det är ju hedrande för dem, de som har\r\nfått den här upplåtelsen i samebyn inte utnyttjat den\r\nför att inte strö mer salt i såren och ställa till osämja i\r\nbygden. Det är väl i alla fall ett gott tecken i det här.\r\nAlla andra tycker väl att det här inte är något roligt,\r\nmen så här kan det gå till när man inte är på sin vakt\r\nnär man skriver sina remissvar. Annika Åhnberg har\r\nsom statsråd handlagt det här ärendet på ett sätt som\r\njag inte tycker att det finns något att anmärka på.</pre><pre>Anf.  215  INGER RENÉ (m) replik:\r\nFru talman! Ja, så här kan det tydligen gå till. Men\r\nså här får det inte gå till, särskilt inte när det gäller en\r\nsådan här ömtålig fråga.\r\nFör det första - detta vet statsrådet, och det visste\r\ndepartementet: Jämtlands län har ingenting att göra\r\nmed jakträttsupplåtelser i Idre kommun.\r\nFör det andra: Remissen som gick ut handlade om\r\nrennäringslagen. När det gäller rennäringslagen regle-\r\nras jakten med automatik. Därför hade remissinstan-\r\nserna ingen anledning att ta upp frågan när remissen\r\nsåg ut som den gjorde. Det är därför det här, när man\r\nså småningom ändrade beslutet, borde ha gått ut på en\r\nytterligare remissomgång. Remissvaren var alldeles\r\nsjälvklara i förhållande till den remiss som skickades\r\nut.\r\nFör det tredje: Även om remissinstanserna svara-\r\nde på remissen på ett adekvat sätt var det ändå en del\r\nremissinstanser som tog upp detta med jaktfrågan,\r\nt.ex. Naturvårdsverket, Fastighetsverket och Länsty-\r\nrelsen i Dalarna.\r\nFör det fjärde: Älvdalens kommun och två repre-\r\nsentanter därifrån begärde att få komma och uppvakta\r\nAnnika Åhnberg. Det de ville prata om var just jak-\r\nten. Det är alldeles självklart att om de i denna fråga\r\nvill prata om jakt är det den legala jakten det är fråga\r\nom. Det är inte tjuvjakt de kommer och vill diskutera\r\nmed statsrådet. Det är den legala jakten.\r\nJag läste ju i talarstolen högt ur ett papper som\r\nman lämnade till Jordbruksdepartementet men som av\r\nnågon anledning inte finns i akten - det kanske finns\r\nnågon annanstans på departementet. Där står det\r\ntydligt att man är rädd för att en jakträttsupplåtelse -\r\nmed stor sannolikhet säger man t.o.m. - kommer att\r\nleda till konflikter om förhållandena i dag förändras.\r\nUtifrån detta undrar jag: Kan det vara möjligt att\r\nstatsrådet inte förstår att jakträttsupplåtelsen är en\r\nbekymmersam fråga i detta ärende?</pre><pre>Anf.  216  MATS BERGLIND (s) replik:\r\nFru talman! Jo, precis den insikten hade Annika\r\nÅhnberg. Det här var oerhört känsligt. Det var ju\r\ningen tillfällighet, och jag tror inte att hon på något\r\nsätt ljög när hon sade det, att hon hade lagt ned\r\nmycket arbete på att försöka lösa den här frågan på\r\ngrund av den känsliga art den hade. Jag menade inte\r\natt det var tjuvjakt eller något annat det handlade om.\r\nDet handlar om själva jakträtten över huvud taget och\r\nden känsliga fråga det är.\r\nInger René säger att remissinstanserna inte hade\r\nnågon anledning att ta upp att det redan var utarren-\r\nderad mark. Det är det som är själva poängen i det jag\r\nläste upp. Det står i remissunderlaget att betydande\r\narealer i området i dag inte nyttjas för jakt. Det är ju\r\njust om det är ett sakligt fel - som vi förstår det i\r\nefterhand - i ett underlag som remissbehandlas som\r\nman skall tala om vad som är rätt och riktigt. Då\r\nborde också de som hade ansvaret och som visste hur\r\ndet var ha upplyst om att det här var utarrenderat.\r\nAnnika Åhnberg själv har sagt att hade hon fått\r\nreda på det här skulle hon ha försökt omarbeta försla-\r\nget och hitta en annan lösning. Hon ser ju också det\r\nolyckliga i att det blev så här. Hennes goda vilja att\r\nlösa detta för samebyn, att försöka hitta en lösning\r\nsom också accepterades av övrig ortsbefolkning i\r\nområdet och att göra det möjligt att hitta denna lös-\r\nning har hon lagt ned mycket ambition på. Det kan\r\nväl ingen ifrågasätta, för annars måste man ju mena\r\natt hon uppsåtligt har vetat av något men inte tagit\r\nmed det i sin bedömning. Men något så allvarligt tror\r\njag inte att någon beskyller Annika Åhnberg för.</pre><pre>Anf.  217  INGER RENÉ (m) replik:\r\nFru talman! Jag har tydligen inte varit tillräckligt\r\ntydlig. I den remiss som gick ut talade man om att\r\ndetta skulle regleras enligt rennäringslagen. I rennä-\r\nringslagen finns det dubbla jaktupplåtelser - det ingår\r\nså att säga i paketet - och då behöver inte remissin-\r\nstanserna kommentera detta. Ändå har man gjort det.\r\nMan har skrivit till Annika Åhnberg och departe-\r\nmentet och sagt att man är bekymrad över detta.\r\nAnnika Åhnberg sade på vår utfrågning att hade\r\nhon haft en aning om att det förelåg jakt sedan tidiga-\r\nre på detta område skulle hon ha hanterat frågan på\r\nett annat sätt. Jag menar att med den information som\r\nhon fick från t.ex. Älvdalens kommun borde hon ha\r\nen aning om att det förekom jakt inom området.</pre><pre>Anf.  218  MATS BERGLIND (s) replik:\r\nFru talman! Det blir bara en upprepning av vad\r\njag redan har sagt. Det är klart att Annika Åhnberg\r\nvar medveten om att det fanns jakträtter i området.\r\nMen hon tog väl fasta på det underlag som fanns, på\r\ndet som hade skrivits, att det fanns stora outnyttjade\r\nmarker. Att själva upplåtelseformen ändrades i för-\r\nhållande till vad beslutet sedan blev förändrar inte\r\nsakfrågan kring själva jakträtterna, för den blir ganska\r\njämbördig. Eftersom det i remissunderlaget fanns\r\nuppfattningar om att det fanns outnyttjad mark hade\r\ndet inte krockat.\r\nOm det inte hade funnits outnyttjad mark och man\r\nhade tagit den andra varianten och hade fått dubbla\r\njakträtter skulle hon ha varit medveten om den saken\r\noch kanske från den aspekten gjort en prioritering.\r\nMen vad hon säger är ju att hon inte hade fått några\r\nsådana upplysningar, och om hon hade fått sådana\r\nskulle hon ha omarbetat förslaget till någonting annat.\r\nAnnika Åhnberg har gjort så gott hon har kunnat i\r\nfråga om en mycket känslig sak som hon har lagt ned\r\nmycket jobb på. Det finns ingen anledning att rikta\r\nkritik mot det sättet att jobba.\r\nStatsrådet Leif Pagrotskys ansvar för praxis i ären-\r\nden om export av krigsmateriel (avsnitt 2.10)</pre><pre>Anf.  219  BRITT-MARIE LINDKVIST (s):\r\nFru talman! Denna anmälan mot handelsminister\r\nLeif Pagrotsky gäller om ministern har efterlevt prin-\r\ncipen om partipolitiskt samförstånd kring svensk\r\nkrigsmaterielexport efter den 1 februari 1996.\r\nKonstitutionsutskottet har vid granskningen\r\nkommit fram till att inget konstitutionellt fel är be-\r\ngånget av ministern.\r\nMot utskottets bedömning har inte något parti re-\r\nserverat sig men Per Lager har ett särskilt yttrande,\r\nvilket jag här kort skall kommentera.\r\nPer Lager anför i sitt yttrande att en förändring av\r\npraxis skett vad gäller att ett enskilt parti tidigare\r\nhade vetorätt beträffande vapenexport. Vad hände då\r\nden 1 februari 1996?\r\nI proposition 1995/96:31 tog riksdagen beslut om\r\natt en ny myndighet skulle inrättas för kontroll av\r\nkrigsmateriel. Den nya myndigheten, Inspektionen\r\nför strategiska produkter, ISP, började sin verksamhet\r\nden 1 februari 1996. Beslut i ärenden om tillstånd att\r\nföra ut krigsmateriel ur landet fattas fr.o.m. detta\r\ndatum av ISP. Myndigheten har dock skyldighet att\r\nlämna över ärenden som har principiell betydelse\r\neller som annars är av särskild vikt till regeringen för\r\nprövning. Ordningen att ett enskilt statsråd avgör\r\ntillståndsärenden upphörde vid tillkomsten av ISP.\r\nSamtidigt med att ISP bildades förändrades Råd-\r\ngivande nämnden, som hade sex ledamöter, till Ex-\r\nportkontrollrådet, där samtliga partier blev represen-\r\nterade och som har tio ledamöter som hålls informe-\r\nrade om inspektionens verksamhet.\r\nSom Per Lager anför i sitt särskilda yttrande har\r\nviss förändring skett vad gäller praxis att ett enskilt\r\nparti hade vetorätt före denna förändring. Numera gör\r\nkrigsmaterielinspektören en bedömning efter hörande\r\nav Exportkontrollrådet. Dock eftersträvar man natur-\r\nligtvis fortfarande att alla partier skall vara överens.\r\nÄven tidigare, före 1996, gjordes det bedömning-\r\nar. Ett parti kunde vara mot en export men trots det\r\nfullföljdes affären. Detta kunde hända speciellt när\r\ndet gällde följdleveranser.\r\nFru talman! Det är inte första gången KU granskar\r\nregeringens handläggning avseende krigsmaterielex-\r\nport. Varken tidigare eller nu har det framkommit att\r\nregeringen begått några felaktigheter.\r\nDet särskilda yttrandet talar egentligen för ett re-\r\ngelverk med ett annat innehåll för ISP än det nuva-\r\nrande. Därför vill jag uppmana Per Lager att motione-\r\nra till riksdagen om ändrade riktlinjer för ISP och att\r\nförsöka få majoritet för en sådan förändring. Tack!</pre><pre>Anf.  220  MATS EINARSSON (v):\r\nFru talman! Detta ärende gäller huruvida praxis\r\nvid givande av positivt förhandsbesked i vapenex-\r\nportaffärer har förändrats och regeringens ansvar för\r\ndetta. Eftersom anmälan kanske kan uppfattas som en\r\nantivapenexportanmälan, om jag så får uttrycka det,\r\nskall jag förklara varför vi inte anslutit oss till Miljö-\r\npartiets särskilda yttrande, trots att vi i regel är över-\r\nens i själva frågan om vapenexport.\r\nAnmälan utgår från att praxis tidigare var att ett\r\nenskilt parti hade veto, dvs. att om ett parti i gamla\r\nRådgivande nämnden för krigsmaterielexportfrågor\r\navstyrkte export lämnade regeringen inte ett positivt\r\nförhandsbesked. I dag när motsvarande frågor hante-\r\nras inom Inspektionen för strategiska produkter, ISP,\r\noch inom Exportkontrollrådet gäller, menar man, inte\r\nlängre denna praxis. Numera räcker det inte att ett\r\nparti säger nej för att en affär skall stoppas.\r\nMot detta resonemang kan två invändningar anfö-\r\nras.\r\nFör det första finns det ett mera formellt argu-\r\nment. Eftersom organisationen för samråd om och\r\nbeslut i vapenexportfrågor helt förändrats och mer-\r\nparten av de beslut som tidigare fattades av regering-\r\nen numera handläggs av den nya myndigheten ISP är\r\ndet inte möjligt att jämföra praxis. Har äpplet blivit\r\nstörre eller mindre? Ingetdera. Det har ersatts av ett\r\npäron.\r\nFör det andra har praxis inte alls ändrats. Äldre\r\npraxis var nämligen inte, skulle man kunna hävda, att\r\nett enskilt parti hade veto även om det såg ut så.\r\nPraxis var egentligen en annan, nämligen att de hel-\r\neller halvpacifistiska partierna Miljöpartiet och\r\nVänsterpartiet inte hade veto. Det var det som var den\r\negentliga praxisen och denna praxis upprätthölls på\r\nden tiden genom att de båda partierna Vänsterpartiet\r\noch Miljöpartiet hölls utanför Rådgivande nämnden.\r\nI dag, när Vänsterpartiet och Miljöpartiet är med i\r\ndet nya organet för samråd i vapenexportfrågor, är\r\npraxis oförändrad. Fortfarande är det så att de hel-\r\neller halvpacifistiska partierna Vänsterpartiet och\r\nMiljöpartiet inte har veto i vapenexportfrågor. Ergo:\r\nPraxis har inte ändrats, vilket skulle bevisas.\r\nStatsrådet Pagrotsky uttryckte just detta i något\r\nmer kryptiska ordalag i den utfrågning som vi genom-\r\nförde, nämligen i termer av förändrad storlek på glas\r\nvid inmundigande av oförändrad mängd dryck. Det\r\nstår på s. 366 i betänkandets del 2.\r\nFör övrigt kan man fundera på om regeringen\r\nborde klandras om det var så att praxis hade ändrats.\r\nPraxis är just praxis; det ligger i sakens natur att den\r\nkan förändras över tid.\r\nDessutom är det regeringens ansvar att inom sin\r\njurisdiktion fatta så kloka beslut som den förmår.\r\nMan skall fatta beslut i vapenexportfrågor i enlighet\r\nmed gällande lagstiftning, riktlinjer och rekommen-\r\ndationer. Besluten bör fattas med tanke på landets\r\nintressen på kort och lång sikt. Besluten bör vara till\r\ngagn för världsfreden och de mänskliga rättigheterna\r\nosv.\r\nDessa goda, väl genomtänkta beslut skall rege-\r\nringen faktiskt eftersträva oavsett vad andra partier\r\ntycker. Regeringen fattar beslut efter att ha hört parti-\r\nernas råd - t.ex. Vänsterpartiets råd att avveckla va-\r\npenexporten. Men den fattar självständigt sina beslut,\r\noch den måste ta det fulla ansvaret för sina beslut\r\nutan att luta sig mot eller gömma sig bakom den ena\r\neller den andra praxisen.</pre><pre>Anf.  221  PER LAGER (mp):\r\nFru talman! Ärende 2.10 handlar om krigsmateri-\r\nelexporten och på vilket sätt besluten fattas.\r\nKrigsmaterielinspektionen - KMI - skapades re-\r\ndan på 1930-talet, och låg då under Handelsdeparte-\r\nmentet. 1982/83 fördes KMI över till Utrikesdepar-\r\ntementets handelsavdelning.\r\nÅr 1985 inrättade regeringen en rådgivande\r\nnämnd för krigsmaterielexportfrågor, förkortad RN.\r\nDen nämnden bestod av sex ledamöter valda på tre år\r\noch utsedda av partierna i utrikesnämnden.\r\nKMI ombildades den 1 februari 1996 till en ny\r\nmyndighet för krigsmateriel och andra strategiska\r\nprodukter, kallad Inspektionen för strategiska pro-\r\ndukter - ISP. Förändringen innebar bl.a. att ISP prö-\r\nvar merparten av de ärenden som regeringen eller ett\r\nenskilt statsråd tidigare hade till uppgift att pröva.\r\nEnbart principiellt viktiga ärenden prövas nu av rege-\r\nringen. Krigsmaterielinspektören är chef för ISP, som\r\när en enrådighetsmyndighet.\r\nDen rådgivande nämnden ombildades samtidigt\r\ntill Exportkontrollrådet, förkortat EKR, bestående av\r\nkrigsmaterielinspektören som ordförande och högst\r\ntio andra ledamöter. Alla partier i riksdagen blev nu\r\nrepresenterade i rådet. Enligt en paragraf i instruktio-\r\nnen skall, om möjligt, samråd med rådet ske innan\r\ninspektionen lämnar över ett ärende om exportkon-\r\ntroll till regeringen för prövning. Enligt en annan\r\nparagraf bestämmer krigsmaterielinspektören vilka\r\nandra ärenden om exportkontroll som före avgörandet\r\nskall föreläggas rådet för samråd.\r\nFöre 1996, då rådgivande nämnden fungerade, var\r\nregeringens inställning att alla partier som var repre-\r\nsenterade i rådet skulle vara överens. Under såväl\r\nsocialdemokratiska som borgerliga regeringar hade\r\nen praxis utvecklats med innebörden att regeringen\r\ninte gick vidare om ett parti i nämnden sade nej.\r\nFormellt kunde regeringen göra det, men det gjorde\r\nden inte. I praxis fungerade alltså vetorätten för le-\r\ndamöterna. Detta sade dåvarande krigsmaterielin-\r\nspektören Sven Hirdman i ett utskottsförhör 1994.\r\nNuvarande inspektören Staffan Sohlman sade vid\r\nen utfrågning 1997 i utskottet att konsensusregeln\r\ninte kunde appliceras på den ordning som råder efter\r\nden 1 februari 1996.\r\nAnmälan till KU gick ut på att vi skulle granska\r\nom regeringen via handelsminister Leif Pagrotsky\r\nefterlevt principen om partipolitiskt samförstånd\r\nkring svensk krigsmaterielexport. Vi var förstås in-\r\ntresserade av att veta om praxis hade förändrats.\r\nUnder ärendets hantering har det i ett PM från\r\nStatsrådsberedningen framkommit att krigsmaterie-\r\nlinspektörens samlade bedömning snarare än ställ-\r\nningstaganden från enskilda ledamöter i rådet beaktas\r\ni regeringens överväganden genom den nya ordning-\r\nen. Det finns inga formella regler för hur den politis-\r\nka förankringen i Exportkontrollrådet skall ske eller\r\nhur krigsmaterielinspektören skall väga in de politis-\r\nka representanternas bedömningar i sitt ställningsta-\r\ngande.\r\nVid utfrågningen av Pagrotsky fick vi reda på att\r\nregeringen fortsatt strävar efter en bred samsyn, men\r\natt det faktum att fler partier nu har insyn inte innebär\r\natt regeringen börjat räkna hur många ledamöter som\r\nhar en avvikande mening. Enligt ministern innebär\r\ndetta ingen praxisändring, trots att det före 1996 var\r\nkonsensus som rådde. Samtidigt sade ministern att det\r\när regeringens skyldighet att göra på något annat sätt\r\nom fyra partier säger nej och åberopar skäl som stri-\r\nder mot sådant som riksdagen krävt att regeringen\r\nskall ta hänsyn till.\r\nFru talman! Av utskottets bedömning framgår det\r\natt det faktiskt ägt rum en förändring av praxis vad\r\ngäller hänsynstagande till de partipolitiska represen-\r\ntanternas bedömningar i Exportkontrollrådet. Det är\r\nvi väl alla överens om, eftersom det är en ny ordning.\r\nFörändringen innebär att det tidigare eftersträvade\r\npolitiska samförståndet, som i praktiken innebar veto-\r\nrätt för ett enskilt parti, har ersatts av krigsmaterielin-\r\nspektörens samlade bedömning. Det innebär alltså att\r\nandra skäl än partirepresentanternas ståndpunkter kan\r\nväga tyngre vid regeringens bedömning inför beslut i\r\nexportärendena.\r\nSyftet med det partipolitiska samförståndet var att\r\nge vapenexportpolitiken stabilitet och att exportpoli-\r\ntiken skulle ligga fast och inte skifta i takt med att\r\nregeringarna skiftade. Enligt min mening, fru talman,\r\ninnebär den nya ordningen en försvagning i detta\r\navseende, men också en allmän försvagning av det\r\nparlamentariska inflytandet över krigsmaterielexpor-\r\nten som det finns anledning att beklaga. Detta för-\r\nhållande borde regeringen ha klargjort för riksdagen\r\noch allmänheten för att motverka den osäkerhet som\r\nhittills rått om på vilka grunder regeringen och\r\nkrigsmaterielinspektören fattar beslut i ärenden som\r\ngäller krigsmaterielexport.\r\nRegeringens beslut om sekretess beträffande en skri-\r\nvelse från Europeiska kommissionen (avsnitt 2.11)\r\nAndre vice talmannen konstaterade att ingen tala-\r\nre var anmäld.\r\nNäringsminister Björn Rosengrens handlande i fråga\r\nom verkställande direktör i Samhall (avsnitt 4.3)</pre><pre>Anf.  222  PÄR AXEL SAHLBERG (s):\r\nFru talman! Jag tycker att fru talman och alla and-\r\nra här är tappra. Man kan fundera på vad det är vi\r\ndebatterar. Det är KU:s konstitutionella granskning.\r\nDet som vi nu talar om har kommit till på det sätt som\r\ndet ofta gör. En tidningsuppgift, i detta fall från tid-\r\nningen Expressen, renderade KU en anmälan från Ola\r\nKarlsson och Nils Fredrik Aurelius: \"Enligt uppgifter\r\ni media under dagen har näringsminister Björn Ro-\r\nsengren uttryckligen uppmanat styrelsen i statligt\r\nägda Samhall att göra sig av med verkställande di-\r\nrektören Gerhard Larsson. Agerandet tyder på s.k.\r\nministerstyre\".\r\nDet är okej. En uppgift har dykt upp, och det finns\r\nskäl att se vad den står för. KU har sedan gjort ett\r\nrejält jobb. I två timmar och fem minuter frågade vi\r\nut dels Håkan Tidlund, ordförande i styrelsen för\r\nSamhall AB, dels Björn Rosengren. Det är okej.\r\nSedan drog vi en gemensam slutsats och konstate-\r\nrade: \"Det har emellertid inte framkommit att Björn\r\nRosengren uttryckt sig på ett sätt som kunnat uppfat-\r\ntas som ett krav på att Gerhard Larsson skulle bytas\r\nut mot en ny verkställande direktör.\"\r\nBakom detta är utskottet enigt. Det är okej.\r\nVad har vi då att debattera? Jo, si, på detta har ett\r\nsärskilt yttrande lämnats in som visar just den pro-\r\nblematik som debatterades tidigare under dagen,\r\nnämligen det som är KU:s speciella uppdrag, att just\r\ntitta närmare på om något som inte skulle ha skett har\r\nskett, att en minister har underlåtit, eller om det möj-\r\nligen i dag kan få heta överlåtit, att göra det som är\r\nhans uppdrag.\r\nDet är moderaterna som har summerat sig så här i\r\nett särskilt yttrande: \"Samtalet från Björn Rosengren\r\nhar med andra ord utlöst en betydande aktivitet.\" Det\r\när säkert så. Det förefaller inte vara speciellt konsti-\r\ntutionellt.\r\nSedan skriver man: \"Den granskning som utskot-\r\ntet har genomfört har emellertid inte givit klart belägg\r\nför att Björn Rosengren uttryckt sig på ett sätt som\r\ngått över gränsen för vad som kan godtas. Utskottet\r\nkan följaktligen inte uttala någon konstitutionellt\r\ngrundad kritik mot Björn Rosengren för vad som\r\nförekommit.\"\r\nDetta är inte okej och inte heller seriöst. För KU\r\nhar granskat, enighet har nåtts och ändå skall man i\r\nett sådant här läge misskreditera såväl ministern som\r\nKU självt. Det man här skriver är ju att granskningen\r\ninte har slutförts på ett tillfredsställande sätt, inte givit\r\nklart belägg, \"kan följaktligen inte uttala någon kon-\r\nstitutionellt grundad kritik\", som underförstått man så\r\ngärna hade velat göra.\r\nJag tycker att detta är olyckligt och vill bara med\r\ndet här korta inlägget belysa hur enighet plötsligt blir\r\nnågot helt annat när vi kanar över gränsen och politi-\r\nserar det som i grunden är en viktig granskningsfunk-\r\ntion som denna riksdag har när det gäller regeringens\r\narbete.</pre><pre>Anf.  223  NILS FREDRIK AURELIUS (m):\r\nFru talman! Ärendet om Björn Rosengren och\r\nSamhalls vd är intressant av två skäl från en konstitu-\r\ntionell utgångspunkt. Först och främst handlar miss-\r\ntanken om det som brukar kallas ministerstyre, dvs.\r\nom ministern på ett otillbörligt sätt ingripit i angelä-\r\ngenheter som skall skötas av en underställd myndig-\r\nhet eller annat organ. När förbudet mot s.k. minister-\r\nstyre infördes på 1700-talet var det utifrån inställ-\r\nningen att ansvarsförhållandena måste vara tydliga.\r\nMinistern skall inte kunna vidta åtgärder som någon\r\nannan sedan får ansvaret för. Däremot kan naturligt-\r\nvis en minister avsätta underordnade eller på annat\r\nsätt lägga sig i. Men då måste det ske öppet, genom\r\nett regeringsbeslut. Detta är en viktig princip.\r\nI detta fall, när det handlar om en näringsminister\r\noch ett statligt bolag, gäller förstås dessutom aktie-\r\nbolagslagens bestämmelser, nämligen att ägaren ut-\r\növar sin makt på bolagsstämman genom att tillsätta\r\nstyrelse och ge direktiv. Styrelsen tillsätter vd. Att\r\ntillsätta vd är just en exklusiv styrelsefråga, i själva\r\nverket en av styrelsens viktigaste uppgifter. Vill äga-\r\nren avsätta vd skall det alltså ske genom att bolags-\r\nstämman, eller eventuellt en extra bolagsstämma,\r\ntillsätter ny styrelse som i sin tur tillsätter ny vd.\r\nRedan detta är intressant.\r\nDet andra principiellt intressanta är om de som\r\nlämnat uppgifter vid utfrågning inför utskottet återgi-\r\nvit alla händelser korrekt och fullständigt.\r\nUnder behandlingen av detta granskningsärende\r\nblev det klart att Björn Rosengren tagit kontakt med\r\nHåkan Tidlund, det är ordföranden, per telefon kort\r\nefter det att Rosengren tillträtt som statsråd och att\r\ndet samtal som då utspann sig bl.a. gällde Gerhard\r\nLarssons ställning som vd. Det är också klarlagt att\r\nHåkan Tidlund efter samtalet med Rosengren tagit\r\nkontakt två gånger med var och en av ledamöterna i\r\nstyrelsen som var valda av bolagsstämman.\r\nDet är vidare klart att frågan om Gerhard Larssons\r\nställning behandlades vid sidan om styrelsesamman-\r\nträdet på Margretetorp i november. Vid detta särskil-\r\nda sammanträde fick inte de fackliga representanterna\r\nvara med. Att detta ledde till en stor upprördhet bland\r\nstyrelseledamöterna är väl dokumenterat. Även om\r\nman inte köper varje formulering i den kvällstidning\r\nsom Pär Axel Sahlberg citerade ur är det ändå uppen-\r\nbart att de är upprörda. Det framgår också om man\r\ntalar med dem. En av dem är för övrigt direkt namn-\r\ngiven i denna tidning.\r\nDet är alltså uppenbart att det var samtalet från\r\nRosengren som ledde till den aktivitet som Tidlund\r\nutvecklade i vd-frågan. Intrycket måste bli att syftet\r\nvar att få ett byte på vd-posten.\r\nNåväl, nu går detta icke med de medel utskottet\r\nhar till sitt förfogande att utan vidare belägga, vilket\r\näven vi har insett. Annars skulle här ha funnits en\r\nskarp reservation. Det var nämligen så att inför ut-\r\nskottet menade ordföranden och ministern att samta-\r\nlet som utlöste denna stora omedelbara aktivitet bara\r\nvar ett vanligt allmänt samtal om bolaget. Detta att\r\ntala i allmänna ordalag utan att säga något bestämt är\r\nsom bekant ministerns specialitet. Men när det som\r\nhar skett och som lett till denna stora upprördhet, bl.a.\r\ninom styrelsen, skildras på detta sätt kan man inte\r\nsäga att skildringen har sannolikhetens prägel.\r\nEmellertid, med de medel vi har, har det inte varit\r\nmöjligt att komma längre i detta ärende. Vi har ex-\r\nempelvis ingen möjlighet att kräva total sanningsen-\r\nlighet. Det är en fråga som då och då har diskuterats\r\nvid utfrågningarna. En anledning till att detta inte\r\nlåter sig göra är att det inte finns några sanktionsmöj-\r\nligheter. KU är ju heller ingen domstol. Vi har fått\r\nnöja oss med det som vi här har kommit fram till. Det\r\ninnebär inte att man kan vara särskilt belåten, för det\r\när så mycket som kvarstår oförklarat. Det är det som\r\när bakgrunden till vårt särskilda yttrande.</pre><pre>Anf.  224  PÄR AXEL SAHLBERG (s) re-\r\nplik:\r\nFru talman! Det är detta jag kallar att misskredite-\r\nra såväl ministern som KU och med den formulering\r\nsom Nils Fredrik Aurelius använde också Håkan\r\nTidlund.\r\nDet som är det eniga utskottets bedömning for-\r\nmuleras: \"Det som förekommit kan enligt utskottets\r\nmening inte anses ha inneburit att Björn Rosengren\r\npå ett otillbörligt sätt lagt sig i en fråga som ankom på\r\nstyrelsen.\"\r\nDet är vad vi var överens om, innan det särskilda\r\nyttrandet skrevs.\r\nDet som även behöver sägas, som naturligtvis är\r\nsjälva kvintessensen av det här, är ju att vd:n,\r\nGerhard Larsson, inte avsattes.</pre><pre>Anf.  225  NILS FREDRIK AURELIUS (m)\r\nreplik:\r\nFru talman! Låt mig först läsa några rubriker:\r\n\"Ministern vill sparka direktören. Styrelsen rasar efter\r\nRosengrens order i telefon.\" \"Se till att bolagets VD\r\nGerhard Larsson försvinner. Fixa det åt mig!\"\r\n\"Rosengrens agerande har orsakat stor upprördhet\r\noch ilska i Samhalls styrelse.\"\r\nJag läser på ett annat ställe: \"Vi har hamnat i ett\r\nhelt exceptionellt förhållande, säger ledamoten Sten\r\nSvensson, tidigare mångårig riksdagsman - - -.\r\nDet är ju uppenbart att upprördheten bland styrel-\r\nsens medlemmar var mycket stor. Denna upprördhet\r\nframstår som oförklarlig om alla uppgifter helt kor-\r\nrekt har kommit fram vid utfrågningarna. Det kvarstår\r\nen oklarhet här som inte går att resonera bort.\r\nDäremot är det riktigt att det inte har gått att be-\r\nlägga, att leda i bevis, att det har utgått en direkt order\r\nfrån ministern till styrelseordföranden att avsätta vd.\r\nDet har inte gått att belägga.\r\nNog måste väl ändå Pär Axel Sahlberg hålla med\r\nom att det kvarstår en oklarhet - något som inte är\r\nriktigt tillfredsställande.</pre><pre>Anf.  226  PÄR AXEL SAHLBERG (s) re-\r\nplik:\r\nFru talman! Detta är att misskreditera. Det är\r\ndessutom märkligt att Nils Fredrik Aurelius litar mer\r\npå Expressen än på konstitutionsutskottet. Det är ett\r\nmärkligt övervägande.</pre><pre>Anf.  227  NILS FREDRIK AURELIUS (m)\r\nreplik:\r\nFru talman! Jag har inte sagt att jag litar mer på\r\nExpressen, men jag menar att det finns många upp-\r\ngifter - inte bara i den nämnda tidningen - som visar\r\npå stor upprördhet från ledamöternas sida i styrelsen.\r\nDet inser även Pär Axel Sahlberg.\r\nDet är inte utan vidare att diskreditera alla här,\r\nmen det är att konstatera att det kvarstår en oklarhet\r\nom vad som verkligen har förevarit. Det är en oklar-\r\nhet som vi inte kunde reda ut vid de vanliga utfråg-\r\nningarna. Det är det vi har velat påpeka i vårt särskil-\r\nda yttrande.\r\nUttalande av statsrådet Margareta Winberg om mäns\r\nkriminalitet (avsnitt 4.5)</pre><pre>Anf.  228  KENTH HÖGSTRÖM (s):\r\nFru talman! I en KU-anmälan, undertecknad Beat-\r\nrice Ask, moderat f.d. skolminister, har hon begärt att\r\nkonstitutionsutskottet skall granska om statsrådet\r\nMargareta Winberg har förfarit i strid med regerings-\r\nformen 1 kap. 2 § genom ett uttalande i en artikel i\r\nExpressen den 27 november 1998.\r\nKonstitutionsutskottet har att stödja sig på i\r\ngranskningen huruvida detta auktoritativa uttalande\r\nfrån statsrådet innefattar risk för att myndigheters\r\nsjälvständighet i myndighetsutövning mot enskilda\r\neller tillämpning av lag har äventyrats.\r\nKonstitutionsutskottet har granskat ett antal lik-\r\nnande KU-anmälda uttalanden i historisk tid och har\r\ninte funnit någon anledning till klander. Man kan\r\nnaturligtvis ha olika åsikter om statsrådens uttalanden\r\ni offentlig polemik, eller i debattartiklar eller i inter-\r\nvjuer. Jag har många gånger haft en annan åsikt, men\r\njag har aldrig gjort en KU-anmälan på grund av det.\r\nUppenbarligen finns ett politiskt syfte med denna\r\nKU-anmälan. Man vill inte bara granska utan också\r\nha en offentlig debatt.\r\nUtskottet har enats kring att inte på någon punkt\r\nklandra statsrådet. Vi har inte funnit att hennes utta-\r\nlande står i strid med hennes befattning som statsråd,\r\noch det har inte skadat något intresse. Just därför är\r\njag lite förvånad över att moderaterna envisas med ett\r\nsärskilt yttrande. Detta särskilda yttrande är den pro-\r\ntokollära slutpoängen av Beatrice Asks anmälan. Man\r\när inte riktigt nöjd, men man kan ändå inte leda i\r\nbevis att Margareta Winbergs uttalande skulle ha\r\nkommit någon till skada.\r\nJag har läst igenom artikeln flera gånger. Man\r\nmåste komma ihåg att Margareta Winberg skrev den\r\ndebattartikeln i Expressen strax efter den mycket\r\notäcka gruppvåldtäkten i Södertälje. Den ledde till\r\nstor uppståndelse och debatt. Nationen förfasade sig\r\növer vad där hade skett, inte minst över domstolspro-\r\ncessen och åklagarens underlåtenhet.\r\nMargareta Winberg inleder artikeln på följande\r\nsätt: \"Den debatt som följt i spåren av den senaste\r\ntidens våldtäkter är begriplig, men också farlig. Som\r\nalltid är det alltför lätt att den slår över i nymoralism\r\noch pekpinne-politik.\r\nJournalister har nu ihärdigt frågat mig om porr-\r\nfilmer, herrtidningar, Vecko-Revyn och Frida ändå\r\ninte är orsaken till det vi nu upplever? Skall vi inte\r\nförbjuda dem?\r\nLika envetet vägrar jag att acceptera den förkla-\r\nringen. Det är en alltför enkel slutsats på ett tusenårigt\r\noch komplicerat problem.\" Det är en bra inledning på\r\nen allvarligt menad debatt i en fråga som berör hela\r\nnationen.\r\nMargareta Winberg skriver i slutet av artikeln:\r\n\"Men att möta dessa brott med att diskutera unga\r\nflickors sexualitet är absurt. Männen begår brott och\r\nfokus måste naturligtvis sättas på det kön som bär\r\nskulden. Därmed kommer vi inte ifrån strukturen.\r\nOch för den som väljer att se så synliggörs dessa\r\nstrukturer i samhället varje dag. Exemplen är många;\r\nmän tjänar mer, har bättre karriärmöjligheter, äldre\r\nmän får mer hemtjänst, män har mer egen tid. Det\r\nsenaste är att män får dyrare mediciner än kvinnor.\r\nOch så vidare.\" Margareta Winberg gör en bra illust-\r\nration med en katalog över att männen på många\r\npunkter fortfarande har ett övertag i de strukturer som\r\nhon är satt att kritisera.\r\nDenna över- och underordning som ständigt re-\r\nproduceras av både kvinnor och män kan dock brytas.\r\n\"Att fortsätta att stötta kvinnoorganisationer, kvinno-\r\nnätverk och andra krafter som vill stärka flickors och\r\nkvinnors situation är för mig en självklarhet. Vi måste\r\nsvara.\r\nMen det räcker inte. Fokus måste också riktas\r\ntydligare på männen och mansrollen.\"\r\nDet är just slutsatsen i Margareta Winbergs artikel\r\nsom jag känner stark sympati för. Den debatt som hon\r\nhar startat måste fortsätta i denna kammare och på\r\nalla andra sätt som vi politiker kan bidra med. Jag\r\nfinner det märkligt att vi efter en granskning ändå\r\nåterfinner ett särskilt yttrande. Det fanns ingen kon-\r\nstitutionell grund. Tvärtom! Det finns verkligen en ny\r\ngrund för en ny ansats i en ökad jämlikhetspolitik.\r\nArtikeln är bra.</pre><pre>Anf.  229  PER-SAMUEL NISSER (m):\r\nFru talman! Den 27 november 1998 publicerades\r\nen debattartikel av statsrådet Margareta Winberg i\r\nhennes egenskap av jämställdhetsminister. I artikeln\r\nger statsrådet en förklaring till sambandet mellan\r\nmansrollen och mäns kriminalitet i form av grupp-\r\nvåldtäkter. I artikeln slår jämställdhetsministern fast\r\natt \"männen begår brott och fokus måste naturligtvis\r\nsättas på det kön som bär skulden.\"\r\nAlla kan ställa sig bakom att det är ett allvarligt\r\nsamhällsproblem att vissa män gör sig skyldiga till\r\nsexualbrott. Allt måste göras för att förhindra dessa\r\nfruktansvärda och kränkande brott.\r\nMen många män känner sig kränkta av den typ av\r\nuttalande som Margareta Winberg gjorde här, dvs. att\r\nalla män bär skuld till några mäns handlingar. Man\r\nkan inte hävda att ett fruktansvärt beteende hos en-\r\nskilda män innebär att alla män skall buntas ihop med\r\nvåldtäktsmän och sexualförbrytare. Det är allvarligt\r\natt se män som sämre varelser.\r\nVi måste se alla, både män och kvinnor, som indi-\r\nvider. Vi måste försöka hantera tragiska händelser\r\noch trasiga individer. Men man gör det inte genom att\r\nge alla män en släng av sleven.\r\nDetta märkliga uttalande av Margareta Winberg\r\nhar granskats av KU, dvs. om det överensstämmer\r\nmed regeringsformens krav på lika behandling av\r\nvarje medborgare.\r\nUtskottets granskning av detta ärende har inte vi-\r\nsat att statsrådet Winbergs uttalande, som huvudsak-\r\nligen är av politisk natur, skulle ha vållat komplika-\r\ntioner från konstitutionell synpunkt. Oberoende av\r\ndet är uttalandet, enligt vår mening, inte acceptabelt.\r\nDet kan dessutom ha bidragit till att skapa viss oklar-\r\nhet beträffande den officiella hållningen i fråga om\r\njämställdhet.</pre><pre>Anf.  230  MATS EINARSSON (v):\r\nFru talman! Margareta Winberg har, som sagt var,\r\ni en intervju yttrat följande ord: \"Männen begår brott\r\noch fokus måste naturligtvis sättas på det kön som bär\r\nskulden.\"\r\nFör detta har hon anmälts till konstitutionsutskot-\r\ntet. Redan när anmälan anlände till utskottskansliets\r\npostfack hade för mycket tid och möda ägnats detta\r\närende.\r\nNär jag nu ändå använder ett par minuter ytterli-\r\ngare åt den här saken är det bara därför att det i den\r\nmer informella diskussionen har sagts ungefär så här:\r\n\"Ja, det där var ju en korkad formulering, men det är\r\nju inte grund för prickning att statsråd uttrycker sig\r\nkorkat.\" Och sedan kommer gärna någon bekymrad\r\nuppskattning av hur mycket KU:s arbetsbörda skulle\r\nöka om så var fallet.\r\nJag tycker att det är angeläget att få sagt att Mar-\r\ngareta Winberg inte alls har uttryckt sig korkat. Hon\r\nhar uttryckt sig mycket klokt. För den som kan läsa\r\ninnantill och har ett minimum av förmåga till abstrakt\r\ntänkande är det uppenbart att Winberg inte avser att\r\npådyvla varje enskild man en personlig, juridisk eller\r\nmoralisk, skuld för våld mot kvinnor, eller att Win-\r\nberg avser att införa begreppet kollektivskuld i rätts-\r\nsystemet, vilket anmälaren och de moderata ledamö-\r\nterna i utskottet låtsas tro att hon avser.\r\nVarför uttrycker då Margareta Winberg sig som\r\nhon gör? Jo, det gör hon av den enkla och elementära\r\nanledningen att våld mot kvinnor inte enbart är ett\r\nindividuellt, personligt problem mellan den individ\r\nsom slår och den som blir slagen. Det är inte så att\r\nmän och kvinnor slår varandra lite hipp som happ\r\nallteftersom det faller sig. Mönstret är oerhört tydligt:\r\ndet är män som slår kvinnor, och det är män som slår\r\nmän. Övriga två kombinationer är undantag.\r\nAlltså måste vi utöver de individuella förklaring-\r\narna - varför slog Nisse Lisa i lördags? - också finna\r\nde strukturella sambanden, de strukturella förklaring-\r\narna. Kön - eller snarare genus - blir då ett nödvän-\r\ndigt begrepp. Varför slår män kvinnor? Varför har vi\r\nen patriarkal maktstruktur som delvis upprätthålls och\r\nreproduceras via våld? Och hur bryter vi ned den\r\nmaktstrukturen?\r\nKenth Högströms utförliga citat tidigare illustrerar\r\nmed all önskvärd tydlighet att det är denna diskussion\r\nsom Margareta Winberg vill föra och för på ett ut-\r\nmärkt sätt.\r\nFru talman! Om konstitutionsutskottet kunde ut-\r\ndela guldstjärna till statsråd för synnerligen klokt\r\nuttalande borde Margareta Winberg få den.\r\nStatsministerns tjänsteresor (avsnitt 5.1)</pre><pre>Anf.  231  BO KÖNBERG (fp):\r\nFru talman! Ett problem i många moderna demo-\r\nkratier är det ökade avståndet mellan väljare och\r\nvalda, mellan medborgarna och de som skall vara\r\nderas företrädesmän. Denna ökande klyfta har många\r\norsaker. En av dessa är en känsla av att vi politiker\r\nhar helt andra villkor än vad som gäller för s.k. van-\r\nligt folk. Ibland kan vi som är politiskt verksamma -\r\ndet är ju många timmar på dygnet, som nu i kväll -\r\ntycka att det mesta av kritiken och misstron är orätt-\r\nvis och ogrundad. De allra flesta förtroendemän är\r\ninte som de i Motala, utan förtjänar medborgarnas\r\nförtroende.\r\nIcke desto mindre finns misstron på många håll.\r\nDet och vanlig moral talar starkt för att vi skall vara\r\nmycket försiktiga med hur vi uppträder i tjänsten och\r\natt vi skall vara sparsamma med allmänna medel,\r\nmed medborgarnas pengar.\r\nDenna inställning låg bakom att jag hösten 1997 i\r\nen granskningsanmälan bad KU granska omständig-\r\nheterna kring några av statsministerns flygresor,\r\nfrämst en till New York samma höst. Bakgrunden var\r\nuppgifter i massmedierna om en mycket hög kostnad\r\nför New York-resan, på över 1 miljon svenska kro-\r\nnor, och om dyra resor med regeringsplan för flygre-\r\nsor i tjänsteärenden vid ett par andra tillfällen som\r\nockså kombinerades med rekreationsdagar.\r\nKU:s granskning och svaren från Regeringskans-\r\nliet har inte visat att merkostnaden för inhyrningen\r\njämfört med kostnaden för reguljärflyg för resan till\r\nNew York varit befogad. Inget av det som framkom-\r\nmit ens antyder att medborgarna, skattebetalarna, fått\r\nvaluta för en extrakostnad på runt 1 miljon kronor för\r\nen resa till New York tur och retur.\r\nVad beträffar resorna till Spanien och Italien hade\r\nde att göra med användning av regeringsplanet. Enligt\r\nuppgift från Regeringskansliet till KU har valet av\r\nresealternativ vid dessa tillfällen, och vid New York-\r\nresan, inte påverkats av att rekreationsdagar tagits ut.\r\nSjälvfallet har inte traktamenten tagits ut för dessa\r\ndagar.\r\nI diskussionen om användningen av annat än re-\r\nguljärflyg har ofta anförts säkerhetsskäl. I fallet med\r\nRomresan framkom det redan när de ursprungliga\r\nomständigheterna fanns till hands att det knappast\r\nkunde ha varit fallet, eftersom det i ena fallet, på\r\nnedresan, tydligen hade gått bra att flyga reguljärt,\r\nmedan man för hemresan hade behövt skicka ned\r\nregeringsplanet från Sverige och hämta upp statsmi-\r\nnistern.\r\nUtskottet har frågat om det har varit olika säker-\r\nhetsskäl, och i svaret som har inkommit på slutet av\r\nutskottets granskning konstaterar Regeringskansliets\r\ntalesman att det inte går att utreda så här efteråt, men\r\natt det brukar finnas många olika orsaker.\r\nFru talman! Det har från Regeringskansliet såle-\r\ndes inte kunnat visas, troliggjorts eller ens antytts att\r\ndet var nödvändigt med en merkostnad runt 1 miljon\r\nkronor för New York-resan och inte heller varför det\r\nför hemresan från Rom behövde sändas ned ett rege-\r\nringsplan för att hämta upp statsministern.\r\nI fjol granskade KU statsministerns förhyrning av\r\nett semesterhus i Spanien. Det stod under granskning-\r\nen alldeles klart att värdet av förhyrningen kraftigt\r\növersteg den betalning som statsministern erlagt.\r\nTrots uttalanden från Etikkommittén, där man re-\r\nkommenderade statsråd att ha ett betydande säker-\r\nhetsavstånd i dessa frågor, valde KU-majoriteten i\r\nfjol - alla utom Folkpartiets representanter - att ej\r\nkritisera det skedda.\r\nI år har KU-majoriteten - alla utom fp-\r\nrepresentanten - valt att inte ens antyda någon kritik\r\nmot den extremt dyra New York-resan.\r\nDet är beklagligt att KU-majoriteten i dessa två\r\närenden helt avstått från kritik. I fjolårets ärende var\r\ndet uppenbart att olika måttstockar användes för ri-\r\nkets högste politiska makthavare och för övriga med-\r\nborgare. Det som var förbjudet för bonden var tydli-\r\ngen tillåtet för Jupiter.\r\nI år har KU-majoriteten valt att inte befrämja akt-\r\nsamheten med allmänna medel genom att peka på att\r\nfrämst New York-resan blivit extremt dyr och att\r\nmerkostnaden på intet sätt har stått i en rimlig relation\r\ntill nyttan för det allmänna.\r\nFru talman! Båda dessa signaler är olyckliga och\r\när inte ägnade att öka allmänhetens respekt för oss\r\npolitiker. Det är att beklaga.</pre><pre>Anf.  232  GÖRAN MAGNUSSON (s):\r\nFru talman! Det som konstitutionsutskottets tidi-\r\ngare ordförande Bo Könberg har anmält till utskottet\r\när att utskottet skall granska upphandlingen av och\r\nkostnaderna för resan till New York samt om rekrea-\r\ntionsdagar i samband med resan lett till någon fördy-\r\nring för det allmänna. Det skall vidare granskas om\r\nuttag av rekreationsdagar i samband med andra utri-\r\nkes resor har lett till fördyringar för det allmänna.\r\nDet som Folkpartiet tar upp i sin reservation är\r\ninte riktigt det som återspeglas i anmälan. Dels säger\r\nman att det skall vara så kostnadseffektivt och klokt\r\nsom möjligt ordnat med researrangemangen. Det är\r\nknappast något som man behöver skriva en reserva-\r\ntion om, utan det är något som vi alla i utskottet tyck-\r\ner. Dels uppehåller man sig väldigt mycket vid att\r\nstatsflygplanet valdes i stället för reguljärflyg.\r\nDet föranleder mig att fråga om det är Bo Kön-\r\nbergs och Folkpartiets uppfattning, att om den högsta\r\nstatsledningen skall ut och resa är det reguljärflyg\r\nsom gäller i första hand och att val av andra flyg-\r\ntransporter, alltså statsflygplan och annat, är ett un-\r\ndantag som knappast inte skall få förekomma. Det\r\nvore intressant om Bo Könberg kunde klargöra Folk-\r\npartiets inställning på den här punkten. Det har bety-\r\ndelse för den samlade bedömningen.\r\nUtskottets majoritet har väl snarare samlats kring\r\nden uppfattningen som innebär att för den högsta\r\nstatsledningen - om jag får uttrycka det på det sättet -\r\ngäller att en rad olika faktorer måste sammanvägas\r\ntill en helhet när man väljer på vilket sätt vederböran-\r\nde skall resa. Det kan vara säkerhetsskäl, möjligheten\r\ntill flexibilitet, omdisponeringar och en rad andra\r\nfaktorer som måste vägas samman.\r\nDet material som utskottet har tagit del av ger inte\r\ngrund, såvitt jag kan förstå, att påstå att nyttan för\r\nnationen eller medborgarna av New York-resan inte\r\nstår i rimlig proportion till kostnaderna. Jag vet inte\r\nriktigt vad Bo Könberg jämför med, men om jag\r\nförstår reservationen och resonemanget rätt är det\r\nkostnaden för reguljärflyg som man skall jämföra\r\nmed. Det är inte riktigt det upplägg som finns i andra\r\nsammanhang. Den utredning som sedermera tillsattes,\r\nStatsflygutredningen, kom inte heller fram till det\r\nsom jag förmodar är Folkpartiets ståndpunkt, nämli-\r\ngen reguljärflyg, allt annat är ett undantag. Det vore\r\nintressant att få det bekräftat i det här sammanhanget.\r\nDet måste alltså vara så att statsministern och den\r\nhögsta statsledningen har, inom ramen för eget an-\r\nsvar, eget omdöme och uppsatta regler, att bedöma\r\nvilka transportförutsättningar som måste anlitas i\r\nolika sammanhang. Jag tror inte att det finns anled-\r\nning för riksdagen att i detalj föreskriva i de här frå-\r\ngorna.\r\nBo Könberg hade klätt in den här frågan i ett re-\r\nsonemang om ökat avstånd mellan väljare och valda.\r\nDet är ett intressant och viktigt perspektiv när man\r\ndiskuterar detta. Men jag är inte säker på att vare sig\r\nBo Könbergs anmälan eller den argumentation som\r\nhan har fört här har lett i den riktning som man borde\r\neftersträva, nämligen att få en bättre förståelse för att\r\ndet faktiskt kostar en del för nationen att delta i olika\r\ninternationella aktiviteter och annat. Jag tror att det\r\nvore bättre att angripa frågan utifrån det hållet än att\r\nsäga att bara därför att inte bonden kan åka på ett\r\nglassigt sätt skall inte någon annan i nationen heller\r\nfå göra det. Det är ett sätt att snarare öka avståndet än\r\natt minska det. Jag skulle vilja uppmana Folkpartiet\r\noch Bo Könberg att vara lite försiktigare och lite\r\nmera ödmjuka inför den fråga som är viktig, nämli-\r\ngen att återupprätta respekten för politiker och re-\r\nspekten för politiskt arbete. Det tror jag är utomor-\r\ndentligt viktigt att vi tillsammans ägnar oss åt.</pre><pre>Anf.  233  BO KÖNBERG (fp):\r\nFru talman! Göran Magnusson ställde en fråga till\r\nmig, nämligen hur vi allmänt ser på den högsta stats-\r\nledningens resesätt. Han frågade mig uttryckligen om\r\nreguljärflyg i första hand skulle användas och allting\r\nannat skulle vara undantag som sällan kom till stånd.\r\nSå har vi inte utvecklat någon politik eller filosofi\r\nfrån vår sida. Däremot tycker jag att det är fullstän-\r\ndigt rimligt och naturligt att man utgår från så billiga\r\nalternativ som möjligt för det allmänna i alla sam-\r\nmanhang. Har man goda skäl för att välja en dyrare\r\nlösning därför att man får mycket mer ut av det, gärna\r\nmer än vad det kostar, kan man klart välja andra al-\r\nternativ.\r\nJag och jag tror kammaren i dess helhet gör be-\r\ndömningen att det många gånger är så att statsled-\r\nningen skall behöva använda något annat alternativ\r\nän reguljärt. Men att man skall utgå från motsatsen,\r\ndet uppfattade jag nästan är Göran Magnussons upp-\r\nfattning, att man i praktiken nästan aldrig skall an-\r\nvända sig av reguljärflyg utan att det alltid finns goda\r\nskäl att använda dyrare alternativ tycker jag är en\r\nmärklig lösning.\r\nOckså märkligt fann jag det allra sista som Mag-\r\nnusson var inne på när han uppfattade min kommen-\r\ntar om bonden och Jupiter som avseende just resvä-\r\ngarna. Jag använde det uttryckligen i samband med\r\nfjolårets ärende där det handlade om att en förmån\r\nhade åtnjutits av statsministern långt utöver det pris\r\nhan hade betalat. Jag konstaterade vad man i andra\r\nsammanhang i vårt land av god tradition har tyckt\r\nvara önskvärt och nödvändigt.\r\nLåt mig avsluta repliken med att fråga Göran\r\nMagnusson om han tycker att han har fått informatio-\r\nner under granskningen som tyder på att New York-\r\nresan var värd 1 miljon mer för skattebetalarna. I så\r\nfall kan han gärna peka på var det materialet finns,\r\nför jag har inte kunnat finna det.</pre><pre>Anf.  234  GÖRAN MAGNUSSON (s):\r\nFru talman! På vilket sätt har Bo Könberg kommit\r\nfram till att New York-resan kostade 1 miljon mer?\r\nDet vore intressant att få den kalkylen. Konstitutions-\r\nutskottet har inte underlaget att säga det.\r\nNär det gäller diskussionen om reguljärflyg eller\r\nej är det möjligt att vi efter lite diskussion kan komma\r\növerens om den ståndpunkt som konstitutionsutskot-\r\ntets majoritet har beträffande hur resandet för den\r\nhögsta statsledningen skall ordnas, nämligen att det\r\nmåste vara en sammanvägning av en rad olika fakto-\r\nrer och att man väljer det bästa alternativet vid varje\r\ngivet tillfälle och givet de förutsättningar som då\r\nfinns. Jag har naturligtvis ingen invändning mot att\r\nman utgår från att inte fördyra kostnaderna för det\r\nallmänna.\r\nAnledningen till min inledande fråga är att Bo\r\nKönberg inte har anmält det förhållandet att man\r\nskulle ha utnyttjat reguljärflyg i stället för allting\r\nannat. Reservationen är uppbyggd på att det har upp-\r\nstått merkostnader vid alla de resor som har varit helt\r\nomotiverade därför att man inte använt reguljärflyg.\r\nMan säger frankt i reservationen att det inte finns\r\nnågra säkerhetsskäl som gjorde att man inte skulle ha\r\nkunnat använda reguljärflyg vid en speciell resa. Man\r\nkan undra på vilken grund Folkpartiet framställer den\r\nmycket direkta ståndpunkten.\r\nNär det sedan gäller den andra frågan om bonden\r\noch Jupiter trodde jag att vi diskuterade årets betän-\r\nkande. Fjolårets har jag dessvärre svårigheter att\r\növerblicka och veta så mycket om. Utgångspunkten\r\nvar det som var föremål för diskussion i det här be-\r\ntänkandet.</pre><pre>Anf.  235  BO KÖNBERG (fp):\r\nFru talman! Den fråga jag ställde var om Göran\r\nMagnusson vid granskningen hade kunnat finna att\r\nman fått in uppgifter från Regeringskansliet som\r\nvisade att det var värt merkostnaden. Den tror jag att\r\njag aldrig fick svar på. I stället fick jag en motfråga,\r\nnämligen hur jag har kommit fram till att den har\r\nkostat ungefär 1 miljon mer. Jag skall gärna svara på\r\nGöran Magnussons fråga i förhoppningen om att han\r\nförsöker svara på mina. Det är så vi får en bättre de-\r\nbatt och möjligen kommer klokskapen närmare.\r\nJag har utgått från samma material som har varit\r\ntill hands för Göran Magnusson, nämligen att själva\r\nresan tycks ha kostat en bra bit över 200 000 SFR,\r\ndvs. en bra bit över 1 miljon kronor. Utan att ha kollat\r\nexakt med flygbolaget har jag trott att man skulle\r\nkunna få resor till New York fram och tillbaka för ett\r\nbelopp som kanske rör sig om en tiondel av detta. Har\r\nGöran Magnusson något annat material så tar jag\r\nförstås gärna del av detta. Det är möjligt att det visar\r\nsig att det bara var 950 000 kr mer.\r\nMin fråga kvarstår: Verkar det som att man i det\r\nhär fallet från Regeringskansliets sida har iakttagit\r\naktsamhet om allmänna medel eller inte?</pre><pre>Anf.  236  GÖRAN MAGNUSSON (s):\r\nFru talman! Jag har i princip den uppfattningen att\r\njag litar på att man använder de olika resemöjlighe-\r\nterna på det klokaste och förståndigaste sättet.\r\nBo Könberg säger nu att det kanske inte var mer\r\nän 950 000 mer än vad det annars skulle ha kostat.\r\nDet leder fram till tanken att Bo Könberg anser att\r\nreguljärflyg är det som i första hand skall användas. I\r\nvarje fall hade reguljärflyg utan vidare kunnat använ-\r\ndas vid resan till New York, så jag vet inte riktigt vad\r\nBo Könberg grundar den ståndpunkten på.\r\nDet är möjligt att svaret på den frågan ingår i det\r\nandra resonemanget: svarar inte Göran Magnusson på\r\nen fråga, så svarar inte Bo Könberg på en fråga, och\r\ndetta är ju inte ett särskilt konstruktivt sätt att lösa\r\ndessa olika frågorna.\r\nFru talman! Jag har intrycket av att anmälan i den\r\nhär frågan mindre handlade om aktsamhet om statens\r\nmedel och mer om ett behov av att markera att Folk-\r\npartiet fanns och att man gärna ville ta del av det\r\nopinionstryck som då fanns emot att statsministerns\r\nresor kostade pengar. Från den här synpunkten vore\r\ndet nog bra om Folkpartiet ordentligt deklarerade att\r\ndet får kosta pengar även för den högsta statsledning-\r\nen och inte bara spekulerade i folks missnöje.</pre><pre>Anf.  237  BO KÖNBERG (fp):\r\nFru talman! Jag begärde ordet igen, eftersom re-\r\nplikerna var slut. Det gjorde jag därför att Göran\r\nMagnusson valde att i slutet av det som han visste var\r\nden sista repliken började att ifrågasätta mina och\r\nFolkpartiets motiv. Detta ligger nära till hands för\r\nföreträdare för regeringsmajoriteten vid anmälningar\r\noch granskningar av vad regeringen har gjort. Jag är\r\ninte övertygad om att detta ökar respekten för riksda-\r\ngens kontrollmakt.</pre><pre>Anf.  238  GÖRAN MAGNUSSON (s):\r\nFru talman! Jag hade naturligtvis inte uttalat nå-\r\ngon värdering av Folkpartiet om jag inte hade vetat\r\natt Bo Könberg hade möjlighet att begära ytterligare\r\nett anförande. Det hade varit mindre honett i en sådan\r\nhär debatt.\r\nJag har hållit ett anförande tidigare i dag kring\r\nanmälningar till konstitutionsutskottet, hur man skall\r\nse på de olika frågorna och den utvärdering som ut-\r\nskottet planerar av sin egen verksamhet - jag förmo-\r\ndar att Könberg inte hade tillfälle att höra på mitt\r\nanförande.\r\nFör att upprätthålla respekten för granskningsar-\r\nbetet tycker jag att det finns anledning för konstitu-\r\ntionsutskottet att verkligen tänka igenom på vilket\r\nsätt som man skall genomföra granskningen. När det\r\ngäller anmälningar av olika slag skulle man kunna\r\ngöra en mycket snabb och översiktlig bedömning för\r\natt avgöra om frågan faller inom den konstitutionella\r\ngranskningsuppgiften, och därför ägnar vi inte den\r\nfrågan någon större uppmärksamhet utan koncentre-\r\nrar oss på andra anmälningar och på det gransknings-\r\narbete som utskottet utför på eget initiativ.\r\nDet var sådana tankar som låg bakom mina funde-\r\nringar, som första gången framfördes i denna kamma-\r\nre för ett antal timmar sedan.</pre><pre>Anf.  239  BO KÖNBERG (fp):\r\nFru talman! Det är förstås alldeles utmärkt att ut-\r\nskottet och alla andra mänskliga verksamheter då och\r\ndå ägnar sig åt utvärdering av vad man gör och att\r\nman funderar på om man gör det på bästa vis.\r\nAtt jag begärde ordet igen var för att jag tycker att\r\nGöran Magnusson föll för en frestelse som säkert var\r\nstark, nämligen att ifrågasätta de politiska motstån-\r\ndarnas motiv i stället för att diskutera sakfrågan.</pre><pre>Anf.  240  PER UNCKEL (m):\r\nFru talman! Så här i elfte timmen av debatten när\r\ndet sista ärendet nu går mot sitt slut var det klokt och\r\ninsiktsfullt av Bo Könberg att resa precis den fråga\r\nsom han reste. Det var bra att vice ordföranden på-\r\nminde om vad som har hänt under dagen.\r\nJag har haft förmånen att få lyssna praktiskt taget\r\nhela debatten, och jag har kunnat notera ett mönster\r\nhos regeringssidan, om jag får titulera socialdemo-\r\nkraterna, vänstern och Miljöpartiet så, nämligen så\r\nfort som man inte gillar en anmälan kallas den för\r\npolitisk och onödig. Bo Könberg råkade ut för den\r\nanmärkningen.\r\nÄven om jag inte har samma uppfattning som Bo\r\nKönberg i just den sak som han diskuterar med Göran\r\nMagnusson hör jag samma typ av kritik från Göran\r\nMagnusson gentemot Bo Könberg som flera andra\r\ndebattörer har utsatts för under dagen. Det är en kritik\r\nsom säger att så fort det är någonting som inte passar\r\nsocialdemokrater, vänsterpartister och miljöpartister\r\när det en onödig eller politisk kritik.\r\nFlera talare har t.o.m. gått upp i talarstolen och\r\nsagt att kritiken är onödig eftersom den är politisk,\r\nvarefter de har ägnat fem minuter åt att tala politik\r\nom den från sina utgångspunkter i stället för att ta\r\nanmälan på allvar och diskutera den från de konstitu-\r\ntionella synpunkter som anmälan är väckt.\r\nNär några började högtravande här i morse med\r\natt säga att det gäller att hålla utskottets granskning i\r\nhelgd - vice ordföranden var en av de första som\r\ntalade om detta - tror jag att man bör vakta sin egen\r\ntunga. Om man från dem som representerar den rege-\r\nring som granskningen ytterst riktar sig emot väljer\r\natt se all kritik som uttryck för småsnål politisk vilja\r\natt attackera regeringen, då har man grävt ett djupt\r\nförtroendedike mellan konstitutionsutskottets gransk-\r\nning och det som den egentligen är till för.\r\nFru talman! Så här mot slutet skulle jag vilja be\r\nregeringssidan att noga betänka hur man hanterar\r\nkritik gentemot sig själv i framtiden. Från min ut-\r\ngångspunkt tycker jag att det är befriande att vi dis-\r\nkuterar hur olika typer av handlande står emot\r\ngrundlagens krav. Ibland finner utskottet någonting\r\nbeaktansvärt, ibland kan det räcka med ett menings-\r\nutbyte.\r\nSom flera ärenden här i kammaren under de se-\r\nnaste månaderna har visat är regeringssidan lite ovan\r\nvid att grundlagen plötsligt anförs emot det ohöljda\r\nmaktintresset.\r\nSå betänk vad konstitutionen står för och godnatt,\r\nkamrater!</pre><pre>Anf.  241  GÖRAN MAGNUSSON (s) re-\r\nplik:\r\nFru talman! Efter det senaste inlägget är jag ytter-\r\nligare stärkt i min uppfattning att det är bra att kon-\r\nstitutionsutskottet har bestämt sig för att utreda sin\r\negen granskningsverksamhet, att man kan föra ett\r\nresonemang i en mindre lokal och i ett mindre hög-\r\ntidligt sammanhang kring vad som är viktigt och\r\ncentralt i utskottets granskningsuppgift, och på vilket\r\nsätt man förstärker konstitutionsutskottets anseende\r\nnär det gäller granskningsverksamheten och tyngden i\r\ndet som konstitutionsutskottet uttalar i olika samman-\r\nhang.\r\nJag sade vid lunchtid att det är särskilt viktigt, om\r\nkonstitutionsutskottet vill påverka på olika sätt, att\r\nman försöker att samlas kring en gemensam stånd-\r\npunkt. Det är vid dessa tillfällen som utskottet på det\r\nallra bästa sättet kan påverka.\r\nPer Unckels huvudtema var att det skulle finnas\r\nen skillnad mellan regeringssidans representanter -\r\ntill vilka väl får räknas också Vänsterpartiet och Mil-\r\njöpartiet - och de borgerliga partierna som lever i en\r\nfinare och bättre konstitutionell värld där man förstår\r\natt akta konstitutionen och annat.\r\nJag tror faktiskt, Per Unckel, att det är flera i den\r\nhär kammaren som bör vakta sin tunga. Det där leder\r\nfram till ett felaktigt tänkande. Jag protesterar starkt\r\nemot alla tankegångar som innebär att socialdemo-\r\nkrater skulle ha mindre respekt för grundlagen och\r\nmindre respekt för konstitutionen. Uppdelningen i\r\nregeringssida och annan sida i konstitutionsutskottet\r\nstärker inte utskottets trovärdighet.</pre><pre>Anf.  242  PER UNCKEL (m):\r\nFru talman! I den senare frågan, dvs. respekten för\r\ngrundlagen, kommer de sista veckorna av kammarens\r\narbete att erbjuda några konkreta illustrativa exempel\r\ndär varje parti har möjlighet att visa vilken respekt de\r\nvisar för grundlagen i praktiskt lagstiftningsarbete.\r\nDen diskussion som Göran Magnusson nu på slutet\r\nstartar har vi anledning att återkomma till om några\r\nveckor när facit föreligger. Då behöver vi kanske inte\r\nresonera så mycket om vad som var svart och vad\r\nsom var vitt.\r\nJag delar Göran Magnussons uppfattning. Jag sa-\r\nde redan tidigare under debatten att det är en fördel\r\nom vi kan bli eniga. Jag har också under några till-\r\nfällen under debatten undrat varför det har varit så\r\nomöjligt för socialdemokrater att bli eniga med oss.\r\nApropå ärendet angående Torgny Gustafsson har vi\r\ndiskuterat varför det varit så förskräckligt svårt att\r\ntala om att regeringen inte hade gjort vad den bort\r\ngöra för att få fram sakliga uppgifter om hur det fak-\r\ntiskt förhöll sig. Det var något som alla sade sig vara\r\növerens om, men som det var alldeles omöjligt att få\r\nen gemensam skrivning om i utskottet.\r\nJag noterar bara mot slutet av debatten att jag inte\r\ngör borgerligheten till finare än socialdemokrater,\r\nvänsterpartister och kommunister. Men jag har inte\r\nnoterat under debattens gång att en enda företrädare\r\nför borgerligheten har anklagat socialdemokraterna\r\nför att vara för politiska i sina kommentarer.</pre><pre>Anf.  243  GÖRAN MAGNUSSON (s):\r\nFru talman! Vem som startade debatten om re-\r\nspekten för grundlagen kan studeras i protokollet. Jag\r\nhade faktiskt en replik på Per Unckel, och talmannen\r\nhävdade inte att jag diskuterade någonting som Per\r\nUnckel inte hade tagit upp i sin debatt. Vi får säkert\r\ntillfälle att återkomma kring en del av grundlagsfrå-\r\ngorna.\r\nJag vill som avslutning i kväll, hoppas jag, gärna\r\nsäga att det självklart är bra med enighet. Men om\r\nman har den utgångspunkt som Per Unckel har i dis-\r\nkussionen, nämligen att oenigheten beror på social-\r\ndemokraterna, blir det sämre förutsättningar att fak-\r\ntiskt skapa enighet i utskottet. Det kan inte vara så att\r\nde fyra forna regeringskamraterna har den korrekta\r\nuppfattningen och att det är socialdemokraterna och v\r\noch mp som skapar oenigheten.\r\nHar man den utgångspunkten kommer det inte att\r\nvara lätt att skapa enighet kring konstitutionsutskot-\r\ntets arbete. Jag vill återigen upprepa: Resonemanget\r\natt det skulle finnas en regeringssida i utskottet och\r\nen oppositionssida tycker jag är en felaktig utgångs-\r\npunkt för konstitutionsutskottets granskningsarbete.\r\nDet är inte den ena och den andra sidan som\r\ngranskar den ena och den andra regeringen. Det är\r\nfaktiskt utskottet i sin helhet som granskar regering-\r\nens och statsrådens göranden och låtanden. Det är en\r\nviktig utgångspunkt för den kommande diskussionen\r\nkring utvärderingen av vårt arbete.</pre><pre>Anf.  244  PER UNCKEL (m) replik:\r\nFru talman! Det är förvisso ett utskott. Det är bara\r\ndet att det är en händelse som ser ut som en tanke att\r\nhalva utskottet inte har någon kritik att rikta mot den\r\nregering som vi för närvarande granskar. Man behö-\r\nver inte vara utrustad med alltför stor fantasi för att\r\nkunna räkna ut på vilken sida om bordet vilka leda-\r\nmöter faktiskt sitter.\r\nMitt råd till Göran Magnusson är att om utskottet\r\nskall förnya sin granskning - och jag deltar gärna i en\r\ndiskussion om detta - är ett första steg att tillhålla\r\nvarandra att inte misstro människor som anmäler\r\nfrågor för granskning. Om riksdagen misstror grans-\r\nkare, misstror man kolleger och förgiftar därmed hela\r\nförutsättningen för en fruktbar granskning.\r\nÄgna i stället lite mer möda åt att studera vilka\r\nkrav konstitutionen ställer. Sedan önskar jag ånyo\r\nkamraterna en god natt!</pre><pre>Anf.  245  KENNETH KVIST (v):\r\nFru talman! Vi diskuterar under den här rubriken\r\nstatsministerns tjänsteresor. Men det har blivit en\r\nallmän utvärdering av en lång dag.\r\nVisst kan man till KU anmäla ett ärende som\r\nstatsministerns tjänsteresor. Men det borde framför\r\nallt anmälas till revisionen av hur regeringen använ-\r\nder de medel som den har till förfogande för sina\r\nresor. Detta är mindre en konstitutionell fråga. Det\r\nsäger jag utan att på något sätt misstänkliggöra ut-\r\nskottets f.d. ordförande.\r\nVad som förvånar mig är två ting i den här debat-\r\nten, för att ankyta till detta. Det är ju tillåtet att ha\r\nnågra allmänna reflexioner. Vid granskningsdebatter-\r\nna har det under de fem granskningsdebatter som jag\r\nhar deltagit i aldrig suttit någon företrädare för rege-\r\nringen och lyssnat på debatten. Man kunde åtminsto-\r\nne ha skickat hit någon statssekreterare som kunnat\r\nrapportera vad som förevarit under riksdagens debatt\r\noch granskning av regeringen.\r\nDet andra är att vi är så upptagna av den polemis-\r\nka sidan. Inte ens där moderaterna inte förekommer\r\nbland reservanterna - det har i varje fall varit två eller\r\ntre sådana ärenden under dagen - talar utskottets\r\nmoderate ordförande för hela utskottet, för att därmed\r\nbetona just detta som Göran Magnusson säger. Det är\r\nhela utskottets granskning. Det är inte en regeringssi-\r\nda mot någon annan sida. Det är faktiskt en gransk-\r\nning som försöker bortse från detta.\r\nMen inte ens i dessa fall talar ordföranden för ut-\r\nskottet. Det vore logiskt i detta sista ärende att inte\r\nvice ordföranden utan ordföranden för utskottet tar\r\ntill orda och försvarar utskottsmajoritetens stånd-\r\npunkt. Så brukar det ganska ofta vara i andra utskott\r\nnär det gäller mer politiska frågor. Här är det faktiskt\r\nfråga om en konstitutionell granskning.\r\nDetta ger vid handen att man nästan på ett despe-\r\nrat sätt från moderat sida söker politisera granskning-\r\nen och granskningsdebatten, vilket jag tycket är lite\r\nbeklagligt. Sedan är det klart att vi rör oss i en\r\ngråzon. Den är inte smal, som någon annan debatt-\r\ndeltagare råkade säga, utan det är snarare en bred\r\ngråzon mellan formalia och politik.\r\nDen är komplicerad, och den gör granskningsar-\r\nbetet intressant. Det gäller både anmälningar och\r\ndiskussioner. Det är klart att det är ett givande och ett\r\ntagande i en debatt, och det får vi stå ut med. Men\r\nman måste ändå säga som jag sade i mitt första anfö-\r\nrande. När anledning till kritik inte har varit större än\r\nvad som har framkommit den här gången är det ändå\r\nett relativt hyggligt betyg åt det svenska statssystemet\r\noch hur regeringsmakten utövas.\r\nVi granskar inte bara den nu sittande regeringen\r\neller ens den förra periodens regering. Vårt gransk-\r\nningsarbete sträcker sig långt. Hittar man oegentlig-\r\nheter som ägt rum på 30-talet får man faktiskt också\r\nta upp dem till granskning. Det finns inga historiska\r\nbegränsningar i KU:s verksamhet. Det är ändå ett\r\nrelativt gott system vi har där olika granskningar\r\nsamverkar och kontrollen över makthavarna är god.\r\nDet skall den fortsätta att vara.</pre><pre>Anf.  246  KENTH HÖGSTRÖM (s):\r\nFru talman! Det var intressant för mig som leda-\r\nmot av denna ärorika riksdag och i detta ärorika ut-\r\nskott att följa en granskning. Det har varit oerhört\r\narbetskrävande. Arbetet har varit tålamodskrävande,\r\nmycket noggrant och tidskrävande och lite spännan-\r\nde. Inte minst när vi har försökt att få ihop det på\r\nslutet.\r\nMen jag måste ställa en fråga med anledning av\r\nPer Unckels avslutning.\r\nAtt man, när vi har kommit så långt i utskottets\r\ngranskande att vi kan skriva oss samman och inte\r\nfinner anledning till anmärkning, ändå fogar särskilda\r\nyttranden, då menar jag - och det är det som varit min\r\npoäng i två fall i kväll - att man onödigtvis partipoli-\r\ntiserar granskningens resultat. Det är onödigt. Då har\r\nman ju ändå i ett avseende sagt ja till gransknings-\r\nprodukten, men i ett annat avseende vill man göra en\r\npartipolitisk markering. Det måste väl ändå vara ett\r\nonödigt partipolitiserande. Det kan vi ta en diskussion\r\nom i utskottet inför nästa gång. Det är mycket möj-\r\nligt.\r\nSå noterar jag också att konstitutionsutskottets\r\nordförande Per Unckel önskade oss en god natt -\r\nkamrater. Ordet kamrat, från latinets socius, ur vilket\r\nhar vuxit fram både \"social\" och \"socialism\", hade\r\njag inte väntat mig från ordföranden. Men jag tackar\r\nså mycket och önskar kamraten Unckel också en god\r\nnatt.</pre><pre>Anf.  247  PER UNCKEL (m):\r\nFru talman! Min godnattfras var föranledd av en\r\nhänsyn till dem som jag först och främst vände mig\r\ntill för att i så hög grad som möjligt försöka tala deras\r\nspråk.\r\nFrågan om de särskilda yttrandena är intressant.\r\nÄnnu intressantare är emellertid att Kenth Högström\r\nåterigen - beklagligtvis - väljer att se allt som han\r\ninte gillar som en obehaglig politisering. Det kan ju\r\nfaktiskt vara så att de särskilda yttrandena är tillkom-\r\nna för att förklara något av konstitutionell betydelse.\r\nDet kan vara så.\r\nDet är möjligt att Kenth Höström inte delar den\r\nuppfattningen utan väljer att se det som partipolitise-\r\nring. Men då blir han ett nästan övertydligt exempel\r\npå det jag tidigare försökte tillhålla så många som\r\nmöjligt att avhålla sig från. Respektera vad partier\r\nsäger. Respektera partiers motiv och argumentera\r\nemot i sak i stället. Det är mer verkningsfullt. Det\r\nstärker konstitutionsutskottets ställning och ökar\r\ndärmed tyngden för den kontrollmakt som utskottet är\r\nen del av.</pre><pre>Anf.  248  KENTH HÖGSTRÖM (s):\r\nFru talman! Trots denna sena timme måste jag få\r\navsluta detta replikskifte med Per Unckel på följande\r\nsätt: Jag har inte hört att någon enda i denna talarstol i\r\ndag ifrågasatt anmälningarna mer än på en enda\r\npunkt, och det var ärendet med Margareta Winberg.\r\nMen på ett par tre punkter har vi ifrågasatt de särskil-\r\nda yttrandena.\r\nDet gäller bl.a. Mariebergsfrågan, där du själv an-\r\ngav tonen i ditt inledningsanförande. Jag replikerade\r\nsenare, då du inte var inne i kammaren: På vilket sätt\r\nkunde konstitutionsutskottet ha grävt fram fler fakta?\r\nDet visste vi att vi inte kunde. Då menar jag att det\r\nsärskilda yttrandet var poänglöst. Det var bara en\r\nonödig partipolitiserad anmärkning.\r\nVi var ju faktiskt överens om att vi saknade visst\r\nunderlag, och det har vi skrivit. Det där menar jag är\r\nonödigt. Det bör föranleda fortsatt diskussion i ut-\r\nskottet, och det vet jag att flera kommer att ta upp,\r\nmed bl.a. ordföranden.</pre><pre>Anf.  249  PER UNCKEL (m):\r\nFru talman! Jag förstår att Kenth Högström tycker\r\natt detta är onödigt. Jag förstår det. Det faller på regel\r\n1 a, nämligen att alla som har synpunkter på rege-\r\nringen har något onödigt att säga. Efter några år i\r\nriksdagen kommer Kenth Högström möjligen att ha\r\ninsett att detta är en ohållbar ståndpunkt.\r\nDet är några år sedan jag var med i min första\r\ngranskningsdebatt, och jag har aldrig någonsin hört\r\nnågon ifrågasätta oppositionens rätt att uttrycka sina\r\nståndpunkter. Jag hoppas att det är sista gången jag\r\nhör det.</pre><pre>Överläggningen var härmed avslutad.\r\n(Beslut skulle fattas den 1 juni.)</pre><pre>7 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 26 maj</pre><pre>1998/99:661 av Sten Lundström (v) till statsrådet\r\nMaj-Inger Klingvall\r\nBostadsbidrag och ersättning till steriliserade</pre><pre>den 27 maj</pre><pre>1998/99:662 av Birger Schlaug (mp) till statsrådet\r\nLeif Pagrotsky\r\nVapenhandel till Turkiet\r\n1998/99:663 av Birger Schlaug (mp) till utrikesmi-\r\nnistern\r\nRättegången mot Abdullah Öcalan\r\n1998/99:664 av Birger Schlaug (mp) till utrikesmi-\r\nnistern\r\nKurderna i Turkiet\r\n1998/99:665 av Erik Arthur Egervärn (c) till nä-\r\nringsministern\r\nVäg 989\r\n1998/99:666 av Per-Olof Svensson (s) till näringsmi-\r\nnistern\r\nE4:an vid Hudiksvall\r\n1998/99:667 av Per-Richard Molén (m) till statsmi-\r\nnistern\r\nFörsvaret och arbetstillfällen\r\n1998/99:668 av Per-Richard Molén (m) till statsrådet\r\nMona Sahlin\r\nÅkerier\r\n1998/99:669 av RosMarie Jönsson Neckö (s) till\r\nnäringsministern\r\nE4:an förbi Markaryd</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 1 juni.</pre><pre>8 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 27maj</pre><pre>1998/99:620 av Johan Pehrson (fp) till finansminis-\r\ntern\r\nFlygplatsbemanning\r\n1998/99:630 av Ola Karlsson (m) till statsrådet Mona\r\nSahlin\r\nCelsius - Karlskoga\r\n1998/99:633 av andre vice talman Eva Zetterberg (v)\r\ntill utrikesministern\r\nÅtgärder för att hjälpa indianorganisationen ONIC\r\n1998/99:634 av andre vice talman Eva Zetterberg (v)\r\ntill utrikesministern\r\nHaagtribunalens resurser\r\n1998/99:637 av Ulla Hoffmann (v) till statsrådet\r\nPierre Schori\r\nUNHCR och mutor\r\n1998/99:639 av Maria Larsson (kd) till utrikesmi-\r\nnistern\r\nSituationen i Guatemala\r\n1998/99:646 av andre vice talman Eva Zetterberg (v)\r\ntill statsrådet Pierre Schori\r\nSveriges insatser för demokrati och utveckling i Gu-\r\natemala\r\n1998/99:648 av Ingrid Näslund (kd) till statsrådet\r\nPierre Schori\r\nMinröjning</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 1 juni.</pre><pre>9 §  Kammaren åtskildes kl. 21.54.</pre><pre>\r\nFörhandlingarna leddes\r\nav tredje vice talmannen från sammanträdets början\r\nt.o.m. 4 § anf. 23,\r\nav talmannen därefter t.o.m. 6 § anf. 137 delvis,\r\nav tredje vice talmannen därefter t.o.m. anf. 160 (del-\r\nvis),\r\nav andre vice talmannen därefter t.o.m. anf. 228 (del-\r\nvis) och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}