{"dokumentstatus":{"dokument":{"hangar_id":"2348576","dok_id":"GN0928","rm":"1999/2000","beteckning":"28","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"28","slutnummer":"0","datum":"1999-11-16 00:00:00","systemdatum":"2005-10-27 12:14:11","publicerad":"1999-11-16 00:00:00","titel":"Riksdagens snabbprotokoll 1999/2000:28 Tisdagen den 16 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{95E00B98-15F0-4AE3-8F91-2079D844A1A8}","dokument_url_text":"http://data.riksdagen.se/dokument/GN0928/text","dokument_url_html":"http://data.riksdagen.se/dokument/GN0928","dokumentstatus_url_xml":"http://data.riksdagen.se/dokumentstatus/GN0928","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1999/2000:28</div>\r\n<div class=\"sidhuvud_datum\">Tisdagen den 16 november</div>\r\n<div class=\"sidhuvud_klockslag\">Kl. 14.00 - 16.13</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>-----------------------------------------------------------------------</pre><pre>1 §  Utökning av antalet extra suppleanter i\r\nlagutskottet</pre><pre>Valberedningen hade på begäran av Socialdemo-\r\nkraternas riksdagsgrupp tillstyrkt att antalet supple-\r\nanter i lagutskottet skulle utökas från 18 till 19.\r\nKammaren medgav denna utökning.</pre><pre>2 §  Val av extra suppleant i lagutskottet</pre><pre>Företogs val av extra suppleant i lagutskottet.</pre><pre>Kammaren valde i enlighet med valberedningens\r\nförslag till</pre><pre>suppleant i lagutskottet\r\nAnders Ygeman (s)</pre><pre>3 §  Aktuell debatt: Den aktuella situationen i\r\nskolan</pre><pre>Anf.  1  BEATRICE ASK (m):\r\nFru talman! Under de senaste månaderna har\r\ntecknen på allvarliga problem i skolan blivit många. I\r\nförra veckan presenterade Skolverket sin rapport\r\nLäget i grundskolan 1999. Den är ovanpå utbild-\r\nningsinspektörernas rapport i vintras och riksdagsre-\r\nvisorernas enhälliga rapport från i våras, belägg för\r\natt många elever inte får eller tillgodogör sig den\r\nutbildning de har rätt till. Över 20 % lämnar skolan\r\nutan ett fullständigt avgångsbetyg. En femtedel av\r\nden unga generationen slås ut på förhand, förmenas i\r\npraktiken reella möjligheter till vidare studier, arbete\r\noch demokratiskt inflytande.\r\nI Skåne har författarinnan Christina Classon efter\r\nen tids arbete i Stenkulaskolan skrivit ett öppet brev\r\ntill ansvariga om sina erfarenheter:\r\nDet är löjligt att tala om undervisning. Större de-\r\nlen av lektionerna går åt till att hålla klassen tyst,\r\nsittande eller inom klassrummet. Eleverna kommer\r\ndroppande en efter en vartefter, och det är svårt att\r\nurskilja någon gräns mellan rast och lektion, början\r\noch slut. Ingen ber om ursäkt för att de kommer för\r\nsent, kanske för att det inte går att urskilja vad de\r\nskulle komma för sent till.\r\nStenkulaskolan i Malmö är inte alla Sveriges\r\nskolor. Enstaka erfarenheter är inte allmängiltiga.\r\nSkolor är olika. Men den samlade redovisning som\r\nSkolverket ger i sin rapport visar att som det är i dag\r\nkan vi inte ha det i grundskolan. Resultaten måste bli\r\nbättre. Sviktande kunskaper och allmän oro är ett hot\r\nmot varje civiliserat samhälle. Det är  ungdomar som\r\nställts utanför eller aldrig utvecklat ett rikt språk eller\r\nfått nödvändig bildning som lättast rekryteras till\r\nextrema rörelser. Det är mot den bakgrunden Mode-\r\nrata samlingspartiets riksdagsgrupp har begärt en\r\naktuell debatt om krisen i skolan.</pre><pre>Anf.  2  Statsrådet INGEGERD WÄRNERS-\r\nSON (s):\r\nFru talman! Låt mig börja med att säga att jag\r\ntycker att det är bra att skol- och utbildningsfrågorna\r\nnu börjar få sin rätta plats högt uppe på den politiska\r\ndagordningen. Det är knappt 14 dagar sedan vi dis-\r\nkuterade skolan en hel dag och kväll här, och vi har\r\nflera interpellationsdebatter framför oss.\r\nMin företrädare Ylva Johansson brukade tala om\r\nden ljusa och den mörka bilden av skolan. Låt mig\r\nbörja med den ljusa.\r\nSverige har en bra skola i jämförelse med många\r\nandra länder. Det visas i internationella rapporter och\r\nvid internationella seminarier. Vi är ledande på\r\nmånga områden som läsförståelse, IT och bemötande\r\nav elever med funktionshinder.\r\nSatsningen på Värdegrundsprojektet har mötts av\r\nstort intresse av bl.a. USA:s utbildningsminister och\r\nav Unesco. I början av december kommer en OECD-\r\nrapport om förskolan i olika länder att presenteras.\r\nJag har fått veta att Sverige där får ett utomordentligt\r\nerkännande. Tyvärr har jag kunnat konstatera att\r\ndessa rapporter ej tas riktigt på allvar i vårt eget land.\r\nDagens debatt ska handla om vad som inte funge-\r\nrar i skolan - och detta är viktigt. Men innan vi startar\r\ndenna debatt är det vår skyldighet som politiker att\r\närligt upplysa om att en mycket klar majoritet av\r\neleverna klarar sig bra och att de trivs i skolan. Ris-\r\nken är annars att medborgarna får en bild av skolan\r\nsom är totalt missvisande. Vi är också skyldiga att ge\r\nsåväl lärare som elever ett erkännande för att de gör\r\nett mycket gott arbete på de flesta håll. Denna upp-\r\nmaning har jag fått av lärare och elever på mina resor\r\n- och den är därmed överlämnad till er.\r\nFru talman! Inget annat land har ett så omfattande\r\nuppföljnings- och resultatsystem som Sverige. Ele-\r\nvernas resultat och personalens och elevernas trivsel\r\när därför väl kända. Således kan vi i dag konstatera\r\natt inte alla elever når de mål som är uppsatta.\r\nVilka är då de elever som börjar i årskurs 1? Vi\r\nvet att en femtedel saknar självförtroende redan när\r\nde börjar skolan. Vi vet att många är skilsmässobarn.\r\nDe har alltså redan genomgått en stor förändring i\r\nlivet. Vi vet att många elever har utländsk bakgrund.\r\nEn stor andel av deras föräldrar är arbetslösa och\r\nsaknar själva det svenska språket. Vi vet att av de\r\nelever som börjar skolan har många olika slags funk-\r\ntionshinder. Vi vet att det i vissa familjer finns en\r\nmamma eller pappa som inte fullt ut klarar av att vara\r\nförälder på grund av egna problem.\r\nEn skola för alla innebär att även dessa elever\r\nmåste mötas och ges en möjlighet att fungera som\r\nmänniska och ges goda kunskaper. För att detta ska\r\nvara möjligt krävs, enligt min mening, att följande tre\r\ndelar blir uppfyllda.\r\nFör det första: Eleverna ska möta en skola som\r\nförmår följa och stödja dem under hela skoltiden -\r\nfrån förskola till dess de lämnar gymnasiet.\r\nFör det andra: De ska ha rätten att utifrån sina be-\r\nhov och förutsättningar få stöd i läs- och skrivutveck-\r\nlingen.\r\nFör det tredje: Den miljö de möter i skolan ska\r\nomfattas av de värderingar läroplanen lyfter fram i\r\nvärdegrunden.\r\nDen första delen i en skola för alla är följande.\r\nDen ska vara en sammanhållen förskola, grundskola\r\noch gymnasium som präglas av gemensam helhetssyn\r\noch samhällssyn.\r\nFörskolan har nu en egen läroplan och är första\r\nsteget i det livslånga lärandet. Därför vill jag att för-\r\nskolan ska bli tillgänglig för alla. Inget barn ska be-\r\nhöva utestängas från förskolan på grund av arbetslös-\r\nhet i familjen, höga avgifter eller andra skäl. Jag vill\r\ndärför införa en allmän förskola för barnets egen\r\nskull.\r\nEn allmän förskola ska ge barn lust att läsa och lä-\r\nra. Det ska vara en förskola med hög pedagogisk\r\nkvalitet, där barnen utvecklar sin förmåga att upp-\r\ntäcka och använda matematik i meningsfulla sam-\r\nmanhang, och där barns skapande förmåga i lek, bild,\r\nrörelse, sång och musik, dans och drama ges stort\r\nutrymme. Genom att tidigt få del av en pedagogisk\r\nverksamhet ökar också möjligheterna att stödja barns\r\nspråkutveckling till stöd för det fortsatta arbetet i\r\ngrundskolan.\r\nSå till grundskolan. Kommunen och skolan har ett\r\nstort ansvar för att följa upp de elever som riskerar att\r\ninte nå målen. Det är oerhört viktigt att göra denna\r\nuppföljning och dra denna lärdom för att misstagen ej\r\nska upprepas. Skolan har som utvärderingsinstrument\r\ndiagnostiska prov, test, nationella prov, skolverksrap-\r\nporter m.m. Det är angeläget att dessa är av god kva-\r\nlitet och att de därmed kan medverka till att stärka\r\nden nationella likvärdigheten. Jag vill dock under-\r\nstryka att det inte är antalet prov eller tester som är\r\ndet viktiga utan vad som sker efter det att resultatet är\r\nframtaget.\r\nSkolverkets utbildningsinspektörer konstaterar\r\nbrister i användningen av såväl tester som åt-\r\ngärdsprogram. Det saknas en koppling mellan tester-\r\nna och de pedagogiska strategier som skolorna behö-\r\nver utarbeta.\r\nFör att nå en bättre måluppfyllelse inom grund-\r\nskolan genomför vi, eller ska vi genomföra, följande\r\nåtgärder.\r\nSkolverkets Kvalitetsgranskningsnämnd har getts\r\ni uppdrag att granska likvärdigheten i betygssättning,\r\nvidare kommunernas ansvar för helheten i utbildning-\r\nen med betoning på övergångar och skolbyten. För att\r\nstödja lärarnas bedömning och betygssättning har\r\nSkolverket fått i uppdrag att utveckla en provbank\r\nmed nationella prov. För att ge kommunerna bättre\r\nförutsättningar att uppfylla målen avsätts 500 miljo-\r\nner kronor för bl.a. kompetensutveckling för lärare\r\ninom en rad strategiska områden.\r\n220 miljoner har avsatts varje år i tre år till sär-\r\nskilda utbildningsinsatser i storstadsregionerna. För\r\når 2000 föreslås ytterligare 45 miljoner t.ex. till läx-\r\nstöd. Vi inleder en försöksverksamhet med avreglerad\r\ntimplan för att därmed öka möjligheterna för skolan\r\natt själv avgöra hur skolans mål ska nås.\r\nSå går jag över till gymnasiet. Gymnasieskolan\r\ngenomgår just nu en revision där programmål, inrikt-\r\nningar och kursplaner moderniseras och där ett nytt\r\ntekniskt program införs. Den gymnasieskola som\r\ninfördes under Beatrice Asks tid som skolminister\r\nmoderniseras nu för att ge eleverna större valfrihet\r\nmen också för att ge programmen tydligare struktur;\r\nallt i syfte att få en gymnasieskola för alla - inte bara\r\ndet stora flertalet. För att understryka det senare ge-\r\nnomför vi också ett stort antal förändringar som stär-\r\nker elevernas rätt till stöd under skoltiden, t.ex. fler\r\ntimmar inom yrkesprogrammen, åtgärdsprogram och\r\nspeciella program inom det individuella programmet.\r\nI den sammanhållna gymnasieskolan ska alla\r\nungdomar ges likvärdiga förutsättningar att välja\r\nutbildning efter sin förmåga och sina personliga\r\ndrömmar. Gymnasieskolan ska inte innehålla åter-\r\nvändsgränder med utbildningar som inte ger en grund\r\nför nya steg i det livslånga lärandet.\r\nFör att nå en bättre måluppfyllelse föreslår vi bl.a.\r\nkompetensutveckling av lärare inom olika områden,\r\nen samverkansgrupp mellan skola och arbetsliv för att\r\ndiskutera yrkesutbildning, APU, lärlingsutbildning\r\nm.m. Obligatoriska nationella prov i matematik,\r\nsvenska och engelska är under utveckling. Jag har\r\nockså i utvecklingsplanen aviserat en utredning om\r\ngymnasieskolans framtida struktur, och jag välkom-\r\nnar samtliga partier att komma med konkreta förslag\r\noch delta i diskussionen om gymnasieskolans framtid.\r\nDen andra delen i en skola för alla är rätten att lä-\r\nra sig läsa och skriva. Alla barn har rätt att få tillägna\r\nsig ett språk. Alla elever ska lämna grundskolan med\r\nen god grund i läsning och skrivning. Att läsa och\r\nskriva är en rättighet och ett krav för att kunna aktivt\r\nverka i ett demokratiskt samhälle. Det är skolans\r\nfrämsta uppgift att se till att ingen lämnar grundsko-\r\nlan utan dessa kunskaper.\r\nBarns språkutveckling ska stimuleras genom att\r\nderas intresse för läsning och skrivning tidigt väcks i\r\nförskolan. Grundskolan ska följa barns språk- och\r\nläsutveckling och möta med utvecklingsinsatser när\r\ndetta behövs. Den slogan som myntades på 1970-talet\r\natt varje lärare är en svensklärare har i högsta grad\r\nrelevans fortfarande.\r\nKunskapen om dyslexi har ökat de senaste åren.\r\nMånga skolor har satsat på utbildning om detta till\r\npersonalen. Det behövs dock ytterligare insatser.\r\nSkolor där läsning av skönlitteratur har fått stort ut-\r\nrymme har också visat bättre resultat än andra. Vi\r\nbehöver mer kompetensutveckling till lärare, vi be-\r\nhöver mer forskning om elever med funktionshinder\r\noch vi behöver utveckla skolbibliotekens pedagogiska\r\nroll i skolan, och detta ämnar vi också göra.\r\nDen tredje delen i en skola för alla är värdegrun-\r\nden. Skolan ska främja förståelse för andra människor\r\noch förmåga till inlevelse. Omsorg om den enskildes\r\nvälbefinnande och utveckling ska prägla verksamhe-\r\nten. Vid mobbning eller trakasserier har de som ar-\r\nbetar i skolan en skyldighet att gripa in. Inget barn\r\nska behöva få sin uppväxt förstörd för att vuxna inte\r\nvågade gripa in.\r\nDet är med stor glädje jag har erfarit all positiv\r\nrespons på värdegrundsåret. I många skolor pågår nu\r\nett intensivt arbete med att på olika sätt genomföra\r\nläroplanens intentioner. Här vill jag också understry-\r\nka vikten av samarbete med föräldrarna. Sjuåringen\r\nsom kommer till skolan och viftar med en kniv eller\r\nkallar läraren vid könsord har inte lärt sig detta i sko-\r\nlan.\r\nSkolan kan aldrig ta över ansvaret från föräldrar-\r\nna. Det är de som har ansvaret för att ge sina barn\r\nnormer för hur man är tillsammans med andra. Sko-\r\nlan kan och ska däremot arbeta tillsammans med\r\nföräldrarna kring värdegrundsfrågor. Erfarenheterna\r\nvisar att det är då vi når bäst resultat; när skolan och\r\nomvärlden tar vara på varandras resurser och när\r\neleverna blir delaktiga i formandet av skolans gemen-\r\nsamma regler.\r\nFru talman! Jag har redovisat några konkreta för-\r\nslag på hur vi tänker utveckla skolan, och jag ser fram\r\nemot att lyssna på övriga partiers förslag.</pre><pre>Anf.  3  BEATRICE ASK (m):\r\nFru talman! Skolministern pratar om en skola för\r\nalla, och det är väl vad vi vill ha - det är inget fel på\r\nden ambitionen - men vi är väldigt långt från målet.\r\nJag ska hålla mig till grundskolan, som berörs i\r\ndet underlag som vi i dag har att diskutera kring och\r\nsom vi har begärt en debatt om, nämligen Skolverkets\r\nrapport om läget.\r\n20 % av de elever som lämnade grundskolan i vå-\r\nras fick inte ett fullständigt avgångsbetyg. Det är var\r\nfemte elev! Skolverket kallar det här för en allvarlig\r\nmotgång för skolan och skolsystemet, och man säger\r\natt det faktum att mellan 3 % och 4 % inte lär sig läsa\r\noch skriva ordentligt är oacceptabelt. Jag vill påstå att\r\ndet är ett hot mot gemenskap och sammanhållning\r\nmänniskor emellan. Dålig utbildning och kunskap-\r\nsklyftor skapar grogrund för konflikter, missförstånd\r\noch utanförskap, och det var ju ingen händelse som\r\ngjorde att Hitler på sin tid gjorde vad han kunde för\r\natt misskreditera lärarna.\r\nSkolverket redovisar den nationella och den gene-\r\nrella bilden. I verkligheten når många, och det påpe-\r\nkar skolministern, kunskapsmålen. Men många gör\r\ndet ju inte, och siffrorna är mycket värre i vissa sko-\r\nlor och områden. Klyftorna växer. I Malmös olika\r\nstadsdelar i våras gick mellan 68 % och 11 % ur sko-\r\nlan med Icke godkänd i minst ett ämne. Grundskolans\r\nresultat för elever med invandrarbakgrund är ännu\r\nmer skrämmande. Vårterminen 1999 fick var tredje\r\ninvandrarelev betyget Icke godkänd i svenska 2.\r\nSkolverkets rapporter visar att 43 % av de elever som\r\nhar invandrarbakgrund inte har fullföljt sina gymnasi-\r\nestudier inom fyra år, och avhoppen ökar. Vi måste\r\nsöka svaren på vad som ska göras i grundskolan.\r\nI dagens Svenska dagbladet hänvisar Ingegerd\r\nWärnersson till Perssonpengarna, men det gör uppen-\r\nbart mindre nytta, för de har ju skickats ut ett par\r\nomgångar, och vi vet att det här inte främst är en\r\nresursfråga. Det handlar om hur man koncentrerar sig\r\noch den professionalitet som skolan har.\r\nSkolministern talar också om nödvändigheten av\r\nmaxtaxa och allmän förskola. Men maxtaxan kostar\r\nlika mycket som all undervisning under ett år. Bara\r\nskillnaden mellan vad staten är beredd att ge kommu-\r\nnerna och vad reformen kommer att kosta utgör kost-\r\nnaden för undervisningen under en hel termin. Visst;\r\nsom förälder kan jag få lägre taxa till dagis, men till\r\npriset av att jag kanske får undervisa barnet själv en\r\nhel termin. Det är i skolan det sparas, och det har\r\nsparats och sparats och dragits ned, och det har varit\r\nett bekymmer. Ett och annat projektbidrag löser inte\r\ndetta problem.\r\nVi moderater menar att orsakerna till sviktande\r\nresultat är många och komplexa. Men ett tecken tyder\r\npå att skolans professionalitet håller på att undergrä-\r\nvas. Svårigheten att rekrytera och behålla väl utbilda-\r\nde lärare är ett bokstavligt exempel på det här pro-\r\nblemet, men det finns också annat.\r\nI Skolverkets rapport kan man läsa att många\r\nskolor i dag har bristande kunskaper om de egna\r\nelevernas resultat. Man vet alltså inte vad eleverna lär\r\nsig. Många saknar systematik i bevakningen av ele-\r\nvernas prestationer. Det är ingen ordning på hur man\r\nska arbeta för att kontinuerligt följa upp skolans in-\r\nsatser. Kan det bli mindre professionellt?\r\nVi moderater menar att det här är en effekt av\r\nflumskolan. Man kan ifrågasätta betyg och betygs-\r\nsättning på goda grunder, men betyg innebär i alla fall\r\natt lärare och därmed skolan som helhet kontinuerligt\r\ntvingas mäta resultat mot givna mål. Det är bra, och\r\ndet borde ske långt tidigare än i årskurs 8. Särskilt\r\nviktigt är det ju med alla former av uppföljning för\r\nelever som halkar efter. Man behöver väckarklockor\r\ntidigt.\r\nEtt och annat kommer det nu besked om att man\r\nkanske ska göra, men hittills har politiken gått åt fel\r\nhåll. De obligatoriska nationella proven har ju avskaf-\r\nfats av socialdemokraterna. Bara 65 % av kommu-\r\nnerna genomför dem. Den första betygssättningen har\r\nsenarelagts. Kraven på lärares kunskaper i svenska\r\nhar nyligen sänkts och skolans viktiga roll som sti-\r\nmulerande miljö för språkutvecklingen undergrävs\r\ndärmed.\r\nÄven staten har blivit flummig som garant för den\r\nlikvärdiga skolan. Skolorna är i dag skyldiga att rap-\r\nportera i vilken grad eleverna faktiskt lär sig det de\r\nska. Redovisningen ska berätta vad skolorna tänker\r\ngöra åt eventuella brister, och det är naturligtvis vik-\r\ntigt. Men de flesta kommuner slarvar. Skolverket\r\nkonstaterar att mer än 80 % inte har lämnat någon\r\nkvalitetsredovisning alls. Kommunerna ägnar sig åt\r\ncivil olydnad när det gäller skolan.\r\nJag håller med skolrådet på Skolverket som här-\r\nomdagen sade att det behövs mer handfasta åtgärder\r\nmot kommuner som inte sköter sitt ansvar för skolan.\r\nHan ansåg att Skolverket, som kan stänga dåliga\r\nfriskolor, måste få motsvarande sanktionsmöjligheter\r\nmot kommunala skolor. Det håller jag med om. Dåli-\r\nga skolor ska stängas. Eleverna ska gå i bra skolor. Vi\r\nmåste få en ordning som gör att inte nya elever stop-\r\npas in i en obligatorisk skola som inte fungerar. Vi\r\nmåste se till att varje barn får den skola och den ut-\r\nbildning som det har rätt till.\r\nMin fråga till skolministern och regeringen är om\r\nman är beredd att äntligen ge Skolverket möjlighet att\r\nstänga dåliga skolor. Det är förmodligen först då som\r\nkommunerna förstår allvaret och ansvaret i den upp-\r\ngift som de fått sig tilldelad.\r\n(Applåder)</pre><pre>Anf.  4  KALLE LARSSON (v):\r\nFru talman! Ett vanligt sätt att inleda en sådan här\r\ndebatt är att tacka det parti som har begärt debatten\r\nför att det gjort det. Men eftersom det inte ligger för\r\nmig att tacka moderater för egentligen någonting\r\nnöjer jag mig med att bara konstatera att det är bra.\r\nFör även om alla menar det de säger, att skolan är\r\nviktig, att vi ska satsa mer på skolan, att det är en\r\ninvestering i framtiden som vi talade om i valrörel-\r\nsen, är skillnaderna mellan högerns och Vänsterns\r\nsyn på skolan större än likheterna. Och det är förstås\r\nnaturligt, vi företräder helt olika samhällsintressen.\r\nFru talman! Nog är det ändå lite förvånande att\r\ndet just är moderaterna som begärt den här debatten.\r\nPå flera områden är det ju de problem som grundades\r\nunder deras tid vid makten som i dag hotar den jämli-\r\nka skolan. Det var när Carl Bildt tillsammans med\r\nsina tre väpnare innehade regeringsmakten som\r\nkommunernas ekonomi raserades och många skolor\r\ndrabbades av kraftiga nedskärningar. Och hur trovär-\r\ndigt är det egentligen att, som Beatrice Ask i dag,\r\nömma om skolan och samtidigt vilja sänka skatten så\r\nfort man kommer åt? Nej, vi låter oss inte förföras av\r\nBeatrice Ask i dag. Pratet från moderaternas sida om\r\natt de vill skapa \"Europas bästa skola\" är bara just\r\ndet: Prat, tomt prat, tomt prat i ett försök att dölja att\r\nman egentligen företräder sina egna intressen. Hö-\r\ngerns ideologi går ut på att var och en står sig själv\r\nnärmast, och näst därefter kommer de egna barnen.\r\nDärefter ingenting, sedan ingenting, sedan grannarna\r\ni kvarteret och så återigen ingenting.\r\nHögern skapar en skola för några. Vänstern vill\r\nskapa en skola för alla.\r\nFru talman! En av de största utmaningarna mot\r\nden jämlika skolan är den snabba framväxten av s.k.\r\nfristående skolor. Jag har i och för sig aldrig riktigt\r\nbegripit varför de kallas fristående skolor, men för\r\nklarhets skull ska jag i den här debatten använda\r\nnyspråket och kalla de skolor som inte drivs gemen-\r\nsamt för fristående skolor. Vi kan låtsas att det bety-\r\nder att de är fristående från demokratiskt inflytande.\r\nDet går fort nu. För varje termin ansöker alltfler\r\nom att få starta fristående skolor. Sedan 1992 har\r\nantalet fristående skolor ökat med 450 %. I Stock-\r\nholm går 8 % av eleverna i fristående skolor och i\r\nSollentuna 15 % av grundskoleeleverna i fristående\r\ngrundskolor. Och från att ha varit antingen rena driv-\r\nhus för överklassen som riksinternaten eller perifera\r\npedagogiska försök utmanas den jämlika skolan i dag\r\nav fristående skolor på bred front.\r\nMan kan betrakta detta på många olika sätt. Man\r\nkan se det som ett misslyckande för den gemensam-\r\nma skolan. För Vänsterpartiet är det uppenbart att\r\nskolan i mycket stora delar inte fungerar som den ska.\r\nDet krävs ökade resurser - mer pengar helt enkelt -\r\nför att man ska kunna anställa fler lärare och minska\r\nklasstorlekarna och ge rätt stöd- och hemspråksun-\r\ndervisning osv. Det krävs ett utökat elevinflytande,\r\noch det krävs en undervisning som bättre än i dag\r\nutgår från elevernas erfarenheter och som ger verktyg\r\nför kritiskt tänkande och en helhetssyn. Men explo-\r\nsionen av fristående skolor i Sverige gynnar inte\r\nSveriges elever - snarare tvärtom. För när de föräld-\r\nrar som har tillräckligt kulturellt kapital väljer en\r\nfristående skola åt sina barn lämnas majoriteten kvar i\r\nde gemensamma. Samma sak gäller när en del väljer\r\nsin egen etniska eller religiösa inriktning. Segregatio-\r\nnen - åtskillnaden, uppdelningen - i samhället ökar.\r\nVänstern säger: Solidaritet och likvärdighet är\r\nstyrka.\r\nHögern säger: Rädda sig den som kan.\r\nVänstern ser en skola av god kvalitet för alla som\r\nen av demokratins viktigaste hörnstenar. Skolan ska\r\nvara en mötesplats för alla barn och unga, oavsett\r\nklass, kön och etnisk bakgrund. Vår principiella upp-\r\nfattning är därför att skolväsendet ska styras demo-\r\nkratiskt av hela samhället, och vi är starkt kritiska till\r\nframväxten av fristående skolor. Många av de skolor\r\nsom nu söker tillstånd är också att uppfatta som\r\nvinstdrivande företag, exempelvis Bureägda Vittra\r\noch Kunskapsskolan. Skolan håller på att förvandlas\r\ntill en marknad. Det ska kunna tjänas pengar på bar-\r\nnens skolgång.\r\nMot den bakgrunden vill jag passa på att ställa\r\nnågra frågor till skolministern.\r\nSkolministern har tidigare uttalat tveksamhet inför\r\nskolor som drivs i vinstintresse. Vänsterpartiet har\r\nföreslagit att alla vinster som skapas i en fristående\r\nskola måste återinvesteras i skolan för att förhindra\r\njust detta. Delar skolministern den uppfattningen?\r\nI dag ställer lagstiftningen lägre krav på lärarnas\r\nutbildning i de fristående skolorna än i de kommuna-\r\nla. Vänsterpartiet har krävt en ändring i skollagen.\r\nVad anser skolministern om det?\r\nI dag kan enda skillnaden mellan en fristående\r\nskola och en kommunal vara själva driftsformen. Det\r\ngör att många allmänna fristående skolor startas,\r\nvilket försvårar kommunernas planering av skolverk-\r\nsamheten och ofta också deras ekonomi. Vänsterpar-\r\ntiet föreslår att en fristående skola ska kunna godkän-\r\nnas av Skolverket bara om den har en pedagogisk\r\nprofil som innebär ett kvalitativt tillskott till skolvä-\r\nsendet i kommunen. Är ministern beredd att ställa\r\nupp på det?\r\nFru talman! Även om högern - i sin iver att få ra-\r\nsera allt vad arbetarrörelsen byggt upp av välfärd och\r\nutbildningspolitik - svartmålar den kommunala sko-\r\nlan allt vad man kan, betyder det inte att det är rätt.\r\nLåt oss mot högerns \"rädda-sig-den-som-kan-linje\"\r\nställa det som från början och alltjämt är det svar som\r\nden överväldigande majoriteten av Sveriges elever\r\nfaktiskt tjänar på: En gemensam skola av god kvalitet\r\nför alla.</pre><pre>Anf.  5  YVONNE ANDERSSON (kd):\r\nFru talman! Återigen en rapport om krisen i sko-\r\nlan. Den visar hur den institution som ska rusta det\r\nuppväxande släktet i kunskap och mognad fullgör sitt\r\nuppdrag. Skolan är inte till belåtenhet.\r\nOm arbetare på Saab målar flygplanen vita när\r\nbeställningen är svarta vidtas omedelbara åtgärder,\r\nsom de flesta känner till.\r\nSkollagen säger att eleverna ska genomgå en har-\r\nmonisk utveckling i skolan, det är beställningen. Men\r\nmånga elever är olyckliga. De varken mognar i har-\r\nmoni eller tillägnar sig erforderliga kunskaper. Åt-\r\ngärder måste vidtas.\r\nDet är dags att bryta den onda cirkeln och mål-\r\nmedvetet förändra svensk skola. Förändringar krävs\r\nenligt rapporten på minst tre områden, och de rör alla\r\neleverna.\r\nDet första problemet handlar om att alltför många\r\nelever lämnar skolan utan tillräckliga kunskaper.\r\nSkolans problem är dock i första hand inte bristen på\r\nkunskap. Det är en konsekvens av att andra problem\r\ninte har lösts. Sverige ligger internationellt sett högt\r\nnär det gäller kunskap i kärnämnena. Men det kan vi\r\ninte nöja oss med så länge många elever inte når\r\nbetyget Godkänd.\r\nEnligt rapporten är variationen mellan kommu-\r\nnerna stor, en variation på uppemot 20 %. Det kan\r\ninte bero på att eleverna är mer begåvade i vissa\r\nkommuner än andra eller att lärarna inte har förmåga\r\natt sätta rätt betyg. Det kan däremot bero på att skolan\r\nfungerar olika i olika kommuner. Skolan har olika\r\nstatus, lärare har olika möjligheter att själva avgöra\r\nhur elevers behov bäst kan mötas och föräldrar olika\r\nmöjlighet till inflytande etc. Det är mer flexibelt i\r\nvissa kommuner. Skolverket skriver på s. 47: Varje\r\nelev bör betraktas som unik och dess behov lösas på\r\ndet sätt som är bäst för eleven. Formen för en sådan\r\nlösning kan och måste kunna variera.\r\nDe problem som Skolverket visar på i rapporten\r\nhar sin grund i en kollektivistisk princip; alla ska lära\r\nsig ungefär lika mycket på ungefär samma sätt och på\r\nungefär samma tid och ungefär vid samma tillfälle i\r\nlivet. Men elever är inte ett kollektiv. De är många\r\nenskilda personligheter och var och en har sina be-\r\ngåvningar, intressen och därmed sitt eget behov.\r\nSjukvården behandlar inte lårbensbrott på samma sätt\r\nsom njursten. Inte heller kan man låta elever som har\r\nen typ av behov lära på samma sätt som andra som\r\nhar behov av en helt annan träning. Ett flexibelt sys-\r\ntem är en förutsättning för att möta elevers olika\r\nbehov.\r\nSkolverket skriver vidare på s. 12: \"Familjen är\r\nviktig för barn och unga. Det är problem i familjen\r\nsom vid sidan av mobbning är det vanligaste temat\r\nnär barn talar om svårigheter i livet.\"\r\nDet är bra att Skolverket nu uttalar värdet av fa-\r\nmiljen. Den har under lång tid nonchalerats. Familjer\r\när olika, och de kan möta barnens behov och skolan\r\nska stödja dem. Varje barn har rätt till någon som tar\r\npå sig ansvaret för dess fostran. Föräldrar och vuxna\r\nmåste ta sig tid för barnets bästa.\r\nFostran, uppförande, ordning och reda är begrepp\r\nsom hör ihop med lärande. Därför måste vi möta\r\ngrundproblematiken och återuppta arbetet med att\r\nskapa en god lärandemiljö. Då kommer också elever-\r\nna att lära sig såväl kunskaper som hur man ska upp-\r\nföra sig mot varandra.\r\nMobbningen är en konsekvens av att värdegrun-\r\nden inte har tagits på allvar och bearbetats av lärare\r\noch elever samt efterlevts i det dagliga livet. Mellan\r\n50 000 och 100 000 barn mår inte bra i skolan.\r\nDet räcker inte med social kompetens för att för-\r\nhindra mobbning i skolan. Det krävs innehållslig\r\nkunskap om värdegrunden tillsammans med värde-\r\nringar och attityder. Mobbning kan aldrig accepteras i\r\nnågon form. Alla barn ska ha rätt till en kvalitetssäk-\r\nring i skolan som innebär att de ska vara trygga i en\r\npositiv miljö. Därför är det praktiska arbetet med en\r\ntydlig värdegrund som utgår från den 2000 år gamla\r\ngyllene regeln en alldeles utmärkt medicin mot\r\nmobbning.\r\nFru talman! Krisen i svensk skola måste mötas\r\nmed systemförändring. Den måste mötas med flexi-\r\nbilitet och med att frigöra lärare från de tvång som\r\nbinder dem i dagens system och som i förlängningen\r\nförhindrar elever att uppleva lusten att lära. Lärarna\r\nmåste få bestämma hur de ska arbeta för att eleverna\r\nska utvecklas.\r\nLusten att lära finns i en god, trygg arbetsmiljö.\r\nDen åstadkoms genom att ha rent och ordnat omkring\r\nsig, men också genom att i det vardagliga livet prakti-\r\nsera de värden som ligger till grund för vår kultur.\r\nSom alla rikets lagar ska också skollagen följas.\r\nNär rapport efter rapport visar att lagen inte följs\r\nmåste åtgärder vidtas. Grundproblemet måste angri-\r\npas en gång för alla.\r\nElever ska var och en ha rätt till en harmonisk ut-\r\nveckling.</pre><pre>Anf.  6  SOFIA JONSSON (c):\r\nFru talman! Det var för två veckor sedan som vi\r\nfick möjlighet att läsa Skolverkets rapport, och det\r\nvar en skrämmande läsning. Var femte elev i grund-\r\nskolan gick ut utan fullständiga betyg. Var tionde\r\nelev blev godkänd i svenska, engelska eller matema-\r\ntik.\r\nFram till i dag har skolministern avstått från att\r\nkommentera rapporten i olika medier. Det är ju ing-\r\nenting nytt, har det sagts. Visst är det så, det är ing-\r\nenting nytt som har presenterats. Skolverket bekräftar\r\nju bara den bild som vi dagligen får i kontakten med\r\nlärare, skolledningar, föräldrar och elever.\r\nUnder de senaste åren har jag besökt många sko-\r\nlor runtom i landet, och jag har träffat dem alla, lärar-\r\nna som har bränts ut för att de har för dålig ekonomi\r\natt handha. Man mäktar inte med de ständigt höjda\r\nkraven och minskade resurserna. Föräldrarna läser\r\ninte bara larmrapporter utan de ser hur deras barn far\r\nilla i skolan. Många elever har inte ens drömmar om\r\nframtiden. Det är dessa människor som siffrorna\r\nhandlar om. Statistik handlar inte bara om abstrakta\r\nsiffror, utan det handlar om tiotusentals verkliga\r\nmänniskor, elever, föräldrar och lärare.\r\nDet är just för att rapporten inte är ny som den bör\r\ndiskuteras och kommenteras ännu mer, och detta ska\r\nleda till handling. Genom att rapporten inte blir\r\nkommenterad och diskuterad blir man medskyldig.\r\nMan blir delaktig i ansvaret för att situationen fortgår\r\nutan att någonting händer.\r\nFör ett år sedan, vid riksdagsvalet, såg vi samma\r\nstatistik. Partierna slogs om att ha den bästa skolpoli-\r\ntiken och om att ta fram förslag som skulle vända\r\ntrenden. Inte minst socialdemokraterna upprepade\r\nmantrat om vård, skola och omsorg i alla samman-\r\nhang. Ingen kunde ju ta miste på att krishanteringen\r\nnu var över. Någonting skulle göras åt skolans situa-\r\ntion, och det var ett tungt ansvar som man tog på sig.\r\nFru talman! Men så har det inte blivit. Trots alla\r\nlöften, trots att statistiken visat att situationen i det\r\nnärmaste förvärrats och trots att det har funnits\r\nmängder av förslag till riksdagen om vad som borde\r\ngöras har ingenting hänt.\r\nInte ett enda förslag som skulle vända trenden i\r\ngrundskolan har presenterats från regeringens sida.\r\nDet är därför som det är så tråkigt att i dag läsa skol-\r\nministerns debattartikel där hon säger att hon med\r\nglädje och stolthet diskuterar i dagens debatt. I arti-\r\nkeln diskuteras också skolans kris, men helhetssynen\r\noch förslagen saknas fortfarande.\r\nFör ett år sedan krävde Centerpartiet en tydlig\r\nplan för att man skulle komma till rätta med grund-\r\nskolans problem. Vi har precis samma krav i dag. Vi\r\nmåste tillbaka till skolans rötter, att ge kunskaper för\r\nlivet. Det är bara genom att ha en skola som ger alla\r\nmöjlighet att vinna kunskaper som verklig social\r\nutjämning kan uppnås.\r\nLåt mig snabbt ta upp några exempel på vad\r\nCenterpartiet anser måste göras nu.\r\nKunskapen ska sättas i centrum genom att kun-\r\nskaper, inte tiden, avgör när skolgången är avslutad.\r\nVarje elev ska få den tid och de individuella insatser\r\nsom krävs för att bli godkänd. Det är inte fråga om att\r\nsitta kvar ett år eller två för svaga elever, utan om att\r\nman kontinuerligt ska anpassa undervisningen efter\r\neleven. Ett sådant synsätt borde naturligtvis vara\r\nutgångspunkten för en ny skollag, men inte. Det är\r\nkännetecknande att regeringen har lyckats skriva\r\ndirektiven till dem som ska se över skollagen utan att\r\növer huvud taget nämna frågan om elevernas kunska-\r\nper.\r\nFokus måste sättas på de viktigaste kunskaperna\r\nsåsom svenska engelska och matematik, de ämnen\r\nsom är en förutsättning för allt fortsatt lärande. Redan\r\ntidigt måste vi uppmärksamma de risker och de pro-\r\nblem som senare kan uppstå genom diagnostiska prov\r\noch tidig diagnostisering. Man kan tycka att detta\r\nkostar mycket pengar i nuläget, att lära elever att läsa,\r\nskriva och räkna, men det är ju småsummor jämfört\r\nmed kostnaden för dem som inte lär sig detta.\r\nI stället för att tala om det som är skolans verkliga\r\nproblem har skolministern börjat prata om någonting\r\nsom hon kallar för social kompetens. Visst är det\r\nviktigt, men när blev någon en bättre människa ge-\r\nnom att teoretisera kring hur människan borde vara?\r\nÄr det inte en smula sent att engagera sig i social\r\nkompetens när eleverna är i gymnasieåldrarna? Och\r\nvad kommer att hända med dem som får betyget Icke\r\ngodkänd i social kompetens?\r\nSocial kompetens - att kunna uppföra sig och visa\r\nrespekt - borde vara en naturlig del av skolans vardag\r\ni stället för att hänvisas till ett eget ämne, av tvivel-\r\naktigt värde dessutom. Men det måste ske i klass-\r\nrummens vardag så att lärarna får tillfälle att vara\r\nlärare och förmedla kunskaper.\r\nLärarrollen måste uppvärderas, har det sagts av\r\nmånga, och det är riktigt. Det handlar givetvis om\r\nlönerna, men det handlar också om att lärarna måste\r\nkunna göra karriär som lärare. Specialisttjänster bör\r\ninrättas och forskning ska kunna bedrivas på deltid.\r\nFru talman! Jag är den första att beklaga att vi\r\nmåste ha en sådan här debatt. Det betyder att riksdag\r\noch regering har misslyckats med att vända trenden.\r\nDet är inte bara ett misslyckande, utan det har gjorts\r\ntiotusentals misslyckande varje år och det handlar om\r\ntiotusentals krossade drömmar och förhoppningar.\r\nJag är ändå optimist. Jag ser att kraften att vända\r\ntrenden finns i skolan och hos alla dem som bryr sig.\r\nMen de är beroende av att riksdag och regering tyd-\r\nligt pekar ut färdriktningen och talar om vart vi ska gå\r\noch vågar tala om vad som är viktigt för skolan.\r\nSkolan har kämpat länge nog. Nu krävs det besked\r\noch konkreta åtgärder, inte lösa samtal och avvaktan.</pre><pre>Anf.  7  ULF NILSSON (fp):\r\nFru talman! Det är naturligtvis ett tecken på kris i\r\ngymnasieskolan att flera av eleverna misslyckas. Det\r\när alltfler, omkring en tredjedel, som inte går ut med\r\nriktig gymnasiekompetens. Men det är naturligtvis\r\nockså ett tecken på kris i grundskolan att så många\r\ngår vidare till gymnasiet utan tillräckliga kunskaper.\r\nEn elev blir inte hjälpt genom att skickas vidare till en\r\nutbildning som han eller hon inte klarar av. Att vara\r\nsnäll och ge elever godkänt fast de inte har kunskaper\r\när i verkligheten att strunta i eleverna. När skolan\r\nsätter godkänt betyg på en elev som i verkligheten\r\ninte har kunskaperna lurar man den eleven på det\r\nextra stöd som skolan ska ge. Därför måste kraven på\r\nvilka kunskaper som krävs för att gå vidare till högre\r\nnivå vara tydliga.\r\nFru talman! Skolministern och vi alla här är över-\r\nens om att elever ska ha rätt att få den hjälp de behö-\r\nver i skolan, men i dag har de inte den rätten.\r\nEn aktuell skrivundersökning, som presenterades i\r\nförra veckan i Stockholm, kompletterar bilden av den\r\nskolrapport vi har talat om. Det var skrivforskaren\r\nBirgitta Allard som gjorde den, och den avslöjar att\r\nskolan blundar för att elever behöver hjälp. Trots att\r\nhon i undersökningen utgår från låga krav på skriv-\r\nförmåga konstaterar hon att 13 % av avgångseleverna\r\ni nian skriver med korta, osammanhängande satser\r\noch fattigt ordförråd. Andra läsförståelseundersök-\r\nningar har kommit till slutsatsen att var femte av-\r\ngångselev saknar förmåga att läsa en vanlig tidnings-\r\ntext.\r\nEnligt den gamla betygsstatistiken de senaste åren\r\när det ungefär 4 % av eleverna som får underkänt\r\neller icke godkänt i svenska, engelska eller matema-\r\ntik. Men hur kan det då komma sig att ungefär en\r\ntredjedel sedan inte klarar att gå genom gymnasiet?\r\nStockholmsundersökningen med flera undersök-\r\nningar visar att betygsstatistiken döljer verkliga för-\r\nhållanden. En viktig första uppgift borde nu vara att\r\nundersöka hur betygen på olika håll i landet motsva-\r\nrar de krav som betygskriterierna anger. Det finns\r\nredan i dag obligatoriska ämnesprov i skolan som\r\nskulle kunna användas, men i verkligheten är bort-\r\nfallet stort och proven är obligatoriska bara i nian.\r\nJag ställde i våras en interpellation till skolminis-\r\ntern och frågade om hon ville ge Skolverket ett upp-\r\ndrag att undersöka hur betygen motsvarar läroplanens\r\nkrav i grundskolan, men hon ansåg inte att det behöv-\r\ndes. Hon ansåg inte heller att de nationella proven\r\nbehövde stramas upp. Jag är av helt motsatt uppfatt-\r\nning. Jag tycker att man skulle ha ett obligatoriskt\r\nläsprov redan i trean för att ta reda på vilka barn som\r\nbehöver mera stöd. Det vore mänskligare och billiga-\r\nre att lära barnen läsa när de är små än när de går i\r\ngymnasiet.\r\nSkolministern har talat om att införa ett nytt ämne,\r\nsocial kompetens, i skolan. Min direkta fråga till\r\nskolministern är om hon verkligen tycker att skolan i\r\ndag behöver ett nytt kärnämne med betyg och hur det\r\ni så fall kommer att påverka tiden för andra ämnen,\r\nsärskilt den grundläggande träningen i att läsa, skriva\r\noch räkna.\r\nFru talman! Skolans viktigaste resurs är lärarna.\r\nTycker man på allvar att skolan är viktig måste man\r\nvisa att lärarna är viktiga. På dem ställs inte bara\r\nkravet att de ska ha mycket goda kunskaper, utan\r\nockså kravet att de ska vara goda pedagoger. Sam-\r\nhället har värderat lärarnas insatser alldeles för lågt\r\nunder många år. Svenska lärare har de näst sämsta\r\nlönerna i Europa. Om några år kommer det att saknas\r\n21 000 lärare, enligt Kommunförbundet. Alltfler\r\nplatser på lärarutbildningarna gapar tomma, och allt-\r\nfler lärare är tveksamma till att fortsätta i yrket.\r\nLärarna måste ha flera karriärmöjligheter än att bli\r\nrektor, t.ex. mentorskap för yngre lärare, institutions-\r\nföreståndare eller pedagogisk ledare. En särskild\r\nlärarlegitimation skulle ge ett tydligt budskap till\r\nsamhället att läraryrket är viktigt och kräver något\r\nsärskilt. Lärarlegitimationen skulle utfärdas efter\r\ngodkänd utbildning och praktik och skulle också\r\nkunna dras in vid uppenbara fall av misskötsel. En\r\nlärarlegitimation skulle göra det svårare för kommu-\r\nner att spara pengar genom att anställa outbildade\r\nlärare.\r\nFru talman! Folkpartiet har länge sagt att skolan\r\nska ställa högre krav på ordning och reda i skolan, att\r\nnärvaroplikt ska råda även i gymnasiet och att krav på\r\nantimobbningsprogram ska ställas på alla skolor.\r\nRiksdagen har avslagit flera motioner om kamp mot\r\nmobbning och om skolans skyldighet att anmäla brott\r\nsom ska polisanmälas. Jag beklagar att regeringen\r\ninte markerar en större tydlighet när det gäller de här\r\nfrågorna. Lärare och rektorer behöver politikernas\r\nstöd när skolorna kämpar för att skapa arbetsro.\r\nI debatten har vi liberaler ibland anklagats för att\r\nta ett steg tillbaka när vi säger att skolan måste ställa\r\ntydliga krav på eleverna när det gäller respekt för\r\nmedmänniskor och en värdig umgängeston i skolan,\r\nmen det är precis tvärtom. En skola där eleverna är\r\nsjälvständiga, ifrågasättande och kan vara med och\r\nsjälva påverka arbetssättet i skolan förutsätter en\r\nmiljö där människor respekterar varandra och där det\r\nråder arbetsro.\r\nFör att ge alla en chans att lyckas utifrån sina egna\r\nmöjligheter och förutsättningar måste vi få en skola\r\nmed ett gymnasium som har fler valmöjligheter när\r\ndet gäller studieinriktningar. Likformighetens skola i\r\nSverige har skapat ett system där de som behöver\r\nmest hjälp inte får den och där de som vill lära mera\r\nhålls tillbaka.\r\nTänker skolministern göra något för att förbättra\r\nden situation vi diskuterar i dag? Finns det några\r\nkonkreta förslag?</pre><pre>Anf.  8  GUNNAR GOUDE (mp):\r\nFru talman! Det är en lång tid som vi tillbringar i\r\nskolan: nio år i grundskola och tre år i gymnasium,\r\ndvs. tolv år. Det är naturligtvis viktigt att den tiden är\r\nmeningsfylld och lustfylld och bjuder på möjligheter\r\ntill en bra utveckling för varje elev. Målet är en skola\r\nsom lägger grunden för ett vuxenliv med hög liv-\r\nskvalitet, men även skoltiden ska vara en tid med hög\r\nlivskvalitet.\r\nDet bör redan nu sägas att den rapport som vi dis-\r\nkuterar inleds med ett konstaterande att de flesta\r\nelever i grundskolan upplever situationen positivt och\r\ntrivs med sin skola. Jag tycker att det har kommit lite\r\ni skymundan.\r\nMen när man nu också påtalar brister i skolan är\r\ndet naturligtvis allvarligt. Det berör den kanske vikti-\r\ngaste frågan av alla samhällsfrågor, nämligen våra\r\nbarns utveckling och därmed också samhällets fram-\r\ntida utveckling.\r\nVi ska ha en skola för alla. Det har många sagt.\r\nMiljöpartiet brukar också säga att det inte räcker utan\r\natt vi ska ha en skola för envar, att ingen ska lämnas\r\nutanför.\r\nDet problem som Skolverket redovisar är tydligt,\r\noch det handlar om två saker. För det första är det en\r\ndel av eleverna, en liten men alltför stor grupp, som\r\ninte trivs i skolan. De tappar intresset och ger upp.\r\nDet syns i de betygstabeller som man har refererat\r\ntill.\r\nFör det andra finns det en grupp elever som van-\r\ntrivs i skolan men som trots det lyckas tillägna sig de\r\nkunskaper som behövs för att få godkänt. Skolverket\r\nsäger i rapporten att det beror på att de eleverna\r\nkommer från hem med studievana och därför förstår\r\natt det som de gör i skolan har ett värde senare i livet.\r\nOm man betänker denna utsaga kan man säga att den\r\nhär andra punkten är minst lika allvarlig som den\r\nförsta.\r\nI den första gruppen, de omotiverade som miss-\r\nlyckas, finner vi alltså elever med dålig bakgrund för\r\nsin skolgång, ofta med problem i hemmet eller behov\r\nav en annan studietakt eller en annan studieteknik än\r\nden vanliga. För dessa elever behövs mer tid och\r\nuppmärksamhet från lärarna, kanske tillgång till spe-\r\ncialpedagog, psykolog eller någon annan vuxen i\r\nnärheten. På många skolor finns inte dessa resurser.\r\nDet behövs fler vuxna i skolan.\r\nDet finns ett ämne som är nyckelämne i den här\r\nproblematiken, och det är svenskämnet. Det finns\r\nalltså en grupp elever som inte lär sig att läsa och\r\nskriva såsom den stora gruppen elever gör. Det är\r\nockså orsaken till att det går dåligt i de andra ämnena.\r\nKan man inte läsa och skriva, klarar man inte NO och\r\nSO. Det är också orsaken till att det är ett relativt fåtal\r\nelever som har ganska många Icke godkänd. Läs- och\r\nskrivsvårigheterna är alltså ett allvarligt problem som\r\nmåste åtgärdas och som kräver mer personal för att\r\nman ska komma till rätta med det.\r\nKanske bör man överväga att införa nya yrkeska-\r\ntegorier i skolan med en särskild utbildning - resurs-\r\npersoner som är utbildade för att hjälpa elever som\r\nbehöver speciella förutsättningar. En sådan resursas-\r\nsistent behöver utbildning i utvecklingspsykologi,\r\nsocialpsykologi, kunskap om olika funktionshinder\r\noch olika barns speciella behov och i hur speciellt\r\nstöd kan ges. De kan vara en resurs i klassrummet\r\nsom vi saknar i dag. De skulle i undervisningssitua-\r\ntionen kunna ge stöd t.ex. till elever med Aspbergers\r\nsyndrom, damp, dyslexi, funktionshinder, blindhet,\r\nmotoriskt handikapp osv. Resursassistenten skulle\r\nkunna bli ett viktigt yrke, men kräver naturligtvis en\r\negen anpassad utbildning som inte behöver vara så\r\nlång som en hel lärarutbildning då ju kravet på äm-\r\nneskunskaper bortfaller.\r\nDen andra gruppen som Skolverket uppmärk-\r\nsammar är barn som är omotiverade och vantrivs men\r\nändå pressar sig fram till godkända resultat. Här\r\nhandlar det förmodligen om bristande tid från lärar-\r\nnas sida. De har inte tillräckligt med tid på grund av\r\nt.ex. disciplinproblem eller att så många barn med\r\nbehov av speciellt stöd pockar på uppmärksamhet. De\r\nhar inte den tiden för att kunna motivera och stimule-\r\nra de barn som inte behöver den här typen av hjälp.\r\nDetta är naturligtvis allvarligt. Missnöje och bris-\r\ntande motivation är ingen bra grund för inlärning. Det\r\när också en dålig grund för att tillägna sig en demo-\r\nkratisk grundsyn. I stället för delaktighet känner de en\r\nsorts främlingskunskap och utanförskap. Det kan ge\r\ngrogrund till intolerans och rasism. Det finns alla skäl\r\natt vara uppmärksam på att vi inte kan acceptera att\r\nnågra elever är utanför, är omotiverade eller inte trivs\r\nmed sin skolsituation.\r\nDet som behövs i skolan är alltså två saker egent-\r\nligen. Det är fler lärare och ökade resurser för att få\r\ntillräcklig hjälp och tillräckligt stöd för eleverna, och\r\ndet behövs speciell personal utbildad för att kunna ta\r\nhand om elever med speciella behov - speciallärare,\r\nskolpsykologer osv.</pre><pre>Anf.  9  Statsrådet INGEGERD WÄRNERS-\r\nSON (s):\r\nFru talman! Det har nämnts den rapport som\r\nSkolverket nu har lämnat ifrån sig, en lägesbeskriv-\r\nning för 1999. Det är egentligen inte en ny rapport.\r\nRapporten är en sammanställning av flera delrappor-\r\nter som vi har tillhandahållit under en längre tid till-\r\nbaka. Det var denna rapport som låg som  underlag\r\nnär vi skrev vår utvecklingsplan, som vi lämnade till\r\nriksdagen i slutet av förra våren och som riksdagen\r\nfattade beslut om för ett par veckor sedan. Det är\r\nockså den som har legat som underlag till de budget-\r\nförslag som vi har lagt fram. Det är alltså en missupp-\r\nfattning att vi inte har känt till den. Den är väl igen-\r\nkänd, och det är en sammanställning av flera olika\r\ndelrapporter. Riksdagen har också fattat beslut om\r\nflera av förslagen i utvecklingsplanen för ett par\r\nveckor sedan.\r\nEn del saker som har tagits upp är vi fullständigt\r\növerens om. Vi är överens om att det ska ske en indi-\r\nviduell bedömning av varje elev. Det står också klart\r\noch tydligt i utvecklingsplanen. När vi talar om att\r\nutvidga detta med åtgärdsprogrammen vill vi ge den-\r\nna möjlighet också för gymnasieeleverna. Vi har sagt\r\natt det är viktigt att ha specialpedagoger. Vi har be-\r\nslutat att det ska finnas forskning om elever med\r\nfunktionshinder, däribland dyslexi.\r\nFlera av de förslag som ni har räknat upp här är\r\nalltså redan tillgodosedda och kommer också att bli\r\ntillgodosedda även i framtiden i flera förslag som\r\nkommer.\r\nGrunden för oss är den allmänna förskolan. Alla\r\nvet att forskare i dag kan konstatera att ju tidigare ett\r\nbarn möts i dess språkutveckling, desto större möjlig-\r\nhet är det att möta svårigheter i framtiden.\r\nFörskolan är för oss verkligen en pedagogisk\r\nverksamhet där man har möjlighet att möta de barn\r\nsom jag räknade upp i början av mitt anförande, vilka\r\nkanske inte har samma förutsättningar som andra, helt\r\nenkelt på grund av den sociala miljö som de har där\r\nhemma. Det är ofta dessa barn som syns i betygsre-\r\nsultatet, som inte har klarat att nå upp till målet God-\r\nkänd.\r\nProblemet i dag är inte att vi saknar rapporter,\r\ntester och nationella prov. Problemet är hur man ska\r\nkunna hantera dem och möta dem. Det här är just,\r\nsom någon sade, lärarnas uppgift. Men många av de\r\nlärare som i dag är aktiva har inte i sin utbildning fått\r\nmöjlighet att veta hur de ska möta elever med funk-\r\ntionshinder. Det är därför som vi säger att det är väl-\r\ndigt viktigt att vi nu ger en utbildning till all personal\r\nfrån förskola och uppåt för mötet med elever med\r\nfunktionshinder. Detta har vi lagt fram förslag om,\r\noch det har också riksdagen beslutat om.\r\nVi säger också att det är viktigt att satsa på läs-\r\noch skrivmiljön, för det är A och O, precis som Gun-\r\nnar Goude redovisade. Kan man inte läsa och skriva,\r\nklarar man inte heller de andra områdena. Därför gör\r\nvi en prioriterad satsning just på att stärka lärare som\r\nundervisar barn med läs- och skrivsvårigheter.\r\nI den förra debatten som vi hade här i kammaren\r\nlyfte Sofia Jonsson fram detta med läskampanjer och\r\natt på olika sätt stimulera läsandet. Jag sade att det är\r\nen god tanke, och det står jag fast vid. Jag kommer att\r\nåterkomma med ytterligare förslag.\r\nVi har lagt vikt vid skolbiblioteken, som ska få ett\r\nökat inflytande när det gäller den pedagogiska verk-\r\nsamheten.\r\nNär det gäller värdegrunden har jag aldrig tagit\r\norden i min mun att jag vill införa ämnet social kom-\r\npetens. Det framfördes av en lärare i Rosengård. Det\r\när inte mina ord.\r\nVärdegrunden ska genomsyra all verksamhet från\r\nförskola till grundskola och gymnasium, precis som\r\ndet står i läroplanerna, och det är det som gäller.\r\nJag fick en direkt fråga från Beatrice Ask som\r\ngällde sanktioner och möjligheter att stänga även\r\nkommunala skolor. Skolverket kommer att få upp-\r\ndraget att pröva detta, så det kommer att bli på precis\r\nsamma sätt som gäller för de fristående skolorna.\r\nKompetensutveckling för lärare är något som är\r\noerhört viktigt för att verkligen kunna möta de pro-\r\nblem som vi har diskuterat här i dag. Vi har redovisat\r\nen kartläggning över vad som är problemet. För oss\r\ngäller det nu att hitta  åtgärder som kan fungera i\r\npraktiken. De barn som kommer till skolan är olika,\r\noch de kräver att bli bemötta på olika sätt. En del i\r\ndetta kan vara resurser. Vissa av dessa barn kräver\r\nalltså mindre grupper. Vi vet i dag att de s.k. Pers-\r\nsonpengarna nu äntligen börjar få en effekt, och de är\r\nriktade till just de barn som har större behov än andra.\r\nJag vill se en tydligare deklaration från kommunerna\r\nför hur de använder Perssonpengarna.\r\nVi vet att föräldrarnas bakgrund fortfarande  har\r\nstor betydelse. Det är därför som vi säger att det är\r\nviktigt med förskolan.\r\nMin fråga, till sist, till Moderaterna är: Varför sä-\r\nger ni nej till förskola, nej till Perssonpengar och nej\r\ntill storstadssatsningen, som just är riktad till de barn\r\nsom vi talar om i dag?</pre><pre>Anf.  10  BEATRICE ASK (m):\r\nFru talman! Först till skolministern: Jag vet inte\r\nom jag har sagt nej till förskola. Tvärtom är vi be-\r\nkymrade över att förskolan börjar att bli ett begrepp\r\nsom urholkas. Det vi säger nej till är att man tar re-\r\nsurser motsvarande undervisningen under en hel\r\ntermin och lägger den på sänkta dagisavgifter i stället\r\nför på den obligatoriska skolan, som uppenbarligen\r\nbehöver mer kraft än vad den har i dag.\r\nKalle Larsson behöver inte tacka oss moderater\r\nför att vi har begärt den här debatten. Han är ju själv\r\nen del av skälet till att den är nödvändig. Vänsterpar-\r\ntiet, inklusive kammarens kommunister, utgör en del\r\nav regeringsunderlaget. Det är ju er politik som har\r\npågått under lång tid och som har misslyckats så\r\nkatastrofalt.\r\nBristerna i elevernas kunskaper ökar. Kunskap-\r\nsklyftorna blir värre och värre. Det måste ju faktiskt\r\nde som stöder regeringen ta ansvar för. Detta är skälet\r\ntill debatten. Men jag tror också att vi kan vara över-\r\nens om att den är nödvändig.\r\nInför denna debatt fick jag brev från en mamma\r\nmed en 14-åring i en skola i Södertälje. Hon hade\r\nvarit på föräldravecka och följt arbetet under en hel\r\ndag. Hon skriver: Jag måste säga att jag kände mig\r\ndeprimerad efteråt. Det finns inte en enda elev som\r\nkommer i tid. Man rycker upp dörren och slår igen\r\nden lika hårt. Man har inga böcker med sig. Man har\r\ninte gjort sina läxor. För mig är det obegriplig hur\r\neleverna ska kunna få arbetsro. Jag tycker att det är\r\nett fruktansvärt liv i skolan - stökigt, m.m. - och\r\ningen tycks säga något eller göra något.\r\nHennes erfarenhet är tyvärr inte unik. Skolverket\r\nskriver att hälften av lärarna anser att det finns pro-\r\nblem med bristande etik och moral på skolorna. Av\r\nsamtliga lärare har 17 % utsatts för våld, hot och\r\ntrakasserier på sin arbetsplats, och det är ett ökande\r\nproblem. Man uppskattar att mellan 50 000 och\r\n100 000 barn inte mår bra i skolan. Bråk i klassrum-\r\nmen eller brister i den fysiska miljön nämns ofta som\r\norsaker, och ett av de allvarligaste problemen är\r\nmobbning.\r\nSkolan ska vara en stimulerande och trygg arbets-\r\nplats för var och en. Den inre miljön är en del av\r\nskolans uppdrag att bidra till elevernas fostran. Därför\r\när bristen på ordning ett underbetyg åt skolan som\r\nprofessionell institution.\r\nAllt som kan göras för att ändra på det är natur-\r\nligtvis bra, men det behövs mer av konkretition.\r\nSkolan har blivit av med många av de gamla verkty-\r\ngen för elevers tillrättaförande. Vi har inte längre -\r\ndet fungerar inte - anmärkning, kvarsittning och vad\r\nsom nu kan ha funnits. Vi har från moderat sida be-\r\ngärt att regeringen ska ta initiativ till att konkret se\r\növer vad man skulle kunna göra så att lärare, skolle-\r\ndare och andra känner att de har verktyg för detta, för\r\ndet är alldeles nödvändigt.\r\nMen föräldrar måste också ta sitt ansvar och för-\r\nmås att sätta gränser och vara konsekventa. Barn\r\nlyssnar inte på vad vi säger utan gör som vi gör. Där-\r\nför är samarbetet mellan hem och skola viktigt. Insat-\r\nserna för att öka samverkan mellan hem och skola är\r\nen viktig del av det jag menar är en politisk försum-\r\nmelse.\r\nFöräldrar måste få veta hur det går med barnens\r\nutveckling och studieresultat. Vi måste få fler och\r\nmer kontinuerliga informationer mellan hem och\r\nskola. Skriftlig information får man ju inte ge annat\r\nän om föräldrarna själva begär det, och såvitt jag kan\r\nbedöma gör socialdemokratiska kommuner allt vad\r\nde kan för att föräldrar inte ska få veta att de kan få\r\nskriftlig information, för det kan de. Man informerar\r\ninte heller om föräldrars möjlighet att välja skola eller\r\nt.ex. om rätten till särskilt stöd.\r\nFortfarande skolkar tusentals elever utan att för-\r\näldrarna får veta om att de inte har varit i skolan.\r\nHäromkvällen ringde en förtvivlad pappa till mig,\r\nchockad över att helt plötsligt ha upptäckt att hans\r\npojke inte hade varit i skolan på fem veckor. Det var\r\ninte skolan som hade larmat.\r\nVi vuxna gör för lite, och vi gör fel. I debatten om\r\nskolan måste det handla om hur föräldrar, lärare,\r\nskolledare och övriga vuxna i skolan bättre ska kunna\r\nförmås att vara de förebilder och det stöd eleverna\r\nbehöver. Här måste också skolministern bli tydligare\r\n- tydlig om vad som gäller - och inte bara tillsätta\r\nnya arbetsgrupper.\r\n(Applåder)</pre><pre>Anf.  11  KALLE LARSSON (v):\r\nFru talman! Låt mig börja med att konstatera att\r\njag ännu inte fått något svar på de frågor jag ställde\r\ntill skolministern. Jag hoppas fortfarande på att få det\r\ni dag, och om inte i dag, så snart som möjligt. Vi\r\nmenar att det är hög tid att göra någonting åt den\r\nexplosion av fristående skolor som vi ser i Sverige i\r\ndag. Ytterligare utredningar riskerar bara att innebära\r\natt utvecklingen springer ifrån oss. Att vrida rätt en\r\nnegativ utveckling som har gått för långt är mycket\r\nsvårare än att se till att den faktiskt inte kommer till\r\nstånd.\r\nBeatrice Ask säger i sitt första inlägg att skolans\r\nproblem inte främst är en resursfråga. Fru talman! Jag\r\nmåste få fråga Beatrice Ask om hon menar att skolans\r\nproblem över huvud taget är en resursfråga. När man\r\ntalar om att sänka skatten i varje kommun där mode-\r\nraterna får inflytande är det mindre pengar i kommu-\r\nnens kassa vi får se. Det innebär alltför ofta mindre\r\npengar också till skolan.\r\nKanske menar Beatrice Ask att man ska göra som\r\nhär i Stockholm. Man satsar visserligen på skolan,\r\nmen konkurrensutsätter i stället ungdomsmottagning-\r\nar och bibliotek, skär ned på fritidsgårdar och förstör\r\nför mängder av ungdomar ute i förorterna.\r\nTill Ulf Nilsson, som säger att skolans viktigaste\r\nresurs är lärarna, skulle jag vilja ställa en enkel fråga:\r\nMen eleverna, då? Är det inte en alltför vanlig upp-\r\nfattning bland borgerliga politiker att eleverna snarast\r\när ett problem som behöver åtgärdas? Hur ser Ulf\r\nNilsson på den saken?\r\nTill Sofia Jonsson, som talade om att det behövs\r\nordning och reda i skolan - säkert som amen i kyrkan\r\nställer Yvonne Andersson förstås upp på den beskriv-\r\nningen - vill jag säga: Vad är det egentligen som\r\nbehövs? Tror Sofia Jonsson att man skapar fler säkra\r\noch trygga miljöer genom att placera en vakt i varje\r\nskolkorridor eller metalldetektorer vid ingångarna?\r\nÄr det inte snarare så att det som behövs faktiskt är\r\nen skola som är en värdig arbetsmiljö för både lärare\r\noch elever? Då handlar det om resurser. Då handlar\r\ndet om att se till att resurserna finns för att skapa de\r\nförutsättningarna. Det handlar inte om fler prov, mer\r\nhets och mer konkurrens, utan om en helhetssyn i\r\nundervisningen och ett inflytande för Sveriges elever\r\növer den egna vardagen i skolan.</pre><pre>Anf.  12  YVONNE ANDERSSON (kd):\r\nFru talman! Om det inte hade varit ordning i den-\r\nna kammare hade Kalle Larsson inte kunnat säga\r\nnågonting, så det är väl bra med ordning och reda.\r\nAlla goda idéer måste bli verklighet i skolans var-\r\ndagliga arbete. Låt mig ta med er till Aspelidens skola\r\ni Linköping. Där kan vi konstatera att lärare inte mår\r\nbra om inte elever mår bra, och vice versa. Skolandan\r\noch miljön påverkar elevers lust att lära, och det i sin\r\ntur påverkar lärares lust att undervisa. Lärare har inte\r\nen chans att möta 30 elevers olika behov när de inte\r\nfår organisera sin undervisning så att lärande blir\r\nmöjligt. Det nuvarande alltför statiska systemet ska-\r\npar problem som förhindrar skolan att nå målen.\r\nElever kan längta efter vuxna som bryr sig, samtidigt\r\nsom lärarna känner sig otillräckliga och inte hinner\r\nmed.\r\nEleven förstår inte undervisningen och orkar inte\r\nhänga med, medan kamraten tycker att den är alldeles\r\nför enkel och grips av leda. Läraren vet att alla elever\r\ninte kommer att kunna ta till sig hans undervisning\r\nhur han än genomför den i den givna situationen.\r\nEleverna hittar ofta på bus.\r\nFru talman! Det är hög tid att ta till sig de guld-\r\nkorn som skulle kunna vända en otillständig skolsitu-\r\nation:\r\n- Engagera föräldrar. De kan sina barns sätt att lära\r\nutanför skolan och kan ge goda råd i skolarbetet.\r\n- Diskutera lärares arbetsvillkor.\r\n- Ge lärarna status, auktoritet och frihet att organi-\r\nsera sin undervisning utifrån de elever de faktiskt\r\nhar.\r\n- Ombesörj att varje barn får rätt till fostran och\r\nkunskap.\r\n- Snygga upp skolmiljön och ge lärarna bra arbets-\r\nplatser. Det bidrar till en god skolanda.</pre><pre>Vi har alla minnen av skilda slag från en skoltid\r\nsom vi inte vill att våra barn ska uppleva. Förbätt-\r\nringar är genomförda sedan dess, och de är vi tack-\r\nsamma för. Nu har vi möjligheter, och vi har dess-\r\nutom ansvaret, att göra de förändringar som blir vårt\r\ngoda arv att föra vidare.</pre><pre>Anf.  13  SOFIA JONSSON (c):\r\nFru talman! I går eftermiddag var jag och besökte\r\nen gymnasieskola utanför Stockholm. Där fick jag\r\nvara med och se på undervisningen i en grupp som\r\nhade startat speciellt för att arbeta med läs- och skriv-\r\nutveckling. Skolan hade med sina knappa resurser\r\nförsökt se till att ungefär 100 elever skulle få\r\nextrastöd och hjälp med sina kunskaper. På den sko-\r\nlan, som har ungefär 1 500 elever, hade 100 elever så\r\ndåliga kunskaper i matematik och svenska att de vad\r\nbeträffar kunskaper låg mellan årskurs 5 och 7 i\r\ngrundskolan. Dessa lever har gått ut med godkända\r\nkunskaper från grundskolan.\r\nDet är inte att vara snäll och hjälpa eleverna om\r\nman sänker kraven och ger dem godkända betyg. Det\r\när att stjälpa dem och deras fortsatta utveckling.\r\nVi i Centerpartiet vill satsa stort på skolan. Det\r\nsäger jag även till Kalle Larsson. Vi vill öka resurser-\r\nna till skolan. Vi vill ge eleverna möjligheter till bra\r\nkunskap. Ett led i det är att införa en stor satsning på\r\njust läs- och skrivutveckling, en nationell handlings-\r\nplan om att alla elever från början får möjligheten att\r\nlära sig läsa och skriva. Då krävs det som vi diskute-\r\nrar här; lärare med kunskaper, fler lärare, specialistlä-\r\nrare som kan vidareförmedla och hjälpa eleverna att\r\nutvecklas på ett bra sätt.\r\nEtt annat steg för att öka kvaliteten är att stärka\r\nskolans egen roll med ett ökat ansvar och ökad makt\r\nså att man lokalt kan vara med och forma skolan för\r\neleverna. I de lokala skolstyrelserna kan elever, lärare\r\noch andra vara med och utveckla skolan utifrån sin\r\negen grund. Det måste förenas med statligt ansvar för\r\natt upprätthålla likvärdigheten, men inte för att öka\r\nlikformigheten genom förstatligande eller en ny stat-\r\nlig detaljreglering. Det handlar om att ställa höga\r\nkrav på kommunerna och se till att man har en bra\r\nutvärdering så att det fungerar på ett bra sätt.\r\nFru talman! Slutligen vill jag bara säga några ord\r\nom det fortsatta arbetet inom skolan. Det är bra att vi\r\nhar haft debatten i dag. Det är bra att många fina nya\r\nförslag har kommit. Men nu krävs det inte bara nya,\r\nfina förslag. Nu krävs det handling, skolministern!\r\nJag vill gärna se de saker som statsrådet säger att hon\r\nhar tagit till sig, de idéer som vi har haft och som hon\r\nsäger att hon har tagit till sig här i kammaren, komma\r\npå papper. Jag vill se en ny handlingsplan för en ny\r\nskola där eleverna kan få godkända kunskaper.</pre><pre>Anf.  14  ULF NILSSON (fp):\r\nFru talman! Skolan är till för eleverna, Kalle Lars-\r\nson. Skolans mål är att ge eleverna det de har rätt att\r\nkräva. I det arbetet är lärarna skolans viktigaste re-\r\nsurs. Vi kan tycka mycket, och vi kan mena väl. Men\r\ndet den svenska skolan behöver nu är konkreta för-\r\nslag. Jag tror att vi måste acceptera själva grundin-\r\nställningen, att skolan inte kan lösa alla samhällets\r\nproblem. Den kanske inte alltid har tid och ork att\r\nsyssla med allting, men skolan har en specialkompe-\r\ntens, och det är utbildning.\r\nFår eleverna det de har kommit till skolan för att\r\nlära sig, t.ex. det kanske allra viktigaste, sitt språk, så\r\nlöses många av problemen med s.k. bråkiga elever på\r\nskolan. För det är klart att man bråkar när man redan\r\nefter andra, tredje året inte fattar vad de andra pratar\r\nom i skolan. Även s.k. bråk är ofta ett rent kun-\r\nskapsproblem.\r\nJag har många konkreta förslag. Skärp kurspla-\r\nnerna så att det blir tydligt vad som krävs i olika\r\nämnen. Ge nationella prov obligatoriskt redan i trean.\r\nSätt betyg några år tidigare i skolan. Inför en betygs-\r\nskala med flera steg så att vi får en mer nyanserad\r\nbedömning av eleverna. Inrätta en fristående, obero-\r\nende skolinspektion för en klar och tydlig objektiv\r\nutvärdering.\r\nJag är medveten om att skolministern har fått\r\nmånga frågor här, men en enda fråga skulle jag vara\r\ntacksam om ministern tog sig tid att besvara. Anser\r\nministern att det är viktigt att starta ett arbete för att\r\npröva om betygen motsvarar de uppsatta målen så att\r\ningen elev som skickas vidare med godkänt betyg\r\nutan kunskaper blir bestulen på sin rätt till stöd  i\r\nskolan?</pre><pre>Anf.  15  GUNNAR GOUDE (mp):\r\nFru talman! Jag lyssnade naturligtvis med speci-\r\nellt intresse på moderaterna, som har väckt den här\r\ndebatten, när de gäller vilka förslag som skulle kom-\r\nma. Jag fick inte så många förslag. Beatrice Ask\r\nangav två förslag: prov och betyg tidigare och att\r\nstänga dåliga skolor. Vi kanske kan få en förlängning\r\nav den listan.\r\nVi i Miljöpartiet är mot betyg, bl.a. för att de är\r\nurusla som mätinstrument. Det är ungefär som att\r\nmäta längd med ett gummiband med instruktioner om\r\natt man ska hålla det lagom spänt. Betygsanvisning-\r\narna är så vaga att lärarna inte har någon möjlighet att\r\nsätta rättvisa betyg.\r\nMen det är inte det som är huvudskälet. Det är att\r\nvi inte tror att betyg är någon bra motiveringsfaktor.\r\nDet är bättre att en elev läser av intresse för ämnet än\r\nför att få ett bra betyg. Vi skulle i stället vilja utveckla\r\nelevdemokratin, möjligheten för eleverna att själva\r\npåverka sin studiesituation. I Skolverkets rapport\r\nfinner vi också att elevinflytandet har gynnsamma\r\neffekter på prestationerna i skolan. Elevens inflytande\r\növer den egna situationen i skolan är viktig, och den\r\nsaknas på vissa håll enligt Skolverket.\r\nTill sist har jag bara en fråga om något som\r\negentligen är lite förvånande. Vi har en läroplan där\r\nallt det viktiga står om målen och syftet med skolan\r\noch undervisningen. Hur kommer det sig att vi inte\r\nhar en elevversion av läroplanen? Hur många elever\r\nfår över huvud taget ta del av den? Varför har vi en\r\nskola där bara lärarna tar del av läroplanen, det in-\r\nstrument som ska ange vad det dagliga arbetet i sko-\r\nlan syftar till? Det är förvånansvärt. Det kanske vore\r\nett bra första steg på vägen mot att få en skola med\r\nreellt elevinflytande att man också satte de doku-\r\nmenten i lämplig utformning i elevernas händer.</pre><pre>Anf.  16  Statsrådet INGEGERD WÄRNERS-\r\nSON (s):\r\nFru talman! Nu kommer svaret, Ulf Nilsson.\r\nSkolverkets kvalitetsgranskningsnämnd har fått i\r\nuppdrag att just se över betygen och betygens likvär-\r\ndighet.\r\nFru talman! Jag kan konstatera att moderaterna\r\nhar väldigt lätt att kritisera socialdemokraterna men\r\ndesto svårare att själva presentera konkreta förslag\r\nsom gynnar de elever som är i behov av mer stöd än\r\nandra. Jag kunde, precis som Gunnar Goude, inte\r\nhitta mer än förslag angående betyg, nationella prov\r\noch detta att väckas tidigt. Väckarklockan kan inte\r\nkomma tidigare än inom förskolan. Det är därför vi\r\nstår fast vid att allmän förskola för fyra- och fem-\r\nåringar, en förskola med ett bra ekonomiskt styrin-\r\nstrument som inte hindrar föräldrar att delta, är den\r\nbästa väckarklocka vi kan ha i fråga om eleverna.\r\nVi vet också genom ytterligare en rapport, SAM-\r\nBA, som handlar om resurs och resultat, vad det är\r\nsom påverkar, som gör att alla elever verkligen har\r\nmöjligheten att delta i en skola för alla. Det handlar\r\nom ekonomiska resurser, det är en viktig faktor. Det\r\nhandlar om vad föräldrarna har för utbildning. Det är\r\nväl känt för oss. Det handlar om elever med utländsk\r\nbakgrund. Det handlar om storleken på högstadie-\r\nskolorna.\r\nVarför säger då moderaterna nej till Perssonpeng-\r\narna? Varför säger moderaterna nej till satsningen på\r\nstorstäderna, som är direkt riktad till just de elever vi\r\npratar om här i dag? Nu pratar vi ju inte om den gene-\r\nrella skolan. Vi har kommit överens om att den är bra\r\nför de flesta elever. Nu pratar vi om de elever som\r\nbehöver mer stöd än andra.\r\nNi pratar med fina ord om hur ni vill ha det. Det\r\nräcker inte med de fina orden. Det krävs också peng-\r\nar. Det andra som krävs, som står för 60 % i den här\r\nutredningen, SAMBA, handlar om lärarnas egen\r\nkompetens, attityd och utbildning och om skolledar-\r\nrollen. Det är därför vi i budgeten har markerat att om\r\nvi ska klara det här måste vi satsa på lärarna och ge\r\ndem mer av kompetens för att kunna möta de här\r\neleverna. Det gäller allt från läs- och skrivproblem till\r\natt kunna möta elever som kanske har en svår social\r\nbakgrund. Det handlar också, som vi skriver i ut-\r\nvecklingsplanen, om att samarbeta med närsamhället.\r\nAtt kunna samarbeta med sociala myndigheter är\r\nockså en oerhört viktig fråga.\r\nDet är inte så att vi här i riksdagen ska stå och\r\ndetaljreglera hur skolan ska skötas. Detta är en upp-\r\ngift för dem som är ute i professionen. Det är viktigt\r\nför oss när vi har decentraliserat verksamheten att se\r\nhur denna följs upp och att göra justeringar och revi-\r\nderingar i programmål, kursplaner och läroplaner. Det\r\när det vi också gör. I dag vet jag att utskottet har fått\r\npresenterat för sig revidering av kommande kurspla-\r\nner.\r\nVi måste också se till att kommunerna verkligen\r\nföljer upp de mål som vi har satt upp. Vi har nu Skol-\r\nverket som skärper sin tillsyn på olika områden. Vi\r\nhar Kvalitetsgranskningsnämnden, som direkt går in\r\noch ser hur kommunerna förvaltar sitt uppdrag. Vi\r\nkräver att kommunerna årligen ska genomföra kvali-\r\ntetsredovisningar för att vi sedan ska kunna få en\r\nåterrapportering.\r\nMen när vi ställer de här kraven måste vi också ge\r\nmöjligheterna. Jag återkommer därför till detta: Var-\r\nför säger moderaterna gång på gång nej när de gäller\r\nden ekonomiska förstärkningen till skolorna?\r\nSlutligen vill jag säga att den här rapporten också\r\när ett underlag som ska användas i diskussionerna på\r\nskolorna. Den är direkt riktad till skolans personal.\r\nOm det nu är så som det står i rapporten att 50 000-\r\n100 000 barn inte mår bra i skolan måste varje\r\nenskild skola diskutera hur det ser ut på skolan och\r\nvad man tänker göra: Fungerar mobbningsplanen,\r\neller hur ser det ut? När man kommer fram till att\r\neleverna uppfattar matematikämnet som viktigt men\r\nsvårt och inte så roligt ska skolan ställa sig frågan hur\r\nman kan hantera det. Skolorna måste själva ställa sig\r\nfrågorna. De frågorna kan ju inte riksdagen eller jag,\r\nsom minister, svara på. Här måste professionen bli\r\ntydligare. Jag håller med om det kravet, som Beatrice\r\nAsk riktade. Men samtidigt som vi kräver det här av\r\ndem måste vi kunna stötta dem för att det ska bli\r\nmöjligt.</pre><pre>Anf.  17  BEATRICE ASK (m):\r\nFru talman! Med tanke på riksdagens debattregler\r\nvill jag hänvisa både skolministern och Kalle Larsson\r\ntill Moderaternas webbsida. Där finns samtliga mode-\r\nrata motioner med mängder av förslag på vad vi tyck-\r\ner att man ska göra. Det finns bl.a. en motion som\r\nheter 101 åtgärder för en bättre skola. Där finns det\r\nmånga svar när det gäller olika delar av det som vi\r\ntycker att man måste göra.\r\nSkolministern pratar om en förstärkning av sko-\r\nlan. Det är ju ingen förstärkning ni föreslår. Ni före-\r\nslår att man ska dra ur proppen. Maxtaxeförslaget\r\nhandlar inte bara om fyra- och femåringar och om\r\nallmän förskola. Det handlar framför allt om att man\r\nlägger ned pengar på förskolan motsvarande en hel\r\ntermins undervisning och låter kommunerna spara. Vi\r\nvet av erfarenhet att skolan får dra det kortaste strået.\r\nPerssonpengarna har ju inte heller gått till skolorna.\r\nDet finns många undersökningar som visar att peng-\r\narna har gått till en massa andra saker. Det är säkert\r\nbra, men de har likväl inte gått dit de skulle. Man kan\r\nalltså se på det här från olika håll.\r\nDet var ju pinsamt i valrörelsen. Moderatledda\r\nkommuner satsar mer på skolan än socialdemokra-\r\ntiskt ledda kommuner. Det var precis som Kalle Lars-\r\nson sade: I Stockholm satsar man på skolan. Och så\r\ntvingades han dra till med att man sparar på annat.\r\nJa, i Stockholm satsar man bl.a. på böcker. Det\r\nbehövs böcker. Det är inte vi moderater emot, men\r\ndet handlar om att man måste prioritera grundskolan.\r\nVi moderater kommer aldrig att acceptera att var\r\nfemte ungdom ställs åt sidan därför att grundskolan\r\ninte är tillräckligt bra. Den måste bli bättre. Annars\r\nhar vi inte ens en folkskola. Med raketens hastighet\r\nhåller vi på att färdas tillbaka till en situation där\r\n20 % av eleverna slås ut och icke ges förutsättningar\r\nför att klara av den utbildning som de behöver. Sam-\r\nhället har förändrats, och kraven är högre. Därför\r\nmåste grundskolan lyckas bättre.\r\nVi moderater säger ja till mångfald och valfrihet.\r\nVi säger inte nej. Vi försöker inte stoppa och hindra\r\nförnyelse och förändring i likhet med regeringen. Vi\r\ntar till oss föräldrarna som en kraft för barnens fost-\r\nran och utbildning. Och vi inser att ansvaret för sko-\r\nlan måste delas av många. Regeringen måste ta ett\r\nstörre ansvar för att de nationella målen ska nås.\r\nRiksdagens revisorer, Skolverket och många andra\r\nhar visat att läget i dag inte är bra. Det är självklart att\r\nvi måste få upp Skolverkets lägesrapport och annat\r\ntill debatt här i kammaren, så att vi kan ta vårt ansvar.\r\n(Applåder)</pre><pre>Anf.  18  Statsrådet INGEGERD WÄRNERS-\r\nSON (s):\r\nFru talman! Det yttersta ansvaret för att skolans\r\nmål ska nås ligger alltid på skolministern. Det var\r\ndärför som jag inledde med att säga att det var med\r\nglädje jag ville ha debatten om skolan och också att\r\njag lyssnar till samtliga deltagare och deras förslag på\r\nhur vi ska kunna göra skolan bättre.\r\nDen nationella likvärdigheten ska nås genom lä-\r\nroplaner och lärarutbildningen. Den svåraste men\r\nockså den mest stimulerande utmaningen för skolan\r\nhandlar om att varje elev är unik. Att finna den rätta\r\nmetoden för att möta varje barn är därför en stor ut-\r\nmaning men också en skyldighet.\r\nFru talman! De elever som inte lyckas nå målen\r\nhar alltid funnits i vår skola. Skillnaden är att vi i dag\r\nhar synliggjort dem; det är därför vi har den här de-\r\nbatten. Vi har synliggjort dem genom resultat av\r\nbetyg. Vi har synliggjort dem genom attitydunder-\r\nsökningar. Nu när vi ser dem kan vi inte blunda. De\r\nkräver att bli sedda och att bli lyssnade på. De kräver\r\nvårt stöd, inte att vi nedvärderar dem. Vi ska även ge\r\nalla dessa elever möjlighet att lyckas. Vi - jag som\r\nminister och ni som riksdagsledamöter - kan aldrig\r\nundandra oss detta ansvar, och skolan själv kan aldrig\r\nundandra sig ansvaret för att alla barn ska ha en möj-\r\nlighet att lyckas.\r\nTack!</pre><pre>Överläggningen var härmed avslutad.</pre><pre>4 §  Avsägelse</pre><pre>Tredje vice talmannen meddelade att Kjell Dahl-\r\nström avsagt sig uppdraget som suppleant i valpröv-\r\nningsnämnden.</pre><pre>Kammaren biföll denna avsägelse.</pre><pre>5 §  Anmälan om kompletteringsval till fi-\r\nnansutskottet, skatteutskottet och EU-nämnden</pre><pre>Tredje vice talmannen meddelade att Folkpartiet\r\nliberalernas riksdagsgrupp under Karin Pilsäters le-\r\ndighet under tiden den 22 november-28 december\r\nanmält hennes ersättare Bijan Fahimi som suppleant i\r\nfinansutskottet, i skatteutskottet och i EU-nämnden.</pre><pre>Tredje vice talmannen förklarade vald till</pre><pre>suppleant i finansutskottet\r\nBijan Fahimi (fp)</pre><pre>suppleant i skatteutskottet\r\nBijan Fahimi (fp)</pre><pre>suppleant i EU-nämnden\r\nBijan Fahimi (fp)</pre><pre>6 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 1999/2000:75</pre><pre>Till riksdagen\r\nInterpellation 1999/2000:75 av Per Westerberg\r\nom bredbandsutbyggnad.\r\nInterpellationen kommer att besvaras tisdagen den\r\n30 november 1999.\r\nSkälet till dröjsmålet är tjänsteresa vecka 46 och\r\nden 29 november.\r\nStockholm den 10 november 1999\r\nNäringsdepartementet\r\nBjörn Rosengren\r\nEnligt uppdrag\r\nCathrine Lilja Hansson\r\nRättschef</pre><pre>Interpellation 1999/2000:71</pre><pre>Till riksdagen\r\nInterpellation 1999/2000:71 av Alf Eriksson om\r\nböter till utländska fordonsförare.\r\nInterpellationen kommer att besvaras måndagen\r\nden 29 november 1999.\r\nSkälet till dröjsmålet är tjänsteresor.\r\nStockholm den 9 november 1999\r\nJustitiedepartementet\r\nLaila Freivalds</pre><pre>Interpellation 1999/2000:76</pre><pre>Till riksdagen\r\nInterpellation 1999/2000:76 av Per-Richard\r\nMolén om UMTS.\r\nInterpellationen kommer att besvaras måndagen\r\nden 29 november.\r\nSkälet till dröjsmålet är tjänsteresa hela vecka 47.\r\nStockholm den 12 novmeber 1999\r\nNäringsdepartementet\r\nMona Sahlin\r\nEnligt uppdrag\r\nCathrine Lilja Hansson\r\nRättschef</pre><pre>Interpellation 1999/2000:48</pre><pre>Till riksdagen\r\nInterpellation 1999/2000:48 av Dan Ericsson om\r\ndet lokala investeringsprogrammet och projektet\r\nRingdansen.\r\nInterpellationen kommer att besvaras tisdagen den\r\n23 november 1999.\r\nSkälet till dröjsmålet är att ministern inte kunnat\r\nfinna en debattdag dessförinnan som passar både\r\ninterpellanten och honom.\r\nStockholm den 12 november 1999\r\nMiljödepartementet\r\nEnligt uppdrag\r\nKathrin Flossing\r\nExpeditions- och rättschef</pre><pre>Interpellation 1999/2000:49</pre><pre>Till riksdagen\r\nInterpellation 1999/2000:49 av Gudrun Lindvall\r\nom nickelallergier.\r\nInterpellationen kommer att besvaras tisdagen den\r\n23 november 1999.\r\nSkälet till dröjsmålet är att ministern inte kunnat\r\nfinna en debattdag dessförinnan som passar både\r\ninterpellanten och honom.\r\nStockholm den 12 november 1999\r\nMiljödepartementet\r\nEnligt uppdrag\r\nKathrin Flossing\r\nExpeditions- och rättschef</pre><pre>Interpellation 1999/2000:53</pre><pre>Till riksdagen\r\nInterpellation 1999/2000:53 av Gudrun Lindvall\r\nom sork, miljöövervakning och dödligt virus.\r\nInterpellationen kommer att besvaras tisdagen den\r\n23 november 1999.\r\nSkälet till dröjsmålet är att ministern inte kunnat\r\nfinna en debattdag dessförinnan som passar både\r\ninterpellanten och honom.\r\nStockholm den 12 november 1999\r\nMiljödepartementet\r\nEnligt uppdrag\r\nKathrin Flossing\r\nExpeditions- och rättschef</pre><pre>Interpellation 1999/2000:54</pre><pre>Till riksdagen\r\nInterpellation 1999/2000:54 av Michael Hagberg\r\nom skyddsjakt på varg.\r\nInterpellationen kommer att besvaras tisdagen den\r\n23 november 1999.\r\nSkälet till dröjsmålet är att ministern inte kunnat\r\nfinna en debattdag dessförinnan som passar både\r\ninterpellanten och honom.\r\nStockholm den 12 november 1999\r\nMiljödepartementet\r\nEnligt uppdrag\r\nKathrin Flossing\r\nExpeditions- och rättschef</pre><pre>7 §  Svar på interpellation 1999/2000:44 om\r\noffentlighet och EU</pre><pre>Anf.  19  Miljöminister KJELL LARS-\r\nSON (s):\r\nFru talman! Sven-Erik Sjöstrand har ställt fyra\r\nfrågor till mig som har samband med att de svenska\r\nreglerna om användning av lösningsmedlet triklore-\r\ntylen, tri, nu prövas vid EG-domstolen. Inom EU\r\npågår också ett arbete med att bedöma hur farligt tri\r\när och vilka slutsatser som ska dras av de vetenskap-\r\nliga fakta som kommer fram.\r\nSven-Erik Sjöstrands frågor avser i stora delar ut-\r\nrikessekretess och offentlighet. Detta hör inte till mitt\r\nansvarsområde i regeringen, men det finns starka\r\nkopplingar till miljöarbetet.\r\nFörsta frågan handlar om hur jag, som miljömi-\r\nnister, kan verka för att kommissionens handlingar\r\nblir offentliga.\r\nJag är självfallet angelägen om att alla fakta som\r\nbelyser tri-frågan redovisas öppet. Men jag måste\r\nockså följa de regler som gäller. Jag kan alltså inte\r\nutan vidare göra kommissionens handlingar offentli-\r\nga. Däremot avser jag att vara med och påverka så att\r\nreglerna ändras.\r\nNär det gäller kommissionens inlagor till EG-\r\ndomstolen kommer jag till den andra frågan: Hur kan\r\nförbindelserna med EG-domstolen och kommissionen\r\nskadas om vi gör handlingarna offentliga?\r\nEG-domstolen har regler som vi inte ensidigt kan\r\nnonchalera. Enligt domstolen är sekretessen viktig.\r\nNormalt kan ingen utomstående person ta del av\r\nhandlingar som ges in i ett pågående mål. Skälet är att\r\nen part ska kunna försvara sina intressen oberoende\r\nav yttre påverkan. Domstolen ger en part tillgång till\r\nandra parters inlagor endast för att parten ska kunna\r\nförsvara sin egen ståndpunkt.\r\nOckså kommissionen har bestämmelser om all-\r\nmänhetens möjligheter att ta del av handlingar. Nor-\r\nmalt lämnar kommissionen inte ut handlingar som rör\r\npågående rättsliga förfaranden.\r\nDet som händer i EG-domstolen kan få stor bety-\r\ndelse för bl.a. miljön. Därför bevakar regeringen vad\r\nsom händer i andra mål. Om frågor prövas som har\r\nbetydelse för t.ex. miljön, vill vi kunna få del av vad\r\nsom sker och vid behov yttra oss eller t.o.m. interve-\r\nnera. Skulle vi missbruka våra möjligheter att ta del\r\nav EG-domstolens och kommissionens handlingar,\r\nkan EG-domstolen bestämma att sekretess ska gälla\r\näven i förhållande till den svenska regeringen. Det\r\nskulle naturligtvis försvåra våra ambitioner på miljö-\r\nområdet.\r\nNär det gäller vad som i övrigt kan göras för att\r\nkommissionens handlingar skall bli offentliga, kom-\r\nmer jag till Sven-Erik Sjöstrands tredje fråga. Ja, jag\r\navser att verka för att de nya EU-bestämmelserna om\r\noffentlighet ska leda till ökad insyn och öppenhet i\r\nfråga om beslut som rör miljöfarlig verksamhet.\r\nFrågan om öppenhet är också högt prioriterad hos\r\nregeringen. Genom Amsterdamfördraget slogs fast att\r\nallmänheten ska ges rätt att ta del av bl.a. kommissio-\r\nnens handlingar. Närmare bestämmelser om detta\r\nkommer att antas efter att kommissionen lämnat ett\r\nförslag. Det förslaget väntas inom kort. Regeringen\r\nkommer att på samtliga politikområden arbeta för att\r\nde nya reglerna ska leda till största möjliga öppenhet.\r\nMin egen uppmärksamhet kommer givetvis att vara\r\nsärskilt inriktad på den offentlighet som har betydelse\r\nför miljöfrågorna.\r\nSlutligen den fjärde av Sven-Erik Sjöstrands frå-\r\ngor: Kommer jag att vidta några åtgärder om EG-\r\ndomstolen upphäver Sveriges förbud mot triklorety-\r\nlen?\r\nEG-domstolen kan inte upphäva de svenska be-\r\nstämmelserna. Däremot uttalar sig domstolen om hur\r\nvåra regler överensstämmer med EG-rätten. Beroende\r\npå vad domstolen säger, avser jag att ta initiativ till de\r\nändringar av de svenska reglerna som kan komma att\r\nbehövas.\r\nDe svenska reglerna syftar till en övergång från\r\nanvändning av tri till mindre farliga alternativ. I EG-\r\ndomstolen argumenterar vi för att förbudet, med möj-\r\nligheten att få dispens när inget tillgängligt alternativ\r\nfinns, är den metod som även från EG-rättslig syn-\r\npunkt bäst kan åstadkomma detta. Om domstolen inte\r\ndelar den uppfattningen, kan det bli nödvändigt att\r\nändra reglerna. I så fall kan utrymmet för avvägning-\r\nar i de enskilda fallen komma att minskas.\r\nDomstolens avgörande kan leda till att tri-\r\nanvändningen blir mer detaljstyrd. Under alla om-\r\nständigheter kommer jag att se till att reglerna utfor-\r\nmas så att övergången till mindre farliga alternativ\r\nfortsätter. Användningen av tri ska inte öka.</pre><pre>Anf.  20  SVEN-ERIK SJÖSTRAND (v):\r\nFru talman! Först vill jag tacka miljöministern för\r\nsvaret. Det som kanske gladde mig mest med svaret\r\nvar den avslutande meningen: Användningen av tri\r\nska inte öka. Där är jag och miljöministern helt över-\r\nens. Ett lösningsmedel med trikloretylens egenskaper\r\nbör egentligen inte alls exponeras för något levande.\r\nEtt nollvärde vore därför önskvärt.\r\nAv miljöministerns svar vad gäller offentlighet\r\nframgår att ministern vill följa regler. Men finns det\r\nhelt klara regler? Och kanske den viktigaste frågan:\r\nHar miljöministern frågat Margot Wallström, kom-\r\nmissionens miljöansvarige, om det är okej med of-\r\nfentlighet kring detta ärende? Såvitt jag förstår vill\r\nkommissionär Margot Wallström ha stor öppenhet.\r\nHela den nya kommissionen pratar mycket om öp-\r\npenhet.\r\nFru talman! När interpellation skrevs var jag klart\r\nmedveten om att denna fråga till vissa delar berör\r\nutrikessekretessen och offentligheten. Upprinnelsen\r\ntill debatten var att den fackliga tidningen Dagens\r\nArbete och dess alerta journalister begärde att få ta\r\ndel av allmän handling. Begäran riktades till Utrikes-\r\ndepartementet, och utrikesministern skrev under på\r\nregeringens vägnar. Vid denna begäran visade det sig\r\natt bara vissa saker var offentliga. Tidningen Dagens\r\nArbete fick inte ta del av kommissionens rättsliga\r\nargumentation och slutsatser i målet vid EG-\r\ndomstolen.\r\nPersonligen anser jag att det svenska förbudet mot\r\ntrikloretylen är en viktig principfråga för hela den\r\nsvenska miljöpolitiken. En sådan viktig fråga ska inte\r\nfå avgöras med att viktiga fakta hålls dolda för all-\r\nmänheten. Därför hoppas jag verkligen att miljömi-\r\nnistern ser det som en prioriterad uppgift att försöka\r\npåverka så att reglerna ändras. Det är inte bra vare sig\r\nför demokratin och opinionsbildningen eller för ett\r\nseriöst miljöarbete om viktiga förslag är sekretessbe-\r\nlagda. Det är bara de mäktiga kemiföretagen nere i\r\nEuropa som vinner på detta. Många av dem verkar\r\ninte bry sig så mycket om arbetsmiljön och de risker\r\nsom många löntagare utsätts för.\r\nMiljöministern skriver i svaret att kommissionen\r\nnormalt inte lämnar ut handlingar som rör pågående\r\nrättsliga förfaranden. Samtidigt slogs det fast genom\r\nAmsterdamfördraget att allmänheten ska ges rätt att\r\nta del av kommissionens handlingar. Miljöministern\r\nsäger att det kommer närmare bestämmelser om detta\r\ninom kort. Men hur länge kan det dröja? Kommer alla\r\nhandlingar att bli offentliga, eller kommer sekretessen\r\nfortfarande att gälla på de områden som ses som\r\nkänsliga av kommissionen?\r\nÅr 1997 läste jag att en expertgrupp inom EU\r\nskulle skärpa bedömningen av trikloretylen. I stället\r\nför nuvarande placering i kategori 3, vilket innebär att\r\ntri misstänks orsaka cancer, ville expertgruppen pla-\r\ncera tri i kategori 2, cancerframkallande. När detta\r\nmeddelande kom var det inte bara arbetsmiljöintres-\r\nserade löntagare som var glada utan också toxikolo-\r\nger och forskare på Kemikalieinspektionen.\r\nExpertgruppen lämnade sitt förslag till en förbe-\r\nredande grupp. Men denna grupp bordlade frågan\r\nsommaren 1997. Det var tydligen ett politiskt kontro-\r\nversiellt beslut. Kommentarerna från den svenska\r\nkemikalieinspektionen var att den vetenskapliga ex-\r\npertgruppens nya bedömningar och förslag finns,\r\noavsett vad som händer.</pre><pre>Anf.  21  Miljöminister KJELL LARS-\r\nSON (s):\r\nFru talman! När det gäller frågan om offentlighet\r\när det alldeles klart att den nya kommissionen har en\r\nannan attityd till detta. Till det har inte minst Margot\r\nWallström bidragit med uttalanden på miljöområdet.\r\nHon har talat om det stora behovet inom miljöarbetet\r\natt så många fakta som möjligt blir kända. Det är\r\nkanske just på miljöområdet som öppenheten är allra\r\nviktigast.\r\nDet är därför som ambitionen finns med i Ams-\r\nterdamfördraget. Vad som nu sker är att man håller på\r\natt arbeta fram konkreta förslag för att öka öppenhe-\r\nten. Det är de förslagen som vi väntar på. Jag hoppas\r\natt de kommer väldigt snart. Självfallet hör Sverige\r\ntill de länder som driver på i fråga om öppenhet.\r\nSverige hör också till de länder som driver på när\r\ndet gäller kemikaliepolitiken i Europa. När vi blev\r\nmedlemmar fick vi ett antal undantag för att kunna\r\nbehålla vår höga skyddsnivå. Det visade sig efter fyra\r\nårs idogt svenskt arbete - och det kan jag säga, efter-\r\nsom jag inte var miljöministern på den tiden - att vi\r\nkunde behålla dessa undantag. Dessutom kunde vi\r\nmedverka till att höja skyddsnivåerna för en mängd\r\nandra kemikalier för hela Europa. Jag tycker att det\r\nvar en väldig framgång för det svenska arbetet inom\r\nEU. Det var på sätt och vis också en framgång för EU\r\nsom instrument för vidare miljöambitioner än vad\r\nsom bara gäller vårt eget land.\r\nMin förhoppning är självfallet att vi kan åstad-\r\nkomma samma resultat när det gäller tri. Vi driver\r\nfrågan om att förändra riskklassificeringen av tri i\r\nenlighet med förslaget från den expertgrupp som\r\nSven-Erik Sjöstrand hänvisar till. Det finns än så\r\nlänge inte någon enighet, men den svenska positionen\r\när alldeles klar. Vi får se hur arbetet kommer att kun-\r\nna fortsätta och vilka resultat det kommer att få.</pre><pre>Anf.  22  SVEN-ERIK SJÖSTRAND (v):\r\nFru talman! Alla stora miljösegrar i Sverige har\r\nvunnits genom ett brett engagemang bland många\r\nmänniskor. Men EU har en karaktär av hemlighets-\r\nmakeri. Det finns nästan ingen offentlig debatt om\r\nbesluten. EU-arbetet har också varit trögstartat, efter-\r\nsom medlemmarna har visat ett ganska svalt intresse.\r\nAtt kringgå offentligheten gör ju inte saken bättre.\r\nDet innebär ett klart minskat folkligt engagemang i\r\npolitiken.\r\nEn förutsättning för att kunna skapa opinion för\r\neller emot politiska förslag i Sverige är den massme-\r\ndiala debatten. Genom insändare, artiklar och ledarsi-\r\ndor i hundratals dagstidningar blir det ofta debatt om\r\nförslag som ska upp i riksdagen. Men på EU-nivå\r\nsaknas denna offentlighet trots att EU får mer och\r\nmer att säga till om. Detta tycker jag leder till ett klart\r\ndemokratiskt underskott.\r\n\"Harmoniseringsregler\" är ett ord som ofta hörs i\r\nmiljösammanhang. Om ett lands hårdare miljö- eller\r\nhälsokrav på något vis försvårar försäljningen av en\r\nutländsk vara är bestämmelsen ett handelshinder och\r\ndärmed olaglig. Enskilda länder kan på detta sätt\r\nhindras att ställa egna miljö- och hälsokrav på va-\r\nruområdet. Vi har sett ganska många exempel på att\r\nmedlemsländer tvingas försämra sina miljökrav.\r\nFör några år sedan läste jag att USA:s delstater\r\nhar större frihet än EU:s medlemsländer att driva sin\r\negen miljöpolitik. Nu har detta kanske ändrats lite,\r\nmen det är fortfarande lite grann så här.\r\nI Vänsterpartiet och inom stora delar av miljörö-\r\nrelsen har vi varit rädda för att EU skulle bli ett red-\r\nskap i händerna på dem som vill hindra utvecklingen\r\npå miljöområdet. Industrin och framför allt konserva-\r\ntiva politiska krafter försöker hindra nationell lag-\r\nstiftning genom att kräva beslut på EU-nivå. Det har\r\nockså visat sig att den ganska omtalade miljögarantin\r\när långt ifrån en garanti. Tillämpningen av miljöga-\r\nrantin tycks vara mycket restriktiv.\r\nFru talman! Jag skulle därför vilja fråga miljömi-\r\nnistern om han tror att miljögarantin kan användas\r\nmer i framtiden - i synnerhet nu när vi har fått en\r\nduktig svensk kommissionär med ansvar för miljöom-\r\nrådet inom EU.</pre><pre>Anf.  23  Miljöminister KJELL LARS-\r\nSON (s):\r\nFru talman! Det är möjligt att man kan använda\r\nmiljögarantin mer i framtiden. Det är lite svårt att\r\nkommentera det när man inte har några specifika\r\nförhållanden att utgå ifrån.\r\nMiljögarantin är viktig, och öppenheten är viktig.\r\nDär verkar det som om interpellanten och jag har\r\nungefär samma inställning. Vi vill fortsätta att kunna\r\nförbjuda tri - det är den frågan vi driver - och vi vill\r\nöka öppenheten mycket. Som alla känner till är det\r\nden svenska ståndpunkten, och den svenska regering-\r\nen har också prioriterat detta ganska hårt i arbetet\r\nmed att förändra EU.\r\nDet är inte så enkelt att man bara kan säga att\r\nmedlemskapet i EU innebär att vi tar på oss lite re-\r\nstriktioner för vad vi kan göra nationellt. Framför allt\r\ninnebär medlemskapet i EU i stället stora möjligheter\r\nför oss att direkt påverka miljön inte bara i vårt eget\r\nland utan också i hela Europa. Genom den kraft som\r\nfinns i EU kan vi också verka ledande i de globala,\r\ninternationella miljöfrågorna. Detta har jag upplevt\r\nväldigt tydligt under det år som jag har varit miljömi-\r\nnister. De här möjligheterna är oerhört viktiga och\r\nvärdefulla.\r\nJag exemplifierade Sveriges framgångar med vad\r\nvi åstadkommit på kemikaliepolitikens område. Jag\r\ntycker också att jag kan säga att miljöprogressivite-\r\nten, den progressiva miljöpolitiken, inom EU är under\r\nen stark och positiv utveckling. Det är en av förkla-\r\nringarna till våra framgångar på kemikaliepolitikens\r\nområde. Det är också en av förklaringarna till att EU\r\nhar kunnat ha en stark, ledande roll t.ex. i det interna-\r\ntionella klimatarbetet.\r\nMan kan kanske vara lite skeptisk till det svenska\r\nEU-medlemskapet på en del områden. Men när det\r\ngäller miljöpolitiken är det nog väldigt svårt att\r\nkomma fram till en annan ståndpunkt än att medlem-\r\nskapet är oerhört viktigt för ett land som vill driva\r\nmiljöfrågorna, ta ansvar för medborgarna och miljön i\r\nandra länder och som inser att miljön är globaliserad.\r\nInom EU kan man medverka och förändra förhållan-\r\ndena.</pre><pre>Anf.  24  SVEN-ERIK SJÖSTRAND (v):\r\nFru talman! Visst är internationellt samarbete väl-\r\ndigt viktigt, miljöministern, inte minst på miljöområ-\r\ndet. Men allt behöver ju inte gå genom hårt styrda\r\nregelverk. Internationell miljökamp kan ju också\r\nbedrivas av miljöorganisationer runtom i världen. Allt\r\nslags internationellt samarbete i miljöfrågor är nog\r\nbra.\r\nAvslutningsvis vill jag berätta att jag kom i kon-\r\ntakt med ämnet tri för ca 25 år sedan på ett stort ke-\r\nmiskt företag där jag jobbade i många år. Det visade\r\nsig att nio medarbetare hade fått förhöjda levervär-\r\nden. Samtliga dessa jobbade med lösningsmedlet tri.\r\nDet användes för att tvätta och rengöra valsar. Före-\r\ntagshälsovård, yrkesinspektion m.fl. kopplades in,\r\noch man lyckades hitta ett ersättningsämne. De flesta\r\nsom hade exponerats för tri återfick normala lever-\r\nvärden, och det var ju glädjande. Men en av de expo-\r\nnerade fick tyvärr cancer - en till mig mycket nära\r\nväns mamma. Hon fick levercancer. För 25 år sedan\r\nkunde vi tyvärr inte bevisa detta och få skadan god-\r\nkänd som arbetssjukdom. Det fanns inte så mycket\r\nforskning kring ämnet då. Min väns mamma dog för\r\ndrygt 20 år sedan på grund av tri - som jag ser det i\r\nalla fall.\r\nNär man själv har jobbat mycket med kemikalier\r\noch sett många skador hoppas man verkligen att vi får\r\nbehålla tri-förbudet. Jag hoppas därför att miljömi-\r\nnistern, regeringen och Margot Wallström gör sitt\r\nyttersta för att förbudet ska gälla även i framtiden.\r\nAvslutningsvis vill jag tacka miljöministern för\r\ndebatten. Tack!</pre><pre>Anf.  25  Miljöminister KJELL LARS-\r\nSON (s):\r\nFru talman! Jag tror att vi har precis samma syn\r\npå det oönskade i att använda tri, samma syn på be-\r\nhovet av att behålla förbudet och samma syn på att\r\nfortsätta fasa ut den användning av tri som nu sker\r\ngenom de dispenser som kan ges.\r\nFör min del gäller också att jag har ambitionen att\r\nmedverka till en sådan utveckling även i Europa.\r\nJag vill avsluta med en liten kommentar som gäl-\r\nler frågan om EU och möjligheten att föra en aktiv\r\noch bra miljöpolitik. Vi står nu inför förhandlingar\r\nmed tio länder som så småningom vill bli medlemmar\r\nav EU. Vi vet att när det t.ex. gäller försurning kom-\r\nmer 70 % av det försurande nedfallet från andra län-\r\nder än Sverige - många av dem på andra sidan Öster-\r\nsjön. Det blir självfallet av en oerhört stor betydelse\r\nför den svenska miljön om vi kan medverka till att de\r\nhär länderna så snabbt som det någonsin är möjligt\r\nkommer in under den, i jämförelse med de här län-\r\ndernas, väldigt stränga miljölagstiftning som vi har\r\ninom den europeiska unionen. Det är en sträng lag-\r\nstiftning - men jag är inte nöjd med den utan jag vill\r\nförsöka utveckla ytterligare åt rätt håll.</pre><pre>Överläggningen var härmed avslutad.</pre><pre>8 §  Svar på interpellation 1999/2000:68 om\r\nbeskattning av personaloptioner</pre><pre>Anf.  26  Finansminister BOSSE RING-\r\nHOLM (s):\r\nFru talman! Catharina Hagen har frågat mig om\r\nvilka åtgärder jag kommer att vidta för att vi skall få\r\nen konkurrenskraftig beskattning av personaloptioner\r\noch när åtgärderna i så fall kommer att genomföras.\r\nLåt mig börja med en kort beskrivning av vad en\r\npersonaloption är och hur beskattningen av den är\r\nutformad. En personaloption är en rättighet som ges\r\nut enbart till anställda inom ett företag eller en före-\r\ntagsgrupp. Den innebär att den anställde under vissa\r\nförutsättningar i framtiden har rätt att förvärva aktier\r\ntill ett i förväg bestämt pris. Optionsvillkoren är en-\r\nhetliga för samtliga anställda som får del av förmånen\r\noch är ofta bestämda i en optionsplan. Vanligast är att\r\nden anställde får personaloptionen utan att betala\r\nnågon ersättning till utställaren.\r\nPersonaloptionen kännetecknas av att den är för-\r\nenad med olika förfoganderättsinskränkningar - t.ex.\r\natt den inte får överlåtas eller pantsättas - och att den\r\nkan utnyttjas först efter en viss kvalifikationstid. Det\r\när inte ovanligt att optionen är uppdelad i \"etapper\"\r\nmed olika kvalifikationstider. Optionens löptid är\r\nlång, ofta tio år. Vanligtvis förfaller personaloptionen\r\nom anställningen upphör på grund av uppsägning,\r\navskedande eller dödsfall.\r\nEn viktig princip i det svenska skattesystemet är\r\natt alla inkomster av arbete skall beskattas på samma\r\nsätt, oavsett om ersättningen utgår som kontant lön\r\neller som en förmån. Förmåner skall i princip tas upp\r\ntill sitt marknadsvärde.\r\nFörmånen av en personaloption beskattas alltså\r\nenligt fast praxis som inkomst av tjänst. Det är inte\r\nbara i Sverige som det sker, utan många andra västeu-\r\nropeiska länder behandlar också dessa slag av optio-\r\nner som tjänsteinkomst. Det är naturligt eftersom\r\nförvärvet är starkt knutet till anställningen. Förutsätt-\r\nningen för att någon ska erbjudas att förvärva en\r\npersonaloption är ju att denne är anställd i ett företag\r\neller en företagsgrupp.\r\nTidpunkten för när förmånen av en personaloption\r\nska beskattas ändrades den 1 juli 1998. Före ändring-\r\nen beskattades förmånen det år en kvalifikationstid\r\nlöpt ut, dvs. när den anställde kunde utnyttja optionen\r\n- oberoende av om den faktiskt utnyttjades eller inte.\r\nSamtidigt var det oklart hur förmånen av personalop-\r\ntionen skulle värderas.\r\nDe nya reglerna innebär att förmånen ska beskat-\r\ntas det år den utnyttjas eller överlåts. Det är då enkelt\r\natt värdera förmånen. Som skattepliktig förmån ska\r\ntas upp skillnaden mellan marknadsvärdet på det\r\nunderliggande värdepapperet vid utnyttjandet och det\r\npris som innehavaren av optionen betalar för värde-\r\npapperet. I och med att beskattning ska ske vid ut-\r\nnyttjandet kommer värdestegringen på aktien efter\r\nutställandet av optionen och fram till utnyttjandet att\r\nbeskattas som inkomst av tjänst. Det kan i många fall\r\nleda till ett högre skattepliktigt belopp i jämförelse\r\nmed tidigare praxis. Däremot blir reavinsten vid av-\r\nyttring av en aktie som förvärvats genom optionen\r\nlägre, eftersom aktien får ett högre ingångsvärde.\r\nÄndringarna i beskattningen av personaloptioner\r\nhar endast tillämpats drygt ett år. Det rådde stor enig-\r\nhet kring förslagets fördelar, och det genomfördes\r\nefter initiativ av både näringsliv och myndigheter.\r\nInte heller vid riksdagsbehandlingen framfördes någ-\r\nra reservationer mot förslaget. Enligt min mening är\r\ndet alldeles för tidigt att dra några bestämda slutsatser\r\nom effekterna av de nya reglerna. Jag ser alltså inte\r\nnågot behov av att i dagsläget ta initiativ till föränd-\r\nringar i beskattningen av personaloptioner. Det finns\r\ndäremot - liksom i många andra fall - anledning att\r\nnoga följa effekterna av de förändrade skattereglerna.</pre><pre>Anf.  27  CATHARINA HAGEN (m):\r\nFru talman! Jag tackar för svaret. Finansministern\r\nhar dock valt att i sitt svar lägga en stor del av tiden\r\npå att beskriva vad personaloptioner är för någonting,\r\noch det var inte det som min fråga gällde. Jag tycker\r\natt det är ganska typiskt för regeringen att inte vilja\r\ndiskutera sakfrågan. I stället berättar finansministern\r\nhär på en och en halv sida för mig vad personaloptio-\r\nner är för någonting, precis som om jag inte visste\r\ndet. Jag vill ha en debatt om villkoren när det gäller\r\nanvändningen av personaloptioner.\r\nSom finansministern säger här beskattar Sverige,\r\nliksom många andra länder, personaloptioner som\r\ninkomst av tjänst. Men det är ju just det som är pro-\r\nblemet, eftersom vi i Sverige har så otroligt höga\r\nsociala avgifter och hög beskattning på arbete. Vi har\r\nockså en marginalskatt som är mycket hög vid låga\r\ninkomster. Det särskiljer oss också från andra länder.\r\nMen detta är inte hela sanningen. I många länder\r\nhar man speciellt förmånliga regler för personaloptio-\r\nner. I t.ex. USA och England är det så att om optio-\r\nnerna uppfyller vissa villkor slipper man de sociala\r\navgifterna, och beskattningen är dessutom lägre än\r\nden normala inkomstskatten.\r\nOvanpå detta är fåmansbolagsreglerna i Sverige\r\nockså en nackdel när det gäller beskattningen av\r\noptionsinstrumentet. När de anställda i ett fåmansbo-\r\nlag ska sälja de aktier som de har fått genom att ha\r\nlöst in sina optioner drabbas dessa aktier av den be-\r\nskattningen som gäller för fåmansbolag. Det gör att\r\nväldigt många aktieförsäljningar beskattas som in-\r\nkomst av tjänst. Det är t.o.m. så att även om bolaget\r\nhar blivit noterat är den s.k. karenstiden för fåmans-\r\nbolagsreglerna så lång att aktieägaren straffas långt\r\ntid efter noteringen för att han en gång var delägare i\r\nett fåmansbolag. Återigen är det de riktiga entrepre-\r\nnörerna som drabbas, dvs. de små företagen. De stora\r\nföretagen har inte dessa problem.\r\nDärför anser jag att så länge vi har kvar vår höga\r\nbeskattning av arbete måste vi hitta ett annat sätt att\r\nbeskatta personaloptioner. Man kan titta på ett före-\r\ntags kapital. Förr fanns det bara finansiellt och fysiskt\r\nkapital, men i dag är det många som anser att human-\r\nkapitalet också är att anse som ett företagskapital.\r\nDärför skulle man kunna se beskattning av persona-\r\nloptioner som beskattning av kapital. Det är ett sätt att\r\neventuellt förändra beskattningen.\r\nForskningen visar också att många små och nya\r\nföretag har behov av att hålla nere kostnaderna i bör-\r\njan av företagets tidiga utvecklingsfas. Därför har det\r\nstor betydelse om man kan arbeta med lågt beskattade\r\noptioner som belöningsinstrument. De svenska reg-\r\nlerna för beskattning av dessa optioner försvårar\r\nframväxten av fler och växande företag i landet.\r\nDe driftiga och kompetenta personer som vi är be-\r\nroende av för vår välfärd väntar inte och ser. De age-\r\nrar och flyttar. Och om de inte flyttar sig själv till att\r\nbörja med, så flyttar de bolag, fonder och riskkapital.\r\nTill sist är det inte bara pengar som flyttas, utan också\r\nbesluten. Regeringen väntar och drar inte några slut-\r\nsatser av detta. Alla tycks veta vad som pågår utom\r\nregeringen.\r\nDärför är jag mycket missnöjd med svaret där fi-\r\nnansministern säger att det är alldeles för tidigt att dra\r\nnågra bestämda slutsatser och att det inte finns något\r\nbehov av att ta initiativ till förändringar i beskattning-\r\nen av personaloptioner.\r\nRegeringen agerar inte alls i denna viktiga fråga\r\nheller utan nöjer sig med att eventuellt reagera i\r\nframtiden. Världen rullar på fortare än så, och ut-\r\nvecklingen och informationen om vad som händer i\r\nandra länder sprids blixtsnabbt alltmedan den svenska\r\nregeringen agerar som en koloss på lerfötter.\r\nJag vill därför fråga finansministern: Anser fi-\r\nnansministern att vi har ett konkurrensproblem visavi\r\nandra länder när det gäller optionsbeskattningen?</pre><pre>Anf.  28  Finansminister BOSSE RING-\r\nHOLM (s):\r\nFru talman! Svaret på den sista frågan är nej. Jag\r\nhar lämnat ett svar på den fråga som interpellanten\r\nhar levererat. Om interpellanten inte är nöjd med\r\nsvaret kan det möjligen bero på att interpellanten har\r\nen annan grundsyn än jag när det gäller skattepoliti-\r\nken. Min uppfattning är - och det kan hända att inter-\r\npellanten inte delar den - att inkomst av tjänst ska\r\nbeskattas på samma sätt som inkomst från option. Jag\r\nkan inte se något skäl till att skapa en särskild förmån\r\nför den som får inkomst via option i förhållande till\r\nden som får inkomst av tjänst. Det skulle vara att gå\r\nifrån en väldigt viktig princip i vår skattelagstiftning.\r\nDet skulle dessutom skapa en mycket märklig diffe-\r\nrentiering mellan dem som får vanliga inkomster av\r\ntjänst och dem som får möjligheten till optioner. I det\r\nhär fallet skulle det leda till en konstig situation och\r\nutveckling på vår arbetsmarknad och i vårt näringsliv.\r\nJag vet att Catharina Hagen, liksom många andra\r\nmoderater, helst av allt vill sänka alla skatter. Men\r\ndet är en helt annan diskussion. Därför har jag lämnat\r\nett korrekt och tydligt svar. Det finns ingen anledning\r\natt ändra de principer som vi har i vår skattelagstift-\r\nning. Om Catharina Hagen har en annan uppfattning\r\nom skattepolitiken som sådan kan vi diskutera det vid\r\nett annat tillfälle.</pre><pre>Anf.  29  CATHARINA HAGEN (m):\r\nFru talman! Jag kan tillägga att det inte bara är de\r\nproblem som jag har tagit upp här som jag anser är\r\nallvarliga. Beskattningen av personaloptioner i dag\r\ngör att de företag som ska betala de sociala avgifterna\r\nnär optionerna löses in står inför en mycket stor osä-\r\nkerhet, eftersom de inte känner till de sociala kostna-\r\nderna förrän alla personaloptioner har lösts in. Detta\r\nblir ett stort problem i de fall där företagen eventuellt\r\nhåller på att bli uppköpta eller går samman med ett\r\nannat företag. Det är mycket svårt att beräkna den\r\nskuld som företaget har. Jag tycker att det är en osä-\r\nkerhet som man absolut måste titta på. Det finns\r\nmånga varianter för att lösa detta. En är att förlägga\r\ntidpunkten för betalningen av de sociala avgifterna\r\ntill ett annat tillfälle. Det är de ena problemet.\r\nDet andra problemet är de nuvarande reglerna\r\nsom gäller utlänningar eller svenskar som kommer\r\nhem till Sverige från utlandet för att kanske besätta\r\nhöga poster i de företag som man har blivit delägare i.\r\nDessa personer kan ha med sig optioner som de har\r\nfått i utlandet. De kan jobba i Sverige ett tag utan att\r\nsälja dessa optioner. Sedan åker de kanske tillbaka till\r\nutlandet igen. De har inte gjort någonting med de\r\noptioner de hade med sig, och ändå ska de skatta av\r\ndem i Sverige. Det är ett jätteproblem, framför allt för\r\nutlänningar. Regeringen verkar över huvud taget inte\r\nvara intresserad av att ändra villkoren för att under-\r\nlätta för utlänningar att komma till Sverige. Detta är\r\nockså ett problem.\r\nDetta är ganska tekniska saker som jag tar upp.\r\nDen stora principiella frågan är ju att vi har en global\r\nkonkurrens om kompetenta personer. Bakgrunden till\r\nmin fråga är att konkurrensen om duktiga personer är\r\ninternationell, och utvecklingen går mycket fort. De\r\nkunskapsintensiva företagen i Sverige röner en allt\r\nstörre uppmärksamhet från omvärlden. De personer\r\nsom arbetar inom de här företagen är mycket efter-\r\ntraktade och har inte sällan unika kunskaper.\r\nDet är ett internationellt problem att bristen på\r\nhumankapital inom många expanderande branscher i\r\ndag är mer uttalad än bristen på finansiellt kapital.\r\nDärför är det nödvändigt att vi kan konkurrera på\r\nliknande villkor som andra aktuella länder när det\r\ngäller att attrahera och behålla kompetent personal.\r\nRisken är annars att nya affärsidéer förverkligas ut-\r\nomlands och att personerna flyttar ut.\r\nJag anser att vi i dag har en unik chans att få stor\r\nutväxling på den kompetens vi har inom viktiga om-\r\nråden, t.ex. Internet, telekom och data. Många fram-\r\ngångar hos de svenska företagen inom framför allt IT-\r\nbranschen är goda nyheter för Sverige som nation.\r\nMen trots detta försprång är det inte alls säkert att\r\naktiebolaget Sverige kommer att dra nytta av det.\r\nMan kan uttrycka det som så att sällan har våra möj-\r\nligheter till en framtida uthållig tillväxt varit så stora.\r\nMen dröjer vi med åtgärder kan vi förspilla dessa\r\nmöjligheter.\r\nMånga experter befarar att en flyttvåg bland IT-\r\nbolagen inte är långt borta. Anledningen till detta är\r\nden svenska skattelagstiftningen. Det rör sig om dub-\r\nbelbeskattningen, förmögenhetsskatten och inkomst-\r\nskatten. Men det största problemet anser många nu\r\nvara beskattningen av personaloptioner, som alltså är\r\noförmånlig i Sverige.\r\nDärför ställer jag nu en ny fråga till finansminis-\r\ntern: Vad kan få finansministern att över huvud taget\r\ntitta på frågan om personaloptioner?</pre><pre>Anf.  30  CARL ERIK HEDLUND (m):\r\nFru talman! Jag har en viss förståelse för finans-\r\nministerns svar, eftersom jag var den inom Moderata\r\nsamlingspartiet som tidigare hade att bearbeta perso-\r\nnaloptionsfrågan. Vi var nöjda för ett år sedan när de\r\nnuvarande reglerna infördes.\r\nMen nu är det ju så, fru talman, att verkligheten\r\nibland springer ifrån oss, och det gör den just nu. Jag\r\nhar varit ute bland många av de s.k. nya företagen\r\ninom nya branscher. När man skall lista problemom-\r\nråden återkommer alltid det här med ersättningen till\r\nde anställda. Man har ingen vidare lönsamhet, även\r\nom kursen stiger när det gäller de noterade bolagen.\r\nMen det hjälper ju inte företaget som sådant, utan\r\nman skall försöka rekrytera kompetenta människor\r\noch behålla dem. Och då har personaloptioner varit\r\nett sätt.\r\nNu är det så komplicerade anordningar att det var\r\nen advokat som skrev i SAF-tidningen att det är som\r\njulafton för advokater att hitta reglerna.\r\nMen det viktigaste - och det har Catharina Hagen\r\nockså varit inne på - är den institutionella konkurrens\r\nvi har från framför allt Storbritannien och USA. Re-\r\nkryteringsexperter från företag är ute bland de nya\r\nföretagen och raggar personal, men även direkt på\r\nhögskolor och universitet. Förutom en bättre in-\r\ngångslön kan de ofta erbjuda optionsprogram som\r\nbeskattas på ett bättre sätt.\r\nJag tror inte att någon av de 349 ledamöterna, och\r\njag tror inte heller regeringen tycker att det är bra på\r\nsikt att kompetensen flyr ur landet. Min enkla reflex-\r\nion, i likhet med Catharina Hagen, är att man skulle\r\ninitiera en utredning för att skapa en beredskap för att\r\nså att säga kunna mota Olle i grind.\r\nPå agendan har vi förmodligen skattelättnader för\r\nutländska experter. Det är åtminstone aviserat att det\r\nskall komma ett sådant förslag till kammaren. Den\r\nhär frågan ligger i ungefär samma härad. Min re-\r\nkommendation till finansministern, trots att vi bara\r\nhar ett års erfarenhet beroende på att utvecklingen\r\ndrar i väg så långt, är att initiera en utredning inom\r\ndepartementet eller parlamentariskt för att se vilken\r\nberedskap vi skall ha.\r\nMin enkla fråga är: Skulle finansministern, trots\r\nvad som har sagts från talarstolen, ändå kunna över-\r\nväga att göra något sådant? Jag tror att det vore bra\r\nför landet, för landets näringsliv och för landets med-\r\nborgare.</pre><pre>Anf.  31  Finansminister BOSSE RING-\r\nHOLM (s):\r\nFru talman! Det är viktigt att svenskt näringsliv\r\nhar goda villkor. Det är också viktigt för landet att vi\r\nhar en bra tillväxt och att skattepolitiken och den\r\nekonomiska politiken kan bidra till det. Vi har gläd-\r\njen att se att vi just nu har en mycket bra tillväxt i\r\nSverige. Vi kan kombinera denna goda tillväxt med\r\njust en rättvis och bra skattepolitik. Jag tycker att det\r\när ett kvitto på att den skattepolitik vi har i dag kan\r\nmedverka till den oerhört goda tillväxt som Sverige\r\nhar för närvarande.\r\nSom kammaren ju har sett förut under hösten har\r\nvi också lagt fram ett antal förslag när det gäller\r\nsänkning av skatten både för företag och för indivi-\r\nder, just för att ytterligare stimulera tillväxten och den\r\nekonomiska utvecklingen. I sista hand är det natur-\r\nligtvis företagen själva som tillsammans med de\r\nfackliga organisationerna i avtalsförhandlingar be-\r\nstämmer vilka löner och andra förmåner man vill dela\r\nut och vilka möjligheter företagen har inom kostnads-\r\nramen.\r\nVad jag hela tiden har velat få sagt är att från\r\nskattepolitikens utgångspunkt bör vi ha en enhetlig\r\nprincip, dvs. vi bör beskatta inkomster av tjänst och\r\npersonaloptioner på likvärdigt sätt och inte börja göra\r\nnågon förändring. Det skulle nämligen skapa diffe-\r\nrentieringar i vårt skattesystem som av många skäl\r\nskulle vara omotiverade och som dessutom skulle\r\nskapa en del oreda i hela vårt skattesystem. Därför får\r\nföretagen själva bestämma om man vill använda sig\r\nav möjligheten till personaloptioner. Man får själv\r\nbedöma och bestämma om man har råd med perso-\r\nnaloptioner och om man kan ta de kostnader som\r\nfinns. Det är ju trots allt inte någon skyldighet, utan\r\nen frivillig möjlighet som företagen har, att utnyttja\r\nsig av personaloptioner.\r\nJag förstod av Catharina Hagens sista inlägg att\r\nhon egentligen avsåg en allmän skattepolitisk diskus-\r\nsion där vi i princip skall sänka alla skatter, något\r\nsom moderaterna oftast eftersträvar. Men det är ju\r\ninte riktigt det som interpellationen handlar om. Där-\r\nför har jag valt att svara på interpellationen och att\r\nhänvisa till att riksdagen - vilket också Carl Erik\r\nHedlund vidimerar - så sent som för något år sedan\r\nvar överens om att den ordning vi för närvarande har\r\nvar bra. Sedan får vi naturligtvis avvakta för att se om\r\ndet kan inträffa något nytt. Men i dagsläget finns det\r\ninget skäl att ändra den lagstiftning vi har kring per-\r\nsonaloptioner.</pre><pre>Anf.  32  CATHARINA HAGEN (m):\r\nFru talman! Finansministern pratar om att ha råd\r\natt ändra på och sänka skatter. Jag undrar om man har\r\nråd att avhända sig ett instrument som efterfrågas av\r\nmånga företag som efterfrågar en personalkategori\r\nsom det är stor efterfrågan på internationellt - en\r\npersonalkategori som kanske också rör sig lätt mellan\r\nolika länder.\r\nJag menar att man inte får stirra sig blind på den\r\nsituation man har i dag. Man måste ligga lite i fram-\r\nkanten när man sitter i regeringen och inte bara reage-\r\nra utan också agera.\r\nJag har visserligen berört andra skatteregler, men\r\ndet är ju för att de griper in i optionsbeskattningen.\r\nPersonaloptioner beskattas ju väldigt oförmånligt i\r\nSverige eftersom vi har så höga inkomstskatter och\r\nhöga sociala avgifter. Därför är det nödvändigt att\r\ngöra något. Jag tror inte heller att regeringen kommer\r\natt sänka dessa skatter inom rimlig tid, och därför\r\nvädjar jag till finansministern att kanske ändå be-\r\ntrakta personaloptionerna som någonting annat än\r\ninkomst av tjänst. Jag tycker absolut att man skulle\r\nkunna betrakta personaloptioner i någon mån som ett\r\nrisktagande, och därför borde man också se om man\r\ninte kan hitta en annan typ av beskattning. Det är\r\nnämligen ett viktigt instrument om vi skall kunna\r\nbehålla vår kompetenta personal i Sverige.\r\nSedan tycker jag också att det här med reglerna\r\nom fåmansbolag måste få komma in när vi diskuterar\r\ndetta. De är stötande. De är speciellt stötande därför\r\natt de straffar den arbetande entreprenören, och om\r\ndet är något vi behöver i framtiden så är det att ha\r\nregler som underlättar för entreprenörer att få företag\r\natt växa och bli flera.</pre><pre>Anf.  33  CARL ERIK HEDLUND (m):\r\nFru talman! I likhet med finansministern tycker\r\njag att man skall ha principer och grunder för att\r\nbygga ett skattesystem, för annars blir det godtycke\r\noch då kan det sluta i vad som helst.\r\nMen samtidigt måste vi inse att vi inte är i en slu-\r\nten ekonomi, utan vi är i allt större utsträckning ut-\r\nsatta för en internationell konkurrens. Framför allt\r\ngäller det inom de s.k. nya företagen i tjänstesektorn,\r\nsom bygger på hög kompetens. Det handlar inte om\r\ninvesteringar i kapitalkrävande maskiner eller stora\r\nfinansiella investeringar, utan företaget kommer in på\r\nmorgonen och företaget går ut på kvällen. Det är de\r\nresurser man har, och det är så att säga den hjärnka-\r\npacitet och den erfarenhet som man helt och hållet\r\nbaserar sig på.\r\nOm vi då är utsatta för en internationell konkur-\r\nrens där våra begåvade pojkar och flickor som har fått\r\nen utbildning i våra skolor och på våra universitet blir\r\nså attraktiva att de försvinner från landet, så är det\r\ninte bra. Det är inte bra för någon, utom möjligtvis för\r\ndem som flyttar. Därför tycker jag, precis som rege-\r\nringen tydligen har gjort när man resonerat om att\r\ninföra vissa skattelättnader för utländska experter\r\neftersom detta är ett problem, att vi måste försöka\r\nhitta program och sätt för att kunna behålla dessa\r\npersoner. Då är det här med optioner ett sätt.\r\nVad jag har eftersträvat i den här lilla debatten -\r\ntiden ger ju inte utrymme för någon djupare diskus-\r\nsion - är att väcka tanken hos finansministern att man\r\nskulle kunna initiera en utredning för att ha en bered-\r\nskap att kunna göra någonting, så att vi inte blir tagna\r\npå sängen och måste improvisera när det, som jag tror\r\ninom relativt kort tid, blir nödvändigt att göra någon-\r\nting.</pre><pre>Anf.  34  Finansminister BOSSE RING-\r\nHOLM (s):\r\nFru talman! Som interpellanten och Carl Erik\r\nHedlund väl vet har regeringen i höst i denna kamma-\r\nre föreslagit skattesänkningar både för företag och för\r\nindivider. Vi har föreslagit sänkningar för individer i\r\nstorleksordningen 10 miljarder kronor och att den\r\nsom betalar egenavgifter får kompensation för dessa\r\nmed upp till en fjärdedel, till att börja med. Vi har\r\nföreslagit att man ändrar brytpunkten i skatteskalan så\r\natt färre får betala statlig inkomstskatt. Vi har också\r\nföreslagit en rad förändringar när det gäller företags-\r\nbeskattningen som ger företagen mellan 3 och 5 mil-\r\njarder kronor i skattelättnader de närmaste åren. Vi\r\nhar alltså verkligen på så vis medverkat till en rättvi-\r\nsare skattesituation. Vi har också sänkt marginalef-\r\nfekterna och därmed bidragit till ett ökat arbetskrafts-\r\nutbud och en bättre tillväxt.\r\nAtt moderaterna sedan tycker att man borde sänka\r\nen rad andra skatter vet jag. Det är dock en helt annan\r\ndiskussion, för då är alltid frågan hur man ska finan-\r\nsiera denna skattesänkning. Där vet vi att moderater-\r\nna alltid föreslår en rad nedskärningar i den offentliga\r\nsektorn. Med sämre sjukersättning, sämre a-\r\nkasseersättning och en rad andra försämringar vill\r\nmoderaterna betala skattesänkningar.\r\nJag bara konstaterar att vi har en princip när det\r\ngäller skattelagstiftningen: Inkomst av tjänst beskat-\r\ntas på samma sätt som inkomst från personaloptioner.\r\nDet finns ingen anledning att bryta den principen. Vi\r\nhar ju dessutom lagt fram ett förslag, vilket också har\r\nberörts i debatten, om att införa s.k. expertskatt för\r\npersoner från andra länder som söker sig till Sverige\r\nför att jobba under kortare perioder. Det är också ett\r\nuttryck för att vi försöker tillvarata näringslivets möj-\r\nligheter att få bra kompetens.</pre><pre>Överläggningen var härmed avslutad.</pre><pre>9 §  Hänvisning av ärenden till utskott</pre><pre>Föredrogs och hänvisades\r\nMotioner\r\n1999/2000:MJ12 till miljö- och jordbruksutskottet\r\n1999/2000:Ju3 till justitieutskottet\r\n1999/2000:Bo1-Bo4 till bostadsutskottet</pre><pre>10 §  Förnyad bordläggning</pre><pre>Föredrogs men bordlades åter\r\nFinansutskottets betänkanden 1999/2000:FiU1 och\r\nFiU11\r\nSkatteutskottets betänkande 1999/2000:SkU6</pre><pre>11 §  Bordläggning</pre><pre>Anmäldes och bordlades\r\nFörslag\r\n1999/2000:RR4 Riksdagens revisorers förslag angå-\r\nende producentansvarets betydelse i avfallshante-\r\nring\r\n1999/2000:RR7 Riksdagens revisorers förslag angå-\r\nende organisationsförändringar inom rättsväsendet</pre><pre>12 §  Anmälan om interpellationer</pre><pre>Anmäldes att följande interpellationer framställts</pre><pre>den 15 november</pre><pre>1999/2000:83 av Gunnar Hökmark (m) till statsmi-\r\nnister Göran Persson\r\nEuropeiskt valutasamarbete\r\n1999/2000:84 av Lennart Daléus (c) till näringsmi-\r\nnister Björn Rosengren\r\nIT-infrastrukturen\r\n1999/2000:85 av Marietta de Pourbaix-Lundin (m)\r\ntill socialminister Lars Engqvist\r\nFunktionshindrades rätt att byta bostad\r\n1999/2000:86 av Marietta de Pourbaix-Lundin (m)\r\ntill jordbruksminister Margareta Winberg\r\nSkydd för djurs avkomma</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 23 november.</pre><pre>13 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 15 november</pre><pre>1999/2000:208 av Karin Svensson Smith (v) till nä-\r\nringsminister Björn Rosengren\r\nLösning av miljöproblemen\r\n1999/2000:209 av Lars Hjertén (m) till kulturminister\r\nMarita Ulvskog\r\nTV-program i Norden\r\n1999/2000:210 av Marietta de Pourbaix-Lundin (m)\r\ntill statsrådet Ingegerd Wärnersson\r\nLika behandling av friskolor och kommunala skolor\r\n1999/2000:211 av Ann-Marie Fagerström (s) till\r\nutrikesminister Anna Lindh\r\nMänskliga rättigheter i Pakistan\r\n1999/2000:212 av Birger Schlaug (mp) till miljömi-\r\nnister Kjell Larsson\r\nVägsalt i vattnet\r\n1999/2000:213 av Rolf Gunnarsson (m) till finansmi-\r\nnister Bosse Ringholm\r\nBensinpriset\r\n1999/2000:214 av Sonja Fransson (s) till utbild-\r\nningsminister Thomas Östros\r\nJämställdheten inom den medicinska forskningen\r\n1999/2000:215 av Mikael Oscarsson (kd) till nä-\r\nringsminister Björn Rosengren\r\nNyföretagande</pre><pre>den 16 november</pre><pre>1999/2000:216 av Carina Hägg (s) till försvarsmi-\r\nnister Björn von Sydow\r\nRäddningstjänsten\r\n1999/2000:217 av Åke Sandström (c) till näringsmi-\r\nnister Björn Rosengren\r\nMobiltelefonimarknaden\r\n1999/2000:218 av Tomas Eneroth (s) till justitiemi-\r\nnister Laila Freivalds\r\nSexköp</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 23 november.</pre><pre>14 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 15 november</pre><pre>1999/2000:160 av Marianne Andersson (c) till stats-\r\nrådet Maj-Inger Klingvall\r\nBistånd till Etiopien och Eritrea</pre><pre>den 16 november</pre><pre>1999/2000:151 av Gunilla Tjernberg (kd) till statsrå-\r\ndet Ingegerd Wärnersson\r\nMaxtaxa och familjedaghem\r\n1999/2000:158 av Rolf Gunnarsson (m) till statsrådet\r\nIngegerd Wärnersson\r\nÖppen skola\r\n1999/2000:165 av Yvonne Andersson (kd) till statsrå-\r\ndet Ingegerd Wärnersson\r\nSocial kompetens\r\n1999/2000:172 av Lars Hjertén (m) till statsrådet\r\nIngegerd Wärnersson\r\nVal av skola</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 23 november.</pre><pre>15 §  Kammaren åtskildes kl. 16.13.</pre><pre>\r\nFörhandlingarna leddes av tredje vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}