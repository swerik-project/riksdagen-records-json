{"dokumentstatus":{"dokument":{"hangar_id":"2348550","dok_id":"GN092","rm":"1999/2000","beteckning":"2","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"2","slutnummer":"0","datum":"1999-09-14 00:00:00","systemdatum":"2005-10-27 12:12:43","publicerad":"1999-09-14 00:00:00","titel":"Riksdagens snabbprotokoll 1999/2000:2 Tisdagen den 14 september","subtitel":null,"status":null,"htmlformat":null,"relaterat_id":null,"source":"webbnav","sourceid":"{310C186F-9A10-4250-BDCC-ED48D22170D0}","dokument_url_text":"http://data.riksdagen.se/dokument/GN092/text","dokument_url_html":"http://data.riksdagen.se/dokument/GN092","dokumentstatus_url_xml":"http://data.riksdagen.se/dokumentstatus/GN092","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1999/2000:2</div>\r\n<div class=\"sidhuvud_datum\">Tisdagen den 14 september</div>\r\n<div class=\"sidhuvud_klockslag\">Kl. 14.00 - 14.48</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor\r\n--------------------------------------------------------------------</pre><pre>Efter gudstjänst i Storkyrkan, där predikan hölls\r\nav domprost Tony Guldbrandzén, öppnades riksmötet\r\ni kammarens plenisal enligt det program som fogats\r\ntill detta protokoll.\r\n1 §  Öppnande av riksmötet</pre><pre>Anf.  1  TALMANNEN:\r\nJag hemställer att Eders Majestät måtte förklara\r\n1999/2000 års riksmöte för öppnat.</pre><pre>Anf.  2  HANS MAJESTÄT KONUNGEN:\r\nFru talman! Ärade riksdagsledamöter! Som alltid\r\nfinns för Sverige och för svenskar många viktiga\r\nfrågor på agendan för det riksmöte som nu inleds. Det\r\nfaktum att riksdagen under detta arbetsår ska leda\r\nSverige in i ett nytt millennium medför ett speciellt\r\nansvar. Övergången till ett nytt årtusende ger oss\r\nanledning att tänka långsiktigt och globalt. Tankar på\r\nden okända framtiden med tusenåriga perspektiv är\r\nspännande och fantasieggande, men inte helt utan\r\noro.\r\nVid tiden för Kristi födelse uppskattar man i dag\r\natt jorden hade en befolkning på 250 miljoner männi-\r\nskor. Den siffran var oförändrad vid förra millennie-\r\nskiftet. Men därefter har jordens befolkning ökat\r\nexplosionsartat. Vid det kommande millennieskiftet\r\nkommer vi att vara runt 6 miljarder människor på\r\njorden. Hur länge kan vi klara en sådan befolkning-\r\nsökning, och hur kommer det att se ut på jorden vid\r\nnästa millennieskifte? Ja, sådana omfattande framåt-\r\nblickar kan vara skrämmande. Men de är viktiga, och\r\näven nyttiga, för att sätta våra svenska dagliga pro-\r\nblem i relation till det som händer i världen i stort.\r\nNaturkatastrofer av det slag som nyligen drabbat\r\nbåde Turkiet och Grekland är ofta svåra att förutse\r\noch dessvärre omöjliga att förhindra. Den hårt drab-\r\nbade befolkningen måste emellertid på alla sätt få den\r\nhjälp den behöver. Här har både Sverige som nation\r\noch svenskarna som individer en uppgift som vi av\r\ntradition fullgör på ett ansvarsfullt sätt och med stor\r\nempati.\r\nDe konflikter som just nu sargar Indonesien och\r\ndess befolkning svårt engagerar en hel värld. De\r\nmänskliga tragedier som följer i spåren av krig kan vi\r\nbåde lindra och i viss mån förebygga genom ett aktivt\r\nfredsarbete, bl.a. inom Förenta nationerna.\r\nDe öppna striderna i f.d. Jugoslavien och senast i\r\nKosova har upphört, förhoppningsvis för gott. Stora\r\nansträngningar pågår för att säkra fred och frihet\r\nliksom för att återställa den raserade samhällsstruktu-\r\nren. Sverige deltar förtjänstfullt inom en mängd om-\r\nråden och bidrar därigenom till stabilisering och nor-\r\nmalisering av förhållandena i området.\r\nDe senaste åren har präglats av en dyster bild av\r\nSverige. Men vi kan knappast påstå att millennie-\r\nskiftet har föregåtts av några domedagsprofetior. Det\r\när glädjande om den senaste tidens ekonomiska pro-\r\ngnoser kan bidra till en växande framtidstro. En sådan\r\nkan uppenbarligen spåras hos svenska folket och då\r\nsärskilt bland ungdomen, enligt en grupp svenska\r\nforskare som årligen vetenskapligt kartlägger opini-\r\nonsläget i landet.\r\nMen dessa undersökningar visar också att svenska\r\nfolkets engagemang i miljöfrågor dessvärre minskar.\r\nJag hoppas att de globala och långsiktiga perspekti-\r\nven inför det kommande årsskiftet bidrar till att åter-\r\nuppväcka intresset för människans framtida livsbe-\r\ntingelser på jorden.\r\nMed dagens snabba teknikutveckling och globali-\r\nsering av ekonomin är en hög utbildningsnivå hos\r\nhela befolkningen en viktig nationell angelägenhet\r\nnär det gäller att skapa och bibehålla arbetstillfällen i\r\nlandet. Riksdagen har under senare år fattat flera\r\nbeslut angående en expansion av utbildningssystemet\r\ni landet. Det är viktiga framtidssatsningar för vilka\r\ngrunden måste läggas redan i tidig ålder. I våra skolor\r\nutförs ett viktigt arbete som är värt både uppmärk-\r\nsamhet och stor respekt.\r\nAvslutningsvis kan jag konstatera att mitt och\r\ndrottningens arbete för Sverige hemma och utom-\r\nlands som vanligt varit inspirerande och lärorikt un-\r\nder det gångna riksdagsåret.\r\nVi har bl.a. avlagt statsbesök i Moçambique och\r\nGrekland. Det mottagande vi där har fått vittnar om\r\natt Sverige har ett gott anseende i dessa båda länder.\r\nVi har också haft glädjen att hälsa Islands, Sydafrikas\r\noch Ukrainas presidenter välkomna på statsbesök i\r\nvårt land.\r\nJag vill nu tillönska er, valda ombud för Sveriges\r\nfolk, lycka och framgång i ert ansvarsfulla värv under\r\ndet kommande arbetsåret.\r\nMed dessa ord förklarar jag 1999/2000 års\r\nriksmöte öppnat.</pre><pre>2 §  Regeringsförklaring</pre><pre>Anf.  3  Statsminister GÖRAN PERS-\r\nSON (s):\r\nEders Majestäter, Eders Kungliga Högheter, fru\r\ntalman, ledamöter av Sveriges riksdag!\r\nI dag samlas den riksdag som ska leda Sverige ut\r\nur ett millennium och in i ett annat.\r\nDet är en symbolisk händelse. Fyrtio generationer\r\nhar under det gångna årtusendet lyft vårt land ur vid-\r\nskepelsens vanföreställningar in i vetenskapens insikt.\r\nPå fyra generationer har industrialismen vuxit fram.\r\nPå en generation har Sverige datoriserats.\r\nGenom civilisationens hisnande utveckling har\r\nidén om rättfärdighet och allas lika värde närt männi-\r\nskors förhoppningar och drömmar. Från de grekiska\r\nstadsdemokratierna till franska revolutionens krav på\r\nfrihet, jämlikhet och broderskap. Från Bergspredikans\r\nbudskap om att ljuset ska lysa för alla till Martin\r\nLuther Kings dröm.\r\nHumanismens ideal - jämlikheten och solidarite-\r\nten - är tidlösa. Deras praktiska omsättning i allmän\r\nrösträtt och demokratiskt statsskick är 1900-talets\r\nstörsta framsteg.\r\nFör tio år sedan rämnade Berlinmuren. Det kalla\r\nkrigets hot mot människoliv och människovärde var\r\növer. Kommunismen i Europa störtades. När 90-talet\r\nnu går mot sitt slut kan forna fiender tillsammans\r\ngöra Östersjöområdet till en snabbt växande framtids-\r\nregion. Samarbete präglar åter vår kontinent.\r\nI vårt land är ekonomins utveckling stark. Redan\r\ninom några år kan vi nå målet att 80 % av befolk-\r\nningen mellan 20 och 64 år ska ha ett arbete. Den\r\nöppna arbetslösheten kan under nästa år pressas till-\r\nbaka till 4 %.\r\nVi kan sätta punkt för ett årtionde som präglats av\r\nfinansiell kris, massarbetslöshet och växande klyftor.\r\nGenom de senaste årens kraftfulla ekonomiska politik\r\nkan svenska folket nu för första gången på ett decen-\r\nnium självt välja hur vägen in i framtiden ska gestalta\r\nsig.\r\nMänniskors uppoffringar har givit resultat. De\r\nväxande överskotten i de offentliga finanserna ska\r\nanvändas till att betala av på statsskulden, stärka\r\nskolan, vården och omsorgen om barn och gamla, ge\r\nlöntagarna en återbäring för egenavgifterna och mot-\r\nverka regional obalans. Klyftorna i samhället kan åter\r\nminska.\r\nSverige lämnar 1900-talet i en ekonomisk styrke-\r\nposition. Vi kan se fram emot 2000-talet med väl-\r\ngrundade förväntningar, i en känsla av växande fram-\r\ntidstro. I detta klimat växer den politiska uppslutning-\r\nen kring solidariteten som bärande princip för Sveri-\r\nges utveckling. Samhällsbygget kan föras vidare på\r\nen gemensam grund.\r\nSverige ska vara en ledande kunskapsnation.\r\nFör att höja sitt välstånd och förverkliga sina livs-\r\ndrömmar blir människan allt mer beroende av utbild-\r\nning och kunskap. Hög kompetens kommer att vara\r\navgörande för svenska företags expansion på världs-\r\nmarknaden.\r\nDen svenska förskolan har en unik bredd och\r\nkvalitet. Dess pedagogiska roll ska utvecklas, och den\r\ngörs stegvis tillgänglig för alla barn. Skolan ska ge\r\nvarje barn uppmuntran i sina drivkrafter att lära och\r\nutvecklas. En särskild satsning görs för att förbättra\r\nstödet till barn som bor i utsatta områden i våra stor-\r\nstäder. En ny lärarutbildning formas, och kompe-\r\ntensutvecklingen för lärarna underlättas.\r\nUtbyggnaden av högskolan fortsätter. Sammanta-\r\nget kommer närmare 100 000 nya studieplatser att ha\r\nskapats mellan åren 1997 och 2002. Studentinflytan-\r\ndet över utbildningen ska öka. De könsbundna studi-\r\nevalen måste brytas. Studenternas ekonomiska situa-\r\ntion ska förbättras genom att studiestödet reformeras.\r\nI Sverige ska världsledande forskning kombineras\r\nmed breda möjligheter för alla till utbildning av hög\r\nkvalitet. Kunskapslyftet ger de människor som tidiga-\r\nre inte fått en bra grundutbildning nya möjligheter till\r\nförkovran och personlig utveckling. Kompetensut-\r\nvecklingen i arbetslivet ska stärkas. Anslagen höjs till\r\ngrundforskning och spetskompetens. En forsknings-\r\npolitisk proposition föreläggs riksdagen.\r\nKunskapen och humanismen bärs av en levande\r\nkultur, där människan har tillgång till sitt språk, kan\r\nge uttryck för sina önskningar och drömmar och for-\r\nmulera sina visioner. Folkbiblioteken, folkbildningen\r\noch de allmänna samlingslokalerna är omistliga i den\r\nsvenska demokratin. Läsandet måste uppmuntras.\r\nKonstnärerna ska ha goda förutsättningar att arbeta,\r\nmöta sin publik och leva av sitt konstnärliga arbete.\r\nSverige ska vara en ledande IT-nation.\r\nInformationssamhället förändrar näringsliv och\r\ndemokrati. Kunskap som tidigare var förunnat ett\r\nfåtal öppnas för alla. Regionala obalanser kan mot-\r\nverkas, produktiviteten öka och nya företag skapas.\r\nInformationstekniken måste vara ett medel för ökad\r\nfrihet, delaktighet och rättvisa.\r\nDatoranvändandet i vårt land är bland det högsta i\r\nvärlden. Så gott som varje elev har tillgång till en\r\ndator i skolan. Svenska företag är ledande i att använ-\r\nda, utveckla och producera ett brett spektrum av IT-\r\nprodukter. På den vägen ska vi fortsätta.\r\nSverige ska ta till vara tekniken som ett medel för\r\nvälfärd och konkurrenskraft. Kunskap om IT ska\r\nföras in på alla nivåer i utbildningsväsendet. De of-\r\nfentliga myndigheterna ska vara föregångare i använ-\r\ndandet av den nya tekniken. Ett av Europas första\r\nforskningscentrum med bas i kiselbaserad intelligent\r\nmikroelektronik etableras i Norrköping.\r\nElektronisk handel ska stimuleras. Reglerna måste\r\nvara tydliga och bidra till ett gott konsumentskydd.\r\nEn fortsatt satsning görs på utbildning såväl i skolan\r\noch näringslivet som i högskolor och universitet.\r\nStaten har ett ansvar för att en väl fungerande IT-\r\ninfrastruktur finns tillgänglig i hela landet. Människor\r\noch företag bör ha tillgång till snabb dataöverföring\r\ntill en rimlig kostnad. Det kräver investeringar i bred-\r\nbandig IT-infrastruktur, vilket kan ske i både privat\r\noch offentlig regi. Att knyta samman samtliga kom-\r\nmuner i ett öppet stomnät kan bli ett viktigt steg för\r\natt hävda hela Sveriges konkurrenskraft i det nya\r\nseklet. En IT-proposition föreläggs riksdagen år 2000.\r\nSverige ska vara en nation i mångfald.\r\nUnga och gamla, kvinnor och män, människor\r\nfödda i Sverige och i andra länder - alla bär vi på\r\nviljan att delta i samhällsbygget och att få använda\r\nvåra kunskaper och erfarenheter. Ingen människa får\r\nuteslutas. All form av diskriminering kränker männi-\r\nskovärdet och hämmar utvecklingen.\r\nUngdomars värderingar och visioner måste få ett\r\nstörre inflytande över de politiska besluten. Därför\r\nkommer regeringen att följa upp ungdomspropositio-\r\nnen genom en aktiv dialog i en bred ungdomssam-\r\nling.\r\nUnder hösten tecknar staten avtal med sju stor-\r\nstadskommuner för att öka jämlikheten och bryta\r\nsegregationen. Satsningar på svenska språket ska\r\ngenomföras. Hela Sverige måste engageras för att\r\nbryta vanföreställningar och fördomar och skapa\r\nöppenhet och tolerans.\r\nArbetet för att öka jämställdheten måste fortsätta.\r\nÅtgärder för att bryta den könsuppdelade arbetsmark-\r\nnaden kommer att vidtas. Osakliga löneskillnader\r\nmellan könen måste bekämpas i nära samarbete med\r\narbetsmarknadens parter. Ändringar i jämställdhets-\r\nlagen föreslås. Regeringen står i höst som värd för en\r\neuropeisk jämställdhetskonferens på hög nivå.\r\nSverige ska vara en nation i ekologisk balans.\r\nMiljöpolitiken genomgår sin största förnyelse nå-\r\ngonsin. Miljöbalken har trätt i kraft. Stora resursför-\r\nstärkningar tillförs forskning, marksanering, kalkning\r\noch skyddet av skogar och mark. De lokala investe-\r\nringsprogrammen ökar insatserna för en ekologisk\r\nomställning i hela vårt land. Arbetet med att nå de\r\nfemton övergripande miljömål som riksdagen fast-\r\nställt genomsyrar hela politiken.\r\nEtt omfattande samarbete ska utvecklas med\r\nbyggnadsindustrin för att modernisera svenskt byg-\r\ngande med ekologisk teknik. Bostäder, skolor, dag-\r\nhem och andra byggnader ska miljöklassas. Samar-\r\nbetet med svensk bilindustri om att skapa miljöanpas-\r\nsade fordon fortsätter. Jordbrukets utveckling som\r\nnäring är en tillgång i den ekologiska omställningen.\r\nNaturvårdspolitiken utvecklas för att hela folket\r\nska få tillgång till vår rika natur. Kemikaliepolitiken\r\nförnyas för att systematiskt sortera bort farliga ämnen\r\noch minska deras användning. Överföring av gods\r\nfrån väg till räls främjas.\r\nOmställningen av energiproduktionen fortsätter.\r\nBarsebäcksverkets första reaktor ska stängas under\r\nhösten.\r\nSveriges politik för hållbar utveckling inom EU\r\nska intensifieras. Globala miljöhot som klimatföränd-\r\nringar och uttunningen av ozonlagret måste lösas i\r\nsamarbete med andra länder.\r\nSverige är ett föregångsland i omställningen till\r\nett ekologiskt hållbart samhälle. Den styrkepositionen\r\nska vi bygga vidare på. Vårt land ska genomgå en\r\nekologisk modernisering. Med ny resurseffektiv tek-\r\nnik och andra tekniska landvinningar ska vi bygga\r\nupp välfärd och välstånd utan att tära på miljön.\r\nTill nästa generation ska vi lämna över ett sam-\r\nhälle där de stora miljöproblemen är lösta.\r\nSverige ska vara en nation som utvecklas genom\r\nmänniskors arbete och företagsamhet. På tre år har\r\növer hundra tusen nya företag etablerats i vårt land.\r\nDet skapar nya arbetstillfällen, ökar välståndet och\r\nutvecklar konkurrens och kreativitet.\r\nUtvecklingen ska understödjas av strategiska\r\nskatteförändringar. Företagens möjligheter till expan-\r\nsion förbättras genom att reserveringsmöjligheterna\r\nvidgas. Flertalet stoppregler slopas. Företags återköp\r\nav egna aktier möjliggörs. En lättnad kommer att\r\nföreslås i beskattningen av utländska experter. Jord-\r\nbrukets energiskatter sänks. I samarbete med EU ska\r\nstaten öka kapitalförsörjningen till mindre företag.\r\nFöretagsstödet effektiviseras.\r\nLöntagarna ska kompenseras för de höjda ege-\r\nnavgifterna. För att öka rättvisan sänks inkomstskat-\r\nten i ett första steg år 2000. Därefter ska skatterna\r\nfortsätta att sänkas till dess att löntagarnas köpkraft\r\ninte längre hålls tillbaka av avgifterna till pensions-\r\nsystemet. Brytpunkten i skatteskalan justeras så att\r\nfärre löntagare betalar statlig skatt.\r\nArbetsmarknadspolitiken måste bidra till att ledi-\r\nga platser snabbt kan tillsättas. I syfte att öka möjlig-\r\nheterna för alla att komma in på arbetsmarknaden\r\ntydliggörs de arbetssökandes rättstrygghet och ansvar.\r\nDe långtidsarbetslösas möjligheter att få ett arbete ska\r\nförbättras. Arbetsmarknadens parter har ett stort an-\r\nsvar i kommande löneförhandlingar för att förstärka\r\noch förlänga den ekonomiska uppgången.\r\nTillväxten får inte begränsas till storstadsregio-\r\nnerna. Hela Sverige måste utvecklas. Regionala till-\r\nväxtavtal ska tecknas under året. EU:s strukturfonder\r\nkommer - tillsammans med de nationella satsningar-\r\nna på infrastrukturen, kretsloppssamhället, informa-\r\ntionstekniken och utbildningen - att bidra till bättre\r\nregional balans.\r\nFör att möjliggöra lägre boendekostnader sänks\r\nfastighetsskatten på hyreshus. Bostadsbyggandet i\r\nstorstadsregionerna måste öka för att bostadsbrist och\r\nrisk för överhettning ska undvikas. Ansvaret för bo-\r\nstadspolitiken inom regeringen tydliggörs genom att\r\nfler bostadsfrågor koncentreras till den biträdande\r\nfinansministern.\r\nSverige ska befästa sin position som en ledande\r\nvälfärdsnation.\r\nEndast den som är trygg kan känna delaktighet i\r\nförändringen. Den generella välfärdspolitiken är\r\noöverträffad i sin förmåga att samtidigt fördela väl-\r\nfärd och stimulera utveckling. Vården, skolan och\r\nomsorgen förstärks ekonomiskt. Statsbidragen till\r\nkommunerna höjs samtidigt som den höga tillväxten\r\ninnebär att skatteintäkterna i kommunsektorn ökar\r\nmarkant. Särskilt stöd ska ges till de kommuner som\r\nhar störst problem med ekonomin.\r\nEn nationell handlingsplan för hälso- och sjuk-\r\nvårdspolitiken utarbetas. En mångfald av alternativa\r\ndriftsformer i sjukvården bejakas, men svenska sjuk-\r\nhus ska inte drivas utifrån privata vinstintressen.\r\nKvaliteten i primärvården, psykiatrin och äldrevården\r\nförbättras. Psykiskt funktionshindrade ska få person-\r\nliga ombud. Rekryteringen av personal till offentlig\r\nsektor måste säkras. Fler lärare, fler sjuksköterskor\r\noch fler läkare ska utbildas.\r\nPensionerna räknas upp med det fulla basbelop-\r\npet. Taxorna inom äldreomsorgen ska vara överskåd-\r\nliga och rimliga. De pensionärer som har låga in-\r\nkomster måste ha tillräckligt mycket kvar att leva på\r\nnär avgifterna i äldreomsorgen är betalda. Mer perso-\r\nnal behövs i det särskilda boendet för äldre och i\r\nhemtjänsten. Rätt att behålla personlig assistans efter\r\n65 års ålder införs. Förtidspensionerade ska kunna\r\npröva sin arbetsförmåga utan att rätten till pension\r\npåverkas. Hindren för funktionshindrades rätt att\r\ndelta fullt ut i samhället ska rivas.\r\nAlla barn har rätt till en bra start i livet. FN:s\r\nbarnkonvention ska efterlevas. Sveriges unika famil-\r\njepolitik ska utvecklas genom att en maxtaxa i barn-\r\nomsorgen införs under mandatperioden. Barnbidra-\r\ngen och flerbarnstilläggen kommer att höjas. Män och\r\nkvinnor ska kunna förena ett aktivt arbetsliv med ett\r\nutvecklande familjeliv. De låga födelsetalen kan\r\naktualisera ytterligare familjepolitiska insatser.\r\nVarje brott och varje orsak till brott måste bekäm-\r\npas. Särskilt stöd ska ges till kvinnor och barn som\r\nutsätts för övergrepp. Polishögskolan utvidgas med\r\nen filial i Umeå. Kampen mot grov organiserad\r\nbrottslighet skärps.\r\nVälfärden får aldrig igen hotas av okontrollerade\r\nunderskott i de offentliga finanserna. Därför ligger\r\nutgiftstaken fast. Målet om två procent i offentligt\r\növerskott under en konjunkturcykel hävdas. En total\r\nnedamortering av den offentliga nettoskulden under\r\ninnevarande mandatperiod ligger inom räckhåll.\r\nSverige ska aktivt bidra till ett Europa i utveckling\r\noch jämlikhet.\r\nDet svenska engagemanget i samarbetet i Norden\r\noch runt Östersjön manifesteras under årets värdskap\r\ni Nordiska rådet och i mötena med de nordiska och\r\nbaltiska statsministrarna. Den framgångsrika sats-\r\nningen \"Polen i fokus\" ska nästa år följas av\r\n\"Baltikums år\".\r\nEU:s utvidgning är nyckeln till att främja unio-\r\nnens första och främsta uppgift - fred i Europa. Be-\r\nslut om att fler länder ska få inleda konkreta förhand-\r\nlingar om medlemskap bör fattas redan i höst. Den\r\ngemensamma strategi för Ryssland som EU antagit\r\npå svenskt initiativ måste snabbt genomföras. EU:s\r\nkapacitet att med civila och militära medel förebygga\r\noch hantera kriser bör stärkas.\r\nDet låga deltagandet i valet till Europaparlamentet\r\när en varningssignal för hela unionen. Avståndet\r\nmellan folk och folkvalda måste minska. Sverige\r\nstöder den nya kommissionen i dess strävan att införa\r\nen ny anda av ansvarstagande, öppenhet och god\r\nadministration i EU:s institutioner. Regeringen kom-\r\nmer att föreslå ett konkret åtgärdsprogram för att\r\nmodernisera EU och skapa den samverkan och be-\r\nslutskraft som krävs inom en utvidgad union.\r\nEurons införande i elva av unionens medlemslän-\r\nder kommer att påverka EU. Det ligger i alla länders\r\nintresse att den gemensamma valutan blir lyckosam.\r\nHöstens folkbildningsarbete ger var och en möjlighet\r\natt väga för- och nackdelar mot varandra i frågan om\r\nett eventuellt svenskt deltagande.\r\nMedlemskapet i EU har bidragit till den svenska\r\nekonomins starka utveckling. Kunskapsutbytet har\r\nökat människors kompetens, den inre marknaden har\r\nökat näringslivets marknadsandelar och konkurrensen\r\nhar bidragit till låg inflation. I syfte att understödja en\r\nfortsatt positiv utveckling och sänka svenska konsu-\r\nmentpriser bör den fria rörligheten utvecklas och\r\nEU:s handel med omvärlden öppnas.\r\nTillsammans med övriga nationer ska Sverige be-\r\ndriva en politik för jämställdhet, ekologisk hållbarhet,\r\nlåg arbetslöshet och ökat konsumentinflytande.\r\nVåren 2001 ska Sverige inneha ordförandeskapet i\r\nEU. Sverige ska företräda Europas intressen. Stora\r\nkrav kommer att ställas på vår förmåga att jämka\r\nsamman ståndpunkter och ansvara för att unionen\r\nkommer till beslut. Det blir en milstolpe i det svenska\r\nEU-medlemskapet.\r\nVårt globala ansvar löper parallellt med det euro-\r\npeiska. Världens alla nationer måste samarbeta i soli-\r\ndaritet och insikt om mänsklighetens stora gemen-\r\nsamma utmaningar. Förenta nationerna är och förblir\r\nen hörnpelare i svensk utrikespolitik. Reformeringen\r\nav FN bör fortsätta. Dess roll vid humanitära kriser\r\nmåste stärkas. Våldet i Östtimor måste få ett slut.\r\nFreden måste säkras på Balkan.\r\nSverige ska bidra till fred och stabilitet i vår del\r\nav Europa liksom i övriga världen. Den militära alli-\r\nansfriheten, syftande till att vi ska kunna vara neu-\r\ntrala i händelse av krig, ligger fast. Det svenska total-\r\nförsvaret anpassas till vår tids hot och risker. Förmå-\r\ngan att delta i internationella insatser stärks. Det nya\r\nsäkerhetspolitiska läget innebär att resurser kan av-\r\nsättas till andra angelägna behov.\r\nBiståndet tillförs ytterligare 1,3 miljarder kronor\r\nnästa år. Tillsammans med sparade medel innebär det\r\natt det svenska biståndet kan vidgas med 3 miljarder\r\nkronor år 2000. En översyn av utvecklingssamarbe-\r\ntets framtida roll ska inledas. Respekten för mänskli-\r\nga rättigheter ska genomsyra hela vår politik. Tortyr,\r\nförföljelse och dödsstraff måste motarbetas i hela\r\nvärlden.\r\nVi får aldrig ta demokratin för given. Den måste\r\nständigt erövras på nytt. Fascism, nazism och rasism\r\nkan aldrig tolereras. Vi ska inte glömma det förflut-\r\nnas fruktansvärda förbrytelser mot människovärdet.\r\nI januari står Sverige värd för en internationell\r\nkonferens om Förintelsen. Det blir första gången\r\nstats- och regeringschefer från olika delar av världen\r\ngemensamt deltar i en sådan samling kring vilka\r\nlärdomar vi kan dra av historien. Konferensen blir en\r\ntydlig manifestation mot hat och förtryck, för huma-\r\nnismens tidlösa ideal.\r\nFru talman!\r\n\"Uppgivenhet är farligt. Tveklös optimism är ock-\r\nså farligt; det har 1900-talet lärt oss. Men mellan\r\ndessa båda ytterpunkter finns fortfarande de levande\r\nmöjligheterna och det kloka hoppet.\"\r\nSå avslutar Sven-Eric Liedman sin historiska be-\r\ntraktelse Om solidaritet.\r\nVi ska ta med oss det bästa av det gamla in i det\r\nnya. Det som gjorde 1900-talets Sverige så fram-\r\ngångsrikt ska inte förkastas. Vi förmådde i samför-\r\nstånd kombinera utveckling och jämlikhet. Vi förstod\r\natt utveckling är jämlikhetens förutsättning och att\r\njämlikhet är utvecklingens drivkraft. För att samhället\r\nska hålla samman och gå framåt måste alla vara del-\r\naktiga.\r\nLåt oss på tröskeln till ett nytt århundrade enas om\r\nvisionen att de levande möjligheterna till ökad jäm-\r\nlikhet ska tas till vara och att det kloka hoppet ska\r\nfortsätta att leda utvecklingen framåt.\r\nI jämlikhet och utveckling växer människan. Då\r\nstärks hon i sin längtan att spränga gränser och bygga\r\nbroar. Då växer hennes solidaritet och ansvarskänsla\r\ninte bara för sig själv och sina närmaste, utan också\r\nför medmänniskor och kommande generationer.\r\nSverige ska vara ett land där människan har styr-\r\nkan att se sig själv i andra.\r\nFru talman! Jag vill till kammarens protokoll an-\r\nmäla följande förändringar i regeringen:\r\nStatsråd i Utrikesdepartementet med ansvar för\r\ninternationellt utvecklingssamarbete, migration och\r\ninvandring är fr.o.m. i dag Maj-Inger Klingvall.\r\nStatsråd i Socialdepartementet med ansvar för so-\r\ncialförsäkringsfrågor, familjepolitik m.m. är fr.o.m.\r\nden 1 oktober Ingela Thalén.</pre><pre>3 §  Ceremonin avslutades kl. 14.48.</pre><pre>\r\nBilaga\r\nProgram för öppnandet av riksmötet 1999/2000 tisdagen den 14 september 1999 kl.\r\n14.00</pre><pre>Musik under samlingen\r\nav Ludvig Maurer och Evert Taube\r\nBrasskvintetten</pre><pre>Fanfar\r\nav Ingvar Lidholm</pre><pre>Kungssången</pre><pre>Vingar i natten\r\nBön till natten\r\nav Ture Rangström</pre><pre>Talmannen</pre><pre>Hans Majestät Konungen\r\nöppnar riksmötet</pre><pre>Fanfar\r\nav Anders Högstedt</pre><pre>För vilsna fötter sjunger gräset\r\nSerenad\r\nav Lars-Erik Larsson</pre><pre>Statsministern\r\navger regeringsförklaring</pre><pre>Böljeby-vals\r\nav Wilhelm Peterson-Berger</pre><pre>Nationalsången</pre><pre>Grande Marche\r\nav Charles Voss\r\n----------------------------------------------------\r\nMedverkande\r\nRiksplan:\r\nArméns musikkår konserterar\r\nTrapphallen:\r\nFlickkören Cantemus från Örebro kulturskola under ledning av Gunnel E Sjöberg\r\nImma - unga spelmän från Värmland\r\nFolkdanslaget Kedjan paraderar med Sveriges landskapsfanor\r\nPlenisalen:\r\nBirgitta Svendén, hovsångerska. Dirigent: Professor Thomas Schuback\r\nMusiker ur Stockholms Spårvägsmäns Musikkår\r\nFanfartrumpetare</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}