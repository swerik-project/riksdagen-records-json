{"dokumentstatus":{"dokument":{"hangar_id":"2348785","dok_id":"GM09110","rm":"1998/99","beteckning":"110","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"110","slutnummer":"0","datum":"1999-06-15 00:00:00","systemdatum":"2005-10-27 13:08:42","publicerad":"1999-06-15 00:00:00","titel":"Riksdagens snabbprotokoll 1998/99:110 Tisdagen den 15 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{B9292D9F-7974-4A99-8F6E-09E3D261C894}","dokument_url_text":"http://data.riksdagen.se/dokument/GM09110/text","dokument_url_html":"http://data.riksdagen.se/dokument/GM09110","dokumentstatus_url_xml":"http://data.riksdagen.se/dokumentstatus/GM09110","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1998/99:110</div>\r\n<div class=\"sidhuvud_datum\">Tisdagen den 15 juni</div>\r\n<div class=\"sidhuvud_klockslag\">Kl. 09.00 - 16.30</div>\r\n<hr class=\"sidhuvud_linje\">\r\n<pre>18.00 - 22.39</pre><pre>Det justerade protokollet beräknas utkomma om 3 veckor</pre><pre>---------------------------------------------------------------------</pre><pre>1 §  Ny riksdagsledamot, m.m.</pre><pre>Upplästes och lades till handlingarna följande från\r\nValprövningsnämnden inkomna</pre><pre>Berättelse om granskning av bevis för riksdagsleda-\r\nmot och ersättare för riksdagsledamöter\r\nTill Valprövningsnämnden har från Riksskatte-\r\nverket inkommit bevis om att Nikos Papadopoulos\r\n(s), Skarpnäck, utsetts till ny ledamot av riksdagen\r\nfr.o.m. den 14 juni 1999 sedan Pierre Schori (s) av-\r\nsagt sig sitt uppdrag som riksdagsledamot. Från Riks-\r\nskatteverket har också inkommit protokoll angående\r\nutseende av ersättare i detta fall.\r\nValprövningsnämnden har denna dag granskat\r\nbeviset för den nya ledamoten och protokollet angå-\r\nende ersättare och därvid funnit att de blivit utfärdade\r\ni enlighet med 19 kap. 11 § vallagen.\r\nStockholm den 14 juni 1999\r\nLars Tottie\r\nKerstin Siverby</pre><pre>2 §  Anmälan om återtagande av plats i riksda-\r\ngen</pre><pre>Talmannen meddelade att Lena Sandlin (s) fr.o.m.\r\nden 15 juni 1999 återtagit sin plats i riksdagen, vari-\r\ngenom uppdraget som ersättare upphört för Lars\r\nLilja.</pre><pre>3 §  Ledighet</pre><pre>Talmannen meddelade att Erik Åsbrink (s) ansökt\r\nom fortsatt ledighet under tiden den 17 juni-\r\n13 september.</pre><pre>Kammaren avslog denna ansökan.</pre><pre>4 §  Anmälan om inkomna faktapromemorior\r\nom förslag från Europeiska kommissionen</pre><pre>Talmannen meddelade att följande faktaprome-\r\nmorior om förslag från Europeiska kommissionen\r\ninkommit och delats ut till kammarens ledamöter:\r\nMeddelande från kommissionen om att förbättra\r\nturismens sysselsättningspotential - Uppföljning\r\nav slutsatserna och rekommendationerna från\r\nHögnivågruppen för turism och sysselsättning\r\nKOM (99) 205\r\nVitbok om modernisering av reglerna om tillämpning\r\nav artiklarna 85 och 86 i EG-fördraget (numera\r\nartiklarna 81 och 82) KOM (99) 101\r\nFörslag till förordning om att tills vidare avbryta\r\ntillämpningen av förordningen om förhindrande\r\nav leverans av vissa varor och tjänster till Libyen\r\nCOM (99) 184\r\nFörslag om ändring av rådets förordning av den\r\n22 april 1997 om genomförande av medlemssta-\r\nternas åtgärdsprogram avseende kontroll av\r\nEUGFJ:s garantisektions utgifter KOM (99) 169\r\nFörslag till direktiv om bedömning av vissa planers\r\noch programs inverkan på miljön KOM (99) 73</pre><pre>5 §  Hänvisning av ärende till utskott</pre><pre>Föredrogs och hänvisades\r\nProposition\r\n1998/99:130 till lagutskottet</pre><pre>Kammaren biföll talmannens förslag att motions-\r\ntiden för ovanstående proposition skulle förlängas till\r\nfredagen den 17 september 1999.</pre><pre>6 §  Riktlinjer för den ekonomiska politiken,\r\nutgiftstak, skattefrågor, m.m.</pre><pre>Föredrogs\r\nFinansutskottets betänkande 1998/99:FiU20\r\nRiktlinjer för den ekonomiska politiken, utgiftstak,\r\nskattefrågor, m.m. (prop. 1998/99:100 delvis)</pre><pre>Anf.  1  BO LUNDGREN (m):\r\nFru talman! Ärade kammarledamöter! När man\r\nläser vårpropositionen och finansutskottets betänkan-\r\nde, dvs. den skrivning som majoriteten står för, får\r\nman ett intryck av att en positiv utveckling i Sverige\r\när ödesbestämd. Det står bra till med det mesta. Lite\r\nbehöver göras.\r\nJag skulle gissa att vi senare i debatten kommer\r\natt få höra Jan Bergqvist, och för den delen också\r\nBosse Ringholm, slå sig för bröstet och säga att vi\r\nkanske lyckas få ned den öppna arbetslösheten under\r\n5 % av arbetskraften. Men hur det än blir med den\r\nsiffran befinner sig ungefär en tredjedel av Sveriges\r\ninvånare i arbetsför ålder utanför arbetsmarknaden.\r\nÖver en miljon människor saknar arbete. De är ar-\r\nbetslösa, de är i olika arbetsmarknadsåtgärder, de\r\nsaknar arbete och deltar därför i utbildningsåtgärder,\r\nde är förtidspensionerade, de har gett upp, de befinner\r\nsig helt utanför arbetsmarknaden - uppemot en tred-\r\njedel av alla i arbetsför ålder!\r\nDet här är naturligtvis för de flesta av dem som\r\ndrabbas ett stort problem, inte bara ekonomiskt utan\r\nockså för självkänslan. Man blir utlämnad åt och\r\nfullständigt beroende av att det allmänna svarar för\r\nens försörjning.\r\nDet blir naturligtvis också en enorm kostnad för\r\nalla som har ett arbete och som av sin arbetsinkomst\r\nskall avstå för att den som inget arbete har skall klara\r\nsin försörjning.\r\nDetta är det ena huvudskälet till Sveriges höga\r\nskatter. Det andra är den medvetna politiska strävan\r\nvi sett i varje fall sedan slutet av 1960-talet där de\r\nproblem som identifierats fått kollektiva lösningar där\r\nman inte har tagit till vara individernas egna förut-\r\nsättningar att klara sin egen situation. Det har lett till\r\natt en normal familj i Sverige med normala inkomster\r\ni dag betalar uppemot två tredjedelar av sin totala\r\narbetsersättning i olika skatter.\r\nLåt mig ge ett exempel på vad det här innebär. I\r\nfjol beslutade regeringen att tidigarelägga utbetal-\r\nningen av barnbidrag i juni månad. Skälet var att\r\nbarnfamiljer med små eller obefintliga marginaler\r\nskulle få en glad midsommar. Vad är det för land där\r\nså många barnfamiljer är så beroende av det politiska\r\nsystemet att en tidigareläggning av barnbidragsutbe-\r\ntalningar är det som behövs för att klara midsommar-\r\nhelgen?\r\nVi hade lite tidigare en diskussion om föräldrar\r\nsom upplevde att de inte hade råd att betala sjuk-\r\nvårdsavgift för sina barn. Nu blev lösningen den\r\ntraditionellt svenska, åtminstone från ett socialdemo-\r\nkratiskt perspektiv: Sjukvårdsavgiften togs bort. Det\r\ngrundläggande problemet, nämligen att pengarna\r\nefter skatt inte räckte till och att föräldrarna därför\r\nupplevde att det inte fanns utrymme att betala sjuk-\r\nvårdsavgiften, rättade man inte alls till.\r\nDär ligger problemet: att man har så små margi-\r\nnaler, ibland obefintliga, att man blir helt utlämnad åt\r\natt den offentliga sektorn skall klara sina åtaganden.\r\nDet är det som kallas nyfattigdom. Det är det som\r\nurholkar den personliga tryggheten och gör att det\r\ninte alls står väl till i Sverige i dag. Familjer med\r\nnormala och låga inkomster känner att de är mer\r\nberoende av regeringssammanträden och politiska\r\nbeslut i riksdag och kommunfullmäktige för sin för-\r\nsörjning och sin ekonomiska framtid än av det egna\r\narbetet och de egna möjligheterna.\r\nNär man blir så här utlämnad innebär det också att\r\nman är beroende av att den politiska sektorn klarar\r\nsina åtaganden. Under de senaste åren har vi kunnat\r\nse att så är det inte. År 1958 gav Torsten Nilsson\r\nlöftet att pensionerna i Sverige med det nya ATP-\r\nsystemet skulle uppgå till ungefär två tredjedelar av\r\ninkomsten de 15 bästa åren om man bara hade arbetat\r\ni 30 år. Allt detta skulle bara kosta 10 % av medbor-\r\ngarnas löneinkomst. Det var 1958. Nu, 40 år senare,\r\nskall vi förhoppningsvis snart vara klara med en pen-\r\nsionsreform som innebär att ATP-systemet helt have-\r\nrerat. Det fungerade inte. Avgiften kommer ändå att\r\nbli 18,5 % och förmånerna sämre. Det visar i ett nöt-\r\nskal risken med att medborgarna får lämna ifrån sig\r\nså mycket av det som ligger dem nära till politiker\r\nsom tar på sig mer än de egentligen kan klara.\r\nVi kan också se detta i andra avseenden. Vi kan se\r\ndet när det gäller sjukvården, äldreomsorgen, skolan\r\noch mycket annat som är viktigt för oss alla, där vi\r\nbetalar världens högsta skatter och ändå inte får den\r\nvaluta vi förtjänar.\r\nVärst drabbas naturligtvis de med normala och lå-\r\nga inkomster. Den som tjänar riktigt mycket har ju så\r\nmycket kvar efter skatt att han eller hon kan välja,\r\nkan själv gå förbi köer och köpa sig det han eller hon\r\nbehöver. Det paradoxala är alltså att det parti, med\r\nstödpartierna Vänsterpartiet och Miljöpartiet, som\r\nverkligen i ord säger sig vilja företräda dem som har\r\ndet besvärligt i själva verket gör tvärtom. Man tar\r\nifrån de här människorna mycket av deras bestäm-\r\nmandemöjligheter och mycket av deras egna kontroll.\r\nDeras personliga trygghet urholkas.\r\nFru talman! Den ekonomiska utvecklingen ser på\r\nmakroplanet, när det gäller hela ekonomin, i dag\r\nförhållandevis ljus ut enligt prognoser och bedöm-\r\nningar - som man i och för sig aldrig skall tro på.\r\nMen svagheten är att denna utveckling i stor utsträck-\r\nning bygger på att vi har ett väldigt lågt hushållsspa-\r\nrande och en hög privat konsumtion. Det är klart att\r\nallt det som har inträffat, aktiekurser som har gått\r\nupp, räntor som har kunnat sänkas, ger en grundläg-\r\ngande optimistisk ansats. Många hushåll känner att\r\ndet som hände efter 80-talsspekulationerna, när man\r\nförra gången konsumerade, och som sedan tog en\r\nände med förskräckelse, är någonting som nu har\r\nkommit i ett läge där man kan återställa, man kan\r\nkonsumera lite mer.\r\nMen det är en bräcklig grund för en långsiktig ut-\r\nveckling. En långsiktigt hållbar ekonomisk utveckling\r\nkan inte bara bygga på att hushållen avstår från att\r\nspara så mycket som de egentligen borde spara för sin\r\negen skull, för sin pensionering och för att känna\r\ntrygghet inför oförutsedda händelser. En långsiktigt\r\ngod utveckling, en hög tillväxt, kräver strukturella\r\nreformer, att vi tittar närmare på vad i svensk ekono-\r\nmi det är som gör att ekonomin inte fungerar så väl\r\nsom vi skulle önska.\r\nDet gäller att reformera för att skapa förutsätt-\r\nningar för en rejält ökad sysselsättning. Den ökning\r\nvi har sett är för liten jämfört med det grundläge vi\r\nbefann oss i och de förutsättningar vi egentligen har.\r\nVi har för svag sysselsättningsutveckling jämfört med\r\nhur den borde ha varit nu, inte minst därför att syssel-\r\nsättningen delvis har ökat på grund av att frånvaron\r\nockså har ökat nu.\r\nDe här strukturella reformerna måste alltså ge-\r\nnomföras, och de måste genomföras nu. Konjunktur-\r\ninstitutet varnade i mars i år för att vi gör samma\r\nmisstag som under 80-talet. Det är ingen som förut-\r\nspår att vi skall få den dramatiska utveckling som den\r\nkrisen ledde till. Spekulationsekonomin på 80-talet,\r\nbankkriser, våldsamt fall i inhemsk efterfrågan, den\r\ntypen av dramatiska förändringar tror jag inte att\r\nnågon i dag räknar med att vi skall behöva uppleva,\r\nåtminstone inte de närmaste decennierna. Men det är\r\nändå principen, tankarna, dvs. under 80-talet kunde\r\nman ha genomfört de strukturella reformer som hade\r\ngett en bättre utveckling under 90-talet. Man valde att\r\ninte göra det. Man gick på tvärs mot detta. En del\r\nhände, det skall erkännas, men absolut inte tillräckligt\r\nmycket.\r\nDet som har inträffat sedan 1994 är att man har\r\nåterställt en del av det som tidigare var tänkt. Ar-\r\nbetsmarknadsregler, skatter och motsvarande har åter\r\nskapat strukturella problem i svensk ekonomi som\r\nValutafonden, EU-kommissionen, OECD och många\r\nandra varnar för. De återfinns i och för sig också i det\r\ndokument som Gerhard Schröder och Tony Blair\r\npresenterade, där de pekar på svagheterna och bris-\r\nterna i den europeiska ekonomin i största allmänhet\r\noch där Sverige är väl utsatt.\r\nOm inte reformerna genomförs nu, när vi har ett\r\nbättre läge, när det finns större chans att få legitimitet\r\nför åtgärder, ja, då är det mycket svårare att se hur de\r\nskall kunna genomföras när ekonomin vänder nedåt,\r\nnär vi av rent konjunkturella skäl kanske har en sämre\r\nutveckling.\r\nMen vad görs på det stora superdepartementet?\r\nVad gör Finansdepartementet? I realiteten ingenting.\r\nMan pratar. Ja, inte ens det nu längre. Det var länge\r\nsedan man hörde uttalanden från tillväxtministrarna\r\nom vad som skulle göras. Några propositioner till\r\nriksdagen som innebär strukturella reformer kommer\r\nju inte.\r\nFru talman! Det är tre uppgifter som är väsentliga.\r\nDen första uppgiften måste vara att skapa förutsätt-\r\nningar för så många nya jobb att massarbetslösheten\r\nkan elimineras, att fler och fler åter deltar i arbete.\r\nDet är också viktigt att se till att de jobb som växer\r\nfram är så välbetalda som möjligt.\r\nDen andra viktiga uppgiften är att se till att det\r\nblir möjligt för den som har ett arbete att också kunna\r\nförsörja sig på sin egen arbetsinkomst, att känna den\r\npersonliga trygghet som ligger i att ha kontroll över\r\nsin egen ekonomi, att se till att man inte bara kan\r\növerleva för dagen utan också kan lägga undan lite\r\nför oförutsedda händelser.\r\nDen tredje uppgiften är att återställa förtroendet\r\nför att det som måste lösas gemensamt också fungerar\r\nväl.\r\nFör att klara den första uppgiften krävs en rad re-\r\nformer på olika områden. Det gäller arbetsmarkna-\r\nden. Vi måste anpassa arbetsmarknadslagstiftningen\r\ntill den moderna tid vi ser framför oss. Där är det inte\r\nlängre industrisamhället som styr, utan det är ett nytt\r\nsamhälle där andra typer av företag, andra typer av\r\narbetstagare och löntagare, med olika intressen, med\r\nstörre rörlighet, med större benägenhet för förändring\r\nmåste kunna känna att det finns ett utrymme för verk-\r\nsamhet i Sverige. Då måste vi ha en arbetsmark-\r\nnadslagstiftning som är moderniserad.\r\nDet gäller skatterna. Vi måste inse att det är orim-\r\nligt att ha en extra hög beskattning på det riskkapital\r\nsom alltid är grunden för varje arbete. Vi måste inse\r\natt en förmögenhetsskatt som dels är orättvis - de\r\nsom har stora förmögenheter betalar inte mycket och\r\nde som har små förmögenheter betalar mycket - dels\r\nleder till mindre intresse för kapitalbildning, sämre\r\nförutsättningar för kapitalförsörjning i största allmän-\r\nhet, bör slopas. Den värnskatt som både leder till\r\nutflyttning och mindre intresse för att skaffa kunskap\r\noch kompetens skall slopas så snabbt som möjligt.\r\nBeskattningen av arbete skall bli lägre så att det lönar\r\nsig bättre att arbeta än att inte arbeta och så att man\r\nkänner att det finns en möjlighet, exempelvis om man\r\när ung, att utan att ekonomin raseras kunna acceptera\r\nen lägre lön inledningsvis för att sedan kunna avance-\r\nra och i takt med att kunskaperna och kompetensen\r\nökar få en bättre ersättning över livstiden. Sannolikt\r\ntotalt sett en väsentligt bättre arbetsersättning.\r\nDet gäller att förbättra näringsklimatet i största\r\nallmänhet, att inse att de som bestämmer över jobben\r\ninte är Bosse Ringholm, Göran Persson eller ens Carl\r\nBildt och Lars Tobisson. De som bestämmer över\r\njobben är de människor som driver och finansierar\r\ndagens och morgondagens företag. De måste veta och\r\nkänna inte bara att arbetsmarknadsregler är bättre, att\r\nskatterna är rimliga, utan också att det finns ett intres-\r\nse, en grogrund för det nya, det som kan ge de nya\r\njobben.\r\nVi måste se till att utbildningen får en bättre kva-\r\nlitetsinriktning, att vi verkligen ger mycket goda\r\nkunskaper och att det lönar sig, som jag har sagt tidi-\r\ngare, att skaffa sig kunskap. Vi måste inse att det\r\nfinns ett infrastrukturintresse för staten att se till att\r\nden nya informationstekniken får så snabbt och så\r\nstarkt fotfäste som möjligt. Vi måste ha en energipo-\r\nlitik som inte syftar till att avveckla existerande kärn-\r\nkraftverk i ett läge där det blir en kapitalförstöring.\r\nAllt detta sammantaget ger grogrunden, ger möj-\r\nligheten, ger förutsättningarna för att få fram de nya\r\njobben i den takt som verkligen behövs, inte i den\r\nsom vi för närvarande ser.\r\nDen andra uppgiften, att se till att man kan för-\r\nsörja sig på sina egna arbetsinkomster, är att se till att\r\nskatten på arbete sänks. Det finns inga genvägar. Till\r\ndet kommer behovet att också sänka skatten på bostä-\r\nder och att sänka skatten för familjer, eftersom vi vet\r\natt marginalerna är minst för dem med barn, framför\r\nallt med många barn. Det gäller att ha den inriktning-\r\nen: sänkt skatt på arbetsinkomster kompletterat med\r\nminskad skatt på bostäder och minskad skatt för fa-\r\nmiljer.\r\nDen tredje uppgiften, att se till att de gemensam-\r\nma uppgifter som måste förbli gemensamma klaras,\r\när också viktig. Inte heller här har regeringen i reali-\r\nteten gjort någonting.\r\nOm vi har problem med hur vi organiserar vår\r\nsjukvård, vår äldreomsorg och vår skola räcker det\r\ninte att tillföra mer pengar till de gamla systemen, det\r\ngamla sättet att driva verksamhet. Jag tycker att det är\r\nen ren skandal att inte något har gjorts trots att det har\r\ngått drygt ett och ett halvt år sedan Eva Fernvall i\r\nVårdförbundet och Anders Milton i Läkarförbundet\r\nskrev en gemensam artikel där de säger till oss politi-\r\nker på olika nivåer: Om ni ger oss en bättre förutsätt-\r\nning, en mindre politisk styrning, en annan organisa-\r\ntion, där den kompetens som vi som arbetar i vården\r\nhar tas till vara, kan vi leverera bättre sjukvård till\r\nsamma eller lägre kostnad. Det är människor av kött\r\noch blod som har fått lida därför att man har vägrat\r\natt genomföra dessa förändringar.\r\nDet är sådana förändringar som behöver genomfö-\r\nras. Vi måste tänka igenom hur man skall hantera\r\näldreomsorgen i framtiden, hur den kan finansieras. I\r\ndag fungerar inte systemet, eftersom vi har en situa-\r\ntion där skattefinansieringen klämmer mot andra\r\nuppgifter som av kommunpolitiker anses angelägna.\r\nJag hörde debatten i går om bostadspolitiken. Man\r\nanklagade oss moderater för att vilja rasera den soci-\r\nala bostadspolitiken. Vad är en social bostadspolitik?\r\nHur många miljarder har inte skattebetalare och hy-\r\nresgäster fått betala på grund av bostadsexponenten\r\nute i kommunerna och hur mycket har inte det trängt\r\nut de angelägna kärnuppgifterna? Det är den typen av\r\nifrågasättande som krävs av de modeller som har gått\r\nsnett, så att de pengar som behöver tillföras - och\r\nsom i många avseenden behöver bli mer i framtiden,\r\nskulle jag gissa - kan utnyttjas på ett effektivt sätt.\r\nMan skall låta dem gå till de verkliga uppgifterna och\r\ninte till uppgifter vid sidan om.\r\nSverige har världens högsta skatter, men vi har\r\nändå inte världens bästa äldreomsorg, världens bästa\r\nsjukvård. Vi har brister i våra system, och de brister-\r\nna måste vi komma till rätta med, inte genom att höja\r\nskatterna, utan genom att se till att vi får en bättre\r\nfungerande ekonomi och bättre fungerande system.\r\nDe här tre uppgifterna, att skapa förutsättningar\r\nför de nya jobben, att se till att man när man har ett\r\narbete också kan försörja sig på sin arbetsinkomst och\r\natt se till att det som måste lösas gemensamt också\r\nfungerar väl. Det är det som ligger bakom de reserva-\r\ntioner som vi moderater har fogat till det betänkande\r\nsom vi i dag behandlar.\r\nFru talman! Jag yrkar bifall till reservationerna 1,\r\n11, 14 och 28.</pre><pre>Anf.  2  LARS BÄCKSTRÖM (v):\r\nFru talman! Jag kan börja med att hålla med Bo\r\nLundgren på några punkter. Sverige behöver fler\r\njobb, fler sysselsatta och fler arbetade timmar. Man\r\nskall kunna leva på sin lön. Det är väl rimligt. Det är\r\ndärför vi har fackföreningar. Hade vi inte det och\r\nhade vi svaga fackföreningar skulle det vara svårare\r\natt göra det. Och jag tror att alla politiker egentligen\r\när beredda att stämma in i det. Det är inget kontrover-\r\nsiellt i det Bo Lundgren säger. Alla är beredda att\r\nstämma in i den kören. Men att tycka om sång är inte\r\natt man automatiskt kan sjunga. Så enkelt är det inte.\r\nDen blå alliansen har två huvudrecept för fler\r\njobb, sänkt skatt och avreglerad arbetsmarknad. M,\r\nkd och fp lovar sänkt skatt egentligen på det mesta,\r\nmen de talar väldigt lite om alla de försämringar och\r\nalla ökade inkomstklyftor som följer av alla deras\r\nkrav på sänkt skatt. De talar om nya regler som gör\r\ndet lättare att anställa, men de menar egentligen nya\r\nlagar som gör det lättare att avskeda. Är det svårt att\r\navskeda i Sverige? Ja, far upp till Bengtsfors i Dals-\r\nland och lyssna på dem som jobbade på Lear om de\r\ntyckte att det var svårt för företaget att ställa dem utan\r\narbete. Det var lätt. Det är mycket lättare i Sverige än\r\ni andra länder.\r\nNi vill få oss att tro att vi måste välja mellan ar-\r\nbetslöshet och ökad ojämlikhet och ökad otrygghet.\r\nOch riktigt illa blir detta när vi vet att det inte finns\r\nnågra teoretiska eller praktiska belägg för att det\r\nskulle finnas ett enkelt samband mellan sänkt skatt,\r\nförsämrad arbetsrätt och fler jobb. Det finns inget\r\nsådant samband.\r\nDet är inte en politik för ökad sysselsättning och\r\nsamhällsnytta som Bo Lundgren har presenterat.\r\nDetta är en politik för att gynna särintressen.\r\nNär vi skall forma en rimlig politik för ökad sys-\r\nselsättning måste vi göra klart för oss varför vi vill ha\r\nfler i arbete. Det är inte av moraliska skäl, för att du,\r\nsom det står i skriften, skall äta ditt bröd i ditt anletes\r\nsvett. Det är inte anledningen. En politik för full sys-\r\nselsättning - så långt tror jag att Bo Lundgren och jag\r\när överens - är inte ett mål i sig utan mer av ett me-\r\ndel. Med fler i arbete ökar både löntagarnas och sam-\r\nhällets inkomster, samtidigt som kostnaderna för\r\narbetslösheten sjunker. Då får vi nya resurser för att\r\nbygga ett starkare välfärdssamhälle. Så långt tror jag\r\natt vi är överens.\r\nMen rätten till arbete är inte bara en fråga om\r\nekonomisk effektivitet. Den fulla sysselsättningen\r\nhandlar också om att öka jämlikheten och minska\r\nkönsklyftor. Det handlar ytterst om att öka individens\r\nfrihet och stärka demokratin.\r\nMen om detta är målet för den fulla sysselsätt-\r\nningen, då kan inte vägen dit få gå över ökad trygg-\r\nhet, ökade klyftor och sämre välfärd för de många.\r\nValet får och kan inte stå mellan arbetslöshet och\r\nökad ojämlikhet.\r\nDen rimliga vägen att gå mot full sysselsättning\r\ngår i stället över en politik som ökar efterfrågan på\r\nnya jobb och ger människorna bättre möjligheter att\r\nta de nya jobben.\r\nUnder förra mandatperioden satsade regeringen på\r\natt sanera statsfinanserna. Det var nödvändigt. Men\r\nregeringen och Centern stramade åt för hårt och drev\r\nen för svag fördelningspolitik. Sysselsättningen kom\r\npå mellanhand. Men nu kan vi väl vara överens om\r\natt saneringspolitiken ligger bakom oss, och då finns\r\ndet nya möjligheter.\r\nI höstens val begärde också svenska folket en ny\r\npolitik, en politik som sätter rättvisan och jobben i\r\nförsta rummet. Och i dag biter regeringen väl i det\r\nröda äpplet. Vi har format ett samarbete för hela\r\nmandatperioden mellan v, s och mp.\r\nSå efter många regeringars kliv åt höger tar vi nu\r\ntillsammans steg åt vänster. Vi i Vänsterpartiet är inte\r\nnöjda med allt, det vet alla, och vi önskar att det\r\nskulle gå fortare, men vi är säkra på att riktningen är\r\nrätt. Och särskilt viktigt är att riksdagen har kunnat\r\nkomplettera arbetslöshetsmålet, dvs. att få ned den\r\nöppna arbetslösheten, med ett offensivt mål om att\r\n80 % av arbetskraften skall vara i jobb till år 2004.\r\nSedan valet har också sysselsättningen ökat så att\r\nSverige med nuvarande takt kommer att klara målet.\r\nMen prognoserna för kommande år ser inte lika bra\r\nut, men prognosen kan man göra något åt. Därför är\r\ndet bra att regeringen i den vårekonomiska proposi-\r\ntionen säger att man är beredd att komma med fler\r\nförslag om fler åtgärder för att klara både arbetslös-\r\nhets- och sysselsättningsmålet. Det är bra.\r\nOch vi i Vänsterpartiet tror att det kan behövas.\r\nVi säger inte att det räcker med en eller två åtgärder.\r\nFör att klara uppgiften behövs en politik där flera\r\nolika åtgärder stärker varandra.\r\nDet kan behövas en generell finanspolitik, det är\r\nalltså att hushållen får mer pengar. Det kan behövas.\r\nMen ansvaret för sunda statsfinanser och behoven i\r\nvård, omsorg och skola sätter sina bestämda gränser.\r\nDärför är det viktigt att lägga ut både skattesänkning-\r\nar och bidragshöjningar så att de ger maximal fördel-\r\nningspolitisk effekt, ökad köpkraft till dem som bäst\r\nbehöver det utan att inflation eller räntor skjuter fart.\r\nDet är detta som de borgerliga partierna inte klarar.\r\nDet fordras en aktiv närings- och regionalpolitik. I\r\nen tid när kapital allt oftare brukas för att nå kortsik-\r\ntiga vinster på finansiella placeringar måste samhället\r\ngå in och trygga ett produktivt investeringskapital.\r\nDet behövs ett regionalt riskkapital för en bättre regi-\r\nonal balans. Vi skall stödja uppbygget av regionala\r\nnätverk mellan företag och samhälle så att företagen\r\nockså utanför de etablerade tillväxtcentrumen kan\r\nväxa. Och Sveriges löntagare behöver finna nya for-\r\nmer att använda sina gemensamma pensionsfonder\r\ntill investeringar för nya jobb.\r\nDet måste bli en uthållig tillväxt. Det kommer den\r\natt bli när vi förmår styra utvecklingen genom ener-\r\ngiomställningen, en grön skatteväxling och riktade\r\nmiljöinvesteringar. Men här står de tre borgarna tysta.\r\nHar ni inga idéer om detta?\r\nVi måste göra det lättare för människor att ta de\r\njobb som skapas. Då krävs resurser för utbildning och\r\nen aktiv arbetsmarknadspolitik. Därför är det viktigt\r\natt fortsätta med kunskapslyftet. Vi gör det nu billiga-\r\nre att anställa långtidsarbetslösa. Men borgarna väljer\r\nhelt motsatt väg. Man föreslår dramatiska nedskär-\r\nningar av pengarna till arbetsmarknaden. Det innebär\r\nfler flaskhalsar på arbetsmarknaden och att fler\r\nstämplas ut från den aktiva arbetsmarknaden. Man\r\nväljer att slå mot de arbetslösa, medan vi väljer att\r\nskapa den i god mening flexibla arbetsmarknaden.\r\nVi väljer att göra det lättare att ta jobb genom att\r\nbygga ut en förskola för alla och sänka avgifterna.\r\nDet är en reform som gynnar både jobben och bar-\r\nnens välfärd. Man får mer över när man går till arbe-\r\nte, Bo Lundgren. Men ni säger nej. Och vi måste våga\r\nmöta framtiden med en arbetstidsreform. En reform\r\nför kortare arbetstid kommer inte i sig att skapa flera\r\narbetade timmar, men rätt utformad och med stöd av\r\nriktade skattesänkningar kommer den att fördela om\r\narbetstiden så att fler kan komma i arbete. Det är\r\nockså en reform som gynnar både jobben och välfär-\r\nden.\r\nVi behöver fler jobb både i de stora exportkoncer-\r\nnerna och i de många småföretagen. Då krävs goda\r\nförutsättningar för produktion och utveckling. Bo\r\nLundgren säger att klimatet är dåligt. Jag förstår inte\r\nvarför ni alltid måste försöka svartmåla vårt land och\r\nförutsättningar för de företag som verkar där. Ni är\r\nliksom metereologer som alltid spår regn. Blir det\r\ninte regn i morgon så i övermorgon. Det är den bild\r\nav Sverige som ni vill ge.\r\nSveriges näringsklimat har fött fram och är basen\r\nför en rad internationella storföretag. Ford köper inte\r\nVolvo därför att de tycker att klimatet är dåligt i Sve-\r\nrige. Det är inte en rimlig anledning köpa ett företag.\r\nPå en punkt har Bo Lundgren rätt: Den verkliga\r\ngrunden för produktionen är inte de politiska besluten\r\n- där har Bo Lundgren faktiskt rätt. Men det får inte\r\nheller vara så att grunden för produktionen skall vara\r\nde som bestämmer i företagen, underförstått kapital-\r\nägarna. Det är ingen bra grund för en produktiv till-\r\nväxt. Vi måste se vem som lägger grunden för job-\r\nben. Det är alla de som verkar i företagen. Det är inte\r\nbara toppen utan alla de som gör jobbet. De har gjort\r\nett bra jobb. Det är de som skall äras mest. Men poli-\r\ntik har gjort nytta. Företagen har stärkts genom att de\r\nkunnat ta sats i ett samhälle som satsar på forskning\r\noch utbildning. Där vill man nu göra mer enligt pro-\r\npositionen. Det är ett samhälle som ger de anställda\r\ntrygghet både i och utanför arbetslivet. Det skapar\r\nden flexibla arbetsmarknaden. Med ett starkt sam-\r\nhälle kan man byta och flytta. Det skapar en rörlighet\r\npå arbetsmarknaden. Det är detta som vi i Vänstern\r\nkallar den produktiva rättvisan.\r\nJag skulle vilja säga att vi framför allt behöver de\r\nnya företagen och de nya produkterna. Vi behöver\r\nbörja bygga för framtidsfabriken. Jag skall citera en\r\nvd för ett av de företag som alldeles strax skall intro-\r\nduceras på börsen, vars aktie övertecknats 14 gånger.\r\nDet finns 14 gånger fler köpare än vad utbudet moti-\r\nverar. Det företaget heter just Framtidsfabriken. Det\r\nbygger upp nya lösningar på Internetmarknaden.\r\nVd:n undrar varför politikerna inte uppmuntrar ho-\r\nnom och hans företag att stanna i Sverige. Vad kräver\r\nhan då? Kräver han sänkt skatt och slopad arbetsrätt?\r\nNej, han talar inte om något av det. Hans krav är att\r\nsamhället måste börja investera i bredbandsteknik\r\növer hela Sverige, så att företagen kan växa. Det är\r\nhans krav.\r\nJag tror att denna vd har rätt i sin kritik. Jag vill\r\nlyssna på denna företagare. Vi behöver investeringar i\r\nny infrastruktur. Det vi en gång gjorde på järnvägssi-\r\ndan måste vi nu göra i IT och bredbandskommunika-\r\ntion. Detta är ett av de områden där vi måste se över\r\nbudgetprocessen, finansministern. Vi får inte komma\r\ni ett läge där utgiftstak gör att vi ställer löpande utgift\r\nför trygghet t.ex. vid sjukdom mot framtidsinveste-\r\nringar med sikte på nya jobb och framtiden.\r\nHär borde vi kunna se något av en nationell sam-\r\nling i stället för partipolitiska gräl. Kan man räkna\r\nmed det? Läser man de borgerliga reservationerna ser\r\nman att det är tveksamt. Borgarna kritiserar i stället\r\natt vi inte lägger investeringarna under utgiftstaket.\r\nDe går emot investeringspolitiken.\r\nFru talman! Allt det jag har talat om nu kan vi gö-\r\nra på nationell nivå. Vi har börjat göra det i samarbe-\r\ntet mellan Vänstern, Socialdemokraterna och Miljö-\r\npartiet. Men en än bättre effekt kommer det att bli i\r\nsamarbete med andra stater. Vi menar nu att rege-\r\nringen aktivt måste verka för detta både inom och\r\nutom EU-systemet. I en tid när globaliseringsfällan\r\nhotar att bli verklighet krävs åtgärder som driver\r\nkapitalströmmarna från finansiella bubblor till inves-\r\ntering och arbete. Det är en insikt som omfattar allt\r\nbredare internationella grupper, från vänstern till\r\netablerade ekonomer. Man har skrivit ett manifest\r\nnere i Italien om att det nu är dags för en annan poli-\r\ntik och att vi måste sluta med den stenhårda ned-\r\npressningspolitiken från EU. Det växer fram en rörel-\r\nse. Den omfattar t.o.m. gamla spekulanter som Geor-\r\nge Soros i London. Det är en bred rörelse. Det är dags\r\natt riksdagen ansluter sig till denna rörelse. Jag vill\r\nyrka bifall till reservation 4 under mom. 3.\r\nFru talman! Sverige är faktiskt på rätt väg nu, men\r\njag skall hålla med Bo Lundgren om att allt i Sverige\r\ninte är bra. Vi måste göra mer för jobben. Vi vet att\r\nmånga lever i ekonomisk otrygghet. Det drabbar\r\nsärskilt våra nya svenskar. Tyvärr måste jag också\r\nkonstatera att det drabbar kvinnor långt oftare än\r\nmän. De goda tiderna märks inte överallt. Jag tycker\r\natt det är bra att den borgerliga oppositionen är med\r\noch pekar på problemen, men det hade varit bättre om\r\nden hade kommit med förslag som hjälpt i stället för\r\nstjälpt - förslag som förvärrar problemen. De kritise-\r\nrar regeringen både för en släpphänt budgetpolitik\r\noch för besparingarna. Så lämnar man in motioner\r\nmed krav på miljard efter miljard i sänkt skatt redan\r\nnästa år. Samtidigt föreslår man ökade utgifter för\r\nförsvar, ökade bidrag och snabbare amorteringar på\r\nstatsskulden. I bästa fall är detta blå löftespolitik.\r\nDet är betecknande att den gemensamma reserva-\r\ntion som finns inte innehåller några siffror eller ta-\r\nbeller. Där mörkar man. Den politik som redovisas\r\ndär är helt enkelt inte beräkningsbar. Den är en fanta-\r\nsi.\r\nNär man sedan redovisar sina alternativ på parti-\r\nnivå blir resultatet inte mycket bättre. Ibland, som när\r\ndet gäller Folkpartiet, blir det snarast värre.\r\nJag skall ta några exempel. Både m och kd vill in-\r\nföra en karensdag. Så skär de ned på utgifterna under\r\nutgiftstaket för sjukförsäkringen. Men de glömmer att\r\nbesparingen i praktiken faller ut hos arbetsgivarna,\r\neftersom det är de som betalar ut sjuklönen. I den\r\nverkliga världen spar moderater och kristdemokrater\r\ninget alls. Det är fantasibesparingar som finansierar\r\nett förslag om en reell skattesänkning.\r\nAlla tre partierna föreslår att trafikförsäkringen\r\nskall överta kostnaderna för alla trafikolyckor nästa\r\når. Men hur har de tre tänkt sig att man skall klara en\r\nsådan omställning redan till den 1 januari? Jag ser\r\njättemånga svagheter och fel i deras förslag. Hur\r\nskulle man kunna genomföra en sådan jättelik föränd-\r\nring rent praktiskt redan till nästa år, änskönt man\r\ntyckte att det var bra? Det är inget sparförslag som\r\nhåller. Jag kan göra listan längre.\r\nBorgarna lovar skarpa skattesänkningar, men de\r\nhar ingen täckning på kontot när det är dags att beta-\r\nla. När de har skarpa besparingsförslag tycks de helst\r\nvilja slippa att redovisa de fördelningspolitiska ef-\r\nfekterna av sina förslag.\r\nFru talman! En sådan politik inger inget förtroen-\r\nde. Den skapar ingen uthållig utveckling för nya jobb.\r\nDet är bara önskelistor från Industriförbundet och\r\nfrån Skattebetalarnas förening som man har omsatt i\r\nriksdagsmotioner.\r\nNär man känner alternativen förstår man varför\r\nväljarna säger nej till detta alternativ. När man jämför\r\nalternativen är man glad att man är med i den rödgrö-\r\nna redan. Det är ett alternativ för jobb.\r\nJag yrkar avslag på de borgerliga reservationerna\r\noch bifall till hemställan i utskottets betänkande, med\r\nundantag för det yrkande jag har gjort om bifall till en\r\nv-reservation. Vi står naturligtvis bakom även den\r\nandra reservationen.\r\nFru talman! Jag har anmält mig för 15 minuter,\r\nmen Bo Lundgren drog över några minuter, så jag\r\nskall också göra det. Jag vill egentligen ta upp en\r\ndebatt med någon som inte är här. Det är lite synd,\r\nmen jag måste ändå säga det. Det är till en som inte\r\nkan delta. Det var Robert Weil som skrev i Dagens\r\nNyheter. Jag måste ge honom en hälsning. Han skrev\r\ni lördags att 1980- och 1990-talet hade varit lysande\r\nför kapitalister men att festen nu med största sanno-\r\nlikhet var över. Han skrev att det just nu var ett unikt\r\ntillfälle för kapitalister att förena sig i ett tack till\r\nlöntagarna. Robert Weil kanske målar en smula, men\r\nsom finansman vet han nog mer än de flesta om ka-\r\npitalets villkor under dessa decennier. Jag vet inte om\r\ndet är våra röstetal som får Weil att tro att festen är\r\nslut, men jag tror att han har rätt.\r\nJag skulle också vilja återgälda hans artighet med\r\nnågra tröstens ord. Även om festen är slut kommer\r\ndet alltid att finnas möjligheter för alla att tjäna en\r\nextra slant i ett samhälle som satsar på arbete och\r\nrättvisa. Det är det som vi skall göra nu.</pre><pre>Anf.  3  BO LUNDGREN (m) replik:\r\nFru talman! Att lyssna på Lars Bäckström är fak-\r\ntiskt som att höra ett eko från det förgångna. Det\r\nmoderna var användandet av orden.\r\nJag tycker att den första frågeställningen är intres-\r\nsant. Jag kan konstatera att min farfars ambition när\r\nhan en gång var ordförande i stenarbetarförbundet var\r\natt frigöra människor och se till att skapa den person-\r\nliga trygghet som gjorde att de fick ett oberoende. Nu\r\nhar vi fått en situation där det parti han representera-\r\nde, tillsammans med Vänsterpartiet, driver en linje\r\ndär politikens patroner är de som skall ha makten och\r\ninflytandet över människorna. Det ger beroende.\r\nDet märks så tydligt när Lars Bäckström använder\r\nordet särintresse. Egentligen är särintresse bra. För\r\nLars Bäckström är det överordnade något slags all-\r\nmänintresse som han och möjligen Bosse Ringholm\r\ndefinierar. Men särintressen är vi alla - miljoner\r\nsvenska invånare. Om inte vi får utrymme att kunna\r\nleva, känna en trygghet och ta personligt ansvar - om\r\nvi inte har den möjligheten - är det kollektivet som\r\ntar över. Men det är ju det Vänsterpartiet alltid har\r\nvelat, nu liksom tidigare.\r\nTa ett konkret förslag. Vad vill han göra för att\r\nförbättra familjernas chanser att klara barnomsorgen?\r\nJo, han vill att staten skall ta över. In med skatterna.\r\nMinska avgifterna. Ge inte människorna en chans att\r\nsjälva välja.\r\nVi säger: Sänk skatten! Låt människorna själva\r\nbestämma. Det är den skillnad som finns oss emellan.\r\nNär det gäller arbetsmarknadsreglerna och Lear\r\nvill jag säga att vår ambition är att skapa förutsätt-\r\nningar för att det skall bli lättare att anställa. Att det\r\nvar lätt att avskeda med dagens regler såg vi, som\r\nLars Bäckström själv sade, men vi behöver en ar-\r\nbetsmarknadslagstiftning som gör det lättare att an-\r\nställa, så att jobben hos Lear inte ersätts med jobb\r\nsom annars skulle ha funnits i Uddevalla utan med\r\nnya jobb som växer fram i Bengtsfors och runtom i\r\nSverige.</pre><pre>Anf.  4  LARS BÄCKSTRÖM (v) replik:\r\nFru talman! Skall jag välja ett särintresse väljer\r\njag löntagarna - det breda kollektivet. Ni väljer ett\r\nannat särintresse - arbetsgivarna och som har ganska\r\nmycket slantar. Det är två olika särintressen. Det är\r\nen klassisk kamp mellan vänster och höger. Den får\r\nvi leva med.\r\nNi försöker ge intryck av att ni ger samma vara\r\ntill lägre pris. Men det är just det ni inte gör. Det är en\r\nhelt annan vara ni presenterar. Ni presenterar detalje-\r\nrade tabeller i en motion om hur mycket man gynnas\r\nav er skattesänkarpolitik. En normal familj tjänar\r\n1 222 kr per månad. Det redovisar ni i detalj. Men ni\r\nsäger inte ett ord - ingenting - om hur mycket man\r\nförlorar på alla era besparingar och om hur mycket\r\nman förlorar i sämre service från det allmänna. Det\r\nsäger ni ingenting om. Varför gör ni inte det? Är ni\r\növer huvud taget inte intresserade av fördelningspoli-\r\ntik? Går det inte att räkna på det i er politik?\r\nVarför redovisar ni aldrig fördelningseffekterna? I\r\nden här propositionen redovisar vi detta glasklart på\r\ns. 35, i diagram 1.7 och 1.8. Ni redovisar bara den\r\ngoda sidan. Besparingssidan av era förslag är som\r\nmånens baksida en gång var. Ingen hade sett den\r\nförrän man hade skickat dit en satellit. Skall det vara\r\nlika omöjligt att komma åt de fördelningspolitiska\r\neffekterna av er politik, vad de betyder för den en-\r\nskilde? När ni kan redovisa dessa effekter kan väljar-\r\nna ta ställning. Är er politik över huvud taget rimlig?\r\nBerätta det!\r\nNär det gäller karensdagen, Bo Lundgren, har ni\r\nfantasibesparingar. Redogör för detta! Vi tog upp det\r\nhär i utskottet. Bo Lundgren sade till mig att det finns\r\nmetoder för att få en besparing också på utgiftssidan.\r\nRedovisa den metoden! Är det fel i detaljerna, Bo\r\nLundgren? Detta är en detalj som vi diskuterar i dag.\r\nHur är det med alla andra frågor? Det är detta som är\r\nblå löftespolitik.</pre><pre>Anf.  5  BO LUNDGREN (m) replik:\r\nFru talman! Vi kan inte bara leverera samma vara\r\noch tjänst till ett lägre pris utan också till en bättre\r\nkvalitet. Lars Bäckström glömde det.\r\nI dag har vi världens högsta skatter, och ändå har\r\nvi problem när det gäller t.ex. utbildning, barnom-\r\nsorg, sjukvård och rättstrygghet. Det visar att den\r\nmodell som Lars Bäckström, Bosse Ringholm och\r\nSocialdemokraterna tillsammans med Vänsterpartiet\r\noch Miljöpartiet pläderar för inte håller. Det är den\r\nsom vi måste frigöra oss ifrån.\r\nNär Lars Bäckström nu talar försöker han köra det\r\nhär gamla spåret igen: Bo Lundgren företräder ar-\r\nbetsgivarna, kapitalet. Det gör jag inte alls. Jag skulle\r\naldrig ägna mig åt politiken och arbeta i 20 år eller\r\nmer i den här kammaren om jag hade några få männi-\r\nskors - de med goda förutsättningar - intresse för\r\nögonen. Det finns ett enda skäl för mig, mitt parti och\r\nandra borgerliga partier att göra det och det är att\r\nskapa bra förutsättningar för de människor som bor\r\noch verkar i Sverige. Lars Bäckström väljer att be-\r\nskriva det som att man jobbar för löntagarna. Han\r\nanvänder ordet \"kollektivt\". Jag jobbar för Nils\r\nSvensson och Anders Martinsson. Jag jobbar för\r\nBirgitta Dahl, Lars Bäckström och många andra. Det\r\när det som är den stora skillnaden. Ni förmår inte se\r\ntill de särintressen som alla vi människor faktiskt är.\r\nNi ser det uppifrån. Ni skapar system. När de håller\r\nfinns det för de allra flesta inga lösningar. Där är det\r\nstora problemet med er politik.\r\nVi redovisar kostnaderna för våra förslag. Det är\r\nklart att det också blir minus om man sparar eller\r\nsjälv får ta en större del av någonting. Sammantaget\r\nger detta plus för löntagarna. Även om man skulle\r\nväxla ned skatterna med exakt lika mycket mindre\r\nbidrag och subventioner vore det väldigt bra. Då\r\nskulle man få en möjlighet att se vad det kostar, en\r\nmöjlighet att själv bestämma. Då skulle man inte vara\r\nutlämnad till att Lars Bäckström och Bosse Ringholm\r\nkanske lyckas; det är mer sannolikt att de misslyckas.</pre><pre>Anf.  6  LARS BÄCKSTRÖM (v) replik:\r\nFru talman! Bo Lundgren talar om att växla ned\r\nmed exakt lika mycket. Om jag får en skattesänkning\r\noch en lågavlönad skulle få en skattesänkning som\r\nt.o.m. skulle vara större i kronor skulle jag ändå med\r\nvåra arvoden härifrån klara mig bättre än den lågav-\r\nlönade på den fria marknaden där jag får välja själv.\r\nDet är ju det ni moderater glömmer, Bo Lundgren. Ni\r\nglömmer att individens köpkraft inte blir densamma.\r\nDet handlar om lite pengar. Men en hundralapp är\r\nvärd mycket mer i slutet av månaden för en lågavlö-\r\nnad än för mig och Bo Lundgren. Det är en oerhört\r\nenkel sanning som vi kan se i varuhusens kassor när\r\nvi handlar på helgen. Det är just detta som ni glöm-\r\nmer. Det är oerhört synd att ni gör det.\r\nNi redovisar inte de fördelningspolitiska effekter-\r\nna. Ni har inte ens räknat ut dem, eftersom ni inte\r\nkan. Bo Lundgren nickar nu till mig. Om man har\r\ngjort detta är det oerhört synd att det inte redovisas i\r\ntabellform och i diagram i motionen. Men då kan man\r\nju få se detta till hösten i en motion. Jag tar det som\r\nett löfte om att vi skall få se de fördelningspolitiska\r\neffekterna. Skriv nogsamt in detta i protokollet! Då\r\nkommer vi att få en mycket intressantare debatt nästa\r\ngång. Moderaterna kommer säkert på något sätt att i\r\nord lova att vi får fördelningspolitiska tabeller i fort-\r\nsättningen när det gäller det moderata alternativet.\r\nDet är en stor innovation. Detta är ett steg framåt för\r\nModeraterna. Vi kommer att få en mycket rakare\r\npolitisk debatt i fortsättningen. Det är alldeles ut-\r\nmärkt, Bo Lundgren. Jag är glad över den här debat-\r\nten.\r\nBo Lundgren! Vi satsar nu på arbete genom att\r\nfördela och få ut effektiv köpkraft. Bo Lundgren talar\r\nom att man inte klarar sig på sin lön i det här landet.\r\nSamtidigt sade han att tillväxten bara baseras på att\r\nlöntagarna konsumerar i stället för att spara. Hur kan\r\nde sätta fart på tillväxten och konsumtionen om de\r\ninte ens klarar sig på sin lön? Det måste alltså finnas\r\nnågra som har pengar. Det är kanske lite snett förde-\r\nlat, Bo Lundgren. Vi kanske kan få en bättre omför-\r\ndelning i ekonomin. Låt oss göra en sådan. Det blir\r\nmöjligt nu när moderaterna kommer att börja presen-\r\ntera fördelningspolitiska redovisningar och analyser.\r\nDet här var en bra debatt, fru talman!</pre><pre>Anf.  7  MATS ODELL (kd):\r\nFru talman! Jag måste nästan börja med Lars\r\nBäckström. Han är oerhört självbelåten. Han blir\r\nalltmer nöjd i takt med att Vänsterpartiet tar väljare\r\nfrån Socialdemokraterna.\r\nHur kan Lars Bäckström vara så nöjd när, enligt\r\ngårdagens SCB-siffror, 458 866 personer var öppet\r\narbetslösa eller i åtgärder i Sverige i vecka 23? Ert\r\nsamarbete har verkligen inte visat att ni orkar ta tag i\r\nde strukturella problem som gör att Sverige är kvar i\r\nden här massarbetslösheten.\r\nLars Bäckström har hittat en Internetdirektör med\r\nett snabbväxande företag som är nöjd med den svens-\r\nka arbetsrätten och de svenska reglerna på arbets-\r\nmarknaden. Det är självklart. Tillväxtbranschernas\r\nproblem är inte arbetsrätten. Deras problem är att det\r\när svårt att över huvud taget hitta arbetskraft. Enligt\r\nKonjunkturinstitutets senaste rapport hade långt över\r\n80 % av datakonsultföretagen stora problem med att\r\nhitta arbetskraft med rätt kompetens. Lars Bäckström!\r\nProblemen med de svenska arbetsrättsreglerna, som\r\nredovisas av alla fackekonomer, OECD, Världsban-\r\nken och Internationella valutafonden, finns i de mog-\r\nna branscherna. Det är där huvudparten av de anställ-\r\nda i näringslivet finns i Sverige. Där vet man inte om\r\nen orderökning blir bestående. Där vet man inte om\r\nman törs anställa. Det är där, Lars Bäckström, som\r\ntveksamheterna kommer in när det gäller att utveckla\r\nföretagen, nyanställa och nedbringa massarbetslös-\r\nheten.\r\nDärför, fru talman, är det tragiskt att 1999 års\r\nekonomiska vårproposition är ytterligare en i raden\r\nav ekonomiska propositioner som saknar konkreta\r\nförslag som skulle kunna öka tillväxten i den svenska\r\nekonomin och därmed antalet nya jobb. Nu verkar\r\nkonjunkturen, både här hemma och i vår omvärld, bli\r\nbättre än de flesta tidigare hade trott. Men regeringen\r\nkommer ändå inte ifrån sitt ansvar för att massar-\r\nbetslösheten kostar det svenska folkhushållet upp\r\nemot 100 miljarder kronor i år - förutom förlorad\r\nsjälvkänsla och framtidstro hos de drabbade.\r\nFru talman! En starkare konjunktur kan inte ur-\r\nsäkta regeringens notoriska passivitet och handlings-\r\nförlamning när det gäller att ta itu med Sveriges\r\ndjupgående strukturella problem, främst när det gäller\r\nlönebildningen och arbetsmarknadens funktionssätt.\r\nRegeringens vasaller, typ Lars Bäckström, kan inte\r\növerskyla det faktum att detta är Sveriges största\r\nekonomiska och strukturella problem.\r\nArbetslösheten, vid sidan av den öppna också den\r\ndolda, är det största ekonomiska och sociala proble-\r\nmet, medan regeringen formligen jäser av stolthet för\r\natt sysselsättningen nu ökar från en mycket låg nivå.\r\nDet skulle vara intressant att veta vilka beslut som\r\nt.ex. vårt stora superdepartement har fattat som har\r\nresulterat i propositioner som i sin tur har resulterat i\r\nbeslut i denna kammare som ligger bakom den ök-\r\nning av sysselsättningen som vi nu ser. Vilka propo-\r\nsitioner, Bosse Ringholm och Jan Bergqvist, är det\r\nsom denna kammare har fattat beslut om som nu har\r\nlett till att sysselsättningen ökar vid sidan av budget-\r\nsaneringen? Det skulle vara mycket intressant att se\r\nvad som beror på en starkare konjunktur i vår om-\r\nvärld och vad som beror på konkreta förslag från\r\nregeringens sida.\r\nSanningen är att regeringens största misslyckande\r\när att den inte har lyckats åstadkomma en långsiktigt\r\nhållbar utveckling av sysselsättningen, trots de nu\r\ntillkommande jobben.\r\nJag nämnde gårdagens AMS-siffror som visar att\r\n306 752 personer var arbetslösa vecka 23. Det är en\r\nökning med 48 817 personer jämfört med veckan före\r\noch en ökning med 20 726 personer jämfört med\r\nsamma vecka förra året. Det kan finnas tillfälliga\r\neffekter i dessa siffror. Det är jag väl medveten om.\r\nMen man kan icke komma ifrån att det bara är tre\r\nEU-länder som har haft en sämre sysselsättningsut-\r\nveckling än Sverige om vi ser till den socialdemokra-\r\ntiska regeringsperioden som helhet.\r\nFru talman! Det allvarliga i detta är att regeringen\r\nfortfarande satsar på att arbetslösheten går över av sig\r\nsjälv, dvs. är konjunkturell, trots att ekonomiska be-\r\ndömare från de flesta svenska fackekonomer till EU-\r\nkommissionen, OECD och Internationella valutafon-\r\nden samstämmigt med en röst formligen ropar till den\r\nsvenska regeringen att ta tag i de strukturella proble-\r\nmen innan det är för sent och innan Riksbanken\r\ntvingas börja höja räntan.\r\nVad är egentligen regeringens recept för att sänka\r\njämviktsarbetslösheten? P-O Edin, som är chefseko-\r\nnom på LO anser att jämviktsarbetslösheten ödesbe-\r\nstämt ligger någonstans mellan 7 % och 8 % i Sveri-\r\nge. Om det är så är det fatalt. Då kommer regeringen\r\natt misslyckas med alla sina målsättningar på syssel-\r\nsättningsområdet.\r\nJag vill fråga Bosse Ringholm: Delar finansmi-\r\nnistern P-O Edins bedömning att den svenska jäm-\r\nviktsarbetslösheten ligger någonstans mellan 7 % och\r\n8 %? Om han inte gör det, när kommer i så fall de\r\nkonkreta förslag som nu efter snart fem års väntan\r\nskulle kunna ta itu med problemen och börja får ned\r\njämviktsarbetslösheten?\r\nKristdemokraterna har ett alternativ till denna\r\npassivitet. Det är ett alternativ till regeringens budget-\r\noch strukturpolitik som tar sikte på att öka sysselsätt-\r\nningen så kraftfullt att välfärden långsiktigt kan tryg-\r\ngas för alla. Politiken måste inriktas på att skapa\r\nförutsättningar för fler riktiga arbeten och växande\r\nföretag.\r\nVi föreslår åtgärder för att åstadkomma ett så bra\r\nföretagsklimat att landets företagare vågar satsa och\r\nnyanställa med en skattepolitik där alla får behålla\r\nmer av sin lön. Vi börjar med att sänka de skatter som\r\när mest skadliga för jobben och därmed välfärden.\r\nVi fortsätter också att driva en familjepolitik med\r\nvalfrihet för småbarnsföräldrarna. Det är nu hög tid\r\natt också låta svenska barnfamiljer slippa kollekti-\r\nvismens tvångströja. Vi visar också att det går att\r\ngenomföra angelägna strukturreformer utan att detta\r\ngår ut över pensionärer, änkor, kroniskt sjuka och\r\nandra utsatta grupper som regeringen nu låter bidra\r\ntill finansieringen av vallöftet om maxtaxa på dagis.\r\nDenna ensidiga subventionering av kommunal\r\nbarnomsorg får nu en alltmer stötande finansiering.\r\nDet vore intressant om finansministern kunde redogö-\r\nra för när han räknar med att landets pensionärer kan\r\nfå maxtaxa i äldrevården, där det nu kan skilja på\r\növer 20 000 kr per månad i avgift för samma typ av\r\ntjänster. Kommer regeringen att ta något initiativ för\r\natt skapa mer rättvisa och värdiga förhållanden för\r\nvåra gamla inom äldrevården?\r\nVi kristdemokrater föreslår också omprioritering-\r\nar som ger höjda pensioner för de sämst ställda pen-\r\nsionärerna, bättre förutsättningar för en värdig vård\r\nutan köer, fler lärare i grundskolan, ett återupprättat\r\nrättsväsende, en ökad miljösatsning och bättre kon-\r\nkurrensvillkor för jordbruket, fisket och åkerinäringen\r\noch att jordens fattigaste ges bättre utvecklingsmöj-\r\nligheter genom att biståndet höjs.\r\nFru talman! Detta når vi genom att göra omprio-\r\nriteringar och besparingar inom de utgiftsramar för\r\nstaten på 748 miljarder som vi föreslår för år 2000.\r\nInom 748 miljarder går det faktiskt att omfördela\r\nresurser och göra andra prioriteringar än de regering-\r\nen gör utan att detta är utopiskt och utan att Lars\r\nBäckström skall behöva ta i på det sätt som han gjor-\r\nde här tidigare.\r\nPå alla dessa områden är den socialdemokratiska\r\nregeringens politik enligt vår uppfattning utpräglat\r\nbristfällig eller direkt felaktig.\r\nDe flesta finanspolitiska åtgärder som vi kristde-\r\nmokrater föreslår har också fundamentala strukturella\r\neffekter. Dagens skattenivåer på arbete, sparande och\r\nföretagande försämrar förutsättningarna för jobb,\r\nföretagande och investeringar. Men det finns också en\r\nannan sida. De utmanar också medborgarnas etik och\r\nmoral på ett förödande sätt framför allt när det gäller\r\nköp av privata tjänster.\r\nDagens höga marginalskatter ger negativa effekter\r\npå arbetsmarknadens funktionssätt. Det skulle t.ex.\r\nvara intressant att veta - nu har finansministern läm-\r\nnat kammaren, men han har kanske kvar någon med-\r\narbetare här som kan vidarebefordra frågan - om\r\nSocialdemokraterna i den kommande skattereformen\r\nvill ta bort straffskatten på högre utbildning, den s.k.\r\nvärnskatten, eller om man anser att den av något slags\r\nförmenta fördelningsskäl borde behållas trots dess\r\ndokumenterat negativa inverkan på viljan till högre\r\nutbildning och kompetensutveckling.\r\nVad säger finansministern inför de fortsatta skat-\r\ntesamtalen? Vill han avveckla straffskatten om det\r\nfinns resurser eller vill han ha den kvar? Är det bara\r\nutländska experter som skall uppmuntras? Hur blir\r\ndet med de nuvarande och de blivande svenska ex-\r\nperterna? Jag tycker att det vore bra att få reda på vad\r\nsom är Socialdemokraternas inriktning om det finns\r\nresurser. Skall värnskatten bort eller skall den finnas\r\nkvar?\r\nFru talman! Genom omprioriteringar och bespa-\r\nringar i de offentliga finanserna kan kristdemokrater-\r\nna genomföra en skattepolitik där alla får behålla mer\r\nav sin egen lön. Men skatt och skattelindring handlar\r\ninte bara om ekonomi. För oss handlar det om att\r\nmyndigförklara medborgarna. Vi tror att individer\r\noch familjer själva har förutsättningar att bättre än det\r\npolitiska systemet bestämma över en större del av sin\r\negen inkomst.\r\nDet civila samhället måste få större utrymme i\r\nSverige. Det behövs inte bara en ekonomisk tillväxt.\r\nDet behövs ett tillväxtklimat också för medborgaran-\r\nda, för ökat ansvar i frivilliga nätverk och organisa-\r\ntioner i samhället. Därför vill vi kristdemokrater ge\r\nförutsättningar för ett ökat personligt ansvarstagande\r\nsamtidigt som den etiska dimensionen stärks. Mer\r\nenskilt ansvar bör gå hand i hand med en starkare\r\netisk förankring i samhället. Det blir ett bättre, ett\r\ntryggare och ett friare samhälle än när staten och\r\nkommunerna skall vara huvudansvariga för våra liv.\r\nDetta leder oss till att svenska hushåll och familjer\r\nbehöver få uppleva en frihets- och valfrihetsrevolu-\r\ntion. Det tror vi samtidigt blir en kreativitetsinjektion\r\nsom i sig också ger ökad tillväxt och nya jobb. Där-\r\nmed skapas mer gemensamma resurser för en värdig\r\nvård och omsorg för de verkligt svaga grupper som i\r\ndag kommer i kläm i det orimliga högskattesamhället.\r\nDet är tragiskt att ett modernt land som Sverige på\r\nväg in i 2000-talet skall hämmas också ekonomiskt av\r\natt sitta fast i så mycket statligt och kommunalt för-\r\nmynderi när det gäller valet av barnomsorg, val av\r\nskola, val av äldreboende och val av sjukvård. Men\r\nden socialdemokratiska regeringen verkar sitta fast i\r\nett kollektivistiskt tänkande.\r\nNu senast såg vi det i socialminister Lars\r\nEngqvists och statsminister Göran Perssons ideolo-\r\ngiska bannbullor över de icke-socialistiskt styrda\r\nlandstingen och regionerna som vill öka mångfalden\r\nav vårdgivare och bryta den negativa trenden av\r\nminskat antal sökande till vårdutbildningar och den\r\nökande svårigheten att rekrytera personal.\r\nDet behövs fler vårdgivare. Det behövs fler ar-\r\nbetsgivare. Det är inte bra när det finns en stor mono-\r\nlitisk arbetsgivare, landstinget, som har som främsta\r\nambition att skära ned. Kreativitet, utveckling och\r\nnytänkande kräver mångfald.\r\nVi hoppas att regeringen var ute med något slags\r\ntillfälligt muller för att vinna tillbaka en del väljare\r\nfrån Vänsterpartiet. Vi hoppas att man faktiskt ser lite\r\nlängre än den ideologiska horisont som visades upp.\r\nTyvärr lär vyerna inte heller påtagligt vidgas i rikt-\r\nning mot valfrihet och mångfald i den sönderfallande\r\nregeringsalliansen med Vänstern och Miljöpartiet.\r\nFru talman! Holger Gustafsson kommer senare i\r\ndebatten att mer i detalj redogöra för Kristdemokra-\r\nternas skattepolitik.\r\nVi har länge arbetat för att tjänstesektorn skall\r\nöppnas upp för vita och lagliga tjänster som hushållen\r\nefterfrågar. Man frågar sig vilka argument regeringen\r\nhar kvar för sitt motstånd. Är det inte dags nu att\r\nmontera bort de ideologiska skygglapparna? Hur\r\nlänge har Sverige råd att tacka nej till ett enda nytt\r\njobb som kan tillkomma genom en reform som nu\r\nmed framgång genomförs i land efter land? Hur\r\nmånga jobb och hur mycket livskvalitet skall egentli-\r\ngen få offras på detta ideologiska altare?\r\nVi har tillsammans med Moderaterna, Centern\r\noch Folkpartiet föreslagit och finansierat en modell\r\nmed en skattereduktion som regeringen omedelbart\r\nskulle kunna få igenom här i kammaren om den bara\r\nkunde samla sig till ett beslut. Jag hoppas att finans-\r\nministern fortsätter att visa öppenhet i de fortsatta\r\nskatteöverläggningarna och också är beredd att ta en\r\nideologisk kamp i den egna rörelsen för nya jobb och\r\nökad livskvalitet genom en reform när det gäller de\r\nprivata hushållstjänsterna.\r\nFru talman! Regeringens vårproposition svarar\r\ninte på långa vägar upp mot de utmaningar som Sve-\r\nrige nu står inför. Vårt land har inte råd med den\r\nhandlingsförlamning som regeringen och den sönder-\r\nfallande rödgröna alliansen bjuder på. Kristdemokra-\r\nterna har en politik som ger förutsättningar för en\r\nlångsiktig och uthållig tillväxt av nya jobb och före-\r\ntagande och därmed resurser till välfärden. Detta är\r\ngrunden för att också de svaga och utsatta grupperna i\r\nvårt land skall kunna se fram mot en bättre framtid.\r\nFru talman! Jag står självfallet bakom samtliga\r\nkristdemokratiska reservationer men yrkar här bara\r\nbifall till reservation 1 och 15.</pre><pre>Anf.  8  LARS BÄCKSTRÖM (v) replik:\r\nFru talman! Mats Odell menar att jag var glad\r\növer att vi nådde framgångar på andras bekostnad.\r\nJag kan säga till Mats Odell att framgångar för\r\nVänsterpartiet gör mig glad, framgångar för Vänster-\r\npartiet och Socialdemokraterna gör mig ännu gladare\r\noch framgångar för alla tre samarbetspartierna gör\r\nmig allra gladast. Så var det med det.\r\nJag försökte få svar av Bo Lundgren om karens-\r\ndagen i sjukförsäkringen. Det hann inte Bo Lundgren\r\nmed, men Mats Odell hinner. Mats Odell och jag\r\ngrälade ju nästan i finansutskottet om den här frågan.\r\nHur spar ni pengar på utgiftssidan på er karensdag?\r\nDet är där man skall spara i en budget med tak. Mats\r\nOdell försöker framstå som ett slags moderat light. Ni\r\nhörde honom i talarstolen här i kammaren. Det var\r\nbättre bidrag, ökad välfärd, lägre skatt och snabbare\r\namorteringar. Det klarar Mats Odell med sådana här\r\nlåtsasbesparingar. Berätta om det, Mats Odell!\r\nJag skall redan nu ställa en fråga till. Mats Odell\r\npratade om sänkt skatt för alla. Det är sant, fru tal-\r\nman, att de föreslår det. Men de föreslår inte ökade\r\ninkomster för alla. Tvärtom kommer alla löntagare att\r\nförlora på Mats Odells politik, eftersom de höjer\r\negenavgifterna i a-kassan mer än vad de sänker skat-\r\nten. Lyssna nu och skriv in detta ordentligt i proto-\r\nkollet, stenografer, så att alla löntagare får reda på\r\ndetta. Mats Odells politik innebär att alla svenska\r\nlöntagare får mindre pengar i plånboken så länge de\r\när med i a-kassan. Det kallar de en positiv sysselsätt-\r\nningspolitik.\r\nBo Lundgren vill i alla fall göra det lönsamt att\r\narbeta, säger han. Mats Odell föreslår att det skall bli\r\nolönsamt att arbeta jämfört med det alternativ vi har.\r\nNi erbjuder lägre skatt för alla, men det blir mindre\r\npengar för alla löntagare som är med i a-kassan. Är\r\ndet verkligen rimligt?</pre><pre>Anf.  9  MATS ODELL (kd) replik:\r\nFru talman! Låt mig börja med det sista. Vår öka-\r\nde egenfinansiering i a-kassan motsvaras med råge av\r\nde skattesänkningar och förändringar av bl.a. bo-\r\nstadsbidragen som vi kristdemokrater föreslår i vårt\r\nbudgetalternativ. Alla kommer att vinna netto på\r\ndetta. Det leder framför allt till en bättre fungerande\r\nlönebildning. Vi tror att det är viktigt att det finns ett\r\nrakt rör mellan en bra avtalsrörelse och avgiften till a-\r\nkassan och vice versa.\r\nKristdemokraternas budgetalternativ bygger på\r\nbesparingar och omprioriteringar mellan olika ut-\r\ngiftsområden, men också mellan inkomst- och ut-\r\ngiftssidan i statsbudgeten. Det är så, Lars Bäckström,\r\natt både inkomster och utgifter är lägre i vårt alterna-\r\ntiv. Vi uppnår ett budgetöverskott i både statens och\r\nden offentliga sektorns finanser, men vid en lägre\r\nutgifts- och skattenivå än vad som sker med regering-\r\nens politik. Det gör också att konjunkturkänsligheten\r\nminskar.\r\nJag kan ge exempel på besparingar och ompriori-\r\nteringar. Minskat presstöd, nej till den kraftiga ök-\r\nningen av anslagen till Regeringskansliet, besparingar\r\npå vissa myndigheter, en andra karensdag i sjukför-\r\nsäkringen, och där vill jag säga att vi skriver i vårt\r\nbudgetalternativ att denna skall vara neutral för såväl\r\nkommunerna som för staten och arbetsgivarna.\r\nOm Lars Bäckström misstror oss att kunna utfor-\r\nma detta tekniskt, vill jag hänvisa till Finansdeparte-\r\nmentet. Vi har beräkningar från Finansdepartementet\r\nsom styrker vår angivna nettobudgeteffekt på 1,1\r\nmiljard. Detta är en inriktningsproposition. Vi kan\r\nnaturligtvis leverera konkreta lagstiftningsförslag,\r\nmen vi tror att det svenska regeringskansliet är mäk-\r\ntigt att utforma detta så att det blir neutralt för kom-\r\nmuner och landsting, för arbetsgivare och för staten.</pre><pre>Anf.  10  LARS BÄCKSTRÖM (v) replik:\r\nFru talman! Vi har ju använt samma källa. Jag har\r\nockså kontrollerat med departement av olika slag. Det\r\när självklart att man kan få en besparingseffekt för\r\nden totala offentliga ekonomin genom att höja arbets-\r\ngivaravgifterna i motsvarande grad. Det är ju själv-\r\nklart. Men i det budgetsystem som Mats Odell har\r\nvarit med och dragit fram i riksdagen måste bespa-\r\nringen ligga på utgiftssidan för att man skall klara\r\nutgiftstaket. Har inte Mats Odell förstått detta efter så\r\nmånga år i finansutskottet? Det är pinligt. Det är\r\nutgiftssidan som man måste klara under ett utgiftstak.\r\nDet kan man inte kompensera med skattehöjningar.\r\nOm Vänsterpartiet drev den linjen var det i någon\r\nmening begripligt hur man har resonerat. Men det är\r\npinsamt att Mats Odell gör det. Ni har helt enkelt\r\ntänkt fel. Ni har inte förstått det system som ni är\r\nvarma anhängare av.\r\nDet är ju så att ni gör att en löntagare får mindre\r\npengar i plånboken. Ni har en skattesänkning på 6\r\nmiljarder, höjt grundavdrag som går till alla, pensio-\r\nnärer, bidragstagare och löntagare, och sedan har ni\r\nhöjda egenavgifter med 6 400 miljoner kronor. Man\r\nmåste gå minus på det om man är löntagare. Man kan\r\ninte hälla sex liter vatten i en femlitershink, Mats\r\nOdell. Det handlar om vissa enkla fysikaliska prin-\r\nciper. Det finns vissa elementära principer i politiken.\r\nMan skall inte använda alltför starka ord, men låt mig\r\nanvända ett gammaldags ord så blir det lite mildare:\r\nHumbug.\r\nMats Odell håller ju på att bli en politikens Joe\r\nLabero - mannen som växlar hundralappar i tre fem-\r\ntiolappar. Förklara detta med karensdagen på ett vet-\r\ntigt sätt och prata inte om presstödet i samma ande-\r\ntag, snälla Mats Odell! Erkänn att det blir den här\r\neffekten för en löntagare som är med i a-kassan! Det\r\nblir en skattesänkning på 6 miljarder och höjda av-\r\ngifter på 6,4 som är slimmade för löntagarna. Skatte-\r\nsänkningen går till alla och envar. Ni har tänkt fel på\r\nmånga områden, Mats Odell.</pre><pre>Anf.  11  MATS ODELL (kd) replik:\r\nFru talman! Detta var mycket starka ord av en\r\nman som gör allt för att överskyla det faktum att\r\nVänsterpartiet har medverkat till en vårproposition\r\ndär genomskinligheten och överblickbarheten över de\r\npolitiska besluten har minimerats. Vi kan ta detta med\r\nbegränsningsbeloppen och anslagssparandet där ni\r\ntillsammans med Miljöpartiet och regeringen har\r\nåstadkommit en katastrof på de svenska myndighe-\r\nterna.\r\nJag kan ställa en fråga till Lars Bäckström. Är han\r\nmedveten om den senaste smygbesparingen som vi\r\nupptäckte häromdagen, nämligen att regeringen utan\r\natt informera riksdagen om konsekvenserna har ge-\r\nnomfört förändringar av arbetsgivaravgifterna som\r\nleder till besparingar på myndigheternas förvaltnings-\r\nanslag med miljardbelopp? Det är helt enkelt så att\r\nman har gjort ett trick och gått bakom ryggen på\r\nriksdagen en gång till. Myndigheternas kompensation\r\nför kostnadsökningar bygger ju bl.a. på ett arbets-\r\nkostnadsindex, AKI, som räknas fram utifrån löneök-\r\nningar inom tillverkningsindustrin. Men en del av\r\narbetsgivaravgiften, Lars Bäckström, som utgör en\r\nallmän löneavgift, dras bort från indexet. Om den här\r\navgiften höjs minskar alltså myndigheternas förvalt-\r\nningsanslag.\r\nRegeringen och Lars Bäckström har nu mörkat en\r\nbesparing som enligt Arbetsgivarverket innebär att\r\nmyndighetsanslagen minskar med 1,5 % år 2000 och\r\n2,9 % år 2001. De dråpslag som ni har riktat mot Sida\r\noch en mängd andra myndigheter genom den typ av\r\nbegränsningsbelopp som vi har tagit del av i debatten\r\n- det är det Lars Bäckström skall försöka ta itu med.\r\nNär det gäller möjligheten att göra en andra ka-\r\nrensdag neutral både för arbetsgivaren, för staten och\r\nför kommunsektorn har vi Finansdepartementets\r\nkvitto på att vi har lyckats med det. 1,1 miljarder\r\ninnebär det för statens finanser.</pre><pre>Anf.  12  LENA EK (c):\r\nFru talman! Ärade ledamöter! Den ljusnande\r\nframtid är vår, sjöng studenterna förra veckan på\r\nskoltrapporna, och alla föräldrar och far- och morför-\r\näldrar torkade bort en tår i ögonvrån.\r\nVi tror också att den ljusnande framtid är vår.\r\nSverige har goda förutsättningar och står inför ett\r\npolitiskt vägskäl. Vi har nu chansen att vända trenden\r\nfrån ett dystert scenario till goda framtidsutsikter där\r\nvi inte bara vinner schlager-EM utan också lyckas få\r\nfram livskraftiga företag, minskad arbetslöshet och en\r\nbättre social trygghet.\r\nMen, fru talman, det kräver mod och beslutskraft.\r\nDet kräver en framtidsinriktad politik och en förnyad\r\npolitik. När vi nu går in i högkonjunkturen måste vi\r\nlösa de stora framtidsproblem och strukturella pro-\r\nblem som utgör ett hinder för den ekonomiska ut-\r\nvecklingen i Sverige i ett längre perspektiv.\r\nDet handlar om sådana viktiga områden som ar-\r\nbetslösheten och behovet av utbildning. Tekniken\r\nförnyas med 80 % på tio år och ställer enorma krav\r\npå utbildning i det här samhället. Det gäller de sociala\r\nproblemen, bostadsproblemen i Stockholm och de\r\nproblem vi ser för människor med låg inkomst, t.ex.\r\npensionärer. Det handlar också om trygghetsfrågan i\r\nrättsväsendet och kommunernas situation, som är så\r\nviktig för vård, skola och omsorg.\r\nDet här är viktiga strukturella områden där vi ser\r\nstora problem och där det, fru talman, inte pekas på\r\nnågra grundläggande lösningar i den proposition som\r\nregeringen tillsammans med sina stödpartier har lagt\r\nfram.\r\nCenterpartiets budgetalternativ som vi har pre-\r\nsenterat i vår partimotion visar en politik för ett bättre\r\nsamhälle. Vi har tre huvudrubriker: Trygghet och\r\ntillväxt, Miljö och tillväxt samt Decentralisering och\r\ntillväxt. Det är tre begrepp som omfattar ett socialt\r\nansvar för den enskilda människan, en ekologiskt\r\nhållbar utveckling och en förflyttning av makten till\r\nen nivå närmast dem som besluten berör. Det är vik-\r\ntigt för människor och för demokratins utveckling att\r\nbesluten fattas så nära människor som möjligt, så att\r\nman kan se, påverka, vara med i demokratin och delta\r\ni det arbete som demokrati utgör.\r\nCenterpartiet vill att företagande och kreativitet\r\nskall kunna blomstra. Vi vill riva hindren för företa-\r\ngande genom enklare regler och ökad flexibilitet.\r\nIndustrins villkor är förstås viktiga. Men vi ser ändå\r\nden stora potentialen när det gäller nya arbetstillfällen\r\nhos de små och medelstora företagen. Om man tittar\r\npå de internationella områden som har lyckats bäst\r\nekonomiskt sett, t.ex. USA och norra Italien och\r\nWales i Europa, handlar det om små och medelstora\r\nföretag. Det är där jobben har skapats till fyra femte-\r\ndelar. Det är där som den ekonomiska tillväxten till\r\nstor del sker.\r\nDet är viktigt för de små och medelstora företagen\r\nmed skattelättnader, med förändrade regler på arbets-\r\nrättens område och med möjligheter att utbilda och\r\nkompetensutveckla anställda. Och det är viktigt med\r\ninfrastruktur som vägar och som informationstekno-\r\nlogi.\r\nFru talman! Det pratas i många internationella un-\r\ndersökningar om att Sveriges ekonomi nu blir bättre,\r\noch det är sant. Men i samma andetag nämner man\r\nbehovet av strukturella reformer på arbetsmarknaden.\r\nI den politiska debatten, när man slänger argument\r\nfram och tillbaka, säger man ofta i t.ex. Vänsterpartiet\r\noch Socialdemokraterna att det handlar om att för-\r\nsämra människors trygghet.\r\nSå är det ju inte alls. Vi har i dagens läge en ar-\r\nbetsmarknad och en företagsutveckling där massor\r\nmed människor står utanför de sociala trygghetssys-\r\ntemen. I en rapport från Arbetslivsdelegationen som\r\npublicerades i dag på morgonen sägs att det är en halv\r\nmiljon människor som jobbar i andra former än som\r\nfast anställda. Det är en halv miljon människor som\r\ninte kan ta del av sjukpenning, föräldrapenning, pen-\r\nsion och a-kassa, som vi kan som har en tillsvidare-\r\nanställning som utgångspunkt. Många gånger är det,\r\nsom i min hemort, Valdemarsvik, unga tjejer på sitt\r\nförsta jobb i en ny IT-bransch. Det är ju jätteviktigt\r\nför dem att det finns regler på arbetsmarknaden som\r\nger dem tillgång till precis samma grundtrygghet som\r\nvi andra ser som en självklarhet.\r\nFru talman! Vi i Centerpartiet ser det tydliga be-\r\nhovet av en regional balans med företagande och\r\nsysselsättning i hela landet. Hela Småortssverige\r\ntappar i dag folk, och det kostar pengar. Lite drygt\r\n210 av landets 280 kommuner tappar människor.\r\nUtflyttningsproblematiken har aldrig varit så stor som\r\ni dag. Hur skall det gå i en kommun där det inte föds\r\nbarn för att fylla en förstaklass en gång? Hur skall det\r\ngå med äldreomsorgen? Vilka skall ta hand om de\r\ngamla och sjuka? Vilka skall stå för utveckling när\r\ndet inte finns några människor var? Vi måste ha en\r\nförändrad regionalpolitik i det här landet.\r\nDet handlar, fru talman, inte bara om de orter som\r\ntappar befolkning. Vi har i Stockholm enorma pro-\r\nblem på bostadssidan. Man måste vara förmögen och\r\nha svarta pengar för att kunna skaffa sig en bostad.\r\nEnsamstående föräldrar med barn kan inte få en egen\r\nlägenhet. Det här är inte acceptabelt.\r\nUtan att gå till ytterligheter och orealistiska skat-\r\ntesänkningar behövs både skatteförändringar och\r\nregelförändringar. Småföretagsdelegationen och and-\r\nra har i åratal pekat på långa listor med förändrings-\r\nförslag som skulle ge företagande ökat utrymme för\r\nproduktion och nyanställning av folk. Den svenska\r\nstaten kan inte fortsätta att genom skattesystemet sätt\r\nstrypsnara på hela fyra branscher: bryggeri, rederi,\r\nåkeri och jordbruksnäring.\r\nFru talman! Regeringen borde inte vänta längre,\r\nregeringen borde våga handla nu för att rädda näring-\r\narna. Vi konsumenter vill kunna köpa rena och sunda\r\nlivsmedel. De sista veckorna har man diskuterat\r\ndioxin och hormoner i maten, och det anser vi är\r\noacceptabelt. Centerpartiet har drivit den här frågan i\r\nEU-valet och vi kommer att fortsätta att driva den.\r\nMen en förutsättning förutom regelsystemet är fak-\r\ntiskt också att vi har en miljöanpassad livsmedelspro-\r\nduktion i Sverige. Lyft därför av hela ryggsäcken i\r\nform av särskatter på jordbruket helt och fullt! Det\r\nhar bl.a. statsministern pratat om i flera års tid nu.\r\nVänta inte längre, våga handla!\r\nFru talman! Det är dags för en digital allemans-\r\nrätt. Det har vi nu under en längre tid talat om i Cen-\r\nterpartiet. Vi vill genomföra en rejäl satsning på IT\r\nför hela landet. Ett finmaskigt fibernät skall byggas ut\r\nför modern information och kommunikation. Genom\r\nen digital allemansrätt skall möjligheten att använda\r\nInternet finnas i varje stad, i varje stuga på landet och\r\nhos varje företagare.\r\nFör ett tag sedan besökte jag Ekerums camping på\r\nÖland. Det är en av de största campingplatserna i det\r\nhär landet. Man investerade 35 miljoner i utbyggnad i\r\nvintras, och man bokar nu alla sina platser över Inter-\r\nnet. För två år sedan bokade man alla sina platser\r\ngenom turistbyrån. Det här är en utveckling som är\r\nsnabb. Vi måste ge våra företag möjligheten att hänga\r\nmed i den här utvecklingen.\r\nSedan Volvo-Ford-affären, som jag i och för sig\r\ntyckte var bra, har underleverantörsbranschen i det\r\nhär landet tappat över 11 000 arbetstillfällen, mycket\r\nberoende på att man inte har kunnat hänga med i\r\nunderleverantörspyramiden på grund av infrastruktur-\r\nfrågor, IT.\r\nEn annan avgörande del av tillväxtpolitiken är\r\nhögskolor och forskning. De försörjer näringslivet\r\nmed välutbildad arbetskraft och lägger grunden för de\r\ninnovationer som behövs för att Sverige skall vara\r\nkonkurrenskraftigt också i framtiden.\r\nNär regeringen nu planerar att fortsätta på den väg\r\nsom Centerpartiet har varit med och stakat ut med\r\nutbyggnad av de små och mindre högskolorna - något\r\nsom några i den här kammaren har varit mycket emot\r\nmen som nu visar sig vara en bra och förnuftig sats-\r\nning - är det viktigt att vi matchar resurserna med\r\npengar för att säkra kvaliteten och lärartillgången på\r\nhögskolorna.\r\nFru talman! Centerpartiet avsätter 295 miljoner\r\nutöver vad regeringen föreslagit, 685 miljoner för\r\nnästa år och 1 100 miljoner för år 2001.\r\nVi vill också ha en fortsatt utbyggnad av kun-\r\nskapslyftet. Vi tillför 200 plus 400 miljoner för detta\r\neftersom det är så viktigt att alla människor får chan-\r\nsen till utbildning, inte bara akademiker, utan vanligt\r\nfolk i varje kommun.\r\nMen, fru talman, här finns en stor tröskel och ett\r\nhinder för dem som vill läsa vidare och kanske ta sig\r\nur en svår personlig situation med arbetslöshet t.ex.,\r\noch det är studiemedelssystemet. Den åldersgräns\r\nsom finns vid 45 år sätter effektivt stopp för männi-\r\nskor som vill ta sig ur arbetslöshetsfällan eller social-\r\nbidragsfällan. Vi pratar om åldersdiskriminering för\r\npensionärer t.ex., men vi har här en gräns som mot-\r\nverkar tillväxt, motverkar utveckling, motverkar vilja\r\noch engagemang hos vanliga människor som vill\r\nskaffa sig en bättre plattform för att klara sig i livet.\r\nStudiemedelssystemet måste förändras. Vi måste\r\nha ett system med hälften lån hälften bidrag där ål-\r\nderstaket försvinner. Det är viktigt.\r\nVi avsätter också pengar för utveckling i skolan,\r\nmen jag skall inte gå in närmare på det.\r\nFru talman! Människan i centrum är viktigt för\r\noss i Centerpartiet. Vi behöver ett nytt tänkande i\r\nSverige. Den modell för folkhemmet som Per Albin\r\nlanserade fungerar inte fullt ut i detta sekels sista\r\nskälvande tid. Centerpartiet vill att vi håller fast vid\r\nvissa bärande idéer, som t.ex. att gemensamt ta hand\r\nom sjuka, äldre, barn och handikappade och att det\r\nskall finnas en grundtrygghet för alla människor. Men\r\nvi vill också öppna för mångfald och valfrihet för den\r\nenskilde.\r\nDen sociala grundtrygghet som vi tycker är så\r\nviktig gör att vi reserverar oss mot det förslag om en\r\nhöjning av högkostnadsskyddet som finns i regering-\r\nens och stödpartiernas vårproposition.\r\nNär jag hör Lars Bäckström med stort patos säga\r\natt en hundralapp i slutet av månaden betyder mycket\r\nför väldigt många människor, håller jag med. Många\r\nav mina vänner och grannar har det precis på det\r\nviset. En hundralapp i slutet av månaden är väldigt\r\nviktig.\r\nMen hur kan man då höja högkostnadsskyddet?\r\nDet slår ju inte bara mot dem som har ont om pengar.\r\nDet slår ändå värre mot dem som dessutom är sjuka.\r\nDet hör inte hemma i ett samhälle med grundtrygg-\r\nhet.\r\nDet är samma sak när det gäller pensionärerna. Vi\r\nmåste förbättra situationen för de pensionärer som har\r\nsämst inkomster. Vi vet alla att det är mest kvinnor\r\ndet handlar om.\r\nDet är samma sak när det gäller personlig assi-\r\nstans för handikappade. Efter pensionsåldern dras den\r\nrättigheten undan. Samma dag som man blir pensio-\r\nnär försvinner rätten till personlig assistent.\r\nPå den sociala sidan har jag redan berört bostads-\r\nfrågan i Stockholm som drabbar vanliga människor\r\nmycket hårt.\r\nFru talman! Centerpartiet funderar mycket över\r\nhur vi skall lösa de problem som barnfamiljer har när\r\ndet gäller ekonomi, men också när det gäller tid med\r\nbarnen. Vårt system med ett vårdnadsbidrag förstärkt\r\nmed en valfrihet i barnomsorgen, där vi plockar ihop\r\nstöden och ser till att man kan använda dem ungefär\r\nsom en mycket bättre föräldrapenning tills barnet\r\nbörjar skolan, tror vi är ett svar på den fälla som barn-\r\nfamiljer sitter i, nämligen att man inte har råd att ge\r\nsina barn den uppväxt som varje förälder vill.\r\nDet förslag om maxtaxa som har lagts fram i pro-\r\npositionen verkar vid första anblicken väldigt bra\r\neftersom dagisavgifterna är tunga för en barnfamilj.\r\nMen för de barnfamiljer som vill ha sina barn i ett\r\nkooperativ eller privat hos en dagmamma eller hos\r\nfarmor eller om man själv vill stanna hemma med\r\nsina barn är maxtaxan ingen lösning. Det innebär att\r\nförslaget låser in barnfamiljerna i ett val, som inte är\r\nett val: Välj dagis eller också får du inget samhälls-\r\nstöd. Det tar också bort ett reformutrymme både eko-\r\nnomiskt och politiskt som varje kommun borde ha\r\nrätt att själv ha.\r\nFru talman! Jag vill också säga något om miljö-\r\nfrågorna, om miljö och tillväxt. Kretsloppsutveck-\r\nlingen kan bli en enorm drivkraft för industriell ut-\r\nveckling, innovationer och nya jobb. Här saknas\r\ntyvärr förslag.\r\nDet är beklämmande att höra, som Birger Schlaug\r\nsade i den förra ekonomiska debatten, att Miljöpartiet\r\nmed stolthet såg att man hade hindrat regeringen från\r\natt ha ett mål för tillväxt i budgetförslaget.\r\nFru talman! Det går att förena en god miljöut-\r\nveckling och en god tillväxt. Det måste vi göra om vi\r\nskall ha en framtid i det här landet.\r\nServicesektorn tror vi är ett område där det går att\r\nskapa många nya jobb. Vi har sagt att vi vill behålla\r\nROT-avdragen. Vi finns också med i en gemensam\r\nborgerlig reservation om s.k. RUT-avdrag som hand-\r\nlar om att vanliga människor skall kunna anlita hjälp i\r\nhemmet. Det ökar valfriheten och det ger nya arbets-\r\ntillfällen, och den svarta sektorn kan övergå i en vit.\r\nArbetstagarna kan införlivas i trygghetssystemet. Det\r\ntycker vi är viktigt.\r\nFru talman! Det finns stora strukturella problem i\r\nSverige. Det gäller kommunernas och landstingens\r\nsituation som rör vård, skola och omsorg. Det gäller\r\nbefolkningsutvecklingen i landet, småföretagen,\r\ntjänstesektorn, utbildningen och den sociala sidan.\r\nCenterpartiet är ett borgerligt parti som gick till\r\nval på att byta regering. Vi vill lösa de här stora\r\nstrukturella problemen. Vi har finansierade förslag\r\nför att göra det. Vi vill ge människor frihet och\r\ngrundtrygghet och ett hopp om framtiden. Vi vill inte\r\nvänta längre. Vi vill handla nu. Tack!</pre><pre>Anf.  13  LARS BÄCKSTRÖM (v) replik:\r\nFru talman! Jag tycker att Lena Ek har rätt när\r\nhon säger att högkostnadsskyddet för läkemedel är ett\r\ntungt beslut. Det var tungt för Vänsterpartiet, men\r\nsäkert också för Socialdemokraterna och Miljöpartiet.\r\nDet var inget lätt beslut.\r\nCenterpartiet och de här tre partierna har ju sam-\r\nma utgiftstak. Det är samma nivå totalt sett. Centern\r\nklarar av att inte göra den här obehagliga besparing-\r\nen. Därför är ju Centern bättre än de andra tre. Hur\r\nklarar Centern av att bli bättre och hålla samma ut-\r\ngiftstak? Det är det som är problemet. Det är en verk-\r\nlig besparing som vi föreslår. Centern klarar av det\r\ngenom att föreslå andra besparingar.\r\nDet är det som är problemet, Lena Ek. Er alterna-\r\ntiva besparing är ju i huvudsak att dra ned 2 100 mil-\r\njoner kronor på arbetsmarknadspolitiken eftersom det\r\nmed Centerns politik blir så många fler jobb att man\r\ninte behöver de 2 100 miljoner kronorna.\r\nVarför behöver man inte de 2 100 miljoner kro-\r\nnorna till de arbetslösa? Är det några som har ont om\r\npengar i slutet av månaden är det de som är arbetslösa\r\noch behöver komma in i ett nytt arbete. Ni tar bort\r\npengarna för dem. Ni stämplar ut dem. De tvingas ut i\r\nöppen arbetslöshet som kommer att leda till att de\r\nstämplas ut från a-kassan, och det gör att kommuner-\r\nna kommer att få ta hand om dem.\r\nVad är det för förslag som gör att ni kan ta bort\r\n2 100 miljoner kronor? Gunnar Hedlund, som var en\r\ngammal klok centerman, sade så här: Sälj inte skinnet\r\nförrän björnen är skjuten. Ni kanske har ett förslag\r\nsom gör det möjligt. Men se då till att genomföra det\r\nförslaget och sedan dra ned på utgifterna för arbets-\r\nmarknadspolitiken. Gör inte tvärtom. Låt inte effek-\r\nten föregå det förslag som skall leda till den.\r\nVad är det för konkret i er politik som gör att man\r\nkan ta bort 2 100 miljoner från arbetsmarknadspoliti-\r\nken?</pre><pre>Anf.  14  LENA EK (c) replik:\r\nFru talman! Det är bra att jag får svara på just den\r\nfrågan.\r\nFör det första pratade jag alldeles nyss om möj-\r\nligheten för människor att studera. Det ger framtid\r\noch nya jobb. Förändra studiemedelssystemet, som vi\r\nföreslår, så har även de som går i vuxenutbildning\r\nmöjlighet att fortsätta med utbildning och slipper gå\r\narbetslösa.\r\nSänk skatten i tjänstesektorn, som vi har sagt. Gör\r\nsom i Danmark, ge människor möjlighet att betala\r\nsmåföretagare för hjälp i stället för att det görs svarta\r\njobb. Det ger 50 000 nya jobb. Om jag hade lite mer\r\nän två minuter på mig skulle jag t.o.m. kunna plocka\r\nihop fler än de 400 000 nya jobb som en annan\r\nmycket uppskattad centerledare pratade mycket om,\r\nnämligen Thorbjörn Fälldin. Det är inga problem för\r\nvår del.\r\nSmit inte undan frågan, Lars Bäckström: Varför\r\nväljer ni att inte arbeta med mindre piller och att inte\r\nförändra Apoteksbolaget och strukturen i landstinget?\r\nI stället lägger ni hela bördan av de ökade läkemedel-\r\nskostnaderna på dem som har det värst. Det är de som\r\ninte har 100 kr i slutet på månaden och dessutom är\r\nsjuka.\r\nPolitik är att välja och prioritera. Vi har redovisat\r\nvåra förslag mycket klart och tydligt. Du har hört mig\r\nprata om dem tre gånger i vår här i kammaren, Lars\r\nBäckström. Därför är det närmast larvigt att du ställer\r\nfrågan. Våra förslag finns, och de är finansierade.\r\nVarför lägger ni bördan på dem som har det värst?</pre><pre>Anf.  15  LARS BÄCKSTRÖM (v) replik:\r\nFru talman! Vi lägger bördan därför att vi måste\r\nklara utgiftstaket. Det är vårt problem. Det var ett\r\nutgiftstak vi ärvde från en annan majoritet, Socialde-\r\nmokraterna och Centern. Om det hade funnit en lite\r\nstörre budgeteringsmarginal, hade vi tagit ur den.\r\nMen den hade de andra två partierna tyvärr redan\r\nförbrukat. Det var lite synd. Detta är svaret.\r\nVi tror att vår politik skall ge nya jobb, att vi skall\r\nfå ned arbetslösheten. Men vi kan inte inteckna verk-\r\nliga utgifter för arbetsmarknadspolitik med hopp om\r\natt vi får 50 000 nya jobb nästa år på grund av sänkt\r\ntjänstebeskattning. Det var det som ledde fram till\r\nbudgetmoraset när Centern var med i regeringen, att\r\nman tecknade in förväntade positiva effekter som\r\nfinansiering. Så kan man inte göra.\r\nSådant gjorde man inte på den gamla centerns tid,\r\ntecknade in utgifter med förväntade positiva effekter.\r\nFörst skall man se till att få effekten, riktiga pengar\r\natt betala med. Det är så ni måste göra, Lena Ek.\r\nErt förslag, som gäller 2 100 miljoner, kommer att\r\ndriva ut oerhört många människor i öppen arbetslös-\r\nhet. Ni tar de pengar som skall användas för att pressa\r\nned arbetslösheten i storstädernas invandrarområden.\r\nDe pengarna sopar ni bort. Det kommer att få ödes-\r\ndigra sociala konsekvenser i de områdena. Det är det\r\nni missar. Ni måste också se storstadsproblemen, som\r\nvi måste lösa, även om ni är ett landsbygdsparti.\r\nGlöm inte det, Lena Ek.\r\nI grunden har ni en del positiva saker i ert förslag.\r\nNi är inte som de blå löftesgivarna, som bara blåser\r\nupp ballongen. Ni försöker att hålla en närmare kon-\r\ntakt med jorden. Det är bra i er politik. Men ni står\r\nliksom i spagat, ni vet inte riktigt om ni står på väns-\r\nter eller höger ben. Det är ert klassiska dilemma. Men\r\nni har många positiva saker. Vi kan lyssna på er. Men\r\nakta er, dåligt sällskap fördärvar, som mamma sade\r\ntill mig en gång. Håll er till en jordnära politik för\r\njobb.</pre><pre>Anf.  16  LENA EK (c) replik:\r\nFru talman! Jag vet ingen som kan prata runt i\r\ncirklar på så kort tid som Lars Bäckström. Den enda\r\nsom i debatten har nämnt storstadsområdenas pro-\r\nblem över huvud taget är faktiskt jag. För bara några\r\nminuter sedan pratade jag t.ex. om den ödesdigra\r\nbostadsbristen i Stockholm, som drabbar så många\r\nvanliga människor. Det nämnde du inte ett ord om i\r\nditt anförande, Lars Bäckström.\r\nFör de arbetslösa handlar det om att hitta en väg\r\nut ur problematiken. Vi har pengar för att finansiera\r\nersättning till de arbetslösa som behöver det. Men de\r\nmåste också se en väg ut, som ger hopp om framti-\r\nden. Vi har bra förslag som går att genomföra snabbt,\r\nsom i våra grannländer med ungefär liknande villkor\r\nbevisligen har gett nya jobb. Dessutom har vi förslag\r\nsom handlar om hur man skall kunna finansiera en\r\nutbildning även för de vuxenstuderande. Vi pratar\r\nockså om hur viktigt kunskapslyftet är och vilken\r\nbefrielse det har varit för många människor. Innan har\r\nde inte sett någon väg för att få en högre utbildning.\r\nVi lägger också extra pengar på att kunskapslyftet\r\nskall kunna utvecklas. Det finns både förslag och\r\nfinansiering.\r\nCenterpartiet är ett borgerligt parti. Vi har gått till\r\nval på att byta regering, och det står vi för. Men vi\r\nkombinerar det med ett socialt ansvar. Det är det som\r\ngör oss till ett mittenparti. Vi skulle aldrig kunna\r\ntänka oss att höja högkostnadsskyddet för de männi-\r\nskor som har det som mest besvärligt. Det gör att vi\r\nkonkret står med båda fötterna på jorden och är mer\r\nsanningsenliga än t.ex. Vänsterpartiet. Hos Vänster-\r\npartiet handlar det mycket om retorik.</pre><pre>Anf.  17  KARIN PILSÄTER (fp):\r\nFru talman! Vi liberaler har en vision om ett sam-\r\nhälle där människor får bestämma mycket mer själva\r\ni sina liv och i sin vardag. Det handlar mycket om\r\njobb och ekonomi. Man skall ha jobb och därmed\r\negna pengar. Den ekonomiska politiken måste leda\r\ntill välstånd. Hur vi hanterar ekonomin har mycket\r\nstor betydelse för om människor i sin vardag kan\r\nbestämma mer själva.\r\nMänniskan är alltings mått. Det måste vara män-\r\nniskan, inte systemen, som är det viktiga. Med nya\r\ntider kommer nya problem men också nya lösningar.\r\nDå kan man inte bita sig fast i det gamla och tycka att\r\nsystemen är viktigare än de människor som till slut\r\nkanske misshandlas i systemen.\r\nVi liberaler tycker att det är viktigt att hela Sveri-\r\nge skall växa. Så är det inte i dag. Klyftorna växer i\r\nvåra storstäder, mellan city och förort, mellan välbär-\r\ngade områden och invandrartäta betongförorter.\r\nKlyftorna växer mellan stad och landsbygd, mellan\r\nnorr och söder, mellan avfolkningsbygd och tillväx-\r\ntregioner. Vi vill framför allt förbättra villkoren för\r\njobb och företagande och egen utveckling. Vi tycker\r\natt det är dags att gå från lokaliseringspolitik och\r\nbidragstänkande till en mobiliseringspolitik med ett\r\nmöjlighetstänkande.\r\nEtt annat viktigt område för att människor skall\r\nkunna bestämma själva är jämställdhetspolitiken.\r\nEfter 132 år med liberalt jämställdhetsarbete har\r\nmycket förändrats. Kvinnor är myndiga och har röst-\r\nrätt. Vi har rätt att arbeta även när vi är gifta, och vi\r\nkan välja vilket yrke som helst. Vi kan t.o.m. få de-\r\nbattera ekonomisk politik, ifall vi inte har valt ett\r\nsocialistiskt parti förstås. Män har rätt till föräldrale-\r\ndighet och kan forma sina liv mer i dag än vad de\r\nkunde förr. Men mycket återstår att göra.\r\nFör oss är det viktigt att man använder genusglas-\r\nögonen i det politiska arbetet och ser till att skapa\r\nmöjligheter. Många av våra förslag handlar just om\r\ndet.\r\nVi föreslår slopad sambeskattning för förmögen-\r\nhet. Kvinnor och män skall betala skatt själva, inte\r\nefter vad den andre har för inkomster eller besparing-\r\nar.\r\nVi föreslår att man återinför barntillägget i vuxen-\r\nstudiestödet. Det gör att många fler kvinnor har råd\r\noch möjlighet att komplettera sin utbildning. Vi före-\r\nslår t.ex. förbättringar i rättshjälpen, som främst\r\nkommer att gynna kvinnor i civilprocesser, t.ex.\r\nvårdnadstvister.\r\nEtt tredje viktigt område är miljöpolitiken. Den\r\nkristna förvaltarskapstanken är Folkpartiet liberaler-\r\nnas utgångspunkt i miljöarbetet. Den enes frihet får\r\ninte inskränka andra människors frihet i framtiden.\r\nDärför har vi som lever nu ett ansvar för miljön inför\r\nkommande generationer. Vi har rätt att bruka men\r\ninte förbruka.\r\nDet är viktigt att vi ser att miljöförstöring inte\r\nkommer med automatik. Det är en produkt av vilka\r\nsystem vi väljer att bygga upp och vilka system män-\r\nniskor verkar i. Vi är övertygade om att demokrati\r\noch marknadsekonomi är den bästa garanten, både för\r\nökat välstånd och utveckling men också för att ut-\r\nvecklingen kan ske i samklang med naturen. Vi skall\r\nanvända marknadsekonomin och demokratin för att\r\nskapa vettiga styrmedel.\r\nStaten skall göra det som marknaden inte gör bätt-\r\nre, som vi skriver i vår motion. Den skall skydda den\r\nhotade änglamarken, som ingen äger men alla älskar.\r\nDärför skall staten självklart sätta av pengar för att\r\nskydda unika biotoper och ekosystem och köpa in\r\nmer skog.\r\nFru talman! Sverige befinner sig i en relativt god\r\nekonomisk situation. Den svenska ekonomin går\r\nbättre än väntat just nu. BNP-ökningen går fortare än\r\nvad prognoserna på senare tid har visat. Tillväxten är\r\nfortfarande hög i USA. Den återhämtar sig i Asien.\r\nUtvecklingen inom Sverige går också mycket bra.\r\nT.o.m. i Europa har den ekonomiska konjunkturen\r\nblivit bättre under våren.\r\nSammantaget betyder det att prognoserna har\r\nkunnat skrivas upp igen. Men man skall komma ihåg\r\natt det görs från den nivå som de skrevs ned till under\r\nvintern. De prognoser vi har nu är fortfarande inte\r\ntillbaka på samma nivå som de prognoser regeringen\r\nutgick från när man lade fram den budget som vi\r\nlever med just nu.\r\nSlutsatserna för oss liberaler är inte att vi bara\r\nskall leta rätt på det dåliga. Slutsatserna är inte heller,\r\nsom de tycks vara för regeringen, att man skall sätta\r\nsig ned på rumpan och bara vänta in de goda tiderna.\r\nSlutsatsen är att det är nu det finns möjlighet att göra\r\nviktiga reformer. Det är nu det finns möjlighet att\r\ngöra viktiga förändringar.\r\nSverige har fått mycket beröm av olika internatio-\r\nnella utredningar. Senast var en delegation från IMF\r\nhär, och man pekade på mycket bra reformer som vi\r\nhar gjort i Sverige.\r\nDetta är någonting som vi har gjort under 90-talet\r\ntillsammans över blockgränserna t.o.m. i vissa fall,\r\nmen den borgerliga regeringen började att genomföra\r\nen lång rad strukturreformer. Socialdemokraterna och\r\nden borgerliga regeringen gjorde tillsammans vissa\r\nförändringar gemensamt över blockgränserna. Den\r\nsocialdemokratiska regeringen har sedan fortsatt att\r\ngöra ett bra saneringsarbete.\r\nVi har anmärkningar på hur man har genomfört\r\ndetta med för mycket skattehöjningar och en del be-\r\nsparingar som vi tycker har varit orimligt utformade.\r\nMen i grunden har vi dragit åt samma håll, och det\r\nskall vi vara stolta över nu. Men vi skall inte sätta oss\r\nned och säga att vi är färdiga, utan vad vi skall göra\r\när att se till att bädda för framtiden på ett mycket\r\nbättre sätt än tidigare.\r\nAlla vet att efter goda tider kommer dåliga. 80-\r\noch 90-talens erfarenheter visar att svängningarna i\r\nde offentliga finanserna bara blir starkare och starka-\r\nre. Uppgången går fortare, men nedgången blir desto\r\nkraftigare. Vi måste reformera det sätt som den\r\nsvenska ekonomin fungerar på för att den skall bli\r\nhållbarare för konjunktursvängningar och för att\r\nmänniskor även i lite sämre tider skall kunna behålla\r\nsina jobb och tjäna egna pengar. Vi skall inte behöva\r\ntillgripa drastiska, ibland panikartade, nedskärningar\r\noch skattehöjningar.\r\nSocialdemokraterna brukar ju tala väldigt mycket\r\n- vi har ju just haft Europaparlamentsval och kanske\r\nfortfarande är inne i den diskussionen rätt mycket -\r\nom de socialistiska regeringarna som styr runt om i\r\nEuropa. Särskilt vill man ju gärna spegla sig i den\r\nframgångsrike Tony Blair.\r\nFör några dagar sedan kom det en stor nyhet om\r\natt Gerhard Schröder och Tony Blair, de kanske\r\nfrämsta europeiska socialistiska ledarna, har gjort ett\r\ngemensamt utspel. Men där ingick inte de svenska\r\nsocialdemokraterna, konstigt nog. De kallar det Eu-\r\nrope, the third way, die neue Mitte. På något sätt\r\nkänns begreppen igen, men de får alltid ett nytt inne-\r\nhåll. Man argumenterar just för låga skatter och av-\r\nregleringar, att man måste ha ned de offentliga utgif-\r\nterna. T.ex. skriver man så här: Overall the taxation\r\nof hard work and enterprise should be reduced. Då\r\nskall man komma ihåg att dessa länder har ett skatte-\r\ntryck som ligger väsentligt under det svenska. Vidare\r\nskriver man: Public expenditure as a proportion of\r\nnational income has more or less reached the limits\r\nof acceptability. Då ligger man alltså 15-20 % under\r\nSveriges nivå.\r\nJag skulle ha sagt det till Bosse Ringholm om han\r\nhade varit här, men jag kan säga det till Jan\r\nBergqvist: Se nu till att ni inte bara försöker att foto-\r\ngrafera er tillsammans med de europeiska socialde-\r\nmokraterna, utan gör som Lars Leijonborg brukar\r\nsäga till er: Lär av Blair!\r\nEn viktig sak som ni behöver lära er är att budge-\r\nteringsmarginalen måste vara betydligt större och\r\nanvändas bara för oförutsedda utgifter. Som Lars\r\nBäckström påpekade här förut är budgeteringsmargi-\r\nnalen förbrukad för olika typer av hastigt påkomna\r\nreformer. Det har inneburit att man för att kunna\r\nbehålla utgiftstaken har behövt använda ganska\r\nmärkliga metoder, vad man på vardagsspråk skulle\r\nkunna kalla för att man har behövt tokspara. Det här\r\nvisar dels att man måste ha bättre framförhållning, att\r\nman som de duktiga husmödrarna måste ha en reserv\r\nför oförutsedda utgifter, dels att man behöver minska\r\nkonjunkturkänsligheten i statsfinanserna.\r\nVi föreslår därför från Folkpartiet liberalerna en\r\nutgifts- och inkomststrategi som vi kallar för minus.\r\nVi måste få ned utgiftskvoten och skattekvoten för att\r\nvi skall bli mindre känsliga. Men vi måste också,\r\nprecis som IMF, Tony Blair och kollegerna i EU:s\r\nministerråd säger, genomföra strukturreformer.\r\nDärför föreslår vi en skattereform. Det skall löna\r\nsig att arbeta. Vi föreslår en socialförsäkringsreform\r\nsom handlar om att människor skall kunna lita på sina\r\nsocialförsäkringar, att det som man försäkrar verkli-\r\ngen skall vara försäkrat när den dagen kommer. Vill-\r\nkoren för människor på arbetsmarknaden som blir\r\nsjuka skall vara sådana att de fungerar bra, men det\r\nskall också alltid löna sig att arbeta. Vi föreslår re-\r\nformer för förenklat företagande, för arbetsmarkna-\r\ndens funktionssätt och för lönebildningen. Vidare\r\nföreslår vi reformer som vi sammanfattar med be-\r\ngreppet rent spel på marknaden. Men det handlar\r\nockså väldigt mycket om konsumentmakt. Vi männi-\r\nskor skall inte bara ha inflytande som väljare. Vi skall\r\nha ett stort inflytande i vår vardag genom helt egna\r\nbeslut men också i vår egenskap av konsumenter. Vi\r\nskall jaga skattefifflare, inte de som vill betala skatt,\r\noch vi skall se till att det lönar sig att vara hederlig\r\ngenom många typer av förbättrade konkurrensvillkor\r\npå marknaden.\r\nFru talman! Vi folkpartister vill alltså genomföra\r\nen skattereform. Det är det många som vill. Det talas\r\nväldigt mycket om att det pågår skattesamtal. Det\r\ntalas också någon enstaka gång vid dessa skattesam-\r\ntal. Vi vill att inriktningen skall vara att det skall löna\r\nsig att arbeta, spara och ta risker. Egentligen skulle\r\njag inte behöva säga mer, för det här är ju något som\r\när väl känd liberal politik sedan årtionden. Som Anne\r\nWibble brukar säga: Vi prioriterar att sänka de mest\r\nskadliga skatterna först.\r\nVi har också ett förslag om ett förvärvsavdrag. Vi\r\ntycker att det är ett konstruktivt förslag med tanke på\r\nde låsningar som finns i debatten om utformningen av\r\nskattesänkningen för låg- och medelinkomsttagare\r\nsom kompensation för de extra utgifter som egenav-\r\ngifterna har betytt, men också för att kunna genomfö-\r\nra skatte- och avgiftsväxlingen. Det är mycket intres-\r\nsanta kommentarer som finansutskottets majoritet har\r\ntill detta. Om man jämför vad finansutskottets leda-\r\nmöter skriver under avsnittet där de kommenterar vårt\r\nförslag till skattereform och där de själva redovisar\r\nsin egen skattepolitik, ser man att de uppenbarligen\r\ninte har skrivit om de olika sakerna på samma dag.\r\nDetta kanske vi kan återkomma till i några replik-\r\nskiften.\r\nVi har också i vårt förslag till skattereform skissat\r\npå vad vi vill göra med de överskott som regeringen\r\nnu igen har förutspått och som nu verkar mer sanno-\r\nlika än när de förutspåddes för ett år sedan. Vi tycker\r\natt det är viktigt att tala om ungefär vilken inriktning\r\nman vill ha på ett sådant arbete.\r\nMan kan lära sig mycket av EU-valrörelsen, men\r\nen sak som jag tycker att vi verkligen har fått bekräf-\r\ntat är att raka besked och tydlighet är någonting som\r\nmänniskor uppskattar.\r\nDet pågår diskussioner om låg- och medelin-\r\nkomsttagare, och socialdemokraterna ger löften. Vi\r\nredovisar vad vi vill göra i det arbetet. Det kallar ni\r\nför ofinansierat. Ni själva lovar ut skattesänkningar,\r\nmen ni talar inte om hur de skall gå till. När vi talar\r\nom vad vi vill göra, kallar ni det för ofinansierade\r\nförslag. Vi kallar det för varudeklaration. Väljarna\r\nkan ju själva tala om vilket de föredrar.\r\nEtt annat viktigt område, fru talman, är barnfa-\r\nmiljerna. Barnfamiljerna diskuteras ganska mycket\r\nhär. Barnfamiljernas marginaleffekter och fattig-\r\ndomsfällor är någonting som det talas mer och mer\r\nom.\r\nVi säger nej till maxtaxa och ja till reformerade\r\nbostadsbidrag. Varför? Jo, först och främst därför att\r\nbostadsbidragen är det stödsystem som ger de margi-\r\nnaleffekter som staten ansvarar för. Vi tycker att den\r\nnaturliga arbetsfördelningen enligt närhetsprincipen,\r\nsom vi gillar och hyllar, är  att staten tar hand om det\r\nsom staten har hand om och att kommunerna tar hand\r\nom det som kommunerna har hand om. Det är också\r\nså att bostadsbidragen ger höga marginaleffekter för\r\nmänniskor med väldigt låga inkomster. Med maxtax-\r\nemodellen måste man först sänka marginaleffekten\r\nmed mycket stora belopp för människor med väldigt\r\nhöga inkomster innan man kan göra någonting för\r\nmänniskor med låga inkomster.\r\nDetta är alltså vad vi vill. Vi tycker att det vore\r\nbra om fler anslöt sig till detta. Vi minns väl alla\r\ndebatten för någon månad sedan om just bostadsbi-\r\ndragen då det blev återkrav. Det visade sig då tydligt i\r\nsvart på vitt vilka effekter inkomstprövade bidrag har,\r\ninte behovsprövade utan inkomstprövade.\r\nSkamligt, ministern, sade Alf Svensson. Det har\r\nvi väl inte glömt. Då trodde ju alla att detta var en\r\ndebatt som skulle leda till att man ville genomföra en\r\nreformering av bostadsbidragssystemet. Men rege-\r\nringen återkom med någonting som inte ens är att\r\nbenämna som en tummetott. Och Kristdemokraterna,\r\nsom man då trodde helt skulle ändra sig och lägga om\r\nstil, föreslår mer inkomstprövning. Skamligt, minis-\r\ntern, sade Alf Svensson och kom tillbaka med ännu\r\nmer av samma sak.\r\nMer fattigdomsfällor och mer statligt förmynderi\r\ndär man inte kan förbättra sin ekonomi - det är möj-\r\nligt att det är etik, men det är ingenting som jag fick\r\nlära mig i söndagsskolan i alla fall.\r\nFru talman! Det finns ett antal andra områden i\r\nden här budgeten som jag skulle vilja lyfta fram.\r\nPolitik är inte bara att vilja. Det är också att välja. När\r\nman med en ekonomisk inriktning som skapar förut-\r\nsättningar har lagt grunden för en bättre ekonomi, ett\r\nbättre välstånd, måste man också inom ramen för de\r\noffentliga utgifterna våga välja de viktiga verksam-\r\nheterna. Vi satsar på att det som kommuner och\r\nlandsting har hand om när det gäller vård, äldreom-\r\nsorg, skola och utbildning är det som kommuner och\r\nlandsting också måste använda sina pengar till. De\r\nmåste se till att göra rätt saker på rätt sätt. Då får vi\r\nbetydligt mer valuta för våra skattepengar, och vi\r\nbehöver inte ta ut så mycket i skatt. Det tycker jag är\r\nen viktig grundläggande poäng.\r\nVi måste också på den statliga sidan satsa mer på\r\nhögre utbildning, på fortsatt utbildning efter den\r\ngrundläggande skolan. Då handlar det både om kva-\r\nlitet i den högre utbildningen och vuxenutbildningen\r\noch om att skapa möjligheter för människor. Vi vill\r\ndärför minska kunskapslyftets omfattning, för att\r\ndärmed få bort de stora kvalitetsproblemen. Men vi\r\nvill också se till att genomföra ett rättvisare studi-\r\nestöd. Kunskapslyftet handlar i väldigt stor utsträck-\r\nning om att människor som har bra a-kassa kan stude-\r\nra utan att få sin ekonomi försämrad. För dem som\r\ndäremot inte har bra a-kassa, eller som inte har någon\r\na-kassa alls, är studiestödssystemet betydligt sämre.\r\nVi vill återinföra barntillägget och ha en delvis\r\negen finansiering för alla. På så sätt kan vi förbättra\r\nför dem som verkligen behöver fortsatta studier. Med\r\nett nytt utbildningskonto och möjlighet till friår mitt i\r\nlivet kan vi också skapa möjligheter för förkovran på\r\nhögre nivå senare under livet.\r\nFru talman! Det finns ytterligare ett antal budget-\r\nposter som jag skulle vilja peka på. Det gäller bistån-\r\ndet. Debatten har varit mycket hård under våren. Vi\r\nlägger mer pengar på biståndsanslaget. Det gäller\r\nänkorna. Jag sade förut att vi behöver genomföra en\r\nsocialförsäkringsreform. Är det någonting som in-\r\ndragningarna i änkepensionen visar är det just det.\r\nMänniskor måste kunna lita på sina försäkringar även\r\nnär staten är inblandad. Jag tycker att Vänsterpartiet\r\nhar mycket att svara för där.\r\nEn tredje sak är högkostnadsskyddet. Varför är\r\ndet de gamla och sjuka som skall betala när medicin-\r\nkostnaderna springer i väg? Varför genomför men\r\ninte strukturreformer så att de som faktiskt kan ta\r\nansvar för kostnaderna också får göra det?\r\nDet fjärde området är människor med handikapp.\r\nVi vill återställa assistansreformen. Det kan låta som\r\nom det handlar om teknikaliteter, men vad det hand-\r\nlar om är att de allra mest utsatta människorna, som\r\näntligen fick den frihet och värdighet som den per-\r\nsonliga assistansen innebar, skall kunna veta att det är\r\nnågot som också gäller. Den friheten och värdigheten\r\nskall vi politiker inte ta ifrån dem.\r\nFru talman! Ekonomi är inte bara pengar. Det är\r\nju människor det handlar om. Men ekonomin skapar\r\nmöjligheter. Ekonomin är ett medel. Och vi vill skapa\r\nmöjligheter för människor att bestämma mer själva.\r\nDå måste man vårda de välståndsbildande krafterna.\r\nDet är det som är inriktningen på vår ekonomiska\r\npolitik.\r\nFru talman! Jag yrkar bifall till reservation 3 och\r\nreservation 17.</pre><pre>Anf.  18  LARS BÄCKSTRÖM (v) replik:\r\nFru talman! Det är genomgående för de tre bor-\r\ngerliga partierna, och nu även Karin Pilsäter från\r\nFolkpartiet, att man talar länge och väl om den sänkta\r\nskatten. Sedan fyller man på med de trevliga refor-\r\nmerna. Men hur får ni detta att gå ihop? Då sparar ni\r\npå annat, säger ni. Men berätta då, som jag också\r\nuppmanade Moderaterna, om månens baksida. Be-\r\nrätta hur era besparingar slår.\r\nNi skall spara på bostadspolitiken. Ni skall spara\r\nin 2 000 miljoner kronor på räntebidragen. Hur på-\r\nverkar det hyresgästerna, hyresnivåerna? Berätta om\r\ndet! Ni skall ta in 4 000 miljoner kronor nästa år på\r\natt låta något slags försäkring ta över trafikskadorna.\r\nDet är en jättelik systemförändring ni skall genomfö-\r\nra. Den är oerhört tekniskt komplicerad. Där rakar ni\r\nin 4 000 miljoner kronor - geschwint. Ni skall ta in\r\n2 700 miljoner kronor på att minska arbetsmarknads-\r\npolitiken. Vad händer med alla arbetslösa som då inte\r\nfår sin utbildning? Det blir ökade kostnader för soci-\r\nalbidrag och a-kassa.\r\nNi trollar ju! Ni häller, som jag sagt tidigare, sex\r\nliter vatten i en femlitershink. Det är ett oerhört akt-\r\nstycke. Ni förvandlar hundringen till tre femtiolappar.\r\nBerätta hur detta fungerar! Hur skall det tekniskt\r\ngenomföras med den här trafikförsäkringen? Tror ni\r\nverkligen själva att man kan genomföra en sådan\r\nreform till nästa år? Tror ni att man kan förhandla\r\nfram detta?\r\nNi pratar om FINSAM, att man skall samordna\r\noch lägga samman. Ni vill ju ha en uppspaltning av\r\nförsäkringssystemen, ett ännu krångligare system där\r\nen skall gå på den försäkringen och en annan på den\r\nandra. Det är motsatsen till vad ni annars säger. Ni\r\nhar oerhört mycket att förklara. Men försök att förkla-\r\nra era besparingar, hur de slår. Då kanske väljarna\r\nkan ta ställning till er politik.</pre><pre>Anf.  19  KARIN PILSÄTER (fp) replik:\r\nFru talman! Vårpropositionen handlar om den\r\nekonomiska politikens inriktning och beslut om ut-\r\ngiftstaken. För att komma fram till vilket utgiftstak\r\nman föreslår visar man vilka ramar man har för re-\r\nspektive utgiftsområde. Jag skall gärna redovisa be-\r\nsparingar. Men väldigt mycket av det som omnämns i\r\nvåra motioner är ju sådant som vi har haft i partimo-\r\ntioner tidigare. Det borde därför vara någorlunda väl\r\nkänt vad det går ut på.\r\nVad Lars Bäckström gör är att han begär av oppo-\r\nsitionen att vi i våra budgetmotioner skall vara betyd-\r\nligt mycket mer detaljerade, och ha konkreta förslag\r\nmed genomförandeplaner och allt, än vad regeringen\r\noch majoriteten är. Varför skall oppositionen i sina\r\nmotioner ha sådana texter som man inte kräver att\r\nmajoriteten, regeringen, skall ha? Det är klart att det\r\nfinns underlag. Men i den här vårbudgeten är det inte\r\ntänkt att man skall redovisa allting. Vi har talat om\r\ndetta i utskottet. Jag kan bara säga att är det så det\r\nskall vara kan vi självklart göra det. Då kan vi ha den\r\nallmänna motionstiden på våren i stället för på hös-\r\nten.\r\nVi föreslår att människor inte skall gå på lika\r\nmycket av arbetsmarknadsutbildningar. Jag tror att\r\ndet är ganska väl underbyggt nu från alla möjliga\r\nolika rapporter att det är den rätta vägen att slå in på.\r\nNi själva skär ju ned en del där. Vi skulle däremot\r\nkanske vilja veta på vilket sätt ni har tänkt er att spara\r\nlångt över en miljard på väganslaget - något som inte\r\nstår nämnt med så mycket som ett halvt ord i vårpro-\r\npositionen.\r\nAtt FINSAM skulle vara genomförbart är väl\r\nganska självklart med tanke på hur väl genomarbetat\r\ndet är. Så det förstår jag inte heller vad Lars Bäck-\r\nström har för problem med. Jag tycker att Lars Bäck-\r\nström kan försöka hålla sig lite till det som den här\r\nbudgetdebatten egentligen handlar om. Den handlar\r\nom inriktningen på den ekonomiska politiken och om\r\nutgiftstaken.</pre><pre>Anf.  20  LARS BÄCKSTRÖM (v) replik:\r\nFru talman! Ni lovar ju skarpa skattesänkningar\r\nför nästa år. När vi nu skall ha ett system med utgift-\r\nstak måste man finansiera detta med riktiga bespa-\r\nringar och inte fantasibesparingar.\r\nDet här med trafikförsäkringen som skall spara in\r\n4 000 miljoner kronor på ökade avgifter - det är ett\r\nhelt nytt, oerhört tekniskt komplicerat, system som\r\nskall finansiera era skattesänkningar. Det är det som\r\när humbugen i den borgerliga politiken. Man har\r\nskarpa löften och skattesänkningar, och så har man\r\nluftbesparingar.\r\nVäganslagen: Ni lägger på ytterligare någon mil-\r\njard. Och precis som till moderater, till kristdemo-\r\nkrater och till Lena Ek vill jag säga om högkostnads-\r\nskyddet att det fick vi ta. Vi hade ingen annan bespa-\r\nring. Vi har redan sparat på arbetsmarknadspolitiken.\r\nNi daskar sedan till med miljard efter miljard i ökade\r\nbesparingar på arbetsmarknadspolitiken, något som\r\ninte är möjligt. Vi har redan nått smärtgränsen där. Vi\r\nkanske rentav har tagit i för mycket. Då lägger ni på\r\nytterligare.\r\nDet är som arbetsmarknadsutskottet skriver: De\r\nborgerliga partierna använder arbetsmarknadspoliti-\r\nken som en bank för att finansiera förslag som annars\r\nskulle vara ofinansierade. Det handlar om inriktning-\r\nen. Det var med den metodiken ni förstörde Sveriges\r\nekonomi förra gången. Det var inte bara ert fel. Det\r\nvar dåliga konjunkturer också. Men att finansiera\r\nskarpa skattesänkningar med vaga löften om tänkta\r\nbesparingar!\r\nTa bostadspolitiken! Eller att ni skär ned på vä-\r\ngarna! Ni får en förintande kritik. Jag rekommenderar\r\nalla i kammaren att läsa vad som står i betänkandet på\r\ns. 100-103. Det är en förintande kritik av Folkpartiets\r\nalternativ. Det hänger inte ihop. Då måste ni backa\r\nfrån era löften om skattesänkningar. De blir komplett\r\norealistiska. Det är det som min tunga kritik riktar sig\r\nmot. Ni måste sansa er.\r\nFörsök i repliken att förklara - jag koncentrerar\r\nmig nu på detta - det här med trafikförsäkringen som\r\nskall spara 4 000 miljoner kronor på utgiftssidan\r\nnästa år. Hur skall det går till? 4 000 miljoner kronor\r\när inte småslantar. Det är så ni klarar att slippa hög-\r\nkostnadsskyddet för medicin - med fantasibesparing-\r\nar.</pre><pre>Anf.  21  KARIN PILSÄTER (fp) replik:\r\nFru talman! Jag skall gärna förklara det. Det\r\nhandlar ju om en växling mellan försäkringsbolagen\r\noch sjukvårdens huvudmän. Det är alltså inget om-\r\nfattande system där man skall blanda in varje enskild\r\nperson. Jag tror säkert att den tekniska lösning som\r\nfinns föreslagen av olika stora försäkringsbolag\r\nkommer att vara fullt genomförbar.\r\nProblemet är ju att det förslaget blir nedröstat\r\nsamtidigt som våra förslag om skattesänkningar. Jag\r\ntror därför inte att Lars Bäckström behöver oroa sig\r\npå den punkten, eftersom det här nya budgetsystemet\r\när sådant att man måste vara överens om båda sidor-\r\nna. Det är ju därför som ni tillsammans med Social-\r\ndemokraterna får ta ansvaret för helheten och inte kan\r\nplocka ut olika lösa delar som man tidigare har kun-\r\nnat göra och driva.\r\nFör övrigt refererar Lars Bäckström till den s.k.\r\nförödande kritiken på dessa sidor. Jag skulle vilja\r\nrekommendera läsning av vår reservation, eftersom\r\njag tycker att denna kritik är ganska befängd. Och om\r\nman inte har bättre argument att komma med, då\r\ntycker jag att man borde fundera ett varv till på varför\r\nman skall skåpa ut ett förslag.\r\nMan påstår att förslagen är ofinansierade, trots att\r\nkostnaderna för dem är identiska med majoritetens\r\negna förslag. Men vi försöker redovisa för våra tan-\r\nkar. Jag tror att människor uppskattar att få lite in-\r\nformation om hur vi tänker jobba. Skattesamtalen är\r\nju som sagt var helt höljda i dunkel från den ena si-\r\ndan.\r\nJag tror att människor förväntar sig att politikerna\r\nskall ha en vilja och en åsikt, även om man inte vet\r\nvad en överläggning kommer att leda fram till. Ni\r\nsjälva verkar ju tycka det, eftersom ni skriver på DN\r\nDebatt precis vad ni tänker föra fram i debatten. Jag\r\nhar därför lite svårt att förstå varför det är så klander-\r\nvärt att vi också gör det.\r\nMan påstår att våra förslag är ofinansierade på\r\ngrund av att vi inte har gjort den tekniska korrige-\r\nringen mot utgiftsområde 25, kommunerna. De in-\r\nvändningar som finns är inte speciellt väl underbygg-\r\nda. De är ganska inriktade på speciella tekniker och\r\ninte inriktade på om det finns möjlighet att verkligen\r\ngenomföra dessa förslag.\r\nI höst har vi en riktig budgetdebatt. Då kommer\r\nalla våra förslag att redovisas i separata partimotio-\r\nner. Jag tror säkert att Lars Bäckström kommer att\r\nfinna att de är minst lika väl genomarbetade som\r\nVänsterpartiets förslag brukar vara.</pre><pre>Anf.  22  LENA EK (c) replik:\r\nFru talman! Klara besked är mycket bra. Det tror\r\njag, precis som Karin Pilsäter, att väljarna uppskattar.\r\nCenterpartiet och Folkpartiet har liknande åsikter\r\nnär det gäller skatterna för företag och när det gäller\r\nregler som skall underlätta företagandets villkor.\r\nMen det finns, fru talman, fyra branscher som på\r\ngrund av särskatter håller på att strypas. Det är bryg-\r\ngerinäringen, rederinäringen, åkerinäringen och jord-\r\nbruksnäringen. Jag skulle vilja ha klart besked från\r\nFolkpartiet och Karin Pilsäter när det gäller arbetstill-\r\nfällen inom dessa branscher och hur man skall göra\r\nför att dessa branscher skall få konkurrensvillkor som\r\när likvärdiga med dem som gäller företag på andra\r\nsidan gränsen, t.ex. i Danmark.\r\nJag skall också, fru talman, säga att jag självklart\r\nstår bakom alla våra reservationer. Men jag yrkar\r\nbifall till reservationerna 2, 16, 21 och 31 som hand-\r\nlar just om jordbrukets skattevillkor.</pre><pre>Anf.  23  KARIN PILSÄTER (fp) replik:\r\nFru talman! Det är inte bara fyra branscher som\r\nhar skilda skattevillkor jämfört med omvärlden. Alla\r\nbranscher i Sverige har det. Det är i själva verket så\r\natt Sverige har högst skatt på allt. Alla företag som\r\narbetar med Sverige som bas har en ryggsäck att bära.\r\nDet är därför som vi vill se till att få generella skatte-\r\nsänkningar på jobb och företagande.\r\nDet kan också finnas specifika skäl att förbättra\r\nkonkurrensvillkoren t.ex. genom olika typer av av-\r\nregleringar som verkar generellt men som har störst\r\nbetydelse för enskilda branscher. Och vi vill också\r\nsatsa på en skattesänkning som gynnar de arbetsin-\r\ntensiva sektorerna, där skattekilarna får allra störst\r\nbetydelse, därför att det som vi beskattar allra högst\r\när ju vårt eget arbete. I det här landet har vi lyckats\r\nmed konststycket att göra oss själva för dyra för var-\r\nandra. Då har man just låtit systemen bli viktigare än\r\nmänniskan, och då har man gjort någonting som är\r\nväldigt fel. Vi vill framför allt sänka skatten på arbe-\r\nte.\r\nNär det gäller ett antal miljöskatter finns det saker\r\nsom vi vill genomföra. Det handlar om att vi måste se\r\nmiljöförstöringen som ett gränsöverskridande pro-\r\nblem. Vi vill därför i EU se till att Sverige driver på\r\nfrågan om majoritetsbeslut för att få gemensamma\r\nminiminivåer i fråga om beskattning av vissa miljö-\r\nförstörande verksamheter. Det är ju någonting som\r\nskulle göra att just några av de branscher som Lena\r\nEk pekade på skulle få betydligt mer likvärdiga kon-\r\nkurrensvillkor. Men vi tycker att vägen att sänka\r\nsvenska miljöskatter är fel. Vi vill arbeta i EU för att\r\nfå höjda gemensamma miljöskatter, så att vi inte\r\nförsämrar miljön i vår jakt på jobben.</pre><pre>Anf.  24  LENA EK (c) replik:\r\nFru talman! Centerpartiet och Folkpartiet är väl-\r\ndigt överens om att de totala skatterna för företagande\r\nlångsiktigt måste sänkas. Centern och Folkpartiet är\r\nde två borgerliga partier som anser att arbetsgivarav-\r\ngiften för småföretag faktiskt skall sänkas. Det är vi\r\növerens om. Vi är också överens om skatteväxling\r\noch om vilken väg vi skall gå när det gäller mil-\r\njöskatter inom EU.\r\nMen det finns ju, fru talman, särskatter som drab-\r\nbar just dessa fyra näringar, utöver de generella regler\r\nsom gäller alla andra företag i det här landet. Därför\r\ntycker vi att det är viktigt att dessa företag jämställs\r\nmed andra företag i Sverige och att särskatterna skall\r\nbort på dessa områden.</pre><pre>Anf.  25  KARIN PILSÄTER (fp) replik:\r\nFru talman! Just på den punkten skiljer vi oss åt.\r\nJag sade i min inledning att vi måste använda mark-\r\nnadsekonomin som ett styrmedel för en bättre miljö,\r\nså att utvecklingen mot välstånd och fler jobb inte\r\nsker på bekostnad av miljön. Vi kan därför inte ac-\r\nceptera ett synsätt där man sänker miljöskatterna för\r\natt få bättre konkurrensvillkor. Vi måste arbeta åt\r\nandra hållet och se till att vi får gemensamma regler.\r\nNär det gäller att tillfälligt lappa och laga och göra\r\nundantag är det ju just det som man har gjort, och det\r\när det som är problemet att man aldrig kommer till\r\nskott med de stora övergripande reformerna, t.ex. i\r\nfråga om jordbrukspolitiken.\r\nVi har just bedrivit ett arbete inom EU där minis-\r\nterrådet skulle ha kommit överens om avregleringar\r\nav jordbruket. I stället har man höjt jordbrukssubven-\r\ntionerna. Det är ju sådana saker som gör att man inte\r\nnår det mål man vill, nämligen i lantbrukets fall ett\r\nmiljömässigt hållbart lantbruk. De svenska lantbru-\r\nkarna är ju mycket konkurrenskraftiga. De har ju\r\nfördubblat sin export sedan EU-inträdet. Jag vet att de\r\ni vissa fall inte är likvärdigt behandlade med andra\r\nföretag, och det vill vi ändra på. Men det är ju den\r\nlilla delen i detta sammanhang. Den stora delen\r\nhandlar om miljöskatterna. Och Folkpartiet liberaler-\r\nna vill alltså inte försämra miljöskatterna.</pre><pre>Anf.  26  MATS ODELL (kd) replik:\r\nFru talman! Jag tyckte att det var uppfriskande att\r\nhöra Karin Pilsäter tala om kristna värderingar och\r\nsina lärospån i söndagsskolan. Jag har också lärt mig\r\nen del i söndagsskolan, nämligen att man skall värna\r\nom de svagaste i samhället. Vi menar faktiskt att\r\nbostadsbidraget är en sådan stödform som i huvudsak\r\nskall stå för den behovsprövade delen av vårt social-\r\nförsäkringssystem och att detta bör finnas kvar. Det\r\nsom vi gör är att ta 50 kr från det generella barnbi-\r\ndraget och lägga i potten för de barnfamiljer som har\r\nbostadsbidrag. Det ger ca 100 kr i ökning per barn.\r\nDet som Alf Svensson kritiserade var ju den bris-\r\ntande överblickbarheten för den enskilde i bostadsbi-\r\ndragssystemet. Och vi kristdemokrater har föreslagit\r\nen reform som innebär att man skall stämma av detta\r\nkontinuerligt en gång i halvåret.\r\nMen, fru talman, jag har inte bara gått i söndags-\r\nskolan, utan jag har senare i livet också lärt mig att en\r\nhöjning av nivån exempelvis i en stödform som bo-\r\nstadsbidraget inte höjer marginaleffekten, Karin Pil-\r\nsäter.\r\nKristdemokraternas samlade familjepolitik leder\r\ntill ökad valfrihet med minskade marginaleffekter,\r\neftersom vi sänker inkomstskatten och inför en av-\r\ndragsrätt för styrkta barnomsorgskostnader där vård-\r\nnadsbidraget räknas som inkomst av tjänst i bostads-\r\nbidraget. På den punkten vill jag lugna Karin Pilsäter\r\ngenom att säga att Kristdemokraternas familjepolitik\r\ninte leder till ökade marginaleffekter. Vi har varit\r\nmycket noggranna i vår analys av detta.</pre><pre>Anf.  27  KARIN PILSÄTER (fp) replik:\r\nFru talman! Enligt uppgift från riksdagens utred-\r\nningstjänst som jag har bett hjälpa mig att räkna ut\r\ndetta - jag får reservera mig för det - kommer över\r\n50 000 familjer att få ökade marginaleffekter med\r\nungefär 15 %. Det kallar jag för en ganska kraftig\r\nökning av de samlade marginaleffekterna, därför att\r\nman med er politik kommer in i ett bostadsbidrags-\r\nsystem som man i dag i stället klarar sig utanför med\r\nhjälp av barnbidragen. Ni vill alltså sänka barnbidra-\r\ngen och i stället höja inte de behovsprövade men väl\r\nde inkomstprövade bostadsbidragen. Det får den\r\neffekten. Det är matematikens järnhårda lagar.\r\nJag tycker att den debatt som fördes i våras tydligt\r\nvisade behovet av att reformera stödsystemen, fram-\r\nför allt just för barnfamiljer med barn upp till de lägre\r\nskolåldrarna därför att man i fråga om dessa familjer\r\nlägger ihop skatter, bostadsbidrag och avgifter till\r\nbarnomsorg.\r\nDetta betyder mest för dem med de lägsta in-\r\nkomsterna. Det är också dessa familjer som sitter fast\r\ni fällan att de inte kan bestämma i sina egna liv. De\r\nkan inte öka sina inkomster, och de kan i princip inte\r\nheller minska dem. Hur de än gör får de lika mycket\r\npengar, och de har väldigt ont om pengar.\r\nJag respekterar verkligen fullt ut ert ärliga uppsåt\r\nmen min erfarenhet beträffande de förbättringar som\r\nni nu föreslår för familjer med barn i åldern ett-tre år\r\nsom betalas med försämringar för dem som har äldre\r\nbarn är att barn slutar vara tre år och börjar vara fyra\r\når. Sedan blir de fem, sex, sju och ända upp till 18 år.\r\nEfter vad jag hört vill familjerna kunna ha mera tid\r\nmed sina barn, inte bara när barnen är riktigt små.\r\nFramför allt går det åt mera pengar ju större barnen\r\när. Det skall vara nya jeans, leksaker och en förfärlig\r\nmassa limpsmörgåsar.\r\nEr familjepolitik ekonomiskt leder alltså till att det\r\nman ger till dem som har de minsta barnen - där\r\ntycker jag i och för sig att man kan ha en annan tek-\r\nnik men det är inte det relevanta - det tar man från\r\ndem som har äldre barn. Ni är de enda som har en\r\nnedskärning på den punkten. Ni förespråkar att fler\r\nskall få de här marginaleffekterna men det tycker jag\r\när en dålig metod.</pre><pre>Anf.  28  MATS ODELL (kd) replik:\r\nFru talman! Karin Pilsäter har rätt i att vi lägger\r\nen tyngdpunkt på de första tre åren, som är de vikti-\r\ngaste och de känsligaste åren. Vi vill öka valfriheten\r\nför småbarnsföräldrarna. Vi tror nämligen att det är\r\nen viktig start på en politik för ökad valfrihet att just\r\nskapa bättre förutsättningar genom vårdnadsbidraget.\r\nDär skiljer vi oss från Folkpartiet. Vi tror fortfarande\r\natt vårdnadsbidraget är ett modernt och bra sätt att\r\nskapa valfrihet för småbarnsföräldrar.\r\nJag har respekt för de beräkningar som riksdagens\r\nutredningstjänst har gjort. Det är klart att det man\r\nstoppar in i systemet får man ut men jag skulle gärna\r\nvilja titta på beräkningarna för att se om man verkli-\r\ngen har följt hela kedjan - vilka effekter det här får på\r\nsluttampen; sett till Kristdemokraternas samlade\r\nfamiljepolitik. På den punkten är jag mera tveksam.</pre><pre>Anf.  29  KARIN PILSÄTER (fp) replik:\r\nFru talman! Vi vill ju alla ha olika typer av skatte-\r\nsänkningar på inkomster - med lite olika teknik, men\r\nändå. Det är klart att det skall läggas till men det är ju\r\neffekter som blir oavsett om man har barn eller inte.\r\nVad vi talar om här är ju just barnfamiljerna. Många\r\nav mina kompisar och väninnor upplever det här in på\r\nbara skinnet. Hur de än vänder och vrider kan de inte\r\npåverka sin egen situation. De kan inte göra någon-\r\nting för att få en bättre ekonomi. Framför allt känner\r\nde att de inte kan bestämma själva.\r\nMats Odell pratar mycket om statligt förmynderi\r\nnär det gäller själva barnomsorgsformen. Jag tror att\r\nmänniskor upplever ännu mycket mer att det är en\r\nsorts statligt förmynderi att man inte genom eget\r\narbete kan få mera pengar utan att det hela försvinner\r\ntill andra saker. Det finns många utredningar och\r\nexempel här som visar att man har fått långt över\r\n100 % marginaleffekt.\r\nVi liberaler tycker att det är väldigt viktigt med\r\nvalfrihet i barnomsorgen men vi tycker också att det\r\när otroligt viktigt att det finns ett barnstöd som är\r\ngenerellt utformat så att man inte bara förbättrar för\r\ndem som vill göra ett specifikt val, nämligen att vara\r\nhemma själva, och gör det genom att försämra för alla\r\ndem som vill välja det som väldigt många kvinnor\r\nvill, nämligen kombinera arbete med barn. Framför\r\nallt skall man kunna göra det i olika kombinationer\r\nunder olika perioder.\r\nDet är möjligt att Mats Odell tycker att barns ut-\r\nveckling i åldern ett-tre år är det som är det allra\r\nviktigaste och det allra mest avgörande. Men alla\r\nerfarenheter som jag har genom personer med äldre\r\nbarn är att barn även långt upp i tonåren behöver sina\r\nföräldrar. Ett generellt barnstöd i form av barnbidrag\r\när något som verkligen underlättar för familjer när det\r\ngäller möjligheterna att ägna mera tid åt sina barn\r\näven när dessa är lite större.</pre><pre>Anf.  30  MATZ HAMMARSTRÖM (mp):\r\nFru talman! Trots den sedvanliga svartmålningen\r\nfrån gnällbältet i svensk politik, Moderaterna och\r\nKristdemokraterna, har Sverige nu en stabil ekono-\r\nmisk situation. Inflationen är låg. Räntorna är låga. Vi\r\nhar statens utgifter under kontroll och kommer genom\r\nde föreslagna besparingsåtgärderna att klara de bud-\r\ngetmål som riksdagen fastställt, vilket bidrar till att\r\nförstärka stabiliteten. Därmed får vi goda förutsätt-\r\nningar i arbetet för en minskad arbetslöshet, för ökad\r\nkunskap och kompetens, för en bättre skola, vård och\r\nomsorg, för en stärkt rättvisa och för ett långsiktigt\r\nhållbart Sverige.\r\nDe närmaste åren kommer det att finnas utrymme\r\nbåde för ökade utgifter och för lägre skatter. Miljö-\r\npartiet anser att såväl vissa utgiftsökningar, framför\r\nallt inom vård, skola och miljö, som vissa skattesänk-\r\nningar, främst för låg och medelinkomsttagare, är\r\nangelägna.\r\nArbetstidsförkortningen är ett tredje angeläget\r\nområde. Arbetstidsfrågorna bereds för närvarande i\r\nen arbetsgrupp som kommer att lämna ett underlag\r\nför ett politiskt ställningstagande till våren.\r\nGrön skatteväxling är en mycket central del av\r\nMiljöpartiets ekonomiska politik. I vårbudgeten anges\r\natt en fortsatt miljörelatering beträffande skattesys-\r\ntemet genom skatteväxling är en viktig uppgift i de\r\npågående skatteöverläggningarna. Vi förväntar oss att\r\nfinansministern positivt medverkar när det gäller att\r\nlösa den uppgiften.\r\nTidigare här i debatten har vi fått höra att den\r\nrödgröna riksdagsmajoriteten inte bryr sig om de\r\nsvaga i samhället, medan Moderaterna och Kristde-\r\nmokraterna minsann bryr sig om såväl sjuka och\r\nhandikappade som näringslivsklimat och vanliga\r\nlöntagare. Det är ingen ände på alla goda gåvor som\r\nde vill ge oss.\r\nDet trollspö som Bo Lundgren och Mats Odell\r\nsvingar är naturligtvis det gamla vanliga: skattesänk-\r\nningar. Bara vi sänker skatter blir allting bättre för\r\nalla. Taktiskt nog väljer de att tala mest om skatte-\r\nsänkningar för de s.k. vanliga löntagarna men det är\r\nju något som de rödgröna redan har utlovat senast\r\n2001. Däremot är de mindre tydliga om att de vill\r\nlägga åtskilliga miljarder på att sänka eller avskaffa\r\nolika typer av kapital- och förmögenhetsskatter.\r\nGrundproblemet, fru talman, med den borgerliga\r\nfinanspolitiken - om man över huvud taget kan tala\r\nom en borgerlig sådan, för det är inte många reserva-\r\ntioner som är gemensamma - är detsamma som tidi-\r\ngare. Förutom att den bidrar till ökade klyftor i sam-\r\nhället går den inte ihop. Skattesänkningarna är ofi-\r\nnansierade. Man litar till dynamiska effekter men om\r\nde uteblir kastas vi in i samma låneberoende som\r\nunder den borgerliga regeringsperioden 1991-1994.\r\nVi vill inte ta sådana risker.\r\nAllvarligare ändå är det som Lars Bäckström\r\ntydliggjort. Summan av den kristdemokratiska och\r\nmoderata kardemumman är en förlust för den vanlige\r\nlöntagaren. Det ordades mycket här i kammaren i går\r\nkväll från moderater och kristdemokrater om påståd-\r\nda Pomperipossaeffekter i det kommunala skatteut-\r\njämningssystemet men där finns inte de; de ligger\r\ndolda i Moderaternas och Kristdemokraternas bud-\r\ngetalternativ.\r\nFru talman! Nu är budgetsaneringen genomförd\r\noch skördetiden väntar. Svensk ekonomi är god. En\r\nhög och stabil tillväxt förutspås. Arbetslösheten sjun-\r\nker. Då talar Mats Odell och Bo Lundgren om att det\r\ngår dåligt för Sverige, att vi måste öka tillväxten och\r\nförbättra företagsklimatet genom att avveckla arbets-\r\nrätten och sänka kapitalskatter. Men vi har ett bra\r\nföretagsklimat i Sverige. Om vi vill stärka det är inte\r\navvecklad arbetsrätt och sänkta kapitalskatter som\r\nbehövs, utan då behövs det en tillväxt av det sociala\r\nkapitalet genom en förstärkning av horisontella nät-\r\nverk människor emellan, företag emellan samt mellan\r\nlokala högskolor, regionala utvecklingscentrum och\r\nlokalt näringsliv.\r\nFru talman! Jag yrkar bifall till hemställan i fi-\r\nnansutskottets betänkande i dess helhet, med undan-\r\ntag av mom. 3. Där yrkar jag bifall till min reserva-\r\ntion, nämligen reservation nr 5, som handlar om sta-\r\nbilisering av de internationella valutamarknaderna.\r\nDen internationella penningmarknaden är över-\r\ndrivet effektiv. Det avreglerade spekulativa kapital-\r\nflödet skadar ekonomin och de samhällen som eko-\r\nnomin skall tjäna.\r\nErfarenheterna från de senaste årens finanskriser\r\nvisar tydligt att det behövs en internationell reglering\r\nav finansmarknaderna. En metod vore att minska\r\nomsättningen genom att införa en omsättningsskatt på\r\nalla valutatransaktioner, något som föreslagits av den\r\namerikanske ekonomen James Tobin och som efter\r\nhonom kallas för Tobinskatten.\r\nEn sådan omsättningsskatt skulle minska det spe-\r\nkulativa kapitalflödet, vilket vore en vinning i sig,\r\nmen också ge betydande intäkter som skulle avlasta\r\nansträngda statsbudgetar och dessutom göra det möj-\r\nligt att ekonomiskt stödja de länder i syd som inte\r\nförmår hänga med i den globala konkurrensen. Jag\r\nanser att regeringen i internationella forum skall driva\r\nfrågan om någon form av internationell skatt på va-\r\nlutatransaktioner.</pre><pre>Anf.  31  BO LUNDGREN (m) replik:\r\nFru talman! När jag hör Matz Hammarström tala\r\nblir jag skrämd och beklämd. Det är en verklighets-\r\nflykt när han för ett resonemang om internationellt\r\növerenskomna skatter på kapitaltransaktioner. Det\r\nkommer inte att bli så. Det kommer inte att gå att få\r\nnågon enighet om detta. Men blotta tanken på regle-\r\nringar, skatter och motsvarande, som präglar Miljö-\r\npartiet och de andra förenade vänsterpartierna, är\r\nnågot som kommer att skapa problem.\r\nDet var ju regleringar och motsvarande felaktig-\r\nheter som låste in svensk ekonomi, och när de inte\r\nlängre höll under 80-talet fick vi spekulationsbubblan\r\nsom gav både bankkrisen och fallande inhemsk efter-\r\nfrågan. Miljöpartiet och Matz Hammarström borde\r\nverkligen inse att det är helt fel att gå tillbaka till att\r\nskapa de förutsättningarna.\r\nMatz Hammarström talar sedan om skördetiden\r\nsom väntar och att man skall ha lagstadgad arbetstids-\r\nförkortning - riksdagen skall bestämma åt människor,\r\nprecis som Lars Bäckström tidigare talade om. Men\r\nnär det kommer till kritan vad det egentligen rör sig\r\nom för vanliga människor är det, som Matz Hammar-\r\nström sade fast han dolde det väl, fråga om höjd ben-\r\nsinskatt.\r\nJag skulle vilja ställa en enda fråga: Hur mycket\r\nskulle ni vilja övertyga regeringen om att den borde\r\nhöja bensinskatten om ni verkligen fick er vilja ige-\r\nnom? En andra fråga skulle möjligen vara: Hur är det\r\negentligen? Är ni med eller är ni inte med? Ni säger\r\nibland det ena och ibland det andra.</pre><pre>Anf.  32  MATZ HAMMARSTRÖM (mp) re-\r\nplik:\r\nFru talman! Jag blir skrämd och beklämd av Bo\r\nLundgrens politik, så det är väl ömsesidigt.\r\nEtt problem som Bo Lundgren inte vill se är att\r\nenligt vissa bedömare görs mer än 90 % av alla valu-\r\ntatransaktioner i spekulationssyfte. Är det en bra\r\ntingens ordning?\r\nPåståendet att vi vill ha en lagstadgad arbetstids-\r\nförkortning är inte riktigt med sanningen överens-\r\nstämmande. Vi vill ha en sänkning av normalarbetsti-\r\nden. Vi vill ändra definitionen på normalarbetstid så\r\natt den är kortare. Det kommer inte att innebära att\r\nman inte får jobba mer om man vill, men det som är\r\nnormalt skall vara mindre än dagens 40 timmar i\r\nveckan.\r\nDen höjda bensinskatten anser vi vara viktig för\r\natt göra någonting åt de miljöproblem som privatbi-\r\nlismen orsakar. Den enskilda människan kommer att\r\nkompenseras i vårt system genom den skatteväxling\r\nsom jag talade om. Höjda energiskatter ger utrymme\r\nför sänkta skatter i form av både arbetsgivaravgifter\r\noch sänkta skatter på arbetsinkomster.</pre><pre>Anf.  33  BO LUNDGREN (m) replik:\r\nFru talman! Ett alldeles utmärkt sätt att minska\r\ntransaktionskostnaden när det gäller skillnader mellan\r\nvalutor och att minska spekulationen är att driva en\r\npolitik som innebär att det finns en stabilitet som gör\r\natt man inte utsätts för spekulation. I Sverige hade vi\r\nproblemet att vi hade obalanser sedan 70- och 80-talet\r\ninbyggda i ekonomin, och de ledde till att vi hade\r\nsvårigheter i det avseendet, liksom andra länder med\r\nobalanser. Det bästa sättet att lösa det är att se till att\r\nvi deltar i ett stort valutaområde, att se till att vi blir\r\nmed i en valutaunion. Jag förstår att Matz Hammar-\r\nström nu tycker att Sverige borde vara med där - då\r\nslipper vi verkligen alla problem med valutatransak-\r\ntioner i detta stora område.\r\nJag ber om ursäkt. Matz Hammarström vill inte\r\nlagstadga om arbetstiderna, utan han vill att lagen\r\nskall tala om vad som är normalt. Miljöpartiet vill\r\nlagstadga om det normala. Det är klart att det måste\r\nfinnas maximiregler och motsvarande ramar för en\r\nmarknadsekonomi. I ett läge där människor kommer\r\natt arbeta på helt andra sätt än de gjorde i det gamla\r\nindustrisamhället skall man alltså lagstifta om vad\r\nsom är normalt. Det är rätt märkligt. Det är ju egent-\r\nligen att lagstadga om arbetstider, som jag sade.\r\nDet är ett ärligt besked: ni vill höja bensinskatten,\r\noch göra det rejält, om jag förstod det hela rätt. Det i\r\nsin tur får effekter. De kan inte kompenseras av att de\r\nsom kör bil mycket får sänkt skatt på arbete, därför\r\natt det kommer att fördelas på så många andra, både\r\npå dem som har bil och dem som inte har bil och på\r\ndem som kör mycket som dem som kör lite. Snittet\r\nblir annorlunda. För den som är beroende av bilen blir\r\ndet kraftiga höjningar. Och det vill ni ta, säger ni.\r\nÅterigen frågar jag: Hur mycket skulle du vilja\r\nhöja bensinskatten? Hur mycket vill du övertyga\r\nregeringen om att den skall höja bensinskatten i de\r\nbudgetöverläggningar ni har?</pre><pre>Anf.  34  MATZ HAMMARSTRÖM (mp) re-\r\nplik:\r\nFru talman! Det finns redan lagstadgat vad som är\r\nnormalarbetstid, och vi vill bara minska antalet tim-\r\nmar för vad som är lagstadgad normalarbetstid.\r\nDet är en mycket liten värld Bo Lundgren lever i\r\nnär han låtsas som att man skulle komma åt proble-\r\nmet med valutaspekulationer om man fick Sverige att\r\nansluta sig till EMU. Det finns en mängd olika valu-\r\ntor, så spekulationerna mellan olika valutor kommer\r\nknappast att upphöra om Sverige går med i EMU.\r\nNär det gäller bensinskatten är ju problemet att\r\nmånga kör mycket mer bil än vad de behöver. Vi vill\r\ngöra det lönsamt att leva miljöriktigt i Sverige.</pre><pre>Anf.  35  MATS ODELL (kd) replik:\r\nFru talman! Jag skall inskränka mig till att ställa\r\nnågra frågor till Matz Hammarström, eftersom han är\r\nen del av regeringsunderlaget.\r\nMatz Hammarström talar inte om maxtaxan, men\r\nregeringens genomtrumfande av maxtaxan i vårpro-\r\npositionen är väl ingenting som Miljöpartiet direkt\r\nhar applåderat. Och hur är det med den finansiering\r\nsom den nu har fått, med höjningen av högkostnads-\r\nskyddet inom medicinkostnaden? Hur ser Miljöpartiet\r\negentligen på det här?\r\nDet talas också om en skördetid. Jag undrar vad\r\nMatz Hammarström har att säga till de 458 866 per-\r\nsoner som nu är arbetslösa eller i åtgärder. Är det att\r\nvi har ett bra företagsklimat? Det låter som att allt\r\nsom behöver göras redan är gjort. Är det så man skall\r\ntolka Matz Hammarström? Eller kommer Miljöpartiet\r\natt driva på regeringen för att genomföra de struktur-\r\nreformer som alla ekonomer är överens om skulle\r\nbehövas för att få ned denna mycket höga arbetslös-\r\nhet?\r\nSlutligen, fru talman, vill jag fråga vilka effekter\r\nBirger Schlaugs beslut att frysa Miljöpartiets samar-\r\nbete med regeringen får vid dagens votering och vilka\r\neffekter det får under de kommande skattesamtalen.\r\nJag tycker att Miljöpartiet, som nu ingår i regerings-\r\nunderlaget och tar ett nationellt ansvar för det här\r\nlandet, inför denna kammare borde redogöra för vad\r\ndenna frysning kommer att innebära.</pre><pre>Anf.  36  MATZ HAMMARSTRÖM (mp) re-\r\nplik:\r\nFru talman! Det var en skur av frågor. Som Mats\r\nOdell borde veta är höjningen av högkostnadsskyddet\r\ninte någonting som görs för att finansiera införandet\r\nav maxtaxa. Höjningen av högkostnadsskyddet görs\r\nför att vi skall klara utgiftstaket 1999 och för att mot-\r\nverka de ökade kostnader som har uppstått inom det\r\nutgiftsområdet.\r\nNär det gäller de arbetslösa kommer vi att öka\r\nsysselsättningen i Sverige genom att sänka arbetsgi-\r\nvaravgiften som en del i en grön skatteväxling, ge-\r\nnom att satsa mer på kommuner och landsting och\r\nockså genom att satsa mer på vad jag tidigare kallade\r\nsocialt kapital, dvs. att få till stånd ett bättre utbyte\r\nt.ex. mellan lokala högskolor, regionala utvecklings-\r\ncentrum och lokalt näringsliv.\r\nI dagens votering är det självklart att Miljöpartiet\r\nstår fast vid den överenskommelse som vi träffade i\r\nvåras angående budgeten. Frågan om fortsatt samar-\r\nbete kommer att beslutas vid partistyrelsens möte den\r\n20 juni.</pre><pre>Anf.  37  MATS ODELL (kd) replik:\r\nFru talman! Det som inte framgår här är om Mil-\r\njöpartiet erkänner att det finns strukturella problem\r\nmed arbetsmarknadens funktionssätt och lönebild-\r\nningen. Socialt kapital är någonting som vi kristde-\r\nmokrater också understryker och vill arbeta för. Men\r\nvi ser också verkligheten i vitögat, att vi har en\r\nstrukturell arbetslöshet på 7-8 %. Är det acceptabelt\r\nför Miljöpartiet? Eller är ni beredda att tillsammans\r\nmed de fyra partier som tidigare har varit uppe här\r\noch som vill arbeta i den riktningen medverka till att\r\nvi kan få ned den höga strukturella arbetslösheten,\r\nsom inte kommer att ge vika även om konjunkturen\r\nfortsätter att vara stark?</pre><pre>Anf.  38  MATZ HAMMARSTRÖM (mp) re-\r\nplik:\r\nFru talman! Vi är beredda att tillsammans med\r\nSocialdemokraterna, Vänsterpartiet och naturligtvis\r\nmed andra goda krafter arbeta för att få ned den\r\nstrukturella arbetslösheten i Sverige.</pre><pre>Anf.  39  JAN BERGQVIST (s):\r\nFru talman! Den här debatten handlar ytterst om\r\nvälfärden, svenska folkets välfärd i dag och i framti-\r\nden. Nog har Sverige gjort en storslagen resa från det\r\ngamla gistna Fattigsverige till dagens rymliga, mo-\r\nderna Välfärdssverige. Ändå får vi erkänna att vårt\r\nland inte helt är det land som vi vill att det skall vara,\r\ndet riktigt goda kvarteret Framtiden där rättfärdighe-\r\nten bor och där vi har omsorg och omtanke om var-\r\nandra.\r\nSom jag ser det finns det fem stora utmaningar för\r\noss: Sverige skall besegra arbetslösheten. Vi skall ta\r\nsteget in i kunskapssamhället. Vi skall värna och\r\nutveckla välfärden. Vi skall vara ett föregångsland i\r\nomställningen till ett miljövänligt och hållbart sam-\r\nhälle. Vi skall utveckla en frisk och levande demo-\r\nkrati där alla kan känna sig delaktiga.\r\nSkall vi besegra arbetslösheten, då måste vi ut-\r\nveckla näringslivet, stärka den gemensamma sektorn\r\noch på alla olika sätt ta vara på människornas vilja att\r\ngöra en insats.\r\nSkall vi ta steget in i kunskapssamhället, då\r\nhandlar det om att skapa bästa tänkbara skola och\r\nförskola och öppna dörrarna på vid gavel för det\r\nlivslånga lärandet.\r\nSkall vi värna välfärden, då måste vi se till att alla\r\nfår vård och omsorg efter behov, oavsett plånbokens\r\ntjocklek. Det är en stor utmaning, men samtidigt vet\r\nvi att det system som vi har för att finansiera välfär-\r\nden är bättre än vad lågskatteländerna har. Det som\r\nmänniskor där kan slippa betala skatt för får de dyrt\r\nbetala i privata sjukvårdskostnader, skolavgifter,\r\nförsäkringspremier m.m. Sådana privata system är\r\nofta kusligt orättvisa, kusligt orationella och oekono-\r\nmiska. Ett exempel på detta är att moderaterna före-\r\nslår att svenska folket skall klara de höga läkemedel-\r\nskostnaderna genom att så många som möjligt skall\r\nteckna försäkringar. Grunden måste i stället vara en\r\nsolidarisk betalning över skatten.\r\nBo Lundgren sade här tidigare: Sänk skatten och\r\nlåt människorna bestämma själva! Ja, om man sänker\r\nskatten på det sätt som moderaterna föreslår betyder\r\ndet att vi raserar välfärden på många områden och att\r\nlåginkomsttagarna får mindre att bestämma över. De\r\nfår en sämre standard, och därmed är det en negativ\r\nförändring, om den genomförs.\r\nSkall Sverige vara ett föregångsland i omställ-\r\nningen till ett hållbart samhälle, då måste vi fortsätta\r\natt gå från ett avloppssamhälle till ett kretsloppssam-\r\nhälle. Totalt under de kommande åren satsar vi 30\r\nmiljarder kronor på ekologisk omställning av energi,\r\nskog och jordbruk, trafik, byggande samt ny teknik.\r\nSkall vi få en verkligt levande demokrati, då\r\nhandlar det om öppnare och rakare beslutsformer.\r\nMan måste skapa nya former för politiskt engage-\r\nmang. Men vi skall inte blunda för att dagens demo-\r\nkrati kanske stärks och vitaliseras allra bäst genom en\r\nintensiv och framgångsrik kamp för jobb, jämställd-\r\nhet och rättvisa.\r\nDet rör sig om fem utmaningar och i alla dessa\r\nfinner vi kampen mot arbetslösheten, arbetet för en\r\nutveckling av näringslivet, för en satsning på kunnan-\r\nde och kompetens, för värnande om välfärden, för\r\nbyggande av ett hållbart Sverige samt för att göra\r\nmänniskor till aktiva deltagare i demokratin.\r\nI budgetpropositionen och i vårpropositionen\r\nfinns en rad förslag för att vi skall få en utveckling i\r\ndenna riktning. Välfärden skapas av ett folk i arbete.\r\nDärför är och förblir kampen mot arbetslösheten den\r\nallra viktigaste politiska uppgiften.\r\nBo Lundgren fruktade att vi socialdemokrater\r\nskulle slå oss för bröstet i dagens debatt. Om vi låter\r\nbli att slå oss för bröstet, kanske Bo Lundgren kan\r\nlova att inte hänga läpp eller ta sig för pannan när\r\nläget nu i det stora hela ser ljusare ut än på många år.\r\nGår det bra för Sverige brukar det bli ganska besvär-\r\nligt för politikens pessimister, i varje fall om de har\r\nvarit tvärsäkra i överkant.\r\nJag kan inte låta bli att tänka på att just i den här\r\ntalarstolen för ett halvår sedan stod Lars Tobisson och\r\ntalade om hur illa det skulle gå för jobben och till-\r\nväxten i Sverige. Han var helt övertygad om att till-\r\nväxten skulle skrivas ned steg för steg. Alldeles sär-\r\nskilt dystert såg han på sysselsättningen, eftersom han\r\ntyckte att \"varslen hade stått som spön i backen\". I\r\nsitt huvudanförande fick han för övrigt instämmande\r\nav Mats Odell. Han fick också stöd av Carl Bildt som\r\ni ödesmättade ordalag talade om en svart dag för\r\nSverige.\r\nJag läste häromdagen den liberala Göteborgs-\r\nPosten. Chefredaktör Peter Hjörne skrev så här: \"Ja,\r\ntorsdag var en riktigt dålig dag för det svenska elän-\r\ndet. För då kom också en mängd rapporter som sam-\r\nstämmigt påstod att det går bra och kommer att gå bra\r\nför Sverige.\"\r\nOch vidare: \"Intellektuell heder kräver då, även\r\nom det tar emot, att vi ger Göran Persson rätt när han\r\nhävdat att det ekonomiska saneringsarbetet varit\r\nframgångsrikt och att utvecklingen går åt rätt håll.\"\r\nI detta sammanhang vill jag passa på att instämma\r\ni det som Karin Pilsäter sade, att budgetpolitiken i\r\ngrunden hade varit bra, men självfallet får detta inte\r\nleda till att vi sätter oss ned i lugn och ro och vilar på\r\nlagrarna.\r\nLåt mig ändå i all ödmjukhet påpeka att arbetslös-\r\nheten fortsätter att sjunka. Den har inte varit så låg på\r\nsju år. Sysselsättningen har ökat med 131 000 perso-\r\nner sedan maj förra året. Det är en historisk ökning av\r\nsysselsättningen.\r\nI april krävde tre av de fyra borgerliga partierna\r\nnyval. I maj framträdde fyra borgerliga ledamöter i\r\nfinansutskottet i en stort uppslagen artikel och för-\r\nsökte ge sken av att det nu fanns en gemensam platt-\r\nform och att de fyra var överens om viktiga delar i\r\nden ekonomiska politiken. Hade det varit vanlig kon-\r\nsumentupplysning, hade det varit stor risk för att ni\r\nhade åkt dit för vilseledande marknadsföring.\r\nDet behövs handling, skrev ni, och därför kommer\r\nde fyra partierna att presentera en gemensam platt-\r\nform för företagens utveckling i en reservation till\r\nfinansutskottets betänkande. Jag kan tänka mig att\r\nborgerliga väljare med spänd förväntan kastade sig\r\növer finansutskottets betänkande och slog upp reser-\r\nvation 28. Men så besvikna de måste ha blivit!\r\nLena Ek sade nyss: Vi vill inte vänta längre, vi\r\nvill handla nu. Men i reservation 28 finns ju varken\r\nhandling eller krafttag, snarare är det ett litet pip om\r\nen utredning om generationsskiften i fåmansföretag,\r\natt utredningen bör arbeta skyndsamt och att detta bör\r\nges regeringen till känna. Tala om västgötaklimax!\r\nVerkligheten är ju att ert samlade program är som\r\nett sönderblåst paraply. Det spretar åt alla möjliga\r\nhåll. Räknar vi antalet hemställanspunkter ser vi att ni\r\ngår åt olika håll i 15 av de 21 hemställanspunkterna.\r\nTar vi i stället de sammanlagt 28 borgerliga reserva-\r\ntionerna kan vi se att inte mindre än 24 är separata.\r\nBara blygsamma fyra reservationer är gemensamma.\r\nJag går sedan över till en annan sak. I budgetdis-\r\nciplinens namn vägrar Moderaterna, som enda parti,\r\natt gå med på en budgeteringsmarginal. Om man\r\nskulle följa ert förslag tror jag att en i grunden bra\r\nbudgetprocess snabbt skulle komma i vanrykte. Nor-\r\nmalt - man kan behöva göra undantag - skall myn-\r\ndigheterna kunna fördela sina utgifter över tiden. Men\r\nmed er metod skulle varje förändring av anslagsspa-\r\nrandet som överstiger den beräknade förbrukningen\r\nleda till att utgiftstaket överskrids, hur obetydlig ök-\r\nning det än är fråga om. Det är knappast rimligt att\r\nriksdagen återkommande skulle ta ställning till varje\r\nliten förändring av det slaget.\r\nUtan en budgeteringsmarginal går det knappast att\r\nbehålla nuvarande anslagsvillkor, som ändå har stora\r\nfördelar. Utan en budgeteringsmarginal skulle man\r\nbehöva hissa utgiftstaket upp eller ned för varje ny\r\nkonjunkturbedömning. Därmed skulle man rubba\r\ntilltron till utgiftstaket som ett allvarligt menat bud-\r\ngetpolitiskt mål. Den uppenbara risken är att Mode-\r\nraterna i den strikta budgetdisciplinens namn luckrar\r\nupp budgetprocessen i stället för att stärka den.\r\nJag kan förstå den psykologiska bakgrunden till\r\ndetta. I Moderaternas retorik framställer man sig\r\ngärna som ett parti med en hårt åtdragen svångrem.\r\nMen i praktiken, sett till de perioder då vi har haft\r\nmoderata ekonomi- och finansministrar, har det inte\r\nvarit den hårt åtdragna svångremmen utan de lösa\r\nhängslenas politik.\r\nBo Lundgren sade i utskottet att han i dag ville ha\r\nen diskussion i kammaren om det vi kallar de ofinan-\r\nsierade skattesänkningar som ni beslutade om hösten\r\n1991. Enligt Bo Lundgren var det inte fråga om ofi-\r\nnansierade skattesänkningar, eftersom de matchades\r\nmed nedskärningar. Men sett till de budgetprinciper\r\nvi använder oss av nuförtiden håller inte det. Vad som\r\nhände var ju att det blev en rad utgiftsökningar som\r\nmånga gånger översteg de nedskärningar ni gjorde.\r\nBudgetunderskottet ökade mellan 1991 och 1992 med\r\ninte mindre än 80 000 miljoner kronor - och det var\r\nbara ökningen av budgetunderskottet från det ena året\r\ntill det andra. I det perspektivet och med nuvarande\r\nbudgetprinciper kan man absolut inte säga att de\r\nkapitalskattesänkningar som beslutades hösten 1991\r\nvar finansierade. De var, som vi har konstaterat i\r\nutskottet, just ofinansierade.\r\nMats Odell är de starka ordens politiker. På den\r\npositiva sidan kan man säga att han ibland använder\r\nett blomsterspråk som kan vara ganska roande. Ofta\r\ntar han till väldigt hårda ord i ett inledande skede.\r\nHan talar, som han gjorde nu, om \"katastrof\" och\r\n\"katastrofalt\". Han använder ofta ordet \"skandal\" och\r\nliknande uttryck i politiska sammanhang. Detta gör\r\nhan till att börja med; sedan har han någon brasklapp\r\nnedstoppad någonstans som han tar till när verklig-\r\nheten möter retoriken.\r\nVi kommer ihåg det oerhört stora genomslag han\r\nfick när han talade om skandal när det gällde finansi-\r\neringen av Botniabanan förra året. I finansutskottet\r\nskrev han upprört: \"Förslaget att låta ett statligt bolag\r\nsvara för upplåningen ter sig således som en skenkon-\r\nstruktion för att undgå att tillämpa budgetlagens be-\r\nstämmelser.\" Det var stor uppståndelse i pressen\r\nunder tre veckor.\r\nSedan hade trafikutskottet ett sammanträde där\r\nockså Mats Odell deltog. Där tog han fram brasklap-\r\npen. Han skriver: \"För att inte fördröja byggandet av\r\nBotniabanan, som är ett viktigt trafikpolitisk objekt\r\nav stor betydelse för Norrlands framtid, tillstyrker vi\r\nemellertid vid detta beslutstillfälle den av regeringen\r\nföreslagna finansieringsmodellen.\" Där kom bras-\r\nklappen.\r\nKarin Pilsäter visade ju att hon var betydligt bättre\r\npåläst än Mats Odell när det gäller kristdemokrater-\r\nnas marginaleffekter, och jag kan bekräfta att det-\r\nsamma gäller Lars Bäckström när det är fråga om\r\nkarensdagen och dess finansieringseffekter. Kristde-\r\nmokraterna hänvisar till att man kan få en besparing\r\nom man flyttar arbetsgivarens period från dag 2-14\r\noch i stället lägger den på dag 3-15, och det kan man.\r\nMen besparingseffekten blir inte 1,1 miljard. Den blir\r\n200-300 miljoner eller någonstans i det området. Det\r\nförvånar mig inte så mycket att Lars Bäckström även\r\npå den här punkten var bättre påläst än Mats Odell,\r\nmen så var det.\r\nJag vill sedan yrka bifall till finansutskottets för-\r\nslag. Jag tackar Vänsterpartiet och Miljöpartiet för ett\r\nkonstruktivt och bra samarbete.\r\nTill sist vill jag säga att det i vårpropositionen\r\nfinns en god växtkraft och många goda förslag. Med\r\nvårpropositionen tar vi många viktiga steg på väg mot\r\narbetets Sverige, kunskapens Sverige, välfärdens\r\nSverige och solidaritetens Sverige. Vi socialdemo-\r\nkrater vill att solidariteten skall vara Sveriges väg att\r\nmöta framtiden. Det är så vi får trygga och fria män-\r\nniskor som kan göra Sverige till ett bra land att leva i.</pre><pre>Anf.  40  BO LUNDGREN (m) replik:\r\nFru talman! Jag kan lova Jan Bergqvist att det inte\r\när min läggning att hänga läpp för vare sig det ena\r\neller det andra. Däremot tycker jag att en frisk och\r\nbra debatt är väsentlig, inte minst för demokratin. Jag\r\ntycker att det var en bra ansats Jan Bergqvist hade.\r\nJag skulle vilja fråga om han har tagit del av en\r\nstudie som Per Molander har gett ut och som heter En\r\neffektivare välfärdspolitik. En av de slutsatser han\r\ndrar är att dagens utgifts- och skattenivå är väsentligt\r\nhögre än vad som krävs för att åstadkomma den om-\r\nfördelning som dagens skatte- och transfereringssys-\r\ntem leder till. Detta är ett intressant memento. Det går\r\nalltså att på en betydligt lägre skatte- och utgiftsnivå\r\nåstadkomma det man vill på fördelningssidan.\r\nDet stora felet när Jan Bergqvist resonerar kring\r\nvälfärden är att han väljer en för snäv och felaktig\r\ndefinition. Detta leder fel i den praktiska politiken.\r\nVälfärd är inte alls det han vill göra det till, nämligen\r\noffentliga verksamheter, subventioner, bidrag och allt\r\ndet vi beslutar om i riksdag och kommuner. Välfärd\r\när någonting som rör den enskilda människan: att fara\r\nväl.\r\nMan skulle kunna säga att välfärden består av två\r\nkomponenter: välstånd och trygghet. Vad som ligger i\r\nvälstånd känner vi rätt väl till. Här kan vi konstatera\r\natt vi under de senaste decennierna har halkat efter\r\nandra jämförbara länder. Vi har ett sämre välstånd än\r\nvi skulle kunna ha haft. Vad trygghet är kan vi funde-\r\nra över. Den grundläggande tryggheten är ju den\r\npersonliga, den som ligger i att veta - när det gäller\r\nekonomi och relationerna med det offentliga och\r\nallmänna - att man klarar sig själv på sin arbetsin-\r\nkomst och kan sätta undan lite för oförutsedda hän-\r\ndelser. Denna personliga grundläggande trygghet har\r\nurholkats, vilket framstår klart av det bidragsberoen-\r\nde vi har och den nyfattigdom som präglar många.\r\nDen gemensamma tryggheten, den som ligger i det\r\nsom vi måste vara överens om, nämligen att alla skall\r\nfå en bra sjukvård och omsorg när det väl behövs, har\r\nockså urholkats.\r\nDefiniera alltså välfärden rätt, Jan Bergqvist! Då\r\nkan vi konstatera att välfärden, med den politik ni har\r\ndrivit och driver, urholkas.</pre><pre>Anf.  41  JAN BERGQVIST (s) replik:\r\nFru talman! Nej, jag har inte läst Per Molanders\r\nbok, men jag skall gärna göra det sedan Bo Lundgren\r\nrekommenderat mig att göra det.\r\nJag har däremot tagit del av en hel del studier\r\nkring vad det blir för effekter om man skulle ändra på\r\nden svenska modellen med bidrag och skattepolitik.\r\nBeräkningarna kan göras på lite olika sätt, men\r\nden samlade bilden är att det skulle kunna leda till att\r\nlåginkomsttagare får en livsinkomst i storleken 1\r\nmiljon kronor mindre än om man har den nuvarande\r\nmodellen. De får lägre skatt om man gör en sådan här\r\nförändring, men de får inte bättre trygghet och väl-\r\nfärd.\r\nDet har gjorts en del jämförelser mellan olika län-\r\nder. Har man högre bruttonationalprodukt i ett land är\r\ndet klart att man får en större köpkraft om man slår ut\r\nden på invånarna. Men när Bo Lundgren så ofta talar\r\nom att vi har världens högsta skatter men inte värl-\r\ndens högsta välfärd skulle jag gärna vilja veta vilket\r\nland som är Bo Lundgrens föredöme när det gäller\r\nvälfärden. Det skulle vara intressant att höra, så att vi\r\nmer konkret skulle kunna diskutera fördelar och\r\nnackdelar med olika system. Låt oss se till att Bo\r\nLundgren fritt får välja ut ett land och låt oss sedan\r\ndiskutera i vilka avseenden detta skiljer sig från Sve-\r\nrige när det gäller nackdelar och fördelar. Då kan\r\ndiskussionen gå ett steg vidare.</pre><pre>Anf.  42  BO LUNDGREN (m) replik:\r\nFru talman! Det är förenklat, och det vet Jan\r\nBergqvist också. Men jag tycker att det finns anled-\r\nning att fundera kring ett antal olika länder och hur\r\nderas utveckling har sett ut. Det finns både för- och\r\nnackdelar. Det finns positiva delar av utvecklingen\r\noch negativa delar. Men en intressant jämförelse kan\r\nexempelvis vara mellan Schweiz och Sverige. Det\r\nkunde vara intressant att göra en sådan jämförelse,\r\ninte i alla avseenden men i en del avseenden. Vi skil-\r\njer oss också åt när det gäller värderingar och idéer,\r\nskulle jag vilja säga.\r\nNär det gäller att ändra den svenska modellen har\r\nvi ju återigen konstaterat att det finns personer, Per\r\nMolander och andra, som pekar på att man på ett\r\nannat sätt skulle kunna bygga upp en rimlig fördel-\r\nning. Det är också en fråga om hur vi långsiktigt får\r\nen bättre tillväxt i ekonomin. Är det inte så att en stor\r\nstat och höga skatter skapar problem i det avseendet,\r\noch det missgynnar låginkomsttagare mer än andra.\r\nJan Bergqvist resonerade kring någon fördel-\r\nningsstudie som jag inte riktigt vet vad den gäller. Jag\r\nskulle gissa att det han försöker göra gällande eller\r\nmöjligtvis tror själv är att jag och mitt parti skulle\r\nförespråka en sjukförsäkringsvariant där var och en\r\nförsäkrar sig på eget bevåg. Det är inte alls så. Här\r\ngäller det att se till att vi har en gemensam finansie-\r\nring. Det vi ifrågasätter i sjukvården är den politiska\r\nstyrning och överbyggnad som gör att Vårdförbun-\r\ndets ordförande och andra säger att det inte fungerar.\r\nDet skulle kunna bli bättre och effektivare, ge mer\r\nvaluta för pengarna. Just i det avseendet krävs att den\r\nsom har goda inkomster bidrar betydligt mer än den\r\nsom inga inkomster alls har, som inte alls behöver\r\nbidra kostnadsmässigt men ändå får en bra sjukvård.\r\nDet är inte där skillnaden ligger, utan frågan\r\nhandlar om att det är så mycket annat man skall göra\r\nsom får till följd att vi har världens högsta skatter och\r\nändå har uppenbara problem med det som är viktigt\r\nför människor. Den sanningen kan inte ens Jan\r\nBergqvist förneka. Det är där det stora problemet\r\nligger och det är det ni har misslyckats med.\r\nEn del är arbetsmarknaden. Det gäller att få fler\r\nmänniskor i arbete. En tredjedel av dem som är i\r\narbetsför ålder står utanför arbetsmarknaden.\r\nEn annan del är den politiska ansatsen. Glöm inte\r\natt ni kan lita på människor. De kan inte förlita sig på\r\ndet offentliga. Det har de märkt.</pre><pre>Anf.  43  JAN BERGQVIST (s) replik:\r\nFru talman! Jag vill gärna ge Bo Lundgren ett er-\r\nkännande för att han vågar vara så konkret att han\r\nväljer ett land som Schweiz och säger: Låt oss jämfö-\r\nra dessa två länder och se hur det står till med välfär-\r\nden i dessa stater.\r\nJag skulle gärna vilja fortsätta den debatten. Men\r\njag vill redan i dag konstatera att även om Schweiz\r\nhar en hög nationalprodukt per invånare har de inte\r\nlika låg barnadödlighet och inte lika lång medellivs-\r\nlängd som vi har i Sverige. De har inte alls nått lika\r\nlångt när det gäller jämställdhet och en jämställd\r\ninkomstfördelning. De har inte invandrare. Det tillåter\r\nde inte. Men sina gästarbetare har de behandlat på ett\r\noerhört dåligt sätt. Man har tillgodogjort sig deras\r\narbetskraft för att höja sin nationalprodukt.\r\nJag ser med intresse fram emot att vi kan fortsätta\r\nden här debatten. När vi väl kommer in på de kon-\r\nkreta frågorna, tittar närmare på vad moderaterna har\r\nför föredöme och jämför det med den svenska mo-\r\ndellen kan vi komma betydligt längre än om man bara\r\nhar svepande formuleringar. Tack, Bo Lundgren, för\r\natt vi nu kan starta den debatten.</pre><pre>Anf.  44  LARS BÄCKSTRÖM (v) replik:\r\nFru talman! Även jag kan hålla med Jan Bergqvist\r\nom beskrivningen att det går bra för Sverige. Det är\r\nriktigt, men det är lång väg kvar att gå till år 2004 när\r\nvi skall ha 200 000 personer till i arbete. Det är det vi\r\nbehöver.\r\nVi kan ha problem på vägen. Ett av problemen\r\nkan vara det budgetsystem som Jan Bergqvist sade i\r\ngrunden är bra. Det kanske det är, men det finns en\r\ndel problem, och jag vill diskutera de problemen med\r\nJan Bergqvist.\r\nDet ena problemet som jag ser är att vi nu har ett\r\növerskott, givet budgetmålet uppnås, på ungefär 22\r\nmiljarder för 2001 och drygt 40 miljarder för 2002.\r\nDet är ju betryggande och gott och väl. Det är behag-\r\nliga problem. Vi har en budgeteringsmarginal år 2001\r\npå 16 miljarder och på 33 miljarder år 2002. Det är\r\nockså behagliga problem. Det är en marginal för\r\noförutsett och för reformer.\r\nMen jag vill skriva in i det här protokollet och sä-\r\nga till alla här i kammaren och till alla på rummen:\r\nTänk på att det här inte är två skilda summor! Det är\r\nsamma summor.\r\nJag vill nu kontrollera att jag har tänkt rätt, Jan\r\nBergqvist. Det är oerhört viktigt att jag och Jan\r\nBergqvist är överens om detta, så att vi förstår var-\r\nandra. Om man sänker skatten år 2001 med 20 mil-\r\njarder finns det väl bara 2 miljarder i budgeterings-\r\nmarginal, för den är ju finansierad. Då är det bara 2\r\nmiljarder i budgeteringsmarginal. Det är inte så\r\nmycket.\r\nOm vi tänker att jag har rätt nu kan vi kanske för-\r\nstå Erik Åsbrink lite bättre. Det är ganska komplice-\r\nrade vikter och balanser.\r\nHar jag tänkt rätt? Det är oerhört viktigt att vi\r\nkontrollerar detta. Då finns det en mycket liten bud-\r\ngeteringsmarginal år 2001. På samma sätt är det om\r\nman utnyttjar hela budgeteringsmarginalen. Då finns\r\ndet mycket begränsade summor. Om vi går ända upp\r\ntill utgiftstaket finns det bara 6-7 miljarder till skatte-\r\nsänkningar år 2001 och 2002. Har jag tänkt rätt, Jan\r\nBergqvist?</pre><pre>Anf.  45  JAN BERGQVIST (s) replik:\r\nFru talman! Lars Bäckström tänker i de allra flesta\r\nfall rätt, men i det här fallet råkar det faktiskt inte\r\nvara så. Utgiftstaket skiljer sig från de utgifter som\r\nföreslås. Det är det som är budgeteringsmarginalen.\r\nOch budgeteringsmarginalen är inte finansierad. Det\r\när bara skillnaden mellan föreslagna utgifter och det\r\nutgiftstak som riksdagen fastställer. Det betyder att\r\nman mycket väl kan sänka skatten utan att man får de\r\neffekter på själva utgiftstaket och budgeteringsmargi-\r\nnalen som Lars Bäckström talade om.\r\nNär det gäller ansatsen för arbetslösheten och\r\nvikten av att vi får en hög sysselsättning, att vi kom-\r\nmer upp till 80 % år 2004, vill jag säga att jag ibland\r\nmöter personer som säger att de inte tror att vi kan få\r\nfull sysselsättning igen i Sverige. Jag delar inte den\r\nuppfattningen. Jag tror att det är fullt möjligt för ett\r\nland, även ett land som har rätt stor marknadsekono-\r\nmi, att åstadkomma full sysselsättning, under förut-\r\nsättning att man bestämmer sig politiskt för att jobben\r\när den absolut viktigaste frågan och att man är beredd\r\natt organisera samhället så att det kan bli jobb åt alla,\r\näven åt arbetshandikappade och andra som kan ha\r\nsvårigheter på arbetsmarknaden.</pre><pre>Anf.  46  LARS BÄCKSTRÖM (v) replik:\r\nFru talman! Jag tror nog att jag har tänkt rätt i alla\r\nfall. Jag kanske däremot har uttryckt mig otydligt.\r\nVi har de takbegränsade utgifterna. När vi har\r\nbetalat dem får vi ett överskott som beräknas till ca\r\n22 miljarder år 2001 och ca 41 miljarder år 2002. Så\r\nlångt måste vi vara överens, Jan Bergqvist. Men\r\nskulle man dessutom behöva använda budgeterings-\r\nmarginalen minskar överskottsbeloppet, som skall\r\nskjutas till hushållen på något sätt. Det minskar efter-\r\nsom just budgeteringsmarginalen är ofinansierad.\r\nDet är just det som är min poäng. Så långt är vi\r\növerens. Det tycker jag är oerhört viktigt för den\r\nsvenska politiska debatten. Det är många som har\r\nmissat att om man använder en överföringspost till\r\nhushållen finns det mindre resurser för att finansiera\r\nbudgeteringsmarginalen, eftersom den är ofinansie-\r\nrad. Budgeteringsmarginalen måste finansieras ur\r\növerföringsbeloppet. Så är det. Det är oerhört viktigt\r\natt vi får in den förståelsen i hela kammaren.\r\nKan vi sedan få större inkomster ökar överfö-\r\nringsbeloppet, och då blir det lättare att sänka skatten.\r\nAlla människor vill ju sänka skatten. Det är inget\r\negenvärde att ha höga skatter. Det är självklart. Men\r\njag tror allt att jag har rätt, Jan Bergqvist. Det är oer-\r\nhört viktigt att vi i skattesamtalen kommer fram till\r\nden gemensamma synen, så att vi inte slarvar bort\r\nstatsfinanserna och ställer till oreda i dem, utan att vi\r\nsänker skatten i den takt som samhällsekonomin\r\ntillåter och inte på något annat sätt. Jag tror att Erik\r\nÅsbrink - man säger bara gott om de döda och om\r\ndem som avgått - har en poäng där. Vi får inte slarva\r\ni den här frågan.\r\nSedan en annan fråga om jag hinner med, IT-\r\ninvesteringarna: Är det rimligt att vi skall ställa in-\r\nvesteringar i bredbandsteknik mot löpande utgifter\r\nnär vi har utgiftstaken? Det är egentligen inte ett\r\nrimligt system vi har på den punkten. Det tror jag att\r\nalltfler börjar inse. Om vi skall klara av den tunga\r\ninvesteringen i bredbandsteknik är det inte rimligt att\r\nställa kostnader för sjukförsäkring och läkemedel mot\r\nviktiga framtidsinvesteringar som ger jobb. Har jag\r\ninte en poäng även där?</pre><pre>Anf.  47  JAN BERGQVIST (s) replik:\r\nFru talman! Det talas om retoriska frågor, sådana\r\nsom inte kräver något svar. Sedan finns det andra\r\nfrågor. Lars Bäckström ställer ofta frågor och vill\r\nkolla om han kan få bekräftelse. Jag tyckte att det nu\r\nvar tydligare vad Lars Bäckström avsåg. Jag tror att\r\nmed det arbete som nu pågår när det gäller att gå\r\nigenom budgetprocessen och belysa de olika delarna\r\n- det arbete som Lars Bäckströms granne Lisbet Cal-\r\nner leder i Riksdagskommittén - kommer det bli\r\nmycket tydligare och klarare hur de olika sambanden\r\nfinns.\r\nNär det gäller insatser för jobben är det olika di-\r\nmensioner på enormt stora nationella investeringar\r\nunder en lång period och löpande utgifter under en-\r\nstaka år. Det är en fråga som finansutskottet har dis-\r\nkuterat i olika sammanhang. Vi har sagt att när man\r\nlånar till investeringar innebär det ändå att det kan bli\r\nfråga om inteckningar på anslaget kommande år. Det\r\när viktigt att man har ett bra grepp över vilka inteck-\r\nningar det kan bli. Botniabanan är ett sådant exempel\r\ndär vi har sagt att det är viktigt att vi vet vad det finns\r\nför redan gjorda inteckningar för kommande år och\r\nvad det finns i den pågående diskussionen som kan\r\nleda till att man gör stora inteckningar på kommande\r\nårs anslag.</pre><pre>Anf.  48  MATS ODELL (kd) replik:\r\nFru talman! Låt mig först klargöra min inställning\r\nnär det gäller Botniabanan. Jag anser att den behövs.\r\nJag tycker att den finansieringsmetod som regeringen\r\nhar valt, och som innebär att vi kommer att få kostna-\r\nder för statsbudgeten på i storleksordningen drygt 400\r\nmiljoner kronor om året under de kommande 25 åren\r\ninnan ett enda tåg har gått på banan, är felaktig. Här\r\nfinns ett motstånd, exempelvis regeringens motstånd,\r\nmot den alternativa finansieringsmetod som vår rege-\r\nring införde när det gäller Arlandabanan. Det verkar\r\nnu dessbättre, Jan Bergqvist, som att vi kanske kom-\r\nmer att mötas. Jag har sett skrivningar i vårproposi-\r\ntionen och på andra håll där regeringen nu börjar\r\nöppna upp för detta.\r\nFru talman! Jag tror att debatten om budgete-\r\nringsmarginalen år 2002, som nu är 33 miljarder, i\r\nsjälva verket handlar om att Vänsterpartiet vill ha ett\r\nutrymme för nya kostnadskrävande utgiftsreformer,\r\nmedan socialdemokraterna mera är inriktade på att\r\nsänka skatterna. Det är naturligtvis det som det hela\r\nhandlar om - därav Lars Bäckströms mycket kryptis-\r\nka frågor.\r\nSlutligen, fru talman, hade Jan Bergqvist många\r\ntrevliga och bra formuleringar om välfärden, vård och\r\nomsorg åt alla. Kampen mot arbetslösheten är det\r\nallra viktigaste, säger han. Men det är bara målsätt-\r\nningar som Jan Bergqvist talar om och som regering-\r\nen föreslår. När kommer åtgärderna? Det går bra nu\r\nför Sverige när det gäller ökad sysselsättning, det är\r\nrätt. Men vi har fortfarande närmare en halv miljon\r\nmänniskor arbetslösa.\r\nVi skall inte vila på lagrarna, säger Jan Bergqvist.\r\nBra! Kan Jan Bergqvist då svara mig: När kommer\r\nåtgärderna för att få ned den strukturella arbetslöshe-\r\nten? Skall vi ha en extra session i sommar? Skall vi\r\nvänta på höstpropositionen, eller när kommer de\r\nkonkreta förslagen, som vi nu har väntat på i snart\r\nfem år?</pre><pre>Anf.  49  JAN BERGQVIST (s) replik:\r\nFru talman! Var och en som kunde lyssna på Mats\r\nOdell när han gick ut till pressen och talade om skan-\r\ndal förra våren måste säga att det var att krypa till\r\nkorset när han sedan skrev på i trafikutskottet att han\r\naccepterade regeringens finansieringsmodell. Mats\r\nOdell gör ofta så att han går ut och får ett imponeran-\r\nde stort genomslag i pressen när han ondgör sig över\r\nolika saker. När sedan diskussionen möter verklighe-\r\nten tonas det hela ned, och ofta tar han till de bras-\r\nklappar som han gömt någonstans och krånglar sig\r\nundan diskussionen. Det är min uppfattning att så har\r\ndet varit i flera fall.\r\nVar finns förslagen? frågar Mats Odell. Ja, läs\r\nvårpropositionen. Där finns en rad förslag. Det är inte\r\nså att det plötsligt nu kommer ett antal förslag, utan vi\r\nhar undan för undan i budgetpropositionen och i tidi-\r\ngare vårpropositioner genomfört stora förändringar av\r\nkaraktären strukturella förändringar, kan man utan\r\nvidare säga. Denna väldiga kunskapssatsning som vi\r\ngenomför när vi höjer kunskapsnivån för en stor del\r\nav svenska folket; den kvalificerade yrkesutbildning-\r\nen som får mera pengar och som betyder oerhört\r\nmycket för att ta bort flaskhalsar på arbetsmarknaden.\r\nJag skulle kunna gå vidare när det gäller närings-\r\npolitiken och de olika politikområdena. Det går att ta\r\ndel av de konkreta förslagen i vårpropositionen. Vi\r\nhar faktiskt skaffat fram pengar för att kunna genom-\r\nföra konkreta förslag som innebär förbättringar och\r\nsom innebär att kampen mot arbetslösheten kan gå\r\nvidare.</pre><pre>Anf.  50  MATS ODELL (kd) replik:\r\nFru talman! Jag säger som bonden: Det är väl ing-\r\nen idé att fortsätta att mjölka när kon står i sin. Här\r\ntalar Jan Bergqvist fortsättningsvis om att det inte är\r\nså att det plötsligt kommer en massa förslag. Nej, det\r\när verkligen ingen som har trott det. Det är det som är\r\nproblemet. Han skulle kunna gå igenom, säger han,\r\nnäringspolitiken och annat och peka på förslag. Ja,\r\nmen gör det, Jan Bergqvist. Tala om vad det är för\r\nförslag som är på gång. Hela det svenska näringslivet,\r\nde hårt kämpande småföretagarna, väntar på att rege-\r\nringen nu skall komma med de konkreta förslag som\r\nman har utlovat under en så lång tid. Dessa struktu-\r\nrella reformer som hade kunnat genomföras - eller\r\nrättare sagt hade man inte behövt genomföra de före-\r\ntagarfientliga återställarna med Vänsterpartiet redan\r\nhösten 1994 - kostar inga pengar. Jag tycker att Jan\r\nBergqvist faktiskt fortfarande är svaret skyldig: När\r\nkommer förslag i den riktningen, exempelvis sådana\r\nsom Tony Blair och Gerhard Schröder föreslår i sitt\r\nprogram för den tredje vägen? Det kan nu Göran\r\nPersson inte ställa sig bakom. Det är ganska pikant,\r\nvilket flera talare har varit inne på. Tror Jan Bergqvist\r\natt det blir möjligt för regeringen att komma ut ur\r\nhandlingsförlamningen på strukturpolitikens område\r\noch komma med några konkreta förslag, och när i så\r\nfall kommer de?</pre><pre>Anf.  51  JAN BERGQVIST (s) replik:\r\nFru talman! Mats Odells tal om att det inte görs\r\nnågonting nu är bara enkel retorik. Det är riktigt att\r\nen del av de förslag som Kristdemokraterna inte för\r\nfram inte har fått vårt stöd. Det kan för en opposi-\r\ntionspolitiker kännas lite frustrerande, det kan jag\r\nförstå. Men när Mats Odell upprepade gånger fram-\r\nställer det som att ingenting görs, att vi väntar på\r\nförslag är det lite genant att då behöva läsa innantill i\r\nbetänkandet, som Mats Odell varit med och genom-\r\nfört. Där finns ett brett åtgärdsprogram för att göra\r\nsysselättningen uthållig. Där finns förslag till för-\r\nstärkningar för högskoleutbildning, forskarutbildning.\r\nGrundforskningen tillförs mer resurser. En ny studie-\r\nreform skall genomföras. Mer resurser tillförs barn-\r\nomsorgen, skolan, vården och  omsorgen. Det har lett\r\ntill att den minskning av antal anställda som varit i\r\nden offentliga sektorn har vänt förra året. Nu ökar\r\ndet. Det är fler och fler människor som får jobb i\r\nvården, skolan och omsorgen. Jag kan gå vidare när\r\ndet gäller näringspolitik och många andra frågor.\r\nDet är ett fortlöpande arbete som pågår och som\r\nredovisas i olika sammanhang: budgetproposition,\r\nvårpropositioner. Talet om att ingenting görs är na-\r\nturligtvis bara tomt tal.</pre><pre>Anf.  52  LENA EK (c) replik:\r\nFru talman! Jan Bergqvist ironiserar över opposi-\r\ntionspolitiken. Jag kan hålla med om att det finns\r\nmycket att göra för att förbättra oppositionspolitiken\r\noch göra den mer konstruktiv. Men när det gäller\r\nföretagens villkor, och särskilt de mindre företagens\r\nvillkor, finns det en gemensam plattform som har\r\nsynts i olika sammanhang och är fast och konstruktiv.\r\nJag kan inte låta bli att i detta sammanhang tänka\r\npå att det inte kan vara så roligt att företräda social-\r\ndemokratin och luta sig mot två partier som stödben,\r\nsom varje gång de besvärliga besparingsförslagen är\r\nuppe till diskussion säger att det är mycket smärtsamt\r\noch att de inte vill göra några besparingar, men att de\r\nhar fått ge sig i en förhandlingsöverenskommelse.\r\nHela tiden är det socialdemokratin som får stå med\r\nansvaret för de tunga och svåra förslagen. De andra\r\nkryper undan eller begär time out. Det kan inte heller\r\nvara så roligt.\r\nJan Bergqvist pratar väldigt väl om de strukturella\r\nförändringar som måste till för att man skall klara\r\nSveriges ekonomi långsiktigt. Han pratar då om ut-\r\nbildning. Jag skulle vilja fråga lite mer på det områ-\r\ndet.\r\nCenterpartiet och socialdemokratin har gemen-\r\nsamt den inställningen att högre utbildning skall flyt-\r\ntas ut till människor och att vanliga människor skall\r\nha en möjlighet att läsa på högskola. Den framgångs-\r\nrika utbyggnaden av de små och medelstora högsko-\r\nlorna är ett gemensamt projekt.\r\nMan pratar om forskning och forskarutbildning,\r\nmen enligt budgetförslaget för år 2000 skall 70 miljo-\r\nner räcka till att bygga upp forskningen vid tre nya\r\nuniversitet - Karlstad, Växjö och Örebro - till två\r\nhögskolor med forskningsområde, nämligen Mitthög-\r\nskolan och Karlskrona/Ronneby, och dessutom till att\r\nförstärka forskarutbildningen vid alla andra universi-\r\ntet och högskolor, som Nya Campus i Norrköping.\r\nDet håller inte. 70 miljoner kronor för detta är\r\ningen satsning på forskare och forskarutbildning. Vi\r\nhar för de tre närmaste åren en ökning av anslagen\r\nmed 2 miljarder.\r\nSedan går jag till kunskapslyftet. Man stryper till-\r\nväxten. Vad skall ni göra åt att det är förbjudet, höll\r\njag på att säga, att läsa vidare när man har fyllt 45,\r\ntrots att man har 20 år kvar i yrkeslivet?</pre><pre>Anf.  53  JAN BERGQVIST (s) replik:\r\nFru talman! Jag kan börja med att vitsorda att\r\nsamarbetet mellan Centerpartiet och Socialdemokra-\r\nterna fungerade mycket bra under förra mandatperio-\r\nden. Det gick alldeles utmärkt både i förhandlingar\r\noch utåt. Vad jag kan konstatera nu är att samarbetet\r\nmed Vänsterpartiet och Miljöpartiet också går mycket\r\nbra. Det är ett mycket bättre samarbete i budgetsam-\r\nmanhang än vad man möjligen kan tro när man läser\r\ntidningarna. Jag kan tänka mig att det finns en skill-\r\nnad mellan vad som står i tidningarna och hur det\r\nfungerar i praktiken.\r\nJag vill understryka hur viktigt det är att vi för ut\r\nhögskolorna och universiteten i landet och att vi inte\r\nfår en alltför stark koncentration. Där har även soci-\r\naldemokraterna fått ta en strid mot moderaterna, som\r\nhar använt det nedsättande uttrycket buskuniversitet i\r\ntidigare sammanhang.\r\nVi vill fullfölja satsningen på att få ut högskolorna\r\ni landet. Vi vill fortsätta arbetet med att skapa ordent-\r\nliga universitet. I den meningen är det bra. Vi får\r\nnaturligtvis göra det i den takt som pengarna medger.</pre><pre>Anf.  54  LENA EK (c) replik:\r\nFru talman! Är det inte lite felaktig marknadsfö-\r\nring att säga att man satsar på forskning och forskar-\r\nutbildning när 70 miljoner kronor skall räcka till tre\r\nuniversitet och två högskolor plus all annan forsk-\r\nning? Det är ingen utveckling av forskningen. Det\r\ntäcker knappast ens förändringen av lönekostnaderna\r\ntill följd av vanliga löneökningar.\r\nÄr det inte besvärande att de som försöker skaffa\r\nsig en ny framtid genom att läsa på kunskapslyftet ser\r\natt kunskapslyftets utveckling stryps därför att ansla-\r\ngen inte utvecklas som det var tänkt och att man inte\r\nkan få studiemedel när man har fyllt 45 år? Man har\r\nändå hela tiden från 45 års ålder till 65 års ålder på\r\nsig att arbeta. Möjligen arbetar man framöver fram\r\ntill dess att man är 70 år, om pensionsåldern blir val-\r\nfri. Man kan inte låna till vidareutbildning trots att\r\nutbildning är det som kan göra att väldigt många\r\npersoner som aldrig har fått chansen att studera tidi-\r\ngare i sitt liv undviker arbetslöshetsfällan.</pre><pre>Anf.  55  ANDRE VICE TALMANNEN:\r\nJag vill erinra om att repliken gäller Lena Ek.</pre><pre>Anf.  56  JAN BERGQVIST (s) replik:\r\nFru talman! Kunskapslyftet har varit en oerhörd\r\nframgång. Det kommer att fortsätta även efter den 1\r\njuli 2002. Det har vi nu skaffat fram pengar till. Men\r\nvi kommer att ligga på en något lägre nivå. Orsaken\r\ntill detta är att det nu händer så mycket annat på ar-\r\nbetsmarknaden och i andra utbildningssammanhang\r\natt det kan finnas anledning att fördela om resurserna.\r\nÄven 70 miljoner kronor är pengar. Man får se det\r\nsom att det är fråga om en långsiktig utbyggnad. Man\r\nfår bygga upp det i den takt man får resurser. Det\r\nviktiga är att det finns en vilja att bygga upp det lång-\r\nsiktigt. Det är någonting som jag tycker att Lena Ek\r\nborde glädja sig åt.</pre><pre>Anf.  57  KARIN PILSÄTER (fp) replik:\r\nFru talman! Konjunkturer har alltid gått upp och\r\nned. Detta är kanske den nionde konjunkturuppgång-\r\nen sedan andra världskriget. Jag tror att man utan att\r\nvara pessimist med ganska stor bestämdhet kan säga\r\natt det kommer att komma en ny konjunkturnedgång\r\nefter den konjunkturuppgång som vi har nu.\r\nUtan att vara pessimist kan jag säga att jag därför\r\ntycker att det är lite oroande att regeringen med sina\r\nstödpartier vill göra så lite åt andra strukturfrågor än\r\nutbildningen. Vi kan ha synpunkter på innehållet i\r\nutbildningssatsningarna, men vi är överens om att de\r\när en viktig del. När Jan Bergqvist nu talade märkte\r\nman att det är som det alltid är. Det är den enda sats-\r\nning man gör. Det kommer ytterst få förslag om andra\r\nförändringar, t.ex. när det gäller skattesystemen, re-\r\ngelverken, arbetsmarknadens funktionssätt, lönebild-\r\nningen och avregleringen av olika produktmarknader.\r\nDet händer att det kommer, men det kommer ytterst\r\nfå.\r\nSanningen är den att vi nu bara högst marginellt\r\nhar passerat den siffra för antalet svenskar som jobbar\r\nsom gällde när regeringens politik fick genomslag. I\r\njanuari 1995 var det 3 900 000, och nu är vi på drygt\r\n3 900 000. Det är fyra förlorade år hittills.\r\nDet är bra att procentsatsen går ned, men för de\r\nenskilda människor som är arbetslösa - det är i dag\r\negentligen inte fler som har jobb än för fyra år sedan\r\n- spelar procenttalet inte speciellt stor roll. Den ök-\r\nning som kom innan er politik fick genomslag var\r\nmycket kraftfullare. Jag tycker att man måste ta det\r\ntill intäkt för att det behövs andra typer av strukturre-\r\nformer.</pre><pre>Anf.  58  JAN BERGQVIST (s) replik:\r\nFru talman! Det kommer säkert en konjunktur-\r\nnedgång i framtiden. Det har vi räknat med. Då är det\r\nsärskilt viktigt att det också finns resurser och att den\r\nstatliga ekonomin står stark, så att man kan sätta in\r\nkraftfulla åtgärder för att dämpa konjunkturnedgång-\r\nen.\r\nJag tycker nog att Karin Pilsäter förenklar det för\r\nsig när hon säger att det bara handlar om utbildning.\r\nDet görs insatser på hela området. Men det är i och\r\nför sig riktigt att Folkpartiet för fram en del förslag\r\nsom vi har lite svårt att hänga med på. Det har att\r\ngöra med att det handlar om att försämra den anställ-\r\ndes ställning på arbetsmarknaden och försvaga fack-\r\nets möjlighet att vara en viktig kraft på arbetsmarkna-\r\nden. Där skiljer sig våra uppfattningar åt.\r\nNär det sedan gäller skattepolitiken hade Folkpar-\r\ntiet och Socialdemokraterna en gång i tiden ett ganska\r\nbra samarbete kring skattereformen. Skattepolitiken\r\när ju nu föremål för överläggningar mellan partierna.\r\nVi får se vad som kommer ut därav. Jag utgår från att\r\ndet kommer att bli förändringar i skattepolitiken som\r\när inriktade på att man skall ha långsiktigt stabila och\r\nbra regler.</pre><pre>Anf.  59  KARIN PILSÄTER (fp) replik:\r\nFru talman! Det är inte så att vi är speciellt en-\r\nsamma om att förorda att vi skall göra strukturella\r\nreformer nu. IMF skriver t.ex. om det i en rapport.\r\nRegeringen var så noga med att lyfta fram det beröm\r\nden fick där, men det är inte det som är huvudpoäng-\r\nen. Huvudpoängen är just att man pekar på att vi nu\r\nmåste göra strukturreformer.\r\nVad man bl.a. säger från IMF, och det tycker jag\r\natt det är väldigt viktigt att vi drar lärdom av, är att\r\nden ekonomiska världshistorien inte lämnar något\r\ntvivel om att kostnaderna för förändringarna blir\r\nstörre att bära om man väntar tills behovet av föränd-\r\nringar är uppenbart.\r\nVi skall inte rusta oss inför lågkonjunktur bara\r\ngenom att se till att vi har en statsfinansiell möjlighet\r\natt bedriva någon sorts kontracyklisk politik. Vad vi\r\nmåste göra är att se till att människorna i Sverige är\r\nrustade på det sättet att en konjunkturförsämring inte\r\nobönhörligt slår ut jobb och därmed drar undan resur-\r\nserna för välfärden.\r\nDet här är ju någonting som era socialdemokratis-\r\nka partikamrater i resten av Europa - som ni så gärna\r\nvill föra fram som föredömen och som ni vill samar-\r\nbete med - tycker är jätteviktigt.\r\nI EU-valrörelsen talades det så mycket just om att\r\nman skall dra åt samma håll och om gemensamma\r\nkrafter. Det stod t.o.m. på era valaffischer att man\r\nmed en gemensam syn kan lösa det mesta, t.ex. ar-\r\nbetslösheten. Då blir man ju väldigt förvånad över att\r\nni och era partikamrater i de andra länderna inte alls\r\nhar någon gemensam syn utan går helt i otakt. Där\r\npekar man just på att det inte räcker med den här\r\ntypen av finanspolitiska åtgärder. Man måste genom-\r\nföra förändringar så att enskilda människor står bättre\r\nrustade för att kunna få jobb.</pre><pre>Anf.  60  JAN BERGQVIST (s) replik:\r\nFru talman! Det finns en del som det är intressant\r\noch viktigt att ta del av när det gäller IMF, OECD,\r\nVärldsbanken och även andra länders partier och\r\nutredningsförslag. Vi har säkert en hel del att lära\r\nutifrån.\r\nMen om IMF eller Världsbanken ger oss ett pek-\r\nfinger och säger att vi nu skall försämra situationen\r\nför de anställda på arbetsmarknaden måste vi kunna\r\nsäga: Nej, det vill vi inte vara med om. Vi tänker inte\r\ngöra detta.\r\nVi måste kunna stå för det. Och vi kommer att stå\r\nför att vi inte vill försvaga de anställdas ställning på\r\narbetsmarknaden.</pre><pre>Anf.  61  Finansminister BOSSE RING-\r\nHOLM (s):\r\nFru talman! Sommaren är här i all sin prakt, och\r\nriksdagens sommarlov står för dörren. Att gå på en\r\nledighet brukar kännas extra angenämt när det sker\r\nefter ett väl förrättat värv. Jag tycker att riksdagens\r\nledamöter förtjänar ett gott betyg för sina insatser\r\ndenna vinter och vår. Jag passar därför gärna på till-\r\nfället att säga att jag tycker att samarbetet och dialo-\r\ngen mellan regering och riksdag har fungerat utomor-\r\ndentligt bra under den korta tid som jag hittills har\r\nhaft förmånen att delta i det arbetet.\r\nJag tror att det är viktigt, inte bara här i riksdagen,\r\natt skapa ett klimat som präglas av vilja till samför-\r\nstånd och respekt för varandras synpunkter. Det har\r\nvi alla att vinna på, dels i form av ett konstruktivt\r\ndebattklimat, dels därför att det är nödvändigt med\r\nstabilitet och kontinuitet i flera stora och avgörande\r\nekonomiska frågor. Pensionsfrågan är ett sådant ex-\r\nempel. Jag hoppas även att det skall vara möjligt att\r\nnå en samsyn om skattepolitiken i viktiga avseenden.\r\nDet är därför glädjande att som landets finansmi-\r\nnister stå i riksdagens talarstol i dag och kunna in-\r\nstämma i vad Financial Times skrev för några dagar\r\nsedan i sin granskning av svensk ekonomi, nämligen\r\natt jag som finansminister hade ärvt en av Nordeuro-\r\npas hälsosammaste ekonomier.\r\nMen denna framgångsrika politik har inte kunnat\r\ngenomföras utan uppoffringar från det svenska folket.\r\nDen solida grund som svensk ekonomi i dag står på\r\nhar byggts genom ett tufft, nödvändigt och för många\r\nmänniskor kännbart saneringsprogram. Skatter har\r\nhöjts, och bidrag har minskats. Desto mer glädjande\r\nkänns det därför när vi nu kan konstatera att uppoff-\r\nringarna inte har varit förgäves. Stora budgetunder-\r\nskott fördubblade statsskulden på bara tre år i början\r\nav 1990-talet. I dag kan vi börja betala av på\r\nstatsskulden.\r\nFörra veckans årsredovisning för staten visar att\r\n1998 års utgiftstak har hållits, och målet om balans i\r\nde offentliga finanserna för förra året uppfylldes med\r\ngod marginal. Genom att hålla fast våra budgetmål,\r\nutgiftstak och överskott i de offentliga finanserna\r\nkommer vi att successivt kunna minska vår och\r\nkommande generationers skuldbörda. På den punkten\r\nkommer varken jag eller den socialdemokratiska\r\nregeringen att vika sig. Vi tänker inte ta på oss tidiga-\r\nre regeringars på kredit utställda spenderbyxor.\r\nVarför är det så viktigt med ordning och reda i\r\nekonomin? Varför skall man inte släppa på budget-\r\ndisciplinen och sänka skatter som vissa här i kamma-\r\nren föreslår? Varför skall man inte släppa på budget-\r\ndisciplinen genom att låta de offentliga utgifterna\r\nrusa i höjden? Fru talman! Svaret är att de sunda\r\nstatsfinanserna, som ger låg inflation och låg ränta, är\r\nen oerhört viktig förutsättning för den positiva ut-\r\nveckling som vi nu ser framför oss på arbetsmarkna-\r\nden.\r\nBo Lundgren sade förut att jag skulle stå här och\r\nrösta nej till en situation där vi skulle kunna komma\r\nunder 5 % arbetslöshet. Bo Lundgren borde ha upp-\r\ntäckt att vi i maj månad hade en arbetslöshet på\r\n4,9 %. Det är den lägsta siffran sedan 1992. Att vi i\r\nmaj hade 131 000 fler människor i jobb är ett annat\r\nrekord. Det har vi inte haft sedan SCB:s arbetskrafts-\r\nundersökningar startade 1963. Samtidigt vill jag säga\r\natt arbetslösheten fortfarande är alltför hög, och vi\r\nskall naturligtvis fortsätta att kämpa ned den tiondel\r\nför tiondel. Men jag tror att fler och fler tror att det är\r\nmöjligt att komma i närheten av det mål som många\r\nhar betraktat som orealistiskt.\r\nVi ser nu att den förda politiken, tillsammans med\r\nen gynnsam konjunkturutveckling, ger resultat. Till-\r\nväxten har återhämtat sig, och flera prognosmakare\r\nspår tillväxtsiffror på nära eller t.o.m. över 3 % de\r\nkommande åren. Från regeringens sida har vi valt en\r\nmer försiktig väg. Vi bygger inte våra prognoser på\r\nriktigt lika höga siffror. Samtidigt är våra prognoser\r\nockså ljusa, och den negativa tillväxt som Sverige\r\nhade så sent som i början av 1990-talet känns alltme-\r\nra avlägsen.\r\nFru talman! Att de tuffaste åren ligger bakom oss\r\ninnebär att vi nu kan ha ett mer offensivt och fram-\r\ntidsinriktat fokus i den ekonomiska politiken. Sverige\r\när ett bra land att leva i, inte bara nu på sommaren när\r\nsol, värme, bad och semester väntar. Vi har en i ett\r\ninternationellt perspektiv hög levnadsstandard, och\r\ntillväxtprognoserna ser mycket ljusa ut åren fram-\r\növer. Därför vill vi använda tillväxten åren framöver\r\ntill att öka resurserna till vården, skolan och omsor-\r\ngen, som redan har beslutats här i riksdagen, och till\r\natt sänka skatterna.\r\nEn stor del av budgetsaneringen gjordes just med\r\nhöjda skatter och egenavgifter. Det vore bra om vi\r\nkunde nå en bred enighet kring att det just är de grup-\r\nper som har fått bära de höjda egenavgifterna som\r\nförst bör komma i fråga när det uppstår ett utrymme\r\nför att sänka skatterna.\r\nViktiga inslag i en uppgörelse om den framtida\r\nskattepolitiken är också låga marginaleffekter och\r\nberedskap för åtgärder med anledning av den ökade\r\nrörlighet som ny teknik och öppnare gränser innebär.\r\nMed den vårbudget som regeringen har presenterat\r\nlägger vi en god grund för det fortsatta arbetet för\r\ntillväxt, sysselsättning och rättvisa. Regeringens vår-\r\nbudget innebär att statsbidragen till kommuner och\r\nlandsting höjs med sammanlagt 25 miljarder kronor\r\nfram till år 2002. Kvaliteten i vården, skolan och\r\nomsorgen sätts främst. Men det är ändå inte hela\r\nbilden. En hög tillväxt ökar också kommunernas\r\nskatteinkomster. Bara under nästa år kan kommuner\r\noch landsting sammantaget räkna med minst 20 mil-\r\njarder kronor i ökade skatteintäkter. Genom att kom-\r\nmuner och landsting under kommande år får mer\r\nresurser kan fler anställas i skolan, vården och om-\r\nsorgen än vad som hade varit fallet om vi hade tving-\r\nats att fortsätta med saneringspolitiken. Kommuner-\r\nnas möjligheter att klara kvaliteten i skolan stärks nu i\r\nstället. Tryggheten för de sjuka och äldre ökar. Ge-\r\nnom att vi kan höja barnbidrag och pensioner får de\r\nsom har dragit tunga lass under budgetsaneringen mer\r\npengar i plånboken. Rättvisan stärks.\r\nÄndå skall vi inte slå oss till ro. Som socialdemo-\r\nkrater är vi inte nöjda. Samtidigt som vi vårdar de\r\nstarka offentliga finanserna måste vi gå vidare och\r\nblicka mot framtidens möjligheter och utmaningar.\r\nDe goda år som vi har framför oss ger oss förutsätt-\r\nningar att genomföra åtgärder som varaktigt stärker\r\nförutsättningarna för tillväxten, sysselsättningen och\r\nrättvisan också bortom nästa lågkonjunktur.\r\nDe socialdemokratiska värderingarna om alla\r\nmänniskors lika värde och rätt förpliktar mig och\r\nregeringen att föra en politik som ger alla människor\r\nchansen att förbättra sina liv. Vi avvisar den konser-\r\nvativa tanken om att en välbärgad elit skall kunna ta\r\nför sig i toppen av samhället medan andra hänvisas\r\ntill ett i alla avseenden fattigare liv. I praktisk hand-\r\nling innebär det att socialdemokratiska värderingar\r\nger en politik som ger människor ökad makt över sina\r\negna liv.\r\nEtt hinder för en utveckling är naturligtvis höga\r\nmarginaleffekter som i dag möter många människor\r\nmed låga eller normala inkomster när de vill förbättra\r\nsin situation genom att ta ett jobb eller gå upp i ar-\r\nbetstid. Ett system där den sammanlagda effekten av\r\nbidrag, skatter och avgifter hotar innebär en fattig-\r\ndomsfälla för dem med de lägsta inkomsterna. Därför\r\nmåste vi ändra det systemet.\r\nAtt genom arbete bidra till samhällets och sin\r\negen utveckling måste alltid löna sig. Höga margina-\r\nleffekter är ett hinder för alla men i praktiken framför\r\nallt för kvinnor som vill ut i arbetslivet eller gå upp i\r\narbetstid. Denna orättvisa är ett hinder för ökad jäm-\r\nställdhet men också ett hinder för en stark tillväxt och\r\nen fortsatt uppgång i sysselsättning.\r\nAtt marginaleffekter skapar problem är inget nytt.\r\nDet är däremot en positiv nyhet att den positiva eko-\r\nnomiska grund som nu är lagd ger oss förutsättningar\r\natt rätta till dessa och andra orättvisor i samhället. Det\r\nkan ske utan att vi behöver låna till denna politik. Det\r\nkan också ske utan att hota den svenska generella\r\nvälfärd där alla har lika rätt till skola, vård och om-\r\nsorg.\r\nJag ser det därför som en av mina och regeringens\r\nviktigaste uppgifter att se över och förbättra bidrags-,\r\nskatte- och avgiftssystemen så att de ger bättre förut-\r\nsättningar för tillväxt, sysselsättning och rättvisa på\r\n2000-talet. Ett första viktigt steg är taget i och med att\r\ndet i vårpropositionen finns avsatt ett ekonomiskt\r\nutrymme för att påbörja införandet av maxtaxa in\r\nbarnomsorgen.\r\nTill sist skulle jag vilja uppehålla mig vid det som\r\nkanske är ganska självklart. Vi skall naturligtvis lära\r\nav det förgångna och inte minst av det som har hänt\r\nunder 90-talets första år i vår ekonomi. Men vi kan\r\ninte leva i det förgångna. Vi måste se framåt. Vi kan\r\ninte drömma nostalgiskt om en tid som antingen vi\r\ntycker att den har varit bra eller dålig inte kommer\r\nåter.\r\nI dag växer nya branscher fram. Det är alltfler\r\nkunskapsintensiva branscher. Det är en mycket posi-\r\ntiv utveckling. Här ligger nyckeln till framgång på\r\n2000-talet. Det är också viktigt att vi får en politik för\r\ntillväxt, sysselsättning och rättvisa som ger oss möj-\r\nligheter till utveckling och framåtblickande. Det är\r\nviktigt med möjlighet till stimulans och utbildning\r\ndär utbildning ses som en chans att byta sysselsätt-\r\nning och att kunna trygga vårt näringslivs framtid.\r\nDet handlar helt enkelt om att gå från gårdagens jobb\r\ntill de nya jobb som växer fram i nya branscher där\r\nIT-teknik och hög kompetens är det avgörande för de\r\nnya näringsgrenarna.\r\nFru talman! Vi har många drömmar som vi bär\r\nmed oss in i 2000-talet: arbete åt alla, ett rättvisare\r\nsamhälle, ekologisk hållbarhet och ett samhälle där\r\nkunskap och kompetens växer och där alla har lika\r\nmöjligheter till det. Stefan Edman målar i sin bok\r\nVärldens chans. Ny möjlighet för Sverige upp en\r\nvision om det gröna folkhemmet som är Sveriges svar\r\npå FN:s uppdrag i Rio till alla världens folk och na-\r\ntioner att ställa om till större ekologisk, ekonomisk\r\noch social hållbarhet. Som socialdemokrat är min\r\nvision om 2000-talets samhälle ett samhällsbygge\r\ngrundat på jämlikhet, tillväxt, arbete och rättvisa.\r\nFru talman! Jag ser med tillförsikt fram emot\r\nhöstens samarbete och hoppas att det goda samarbetet\r\nmellan regeringen och riksdagen kan fortsätta. Från\r\nregeringens utgångspunkt är det viktigt att vi håller\r\nfast vid en sund ekonomi, låga räntor, låg inflation,\r\nsatsning på arbete, utbildning och företagande. Det är\r\nen konsekvent politik som vi nu har sett så tydliga\r\npositiva resultat av i vår ekonomi och som skapar\r\ndrömmar och förhoppningar för alla våra medborgare\r\ninför 2000-talet.</pre><pre>Anf.  62  BO LUNDGREN (m) replik:\r\nFru talman! Låt mig börja med att hålla med Bos-\r\nse Ringholm att det finns all anledning att lära av\r\nutvecklingen under 1990-talets första år. Man skall\r\naldrig driva en politik som den Kjell-Olof Feldt be-\r\nskrev under 80-talet som ledde fram till den avgrund\r\nhan förutspådde. Så långt är vi helt överens.\r\nVi är också överens om att vi inte skall ha ett\r\nsamhälle där en välbärgat elit skall kunna ta för sig\r\nmedan människor som har sämre förutsättningar och\r\nsämre ekonomi blir inlåsta. Det är just det som är den\r\ngrundläggande kritiken av det samhälle som vi ser i\r\nSverige i dag.\r\nVilka är det som drabbas av de små marginalerna,\r\natt vara beroende av det offentliga, och när det of-\r\nfentliga inte kan leverera inte har några alternativ\r\nutan får välja det som finns, om det finns? Jo, det är\r\nmänniskor med normala och låga inkomster, vanliga\r\nmänniskor. De som är välbärgade kan klara sig. Det\r\när just den modellen jag inte förstår att dagens social-\r\ndemokrater faktiskt är beredda att acceptera.\r\nEn väldigt viktig aspekt är naturligtvis att se till\r\natt hantera de problem som finns på arbetsmarknaden.\r\nDet får vi en tvåfaldig effekt av. Den som är arbetslös\r\neller utanför arbetsmarknaden och kommer in får\r\nbättre självkänsla och mår bättre, och bördan för att\r\nförsörja honom eller henne blir mycket mindre för\r\nalla andra. Det är en dubbel vinst.\r\nJag är fullt medveten om att den öppna arbetslös-\r\nheten är 4,9 %. Det jag var rädd för var att man skulle\r\nta det som intäkt för att vi nu var framme när i reali-\r\nteten uppemot en tredjedel, som jag tidigare sade, av\r\ndem som är i arbetsför ålder faktiskt inte förvärvsar-\r\nbetar. Det är det stora tunga problemet.\r\nJag är mycket besviken på att Bosse Ringholm här\r\ni ett vänligt ansatt anförande egentligen inte säger\r\nnågonting konkret. Det är just nu när konjunkturen\r\nser bra ut som vi skall genomföra de strukturella\r\nreformer som är nödvändiga. Det gäller inte bara de\r\narbetsmarknadsförbättringar som behövs och regler\r\nsom gör det enklare att anställa utan också de skatte-\r\nförändringar som skall till. Jag kan hålla med om att\r\ndet finns all anledning att kompensera för egenavgif-\r\nterna. Men det krävs också andra skatteförändringar.\r\nÄr Bosse Ringholm beredd att ge besked om vilka\r\nstrukturförändringar han konkret vill genomföra?</pre><pre>Anf.  63  Finansminister BOSSE RING-\r\nHOLM (s):\r\nFru talman! Bo Lundgren har ett märkligt synsätt\r\npå det offentliga. De människor som lever i Sverige\r\noch som tycker att det offentliga skall ha ett ansvar\r\nför att driva en bra fördelningspolitik kallar han bero-\r\nende av det offentliga. Om man vill minska den of-\r\nfentliga delen i vår ekonomi och inte använda den\r\noffentliga delen i vår ekonomi till fördelningspolitik\r\nger det ett mycket märkligt resultat med det resone-\r\nmang som Bo Lundgren för.\r\nNär Bo Lundgren blandar in strukturåtgärder och\r\ndet offentliga handlar det hela tiden om att pressa\r\ngrupper - sjuka, arbetslösa och löntagargrupper - till\r\nen sämre position i förhållande till andra grupper. Det\r\när inget uttryck för något värn om de svaga grupperna\r\nsom moderaternas politik står för. Vi har när det gäl-\r\nler skattepolitik och andra områden sett att de tvärtom\r\ninte vill använda det offentliga för att bedriva en\r\nfördelningspolitik som står på de svagas sida.\r\nDet som gör mig bekymrad är att moderaternas\r\nbudgetalternativ i vanligt ordning innehåller just\r\nhårda besparingar som träffar arbetslösa och sjuka,\r\nskolan, sjukvården, vården av de äldre och andra\r\nvälfärdsområden. Det är en ganska dyster läsning när\r\nman ser moderaternas motion. Den är väldigt tradi-\r\ntionell.\r\nDet som möjligen förbryllar mig i moderaternas\r\nresonemang är att man säger att man vill skapa förut-\r\nsättningar för en hög tillväxt och att medborgarna\r\nskall förlita sig på det egna arbetet. Det är ganska\r\ninkonsekvent att då avvisa regeringens förslag om\r\nmaxtaxa. Just förslaget om maxtaxa skulle innebära\r\nminskade marginaleffekter, ökat utbud av arbetskraft\r\noch därmed bättre förutsättningar för tillväxt.\r\nSärskilt märkligt är det mot bakgrund av att Ar-\r\nbetsgivareföreningen nyligen i en rapport visat just att\r\nde största marginaleffekterna i landet för en barnfa-\r\nmilj finns i ett antal moderatstyrda kommuner här i\r\nStockholms län: Nacka, Ekerö, Danderyd och Wax-\r\nholm. Det är just därför att de har så oerhört höga\r\navgifter i barnomsorgen.</pre><pre>Anf.  64  BO LUNDGREN (m) replik:\r\nFru talman! Det gladde mig att Bosse Ringholm\r\nvisade den stora respekten för olika ståndpunkter som\r\nhan själv talade om.\r\nJag tycker inte alls det är ett märkligt synsätt som\r\nvi moderater har när det gäller den offentliga sektorns\r\nomfattning. Jag citerade tidigare vad Per Molander\r\nskrev i en studie om välfärdspolitiken. Han säger där\r\natt dagens utgifts- och skattenivå är väsentligt högre\r\nän vad som krävs för att åstadkomma den omfördel-\r\nning som dagens skatte- och transfereringssystem\r\nleder till. Varför skall man göra mer än vad som be-\r\nhövs, speciellt när det, som var och en inser, drabbar\r\nvanliga människor? Det var därför man flyttade fram\r\nutbetalningstiden för barnbidraget.\r\nDetta är en nog så viktig sak. Men för att klara\r\nproblemet krävs ändå strukturella reformer. Det jag\r\ntalar om är att slopa överbeskattningen av företagan-\r\nde, att sänka beskattningen på arbete och att vidta ett\r\nantal åtgärder som exempelvis Schröder och Blair\r\nskriver om sitt gemensamma dokument som visar en\r\ninsikt om problemen. Axeln Schröder-Blair-Persson\r\nlär inte kunna uppfyllas någon gång. Snarare är det\r\nBildt som står för den politik som ligger nära vad\r\nman föreslår i det gemensamma dokumentet.\r\nVårt budgetalternativ innebär, vilket Bosse Ring-\r\nholm väl vet, att den minskning av bidragsnivåer och\r\nkompensationsnivåer som är inkomstberoende väl\r\nuppvägs av att vi också har en inkomstberoende\r\nskattesänkning med ett förvärvsavdrag som social-\r\ndemokraterna avvisade i valrörelsen men som de nu\r\ntycker att det är ett alldeles utmärkt förslag.\r\nAllra sist: Tydligen får vi inga besked om finans-\r\nministern är beredd att utnyttja det ekonomiska läget\r\nför att genomföra strukturåtgärder. En sådan åtgärd\r\nsom är strukturellt fel är maxtaxan. Just detta är ett\r\nexempel på att man ökar offentliga subventionen, allt\r\nannat givet, med högre skatter som följd. Det går i\r\nrakt motsatt riktning till vad ekonomer och interna-\r\ntionella organisationer redovisar, alldeles bortsett från\r\natt det också leder till en sämre valfrihet för barnfa-\r\nmiljerna. Vårt alternativ är mindre marginaleffekter\r\ngenom lägre skatter, vilket ger större möjlighet att\r\nvälja själv. Just detta exempel är strukturellt helt fel.</pre><pre>Anf.  65  Finansminister BOSSE RING-\r\nHOLM (s):\r\nFru talman! Det är något pinsamt för Bo Lund-\r\ngren att Svenska Arbetsgivareföreningen har kunnat\r\nvisa att det är just de moderatstyrda kommunerna\r\nmed höga barnomsorgsavgifter som har de allra hög-\r\nsta marginaleffekterna. Moderaterna borde faktiskt\r\ndra någon lärdom av ett sådant material. I det sam-\r\nmanhanget har jag svårt att se varför man av katego-\r\nriska skäl bara säger nej till idén om maxtaxa och inte\r\nens vill pröva den. Bo Lundgren vill ju inte ens ta upp\r\ndetta till diskussion. Jag utgår ifrån att de oerhört\r\nhöga barnomsorgsavgifter som leder till de stora\r\nmarginaleffekter som finns i de moderatstyrda kom-\r\nmunerna rimligen borde vara ett problem för Mode-\r\nrata samlingspartiet, både lokalt och i rikspolitiken.\r\nBo Lundgren upprepar hela tiden behovet av\r\nstrukturåtgärder. Det är bara intressant när man också\r\npreciserar vad det handlar om för typ av strukturåt-\r\ngärder. Om det är den typ av strukturåtgärder som\r\nmoderaterna har i sin motion om den ekonomiska\r\npolitiken, är det åtgärder riktade mot arbetslösa, sjuka\r\noch andra utsatt grupper. Det är ett eko som hörs från\r\nmoderaterna oavsett om konjunkturen är bra eller\r\ndålig. Oavsett om vi befinner oss i de ena eller andra\r\nekonomiska läget är repliken och svaret desamma för\r\nmoderaterna. Det handlar om en ideologisk förskjut-\r\nning där arbetsrätten skall förskjutas i riktning mot att\r\nde anställda skall få en svagare ställning på arbets-\r\nmarknaden. Det är inte någonting som i den här situ-\r\nationen bidrar till någon tillväxt, ökad sysselsättning\r\noch ökat samförstånd i vårt samhället.\r\nLåt mig till sist komma med en kommentar till det\r\ndokument som Schröder och Blair har gett ut nyligen.\r\nDen propå om sänkta skatter som finns där är precis\r\ndet som vi har diskuterat och framfört i regeringens\r\nvårproposition. Där finns det en mycket tydlig marke-\r\nring av skattepolitiken och vi ställer ut ett löfte om att\r\nsänka skatterna under mandatperioden.</pre><pre>Anf.  66  MATS ODELL (kd) replik:\r\nFru talman! Jag blev glad när jag hörde Bosse\r\nRingholm säga att vi inte skall leva kvar i det för-\r\ngångna. Jag tycker att det är mycket positivt och\r\nhoppas att han kan få med sig sina stödpartier Väns-\r\ntern och Miljöpartiet upp ur de gamla hjulspåren.\r\nMan får omedelbart syn för sägen när han börjar\r\nhämta förebilderna i sin politik från Svenska Arbets-\r\ngivareföreningen. Det är naturligtvis att lämna det\r\nförgångna.\r\nDet har redan talats om behovet av strukturella åt-\r\ngärder och om det är verkligt och påkallat. Jag skulle\r\nvilja ställa en fråga till Bosse Ringholm om den kvar-\r\nvarande arbetslösheten, trots den glädjande uppgång\r\nsom vi nu ser i sysselsättning. Det finns en kvarva-\r\nrande arbetslöshet. Det kommer att vara en hög ar-\r\nbetslöshet ändå. Den kommer inte att hinna gå ned dit\r\nvi skulle vilja ha den innan konjunkturen börjar gå\r\nned. Erkänner finansministern att jämviktsarbetslös-\r\nheten ligger för högt? P-O Edin säger att den ligger\r\npå 7-8 %. Jag antar att han menar total arbetslöshet.\r\nTycker finansministern att det behövs flera struktu-\r\nrella åtgärder än de som har genomförts? Jag går inte\r\nin på exakt vilka de är. Jag skulle gärna lyssna om\r\nBosse Ringholm ville ge exempel på sådant som han\r\ntror skulle behövas. Det kanske är sådant som vi\r\nskulle kunna ena oss om t.ex. i de kommande skatte-\r\nsamtalen.\r\nDå är jag inne på detta med de höga marginalef-\r\nfekterna. Vi har den här straffskatten på högre utbild-\r\nning. Vi talar om kunskapslyft, men det är något\r\nparadoxalt att den som skaffar sig en lång forskarut-\r\nbildning omedelbart drabbas av den här straffskatten\r\npå högre utbildning som kallas värnskatt. Skulle fi-\r\nnansministern vilja ta bort värnskatten om det fanns\r\nresurser? Eller vill han ha den kvar av det vi skulle\r\nkunna kalla fördelningspolitiska skäl? Ser han den\r\nstrukturella problematiken med att det nu bara är de\r\nutländska experterna som skall uppmuntras? Är det\r\ninte dags att också stimulera svenska experter?</pre><pre>Anf.  67  Finansminister BOSSE RING-\r\nHOLM (s):\r\nFru talman! Jag kan förstå att Mats Odell ogärna\r\nvill diskutera familjepolitiken efter den avbasning\r\nsom Karin Pilsäter gav honom förut. Det synsätt som\r\nKristdemokraterna har när det gäller familjepolitiken\r\när i allra högsta grad riktat mot de jämställdhetssträ-\r\nvanden som Folkpartiet, Socialdemokraterna och\r\nmånga andra partier har arbetat mycket länge för.\r\nJag använde Svenska Arbetsgivareföreningens\r\nrapport för att påvisa vilka höga marginaleffekter som\r\nfinns i moderatstyrda kommuner med mycket höga\r\nbarnomsorgsavgifter. Jag ser inte Arbetsgivareföre-\r\nningen i största allmänhet som en förebild i politiken,\r\nmen jag tycker att de gör ett viktigt påpekande om de\r\nhöga marginaleffekterna. Jag hörde inte något annat\r\nförslag i Mats Odells anförande om hur man kan\r\nkomma åt dessa höga marginaleffekter.\r\nJag vill gärna ta upp Mats Odells referat av P-O\r\nEdin som sägs ha accepterat en ständig arbetslöshet\r\npå 7-8 %. Det är en fullständig snedtolkning av vad\r\nP-O Edin har sagt. Jag är mycket väl medveten om att\r\nen stor del av den arbetslöshet som vi har inte bara\r\nkan bekämpas med konjunkturpolitiska insatser. Vi\r\nhar en strukturell arbetslöshet som gäller t.ex. arbets-\r\nhandikappade, långtidsarbetslösa och invandrare. I\r\nvårpropositionen har regeringen lagt fram förslag\r\nspeciellt för de långtidsarbetslösa. Det är den typen\r\nav riktade insatser som måste göras för att komma till\r\nrätta med den strukturella arbetslösheten.\r\nTill sist tycker jag att det var intressant - och det\r\ngäller kanske inte bara Mats Odell utan också tidigare\r\ntalare - att man inte ville ta upp den handske som jag\r\nkastade om att vi i de fortsatta skattepolitiska diskus-\r\nsioner skall prioritera de grupper som har drabbats\r\nhårt av egenavgifterna. Det tycker jag är en mycket\r\nviktig prioritering, och det vore bra att få ett besked\r\npå den punkten.</pre><pre>Anf.  68  MATS ODELL (kd) replik:\r\nFru talman! Kristdemokraternas familjepolitik går\r\nut på att skapa valfrihet mellan olika barnomsorgs-\r\nformer. Vi tror inte att det är Bosse Ringholm, Karin\r\nPilsäter eller jag som skall tala om för barnfamiljerna\r\nvilken barnomsorgsform de skall välja. Vi vill betro\r\ndem med att göra det valet själva. Om det leder till\r\nnågonting som Bosse Ringholm kallar för jämställd-\r\nhet eller inte är sekundärt. Detta skall vara dessa\r\nfamiljers fria val. Det är inriktningen på vår politik.\r\nJag är glad om P-O Edins uttalande skall tolkas så\r\natt han är medveten om att nu ligger jämviktsarbets-\r\nlösheten på 7-8 % och att han är beredd att medverka\r\ntill strukturella åtgärder som kan nedbringa den till\r\nacceptabla nivåer. Det är i så fall en helt ny tolkning\r\nsom jag hälsar med stor tillfredsställelse.\r\nSedan gäller det den sista frågan som finansmi-\r\nnistern ställer om att prioritera de grupper som har\r\ndrabbats av egenavgifterna. Ja, men vi kristdemokra-\r\nter har sagt att vi vill börja sänkningen av inkomst-\r\nskatten med ett grundavdrag eftersom det är flera\r\ngrupper än dessa som också har drabbats av egenav-\r\ngifterna. Det handlar bl.a. om de sämst ställda pen-\r\nsionärerna. Vi anser att de bör komma med i den\r\nförsta vändan när man skall förbättra levnadsvillkoren\r\nefter den hårda budgetsaneringen.\r\nSedan kan man gå vidare med ett förvärvsavdrag.\r\nVi har anslagit mycket pengar för att höja grundav-\r\ndraget och därmed sänka inkomstskatten. Men vi har\r\nännu inte tagit i anspråk de överskott som i vårpropo-\r\nsitionen antyds skulle finnas för åren 2001 och 2002.\r\nVi tycker att det är rimligt att gå vidare med ett för-\r\nvärvsavdrag där.</pre><pre>Anf.  69  Finansminister BOSSE RING-\r\nHOLM (s):\r\nFru talman! Om jag skall tolka det sista som Mats\r\nOdell sade välvilligt, sade han att kd visserligen är\r\nberedda att prioritera dem som har drabbats av höga\r\negenavgifter, men samtidigt sade han att man skall\r\nprioritera alla andra grupper också. Då är det ingen\r\nprioritering. Jag hoppas kunna få ett tydligare besked\r\ni fortsättningen. Man kan inte prioritera alla samti-\r\ndigt. För min egen del har jag uttryckt en mycket\r\ntydlig prioritering. Det är de låg- och medelinkomst-\r\ntagare som har fått kraftigt höjda egenavgifter under\r\nsenare år som definitivt bör tillhöra den prioriterade\r\ngruppen.\r\nNär det gäller strukturreformer av olika slag låter\r\nMats Odell ibland som ett eko av Moderaterna och\r\nBo Lundgren. De här strukturåtgärderna drabbar\r\narbetslösa, sjuka och andra utsatta grupper. Jag anser\r\ninte att den typen av insatser i första hand kommer\r\nförändra förutsättningarna för vår tillväxt. Det hand-\r\nlar faktiskt om att ge stora grupper möjligheter att\r\nkomma ut på arbetsmarknaden och få bra villkor via\r\nkompetenshöjning, utbildning, på annat sätt och via\r\narbetsmarknadspolitiken.\r\nJag tror också att det är viktigt, som ett inlägg när\r\ndet gäller familjepolitiken, att ställa frågan till Mats\r\nOdell: Vilken valfrihet har en ensamstående mamma\r\nsom inte har råd att arbeta därför att det är för höga\r\ndagisavgifter och för höga marginalavgifter? Krist-\r\ndemokraternas familjepolitik är, som Karin Pilsäter\r\nhar beskrivit tidigare i dag, tyvärr ett inlägg mot jäm-\r\nställdhet, mot tillväxt och därmed i sista hand också\r\nmot den enskildes frihet. Vi skulle behöva underlätta\r\nför den ensamstående mamman att komma ut på\r\narbetsmarknaden, att få ett stöd för en bra utbildning\r\noch att få ett bra jobb i stället för att driva en familje-\r\npolitik som verkligen tillhör det förgångna.</pre><pre>Anf.  70  LENA EK (c) replik:\r\nFru talman! Finansministern pratar om de positiva\r\nekonomiska rapporter som har kommit. Det är roligt\r\neftersom Centerpartiet också har tagit ett tungt ansvar\r\nför att vi skall komma dit. Men i samma rapporter\r\npåpekar man hela tiden att det måste till strukturella\r\nförändringar i Sverige. Det är det ena stora hotet mot\r\natt det skall bli bättre i det här landet. Det andra stora\r\nhotet är kommunernas och landstingens ekonomi.\r\nTvå tredjedelar av kommunerna gick back förra året\r\noch bara ett landsting visade överskott. Det är ett\r\nmycket stort problem. Vad avser finansministern göra\r\npå det området? Det gäller ju vård, skola och omsorg,\r\nsom går ända in i märgen på vanliga människor.\r\nNär det gäller de strukturella förändringarna\r\nskulle jag vilja ta upp en sak eftersom finansministern\r\npratar om samverkan och om att konfrontation inte\r\nleder någonstans. Det är reglerna på arbetsmarkna-\r\nden, som har använts som konfrontation och slagträ\r\npå ett ganska hårdhänt sätt under åren. Det har i dag\r\nkommit en rapport från Arbetslivsdelegationen som\r\nsäger att 500 000 människor i Sverige står utanför\r\ntrygghetssystemen eftersom de har tillfälliga arbeten\r\noch projektarbeten. De flesta av dem är ungdomar\r\noch kvinnor. Det berör mig mycket djupt eftersom jag\r\nockså är ordförande i det största politiska kvinnoför-\r\nbundet, Centerkvinnorna, i det här landet. Vad avser\r\nfinansministern göra för att det skall bli strukturella\r\nförändringar som släpper in den halva miljonen män-\r\nniskor som står utanför?\r\nEn annan viktig sak när det gäller strukturer är ut-\r\nbildning. Är det inte fel, Bo Ringholm, att man vid 45\r\nårs ålder stoppas på grund av regler i studiemedel-\r\nsystemet när man vill studera vidare? Man stoppas\r\ntrots att vi arbetar så mycket med att få människor att\r\nstudera för att komma ur arbetslöshetsfällan och få en\r\nchans som man inte fick i sin ungdom. Dessutom\r\nfinns det rapporter, bl.a. av Allan Larsson i en vitbok\r\nfrån EU, som säger att vi måste lösa kompe-\r\ntensproblemet i Sverige.\r\nSå till den sista frågan om de fyra näringarna -\r\nbryggeri, åkeri, rederi och jordbruk - som särbeskat-\r\ntas. Vad skall göras, och när?</pre><pre>Anf.  71  Finansminister BOSSE RING-\r\nHOLM (s):\r\nFru talman! Lena Eks inlägg präglas av 20-\r\nfrågortekniken. Det är inte möjligt att inom ramen för\r\ntvå minuter besvara 20 frågor. Jag ger gärna Lena Ek\r\noch Centerpartiet ett erkännande för det ansvar som\r\nman har tagit när det gäller den ekonomiska politi-\r\nkens utveckling och saneringen under senare år.\r\nJag är däremot något förbryllad över att Lena Ek\r\ninstämmer i den moderata och kristdemokratiska\r\nsången om strukturella förändringar utan att egentli-\r\ngen kunna precisera vad hon menar. När det gäller\r\nmoderaterna är det ju alldeles uppenbart vilka grup-\r\nper man avser att klämma åt. Jag tycker att det all-\r\nmänna talet om strukturella insatser inte är mycket\r\nvärt om man inte kan precisera vad man menar.\r\nFör egen del ser jag att den största strukturella\r\nförändringen som kan ske på vår arbetsmarknad un-\r\nder åren framöver är den oerhörda satsning vi gör på\r\nutbildning och kompetensutveckling. Det handlar om\r\natt ställa om vårt näringsliv, vår industri och vårt\r\ntjänstesamhälle till ett IT-samhälle och ett kunskaps-\r\nsamhälle. Där kommer kompetensutvecklingen, in-\r\nbyggd i arbetsplatsen och i hela arbetssituationen, att\r\nvara oerhört avgörande. Det är den stora strukturför-\r\nändringen som vi har lagt grunden till via kunskaps-\r\nlyftet och många högskolesatsningar. Där har även\r\nCentern medverkat i samverkan med den socialde-\r\nmokratiska regeringen.\r\nFår jag säga ett ord om en av de många frågor\r\nsom Lena Ek tog upp, nämligen kommunernas och\r\nlandstingens situation. Jag är väl medveten om att det\r\när oerhört olika för kommuner och landsting. Många\r\nklarar sig ganska hyggligt, andra har stora svårighe-\r\nter. Det är därför regeringen gör två saker.\r\nDet ena är att vi har tagit fram i storleksordningen\r\n20-25 miljarder kronor i ökade statsbidrag under\r\nsenare år till kommuner och landsting. Det andra är\r\nnågot som är oerhört viktigt. Får vi till stånd en ökad\r\ntillväxt i vår ekonomi - och det är hela den ekono-\r\nmiska politikens inriktning - ökar kommunernas och\r\nlandstingens skatteintäkter kraftigt under åren fram-\r\növer, med 20 miljarder redan nästa år.</pre><pre>Anf.  72  LENA EK (c) replik:\r\nFru talman! De miljarder som överförs till kom-\r\nmuner och landsting har också Centerpartiet varit\r\nmed om att förhandla fram, utom den allra sista\r\nknappa miljarden det här året.\r\nReglerna på arbetsmarknaden släpper i dagens lä-\r\nge inte in de människor som har tillfälliga arbeten och\r\nprojektarbeten i den nya sortens företag som växer\r\nfram. Det handlar om strukturella reformer som måste\r\nge t.ex. unga tjejer som jobbar i projektarbeten i IT-\r\nföretag tillgång till de trygghetssystem som finns. Det\r\när mycket enkelt och mycket klart preciserat.\r\nVad skall göras i de här regelsystemen för att de\r\nsom lever med projektarbeten och projektanställning-\r\nar skall finnas med när det gäller sjukförsäkring,\r\nföräldraförsäkring och andra sociala trygghetssystem?\r\nDet är, tycker jag, något helt annat än den del av de\r\narbetsrättsliga reglerna som finansministern tog upp.\r\nDet handlar om trygghet, rättvisa och jämställdhet.\r\nPå utbildningssidan är det självklart viktigt med\r\nkompetensutveckling i företag. Men i vårpropositio-\r\nnen utgörs ju det av EU-projekt. Det är den ena sats-\r\nningen. Det andra satsningen utgörs av fler arbets-\r\nförmedlare. Det är egentligen vad som finns bakom\r\nde orden. Det är väldigt synd. Jag tror nämligen att vi\r\ndelar den grundläggande åsikten att det är pyramidalt\r\nviktigt och en förutsättning för tillväxt att frågan om\r\nkompetensutveckling i företagande blir löst. Vi har\r\nförslag om kompetenskonto och sådana saker som\r\nskulle kunna ta hand om det.\r\nNär det gäller vuxenutbildning stoppar studieme-\r\ndelsystemet människor som fyller 45 år från att ut-\r\nnyttja studiemedelsystemet. Alldeles frånsett att vi\r\nfortfarande har en social snedrekrytering när det gäl-\r\nler studier har vi också här en åldersdiskriminering.\r\nDe människor som har satsat på vuxenutbildning för\r\natt ta sig ur arbetslöshetsfällan har ändå minst 20 år\r\nkvar i arbetslivet.</pre><pre>Anf.  73  Finansminister BOSSE RING-\r\nHOLM (s):\r\nFru talman! Det förefaller som om Lena Ek be-\r\nklagar att vi använder EU-pengar för att satsa på\r\nkompetensutveckling. Jag tycker snarast att det är en\r\nav de mest offensiva satsningar vi kan göra. En del av\r\nden ström av pengar som vi betalar till EU och som vi\r\nkan få tillbaka använder vi för en av de stora struktur-\r\nförändringarna i vårt näringsliv och på vår arbets-\r\nmarknad.\r\nJag skulle gärna se att vi kan använda en stor del\r\nav de resurser vi får tillbaka via EU-medel för sats-\r\nningar på kompetensutveckling. Det förslag som\r\nregeringen har utarbetat tillsammans med arbets-\r\nmarknadens parter tar sitt avstamp i en EU-\r\nfinansiering och andra resurser som vi kan tillföra\r\nunder de kommande åren. Då är det bra att vi kan se\r\natt EU-resurserna också förs in i ett lite större poli-\r\ntiskt sammanhang.\r\nJag är väl medveten om att det här är en fråga som\r\nvi kommer att jobba med under många år framöver,\r\ndär arbetsmarknadens parter i allra högsta grad kom-\r\nmer att kunna ta ett stort ansvar för att diskutera hur\r\nman kan bygga in kompetensutveckling i den vanliga\r\narbetsmarknadssituationen.\r\nJag delar Lena Eks uppfattning att det är viktigt\r\natt alla människor på arbetsmarknaden får del av\r\nsatsningen på kompetensutveckling och att alla män-\r\nniskor får del av vårt trygghetssystem. Då är det vik-\r\ntigt att säga att det gäller att inte instämma i den typ\r\nav strukturförändringar som moderater och kristde-\r\nmokrater för fram. De skulle snarast minska trygghe-\r\nten för de anställda på arbetsmarknaden. Det vore ju\r\nbra om Lena Ek ställde sig på den sida som vill öka\r\nmöjligheterna till kompetensutveckling och social\r\ntrygghet för den enskilde i stället för att ändra balan-\r\nsen på det sätt som exempelvis moderater och krist-\r\ndemokrater föreslår.</pre><pre>Anf.  74  KARIN PILSÄTER (fp) replik:\r\nFru talman! Finansministern inleder med att refe-\r\nrera till det beröm som den tidigare regeringen fått i\r\nFinancial Times. I dagens Financial Times kan man\r\nläsa att regeringen planerar att flytta skulder från\r\nstatsskulden in i de statliga bolagen, vilket skulle leda\r\ntill att man hyfsar siffrorna för statsskulden. Det står\r\nockså återgivet i Financial Times. Jag skulle vilja\r\nefterhöra sanningshalten i den artikeln, och därmed\r\nkan man kanske få en bild av hur väl insatta de är i\r\nsvensk ekonomi.\r\nBosse Ringholm ville ha besked om vad vi tycker\r\nom skattepolitiken. Det skall han gärna få. Vi har\r\nlämnat besked i partimotioner i höstas. Vi har lämnat\r\nbesked i skattesamtalen. Vi har lämnat besked i våra\r\npartimotioner nu. Det är ganska märkligt att regering-\r\nen hela tiden kräver att vi skall lämna besked om och\r\nom igen, samtidigt som vi aldrig får några besked\r\ntillbaka om vad regeringen är intresserad av.\r\nNu har vi ändå fått en hint om att det just är skat-\r\ntesänkningar som motsvarar de höjda egenavgifterna.\r\nDe egenavgifterna är ju i dag riktiga försäkringspre-\r\nmier. Det tycker vi är en bra strukturreform, men det\r\ngör ju att det kostar mer pengar för människor. Därför\r\nhar vi tydligt redovisat i vår motion att vi vill priorite-\r\nra en sådan skattesänkning som motsvarar det. Jag\r\ntolkar Bosse Ringholms inlägg som att han tar av-\r\nstånd från den kritik som finansutskottets majoritet\r\nriktar mot oss för att vi redovisar den ståndpunkten.\r\nJag skall inte fråga mer om skattepolitiken för\r\nman får ju inga svar.\r\nI stället skulle jag vilja fråga finansministern var-\r\nför regeringen inte vill reformera de system som\r\nstaten har hand om och som skapar marginaleffekter\r\nför barnfamiljerna, nämligen bostadsbidragen. Varför\r\nvill man att staten skall gå in och ändra på det som\r\nkommunerna har hand om i stället för att ta tag i det\r\nsom staten faktiskt har hand om och som betyder\r\nmest för dem som har de låga inkomsterna och som\r\ndärmed är de mest negativa fattigdomsfällorna? För\r\nmin egen del gör det inte så mycket att jag har höga\r\ndagisavgifter. Jag har ändå bara 55 % i marginalef-\r\nfekt. Men för mina lågavlönade väninnor, som har\r\nmycket högre marginaleffekter, skulle en reformering\r\nav bostadsbidraget vara betydligt mycket mer effek-\r\ntivt.</pre><pre>Anf.  75  Finansminister BOSSE RING-\r\nHOLM (s) replik:\r\nFru talman! Karin Pilsäter säger att hon inte får\r\nnågra svar från mig och regeringen när det gäller\r\nskattepolitikens inriktning. Jag angav ju ett mycket\r\ntydligt svar och en tydlig utgångspunkt, och ställde\r\ndet snarast som en motfråga till Karin Pilsäter och\r\nandra, och sade att jag tycker att det finns skäl att\r\nprioritera just dem som har drabbats hårdast via höga\r\negenavgifter när vi kan se fram emot sänkta skatter\r\nunder åren framöver.\r\nAtt hänvisa till Folkpartiets motion som innehåller\r\nett stort antal olika skattesänkningar, utan att man har\r\nden klara prioriteringen, tycker jag inte är något rim-\r\nligt och särskilt tydligt svar.\r\nJag skulle uppskatta om Karin Pilsäter ville vara\r\ntydlig på den punkten. Instämmer Karin Pilsäter i min\r\nbedömning att det är just de som har drabbats av\r\negenavgiftshöjningar som bör stå i första ledet när vi\r\nnu kan sänka skatterna, och att vi därmed kan bidra\r\ntill att sänka marginaleffekterna i sådana lägen där det\r\nhandlar om vanliga inkomsttagare, dvs. låg- och me-\r\ndelinkomsttagare?\r\nJag kan inte gå i god för hur olika tidningsartiklar\r\när refererade. Jag har inte läst den artikel som Karin\r\nPilsäter hänvisar till, men jag såg rubriken. Vad det\r\nhandlar om är ju att vi naturligtvis inte kan låta en-\r\ngångsintäkter till svenska staten, om vi säljer ut aktier\r\ni olika företag, finansiera den löpande verksamheten i\r\nfortsättningen. Engångsintäkterna får naturligtvis tas\r\nför vad de kan vara, och bidra till att sanera vår eko-\r\nnomi och minska statsskulden.</pre><pre>Anf.  76  KARIN PILSÄTER (fp) replik:\r\nFru talman! Om det som Bosse Ringholm just nu\r\nsade skulle vara inriktningen på skattepolitiken får\r\nman verkligen bara en enda association, och det är\r\nden som sade att han inte kunde tugga tuggummi och\r\ngå samtidigt.\r\nFolkpartiet klarar av att ha en skattepolitik som\r\nhar fler komponenter än en specifik skattesänkning.\r\nDet är den som vi redovisar. Vi tycker nämligen att\r\nde strukturförändringar som handlar om att det skall\r\nlöna sig att arbeta, spara och ta risker kräver mer än\r\nändringen av en skatt i en skatteskala. Vi har finansie-\r\nrat de största delarna av det med besparingar, men vi\r\nräknar, precis som regeringen, med att det kommer att\r\nuppstå ett utrymme som man kan ta i anspråk för den\r\nhär typen av mer fördelningspolitiskt motiverade\r\nskattesänkningar.\r\nOm man jämför Bosse Ringholms och den social-\r\ndemokratiska regeringens skattepolitik i Sverige med\r\nde socialdemokrater i Europa, som ni just har gått till\r\nval på att ni måste samverka med för att kunna lösa\r\nproblem - falsk marknadsföring, skulle jag vilja kalla\r\ndet för - finner man att man där talar om att man\r\nbehöver göra fler olika reformer. Det är inte bara\r\ninternationella institut. I Dagens Nyheter i dag redo-\r\nvisar Inger Efraimsson vilka behov som finns av\r\nstrukturella reformer när det gäller försäkringssys-\r\ntemen. Det finns massor av sådana förslag.\r\nDet är ganska anmärkningsvärt att Bosse Ring-\r\nholm anser att man ger klara besked om skattepoliti-\r\nkens inriktning genom att tala om att man vill priori-\r\ntera en specifik skattesänkning. I så fall tycker jag att\r\ndet besked som finansutskottet ger på ett annat ställe i\r\nbetänkandet, nämligen att man inte vill diskutera\r\nskattepolitiken eftersom man  hänvisar till de pågåen-\r\nde överläggningarna, är mer innehållsrikt. Då talar\r\nman ändå om att man inte vill säga något alls.\r\nJag skulle återigen vilja fråga Bosse Ringholm om\r\nhan inte kan tänka sig att vilja genomföra fler struktu-\r\nrella reformer, exempelvis när det gäller barnfamil-\r\njerna och deras marginaleffekter, och göra något åt\r\ndet som verkligen betyder något för låginkomsttaga-\r\nre.</pre><pre>Anf.  77  Finansminister BOSSE RING-\r\nHOLM (s) replik:\r\nFru talman! Två av de vanligaste och tristaste\r\nknepen i politiska debatter är att antingen tala om\r\nnågot helt annat än det debatten handlar om, eller att\r\nfelreferera den man debatterar med. Karin Pilsäter\r\nlyckas använda båda de här knepen samtidigt.\r\nJag bad i mitt anförande om ett besked, och jag\r\nupprepade det i min förra replik till Karin Pilsäter, om\r\nvad man skall prioritera som allra viktigast när det\r\ngäller de skattepolitiska diskussioner om skattesänk-\r\nningar vi ser under åren framöver. Karin Pilsäter\r\nsvarar genom att säga att vi skall sänka allting. Det är\r\nockså ett sätt att debattera.\r\nJag har gjort min mycket klara prioritering genom\r\natt säga att det är de som har drabbats av höga ege-\r\nnavgiftshöjningar som skall prioriteras i första hand.\r\nDet är det som jag gärna hade velat ha ett besked om\r\nfrån Karin Pilsäter, och inte svaret: Vi kan tänka oss\r\natt sänka alla skatter på en gång.\r\nMan kan också försöka felreferera vad någon sä-\r\nger. Jag framförde mycket tydligt att det just är mar-\r\nginaleffekterna för vanliga inkomsttagare, dvs. de\r\nsom Karin Pilsäter också säger sig värna om, som vi\r\nhar anledning att försöka göra något åt.\r\nDet handlar inte minst om barnfamiljer. Det\r\nhandlar om många kvinnor som vill ut på arbets-\r\nmarknaden eller öka sitt engagemang på arbetsmark-\r\nnaden. Där är marginaleffekterna betydande. Det kan\r\nvi naturligtvis komma åt via en skattereform.\r\nJag tycker att det är positivt, Karin Pilsäter, om vi\r\när överens om att det är den gruppen och den typen\r\nav marginaleffekter som vi vill åtgärda. Sedan kan vi\r\nsäkert resonera om vilken teknik vi kan hitta för att\r\nlösa problemet.</pre><pre>Anf.  78  LARS BÄCKSTRÖM (v) replik:\r\nFru talman! Finansministern har ju ställt en fråga\r\ntill riksdagspartierna om vilken skattesänkning vi vill\r\nprioritera. Från Vänsterpartiet skall vi svara att vi vill\r\nprioritera kompensation för egenavgifterna. Vi har\r\nhelt samma ståndpunkt som Bosse Ringholm. Det var\r\nväl bra det. Nu har vi enighet mellan två partier att\r\nutgå från.\r\nMen jag måste säga till kammaren att det hade\r\nfunnits en annan metod. Det hade varit att låta bli att\r\ninföra egenavgifterna. Då hade man sluppit kompen-\r\nsationen. Det hade varit enklare. Ännu enklare än att\r\nge kompensation hade varit att låta bli att höja dem.\r\nMen det är väl för enkelt. Men kompensation är vi\r\növerens om.\r\nFinansministern sade att Socialdemokraterna har\r\nett internationellt perspektiv. Det har vi vänsterpar-\r\ntister också. Det är viktigt med internationell samver-\r\nkan inom arbetarrörelsen. Det har jag alltid känt.\r\nMin farfars fackföreningsbok i murarförbundet\r\nvar giltig över hela Europa, från Sverige till Finland\r\ntill Serbien. Vi har alltid varit internationalister. Låt\r\noss vara det.\r\nJag läste en bok häromdagen av en svensk, Rudolf\r\nMeidner, också internationalist. I hans bok finns det\r\nett upprop från ledande ekonomer i Europa: Modigli-\r\nano, Solow, Samuelsson, Tobin. Nobelpristagare kan\r\nvara duktiga ibland - rätt ofta. De säger att vi måste\r\nha en annan finanspolitik i Europa. Vi måste ändra\r\nriktlinjerna för EMU. Den europeiska centralbanken\r\nfår inte ha inflationsbekämpning som första mål. Då\r\nlöser vi inte arbetslöshetsproblemet.\r\nDe säger att med en annan finanspolitik i Europa,\r\nmed en annan inriktning för valutaunionen, kan vi\r\nåter nå den fulla sysselsättningen. Det är oerhört\r\nentusiasmerande för framtiden.\r\nDelar finansministern min och dessa ekonomers\r\nsyn, att detta är möjligt, att det är bra och att detta bör\r\nvi försöka göra på den europeiska nivån?\r\nJust nu är det jobbigare när vi har fått en massa\r\nkonservativa krafter i parlamentet, men visst skall vi\r\nklara det om vi är överens. Är vi det?</pre><pre>Anf.  79  Finansminister BOSSE RING-\r\nHOLM (s) replik:\r\nFru talman! Det var ett positivt besked från Lars\r\nBäckström, att vi har samma uppfattning om att de\r\ngrupper som har drabbats av höjda egenavgifter skall\r\nprioriteras. Det kan vara enkelt att säga att man inte\r\nborde ha höjt egenavgifterna över huvud taget. Men\r\nom man inte vill lösa stora frågor som våra framtida\r\npensioner kan man kosta på sig den typen av uttalan-\r\nde. Om man däremot vill se saken i sitt sammanhang\r\noch lösa frågorna om budgetsanering, pensionerna\r\noch den allmänna ekonomiska politiken måste man\r\nha ett bredare perspektiv.\r\nJag delar uppfattningen att det internationella\r\nperspektivet är oerhört viktigt för våra möjligheter att\r\nfå en god tillväxt i Sverige. Det är därför vi i vårt\r\narbete i Europeiska unionen gör allt för att lyfta fram\r\ntillväxt- och sysselsättningsfrågor. Lars Bäckströms\r\nparti har inte varit det främsta att främja arbetet inom\r\nEuropeiska unionen, med tanke på vänsterns inställ-\r\nning till EU.\r\nJag har haft glädjen att under ett par månaders tid\r\ndelta i intensiva diskussioner inom EU tillsammans\r\nmed mina kolleger, finansministrarna i Europa, om en\r\nsysselsättningspakt. Vi försöker kombinera olika\r\nekonomisk-politiska insatser för att åstadkomma\r\nhögre tillväxt och därmed ökad sysselsättning. Jag ser\r\ninte sysselsättningspakten som ett slutmål eller en\r\nslutgiltig lösning på en rad problem. Jag ser den som\r\nen början till att vi äntligen, inom EU, under ett stort\r\nantal socialdemokratiska finansministrars ledning,\r\nsätter sysselsättningsfrågorna i centrum. Så var det\r\ninte för fem år sedan, innan Sverige kom in i EU. Det\r\när viktigt att vår medverkan i EU kan bidra till att EU\r\nfår det sysselsättningsperspektiv som jag hoppas att\r\nLars Bäckström och jag är helt överens om.</pre><pre>Anf.  80  LARS BÄCKSTRÖM (v) replik:\r\nFru talman! Vi är överens om målet. Men nu är\r\njag konkret. De ekonomer jag talar om föreslår att\r\nman skall ändra instruktionerna för den europeiska\r\ncentralbanken så att dess uppgift inte bara blir infla-\r\ntionsbekämpning. Den skall också ha som uppgift att\r\nstimulera sysselsättningen, i likhet med amerikanska\r\nFederal Reserve. Det är vad ekonomerna säger. Jag\r\nstöder dem. Gör även finansministern det? Vi måste\r\nbörja vara konkreta.\r\nEkonomerna föreslår att man skall satsa på en\r\nsamordnad finanspolitisk expansion i Europas stater,\r\nt.ex. på investeringar i bättre infrastruktur och IT. Det\r\när detta som chefen för Framtidsfabriken, Jonas Bir-\r\ngersson, kräver för att stanna i Sverige - investeringar\r\ni bredbandsteknik. Då är det viktigt att vi inte har ett\r\nbudgettak som stoppar investeringar.\r\nÄr vi överens om den inriktningen har vi möjlig-\r\nhet att klara av den tunga uppgiften att skapa minst\r\n200 000 nya jobb och åter nå full sysselsättning. Vi\r\nkan inte bara tala nedskärningar och budgettak. Vi\r\nmåste också tala om offensiva investeringar för jobb.\r\nHäromdagen hörde jag ett gammalt proggband på\r\nradion: Verkligheten verkar trött och frusen, står på\r\nperrongen och väntar på X 2000. Vilken defensiv\r\ninställning! Men det går att vara offensiv och satsa på\r\nframtidsinvesteringar, som vi gjorde en gång. Här vill\r\njag vara eldare, både i det nationella och det europe-\r\niska perspektivet. Är vi överens om att vi inte får\r\ndriva en så återhållsam budgetpolitik för EMU-\r\nanpassning som hindrar oss att göra offensiva inves-\r\nteringar?\r\nJag önskar finansministern en trevlig midsom-\r\nmarhelg och en god sommar. Läs Rudolf Meidners\r\nbok Manifest för full sysselsättning. Det kanske fi-\r\nnansministern redan har gjort. Läs då om den, och\r\nsvara ja på den utmaning som det manifest för ökad\r\nsysselsättning som nobelpristagarna har gjort i Italien\r\ninnebär. De pekar på att EMU hittills har varit ett\r\nhinder. Det hindret kan undanröjas om vänsterrege-\r\nringar driver på.</pre><pre>Anf.  81  Finansminister BOSSE RING-\r\nHOLM (s) replik:\r\nFru talman! Jag läser alltid Rudolf Meidner med\r\nstort nöje. Han har många intressanta idéer att tillföra\r\ndebatten och har verkligen gjort en stor insats i\r\nsvensk arbetsmarknadspolitik kring sysselsättnings-\r\nfrågor.\r\nNär jag hör Lars Bäckströms citat från perrongen\r\nfår jag snarast ett intryck av att det är en vänsterpar-\r\ntist som står och väntar medan både EU-tåget och\r\nEMU-tåget går förbi i full fart. Lars Bäckström talar\r\nsig varm för EU-politikens och framför allt EMU-\r\npolitikens utformning. Det är en något udda situation.\r\nVänsterpartiet vill ju att Sverige absolut inte skall\r\nmedverka i EU och EMU.\r\nSverige deltar i Europeiska unionens arbete i allra\r\nhögsta grad, även om Sverige inte är medlem i just\r\nEMU. Vi har möjlighet att via sysselsättningspakten\r\noch de allmänna ekonomisk-politiska riktlinjerna få\r\ntill stånd ett ekonomisk-politiskt perspektiv för EU:s\r\n15 länder som kommer att kunna leda till en mycket\r\nbättre sysselsättningspolitik än den vi sett i det för-\r\ngångna. Det är viktigt att vi kan föra in det som vi\r\nfrån svensk sida tycker är viktigt, nämligen våra sys-\r\nselsättningsmål. Vi har uppmanat andra länder i Eu-\r\nropa att sätta upp sysselsättningsmål som det vi har\r\nsatt upp. Vi har ju satt upp målet att 80 % av befolk-\r\nningen skall vara i arbete 2004. Vi har också satt upp\r\nmål om kompetensutveckling, kunskapslyft och ut-\r\nbildning.\r\nLars Bäckström och jag är helt överens om att\r\nsysselsättningspolitiken måste bli en mycket större\r\ndel av EU-politiken i framtiden.</pre><pre>Anf.  82  CARL FREDRIK GRAF (m):\r\nFru talman! Debatten med anledning av finansut-\r\nskottets betänkande har varat i några timmar. Jag\r\nhade hoppats att det skulle kunna bli en skattedebatt\r\nnu, där vi med anledning av propositionen kunde\r\ndiskutera en rad konkreta regeringsförslag. Jag har\r\ninte hoppats på att förslagen skulle vara perfekta i alla\r\ndelar utifrån mina politiska utgångspunkter. Men det\r\när hög tid för regeringen att bekänna färg. Flera tidi-\r\ngare talare har varit inne på det.\r\nI propositionen finns det fyra små lagförslag med\r\nbäring på skattepolitiken. Men vad tycker regeringen\r\ni de stora frågorna? Där blir propositionen svaret\r\nskyldigt. Resten skjuts på framtiden eller begravs i\r\nutredningar. Under tiden vill socialdemokratiska\r\nföreträdare i regel inte ha några offentliga åsikter eller\r\nsvara på frågor om skattepolitiken. Med de förutsätt-\r\nningarna riskerar skatterundan att bli lite torftig.\r\nHoppet är emellertid det sista som överger männi-\r\nskan. Jag ser fram emot debatten med Arne Kjörns-\r\nberg, som naturligtvis kommer att lämna en hel del\r\nklarlägganden.\r\nJag skall försöka använda min tid till att dels ställa\r\nfrågor, dels utveckla några infallsvinklar på skattefrå-\r\ngan utifrån moderat perspektiv.\r\nLåt oss först se på frågan huruvida vi har ett högt\r\nskattetryck eller inte. Fortfarande betalar Sveriges\r\nbefolkning världens högsta skatter. I Tyskland men\r\nframför allt Storbritannien har man lägre skatter. Det\r\nhindrar inte de socialdemokratiska ledarna i dessa\r\nländer från att nu gå ut med ett upprop om att man\r\nvill sänka skatterna ytterligare. Man utgår då från en\r\nnivå som är lägre än den i Sverige. Dessutom har man\r\nen del andra intressanta förslag om arbetsmarknaden.\r\nJag tror mig förstå deras motiv.\r\nHur ser skatteutskottets ordförande på det? I EU-\r\nvalet sade Göran Persson glädjestrålande att han nu\r\nskulle få chansen att samarbeta med elva s-ledda\r\nregeringar, kanske t.o.m. 13 regeringar i EU med\r\nsocialdemokratiskt inslag. Nu går några av de tyngsta\r\nregeringscheferna ut och säger att man skall sänka\r\nskatterna. I Sverige skall statsministerns parti samar-\r\nbeta med skattehöjarpartierna från vänster. Det blir\r\nmotsägelsefullt. I den svenska riksdagen skall man\r\nsamverka med skattehöjarpartier. I EU skall man\r\nsamverka med partier som uppenbarligen vill sänka\r\nskatterna. Hur skall detta gå ihop? Vilken väg kom-\r\nmer socialdemokraterna i Sverige att välja?\r\nLåt mig fortsätta med några ord om inkomstskat-\r\nterna. Problemet för svenskarna är inte endast att de\r\nbetalar världens högsta skatter utan kombinationen av\r\nhöga skatter och olika bidrags- och försäkringssys-\r\ntem. De kan leda till orimliga marginaleffekter.\r\nEtt exempel kan illustrera det. En ensamstående\r\narbetslös med två barn i förskoleåldern har en a-kassa\r\npå 10 400 kr. Om personen får arbete och tjänar\r\n13 000 kr i månaden och barnen går på dagis på hel-\r\ntid, blir nettot minus 250 kr. Det är en ekonomisk\r\nförlust att få ett arbete.\r\nEtt annat exempel kan vara en ensamstående med\r\ntvå barn som ökar sin arbetstid och därmed sin lön\r\nfrån 11 250 kr till 15 000 kr i månaden. En löneök-\r\nning med nästan 4 000 kr ger ett netto på plus 868 kr.\r\nJag skulle kunna lämna en hel rad exempel som\r\nvisar på hur svårt det är i Sverige, många gånger helt\r\nomöjligt, att genom eget arbete påverka sin ekono-\r\nmiska situation. Går man upp i arbetstid är det inte\r\nsäkert att inkomsterna ökar. Nettot kan bli i princip\r\noförändrat eller i värsta fall lägre. Vi kan naturligtvis\r\ninte fortsätta att ha det så.\r\nEtt rimligt krav är, minst sagt, att vi får ett skatte-\r\nsystem där det är möjligt för enskilda och familjer att\r\nsjälvständigt kunna påverka och överblicka sin eko-\r\nnomiska situation.\r\nVi moderater har lagt fram förslag om ett för-\r\nvärvsavdrag för att kompensera löntagarna för höjda\r\negenavgifter. Det leder till lägre skatt för dem med\r\nlägre inkomster. Det är ett steg på vägen mot en eko-\r\nnomi som flyttar beslut från politikernas sammanträ-\r\ndesrum till köksborden.\r\nDet är intressant att notera att finansministern i\r\ndag vid åtminstone ett par tillfällen har sagt sig ha\r\nambitionen att kompensera löntagarna för egenavgif-\r\nter. Då kan vi väl också sälla oss till skaran som vill\r\nställa upp på att göra detta. Vi har föreslagit detta i\r\nflera år. Det är bara att sjösätta det moderata förslaget\r\nom förvärvsavdrag. Det kan riksdagen göra redan i\r\neftermiddag. Det vore tråkigt om vi skulle behöva\r\nvänta ytterligare en sommar, en höst eller vad det nu\r\nkan bli innan riksdagen kan komma till skott.\r\nLägger man därtill våra förslag om höjt grundav-\r\ndrag, nytt grundavdrag för barn och sänkta kommu-\r\nnalskatter genom att staten tar över vissa kostnader,\r\nväxer det fram ett skattesystem med en för landet och\r\nfamiljerna betydligt bättre profil.\r\nRegeringen å sin sida hänvisar ofta till skatte-\r\nsamtalen. Dessa förs i en takt som är så långsam att\r\njag undrar om regeringen verkligen har någon ambi-\r\ntion. Dessutom har statsministern den 1 juni i Göte-\r\nborgs-Posten uttalat att han anser att regeringen själv-\r\nständigt och oberoende av skattesamtalen skall lägga\r\nfram ett socialdemokratiskt förslag senare i sommar.\r\nStatsministern uttalade vidare att han är ganska säker\r\npå att detta kommer att få majoritet i riksdagen, enligt\r\ntidningen. Uttalar man sig så och är statsminister i\r\nSverige, bör man också ha en rimlig uppfattning om\r\nvad det politiska sakinnehållet skall vara i en sådan\r\nuppgörelse. Annars kan man ju inte vara säker på att\r\nfå majoritet för det. Det borde vara en rimlig ut-\r\ngångspunkt.\r\nMen det här leder naturligtvis till förvirring för\r\nutomstående. Är det lönt att tala med socialdemokra-\r\nterna? Eller blir det som med Rosengrengruppen, dvs.\r\natt man först inleder förtroendefulla samtal till toner-\r\nna av pukor och trumpeter, sedan kommer statsmi-\r\nnistern och säger sitt och till slut blir det inga förslag\r\nalls till riksdagen?\r\nJag vill med anledning av statsministerns uttalan-\r\nde ställa följande frågor till Arne Kjörnsberg:\r\nFörs det för närvarande några skattesamtal?\r\nNär har socialdemokraterna tänkt sig att de skall\r\nvara avklarade? Vad är syftet med dessa samtal? Har\r\nsocialdemokraterna någon självständig uppfattning\r\nom målet med skattesamtalen, eller lyssnar man en-\r\ndast på andra för att sedan relatera sina egna förslag\r\ntill övriga partiers förslag? Detta är egentligen väldigt\r\nsjälvklara och banala frågor, men mot bakgrund av\r\nuttalandena de senaste veckorna måste de ändå stäl-\r\nlas.\r\nMot bakgrund av att viktiga socialdemokratiska\r\nregeringar i Europa nu tar steg mot sänkta skatter,\r\nfrån en nivå som är lägre eller betydligt lägre än i\r\nSverige, är det viktigt att regeringen agerar nu. Jag\r\nmenar att det inte räcker med att vi får ned marginal-\r\nskatterna till 50 %. För medborgarnas skull måste\r\nskattetrycket sänkas rejält.\r\nEtt annat viktigt område som rör den personliga\r\nekonomin är fastighetsbeskattningen. Skattesatsen,\r\nomräkningstalen, taxeringsförfarandet, reavinstskat-\r\nten, förmögenhetsskatten - ja, snart sagt alla delar av\r\nfastighetsbeskattningen hänger nu i luften.\r\nMin fråga är om regeringen avser att lägga fram\r\nförslag som varaktigt sänker skattekostnaderna för\r\nboendet.\r\nMitt eget svar är att vi har lagt fram förslag som\r\nbåde sänker fastighetsskattesatsen och samtidigt\r\nkommer till rätta med de värsta avarterna av taxe-\r\nringsförfarandets effekter. Boendebeskattningen\r\nmåste emellertid förändras vidare. Alla människor är\r\nberoende av att kunna bo. Denna självklarhet till trots\r\när det mycket svårt för många att med dagens system\r\nbo kvar i normala fastigheter. Ett system som innebär\r\natt om grannfastigheten byter ägare, så ökar min\r\nboendeskatt är naturligtvis i grunden felaktigt och\r\nmycket märkligt.\r\nNär det gäller reavinstskatten tog det över ett från\r\ndet att vi tog upp frågan i skatteutskottet till dess att\r\nregeringen hörde av sig. Nu kan vi förvänta oss slut-\r\nligt besked och riksdagsbeslut sent i höst, eftersom\r\ndet inte finns något lagförslag i denna proposition.\r\nDet innebär att det kan ske kanske endast några veck-\r\nor innan de gamla övergångsreglerna löper ut. Jag\r\ntycker att det är både otillständigt och nonchalant mot\r\nmedborgarna att regeringen dröjt så länge med ett\r\nbeslut av detta slag. Planeringshorisonten för med-\r\nborgarna när det gäller fastighetsaffärer är naturligtvis\r\nbetydligt längre än några veckor i slutet på december,\r\ninnan övergångsregeln löper ut.\r\nUnder denna vår är det många branscher som hört\r\nav sig till oss politiker med bekymmer. Någon tidiga-\r\nre talare har också varit inne på det. Bryggerinäring-\r\nen, lantbruket, åkerierna, turistnäringen, rederierna är\r\nnågra av de branscher som från olika utgångspunkter\r\npekar på att de håller på att slås ut på grund av att\r\nderas utländska konkurrenter har ett lägre skattetryck.\r\nMan anser sig inte kunna konkurrera på lika villkor.\r\nBesvikelsen bland jordbrukarna var stor när rege-\r\nringen i propositionen endast meddelade att man\r\navser att återkomma. Redan i regeringsförklaringen i\r\noktober framhöll statsministern att jordbruket är en\r\nviktig framtidsnäring. Jag kan inte förstå varför man\r\nnu inte fullföljer detta påstående genom att sänka\r\ndieselskatten, elskatten och skatten på eldningsolja.\r\nMånga bönder har i dag svårt att klara sin ekonomi,\r\nmen framför allt behöver man ju besked om den lång-\r\nsiktiga inriktningen på politiken. Konkurrenskraften\r\nökar inte med besked från regeringen om \"kanske\r\neller senare\".\r\nBryggerinäringen känner liknande vanmakt. Med-\r\nborgarna tycker tydligen att den svenska ölskatten är\r\nför hög, och därför köper man utländskt öl i en ut-\r\nsträckning som är högst avsevärd. Inte minst vi i\r\nsödra Sverige kan  märka av detta.\r\nLåt mig ta några andra områden vad gäller före-\r\ntagsbeskattningen. I propositionsförteckningen, som\r\ndelades till riksdagen tidigare i år, skrevs att den\r\n28 maj skulle en proposition komma om slopade\r\nstoppregler för fåmansföretag. Den har inte kommit\r\ntill riksdagen.\r\nMin fråga är: Kommer det en proposition eller\r\ninte, och varför har den i så fall fördröjts? Från små-\r\nföretagarhåll framhålls detta som en av de viktigaste\r\nåtgärderna som behöver ses över och revideras.\r\nVi moderater har under våren ställt åtskilliga frå-\r\ngor till finansministern. Vi har ställt skriftliga frågor\r\noch ställt interpellationer och har också varit aktiva\r\nunder de muntliga frågestunderna. Det har gällt risk-\r\nkapitalförsörjning, förmögenhetsskatt, fastighetsskatt\r\netc. Finansministern har hela tiden svarat undvikande.\r\nDet vore därför bra om skatteutskottets ordföran-\r\nde nu, dagen före sommaruppehållet, kunde ta tillfäl-\r\nlet i akt att ge besked på en lång rad skattefrågor. Jag\r\ntycker inte att det riktigt håller att i samtliga fall hän-\r\nvisa till skattesamtal eller utredningar. Om utskottets\r\nordförande ger ett tydligt besked på mina fyra frågor\r\nom skattesamtalen, kanske det kan bli lite mer ur-\r\nsäktligt.\r\nKammaren har annars möjlighet att ta ställning till\r\nde moderata förslagen även på företagsbeskattningens\r\nområde. Slopad dubbelbeskattning t.ex., som skall\r\ngöra investeringar i nya jobb attraktivare, slopad\r\nförmögenhetsskatt och rimliga regler för småföreta-\r\ngare är andra förslag som riksdagen redan i dag borde\r\nha bejakat.\r\nJag tycker att det är tid för regeringen att övergå\r\nfrån ord till handling. Finansministern har ju tidigare i\r\ndag tagit upp behovet av minskade marginaleffekter\r\noch nya villkor på arbetsmarknaden, som jag också\r\ntidigare varit inne på i mitt anförande. Det visar ju\r\ntrots allt på en spirande insikt. Det är därför förvå-\r\nnande att så lite har hänt sedan valet.\r\nJag vill uppmana Socialdemokraterna att lägga\r\nfram förslag absolut senast i höstbudgeten, för tiden\r\nhåller nu på att rinna ut för många branscher och för\r\nenskilda människor.\r\nDet behövs lägre skatter i syfte att ge valfrihet åt\r\nmedborgarna och samtidigt ge dem möjlighet att fatta\r\nekonomiskt självständiga och av politiker oberoende\r\nbeslut.</pre><pre>Anf.  83  MARIE ENGSTRÖM (v):\r\nFru talman! Jag skulle vilja börja med att tala lite\r\ngrann om några viktiga hörnpelare i skattepolitiken.\r\nJag tänker sedan övergå till att kommentera och ställa\r\nlite frågor kring de reservationer som finns med an-\r\nledning av finansutskottets betänkande, som i första\r\nhand rör skattepolitiken.\r\nJag tror att det är viktigt när vi skall diskutera\r\nskatterna att slå fast varför vi betalar skatter, vad det\r\när för hörnpelare som vi måste staka ut. Det är då\r\nviktigt att slå vakt om den generella välfärden. Vi\r\nmåste kunna finansiera en välfärd där vi skall kunna\r\nta hand om en växande skara äldre människor i detta\r\nsamhälle. Det är oerhört viktigt.\r\nVi har nu fått larmrapporter, inte minst från Land-\r\nstingsförbundet, om att nästan inte något landsting\r\nkommer att nå en budget i balans. Man ser detta som\r\nen stor fara för att man inte skall kunna ge den vård\r\noch den omsorg som den äldre generationen faktiskt\r\nmåste kunna få. Jag tycker att det är viktigt att slå fast\r\ndetta, inte minst när vi har en kör av oppositionsparti-\r\ner som hela tiden går fram i den här talarstolen och\r\ntalar om skattesänkningar, skattesänkningar och\r\nskattesänkningar.\r\nDet finns en annan viktig del. Det är att kunna sty-\r\nra beteenden med skatter. Då tycker jag att det är\r\nsympatiskt med de skrivningar vi har om miljörelate-\r\nring av skatter och att vi nu skall kunna påbörja, eller\r\ni varje fall fortsätta arbetet med, en grön skatteväx-\r\nling. Det ser vi från Vänsterpartiet som oerhört vik-\r\ntigt. Vi tror, och vi vet, att detta kommer att bli ett\r\narbete som ganska många vill vara med i, för det är\r\nfaktiskt en överlevnadsfråga. Det är en viktig fråga.\r\nVad som kanske diskuteras mest är skatternas le-\r\ngitimitet och det här med att använda skatterna i för-\r\ndelningspolitiken. Vi i Vänsterpartiet tycker att skat-\r\nter i det här avseendet är oerhört viktiga. Vi kan ju\r\ninte räkna med att få acceptans hos medborgarna om\r\nvi inte utformar skatterna på ett sådant sätt att de\r\nkänns rättvisa. Att i det läget prata om skattesänk-\r\nningar för höginkomsttagare tror vi är farligt, t.ex. att\r\nta upp frågan om att ta bort värnskatten.\r\nVi tror också att det är farligt att alltför mycket ut-\r\nforma skatter så att man får intrycket att vi skulle ha\r\nett skattefrälse i det här landet. Jag tänker då på ex-\r\npertskatt. Jag tänker på mångmiljardärer på börsen\r\nsom inte betalar skatt, Stefan Persson m.fl. Det är\r\nsaker som måste ses över, saker som måste rättas till.\r\nVi vill gärna bidra till att rätta till de här problemen.\r\nVi har också hört i den tidigare debatten att man\r\nhar pratat väldigt mycket om låginkomsttagarnas\r\nskattesituation. Från Vänsterpartiets sida tycker vi att\r\nde marginaleffekter som många låginkomsttagare i\r\ndag upplever är väldigt alarmerande. Och det är ju\r\ninte så konstigt att man har hamnat i den situationen\r\nefter det att egenavgifterna infördes. Det är ju trots\r\nallt låginkomsttagarna som nu på 90-talet har fått vara\r\nmed och dra de absolut tyngsta lassen när det gäller\r\natt sanera statens ekonomi. Jag tycker att det är vik-\r\ntigt att vi när vi får utrymme framöver också skall\r\nkunna kompensera låginkomsttagarna för de insatser\r\nde faktiskt har gjort för det här landets ekonomi.\r\nDet är också viktigt att alla ni partier som nu sitter\r\ni den s.k. genomförandegruppen kommer till skott i\r\nde här frågorna. Det är faktiskt så att den s.k. avgift-\r\nsväxlingen inte är klar än. Det är faktiskt så att man i\r\ndag inte finansierar det nya pensionssystemet fullt ut\r\npå ett sådant sätt som man har sagt att man skall göra\r\nenligt den överenskommelse som vi träffade och det\r\nbeslut som vi fattade här i riksdagen för ganska precis\r\nett år sedan. Och det är inte bara den frågan som\r\nåterstår. Det är många andra frågor som också återstår\r\nnär det gäller pensionerna.\r\nFrån Vänsterpartiets sida tycker vi att det är vik-\r\ntigt att vi får ordning på de sneda marginaleffekter\r\nsom vi tycker har blivit en fattigdomsfälla i dag för\r\nmånga människor. Men vi måste gå varligt fram. Vi\r\nfår inte dra undan för stora skatteinkomster från sta-\r\nten. Det är väldigt viktigt att kunna upprätthålla en\r\ngod nivå på den generella välfärden.\r\nDet finns en annan sida här som också förs fram\r\nfrån oppositionen. Det är att man vill byta ut den\r\ngenerella välfärden mot grundtrygghet, privata för-\r\nsäkringar. Vi har, tyvärr måste jag säga, kommit\r\nganska långt. Vi kan se det t.ex. på floran av privata\r\nsjukförsäkringar som hela tiden ökar. Från Vänster-\r\npartiets sida tycker vi att det är lite alarmerande att\r\ndet går den vägen. Och när man hör på debatten som\r\nfinansutskottet har är det hela tiden tankegångar som\r\nkommer igen hos väldigt många partier. Jag tycker att\r\ndet är en farlig väg. Det här är en starkt ideologisk\r\nfråga, och jag tycker att det är viktigt att vi markerar\r\nvar vi står i de här frågorna.\r\nJag har, fru talman, tittat på de reservationer som\r\nfinns från de borgerliga partierna i finansutskottets\r\nbetänkande. Sammanfattningsvis skulle man kunna\r\nsäga att det i dem står att sänker vi skatterna blir\r\nallting bra. Men för att läsa dem lite mer grundligt\r\nfinns det vissa frågor som de flesta partier återkom-\r\nmer till. Det är t.ex. att ta bort värnskatten. Jag ser att\r\nModeraterna t.ex. säger att det är ett sätt att beskatta\r\nkompetens att ta ut värnskatt.\r\nI min värld vet jag inte riktigt om hög lön hela ti-\r\nden är lika med kompetens. Jag tycker att det finns\r\noerhört många kompetenta människor i det här landet,\r\nt.ex. sjuksköterskor, som har en alltför låg lön och\r\nsom inte alls kommer upp i sådana inkomster att de\r\nblir föremål för värnskatt. Jag vill bara markera det.\r\nDäremot tycker jag att man kan beskatta höga in-\r\nkomster som sådana. Jag tycker att det är mer solida-\r\nriskt.\r\nVäldigt många återkommer också till att det skall\r\nbli lättare att få F-skattsedel. Det var ju så att vi för\r\nnågot år sedan lättade på reglerna för dem som vill\r\nstarta företag. Det har blivit lättare att få F-skattsedel.\r\nDen här debatten har ju återkommit i kammaren. För\r\nförra året har jag sett en siffra på att av de 74 000 F-\r\nskattsedlar som söktes var det bara knappt 1 % som\r\ninte beviljades. Det gällde ca 600 av dem som an-\r\nsökte om detta. Ni skriver ju själva i era reservationer\r\natt man skall ge F-skattsedel till alla som vill. Men\r\nsedan finns det alltid ett \"men\". Det finns alltid de\r\nsom av olika orsaker inte kan få den här F-\r\nskattsedeln. Då måste det väl ändå vara så här?\r\nSedan återkommer flera av er till skattesubventio-\r\nnering av hushållstjänster. Jag har läst i reservatio-\r\nnerna och hittat en gemensam reservation där ni skri-\r\nver att detta skall ge 50 000-100 000 nya jobb. Ni är\r\nflera företrädare som skall upp efter mig, och jag\r\nskulle vilja fråga: Tror ni verkligen att vi kommer att\r\nfå 50 000-100 000 nya jobb i Sverige om vi skatte-\r\nsubventionerar hushållstjänster?\r\nJag läste en artikel i SAF-tidningen av nationale-\r\nkonomen Magnus Henriksen där han starkt ifrågasatte\r\ndet här systemet med riktade bidrag respektive rikta-\r\nde skattesänkningar till en väldigt smal sektor. Han\r\ntrodde t.ex. inte på detta. Skall man prata om service-\r\nsektorn skall man väl prata om den i lite vidare me-\r\nning? Man skall inte avgränsa så snävt som ni, som\r\njag ser det, gör med ett oerhört krångligt och kompli-\r\ncerat system för de här skatteavdragen. Vi pratar ju\r\nhela tiden om vilken arbetsbelastning vi lägger på\r\nvåra skattemyndigheter. Det här verkar ju inte under-\r\nlätta deras arbete på något sätt.\r\nTill sist, fru talman, tittade jag på Moderaternas\r\nreservation. Alla ni partier beskriver väldigt omfat-\r\ntande skattesänkningar. Har man läst ett tag hittar\r\nman också vad detta betyder i pengar. För Modera-\r\nternas del handlar det om 35 miljarder år 2000, 65\r\nmiljarder år 2001 och 89 miljarder år 2002. Det läser\r\njag på s. 238 i betänkandet. Då är det alltid intressant\r\natt se vad det är för neddragningar man skall göra.\r\nMan kan ju förmodligen inte hänvisa allting till någon\r\ntyp av dynamisk effekt.\r\nDå handlar det om sjukförsäkringen. Man vill\r\nsänka ersättningsnivån. Man vill införa ytterligare en\r\nkarensdag - den minskade kostnaden tillfaller väl i så\r\nfall i första hand företaget i fråga och inte staten?\r\nMan vill minska företagsstöden, skriver man. Då\r\ntänker jag genast på mitt hemlän Värmland. Lokalise-\r\nringsstöd och transportbidrag är två stöd som jag\r\nfaktiskt vet att de mindre företagen i norra Värmland\r\nväldigt gärna vill ha. De blev väldigt frågande här-\r\nomåret när diskussionerna gick höga om att dra in\r\ntransportstödet. Vad är det för stöd Moderaterna vill\r\nta bort?\r\nDet som kanske förvånar mig mest när jag läser\r\nreservationen är att jag hittar utgiftshöjningar. Man\r\nvill satsa mer på rättsväsendet och ytterligare medel\r\ntill forskning vid de nya universiteten. Det är jättebra\r\nförslag, tycker jag. Men det behövs ju pengar till det.\r\nMan skall också satsa mer på kommunsektorn. Man\r\nskall också finansiera tänkta skattesänkningar ute i\r\nkommunerna. Det skall pengarna också räcka till.\r\nDet handlar alltså inte bara om besparingar, utan\r\ndet är ytterligare satsningar som Moderaterna tänker\r\ngöra. Hur går denna ekvation ihop?</pre><pre>Anf.  84  CARL FREDRIK GRAF (m) re-\r\nplik:\r\nFru talman! Jag skall göra några anmärkningar,\r\neller kommentarer, till det som Marie Engström sade\r\noch som även finansministern tidigare var inne på.\r\nDet finns anledning att här göra klart följande. De\r\nmoderata skattesänkningarna år 2000 är 35 miljarder.\r\nDet var mycket riktigt refererat av Marie Engström.\r\nAv detta ligger ungefär 5 miljarder på företagande\r\noch 30 miljarder på inkomstbeskattning för individer,\r\noch därav ligger ungefär 18 miljarder på förvärvsav-\r\ndrag för dem som har inkomster upp till 7,5 basbe-\r\nlopp. Kan det efter detta klargörande råda någon som\r\nhelst tveksamhet vari prioriteringen ligger när det\r\ngäller de moderata skattesänkningarna? Den absolut\r\nstörsta delen gäller de människor som har lägre in-\r\nkomster. Det visar ju faktiskt tabellerna mycket tyd-\r\nligt.\r\nJag har ytterligare en kommentar. Marie Engström\r\nsade att våra förslag när det gäller servicesektorn inte\r\nförenklar för skattemyndigheterna. Det kanske inte\r\nheller riktigt är syftet, utan syftet är att det skall för-\r\nenkla för medborgarna och göra det möjligt för sam-\r\nhället att fungera på ett bättre sätt och skapa nya ar-\r\nbetstillfällen. Det är huvudsyftet med dessa förslag.\r\nJag kan dela Marie Engströms uppfattning att man\r\nborde gå vidare till fler sektorer. Så är det definitivt.\r\nMen det förslag som nu föreligger är ett första steg.\r\nSedan måste man bredda detta, så att servicenäringen\r\nfår en chans att fungera på ett bra sätt i Sverige.</pre><pre>Anf.  85  MARIE ENGSTRÖM (v) replik:\r\nFru talman! Jag tror inte att min tid tillät att jag\r\nläste upp alla satsningar som Moderaterna gör i sin\r\nreservation. Jag tog upp några bara för att ge några\r\nexempel. Jag ställde då frågan till Carl Fredrik Graf:\r\nVar någonstans skall ni göra de stora besparingarna?\r\nNi gör väldigt stora skattesänkningar, och ni anger ett\r\npar områden där ni skall göra besparingar. Det gäller\r\näven arbetslöshetsförsäkringen, vilket jag inte sade\r\nförut. Men det gäller framför allt inom sjukförsäk-\r\nringsområdet, där det faktiskt är företagen som gör en\r\ndel besparingar och inte staten. Det tycker jag är\r\nmycket viktigt.\r\nSedan frågade jag också Carl Fredrik Graf om\r\nModeraterna verkligen tror att dessa skattesubventio-\r\nnerade hushållstjänsterna skall ge 50 000-100 000\r\nnya jobb. Man kan ju se vad som har skett i Danmark,\r\ndär man nu har utvärderat ett liknande system. Det\r\ngav mycket färre jobb.</pre><pre>Anf.  86  CARL FREDRIK GRAF (m) re-\r\nplik:\r\nFru talman! Jag är mycket glad över att Marie\r\nEngström utvidgade denna skattedebatt till att omfatta\r\ndet som egentligen borde ha tagits upp tidigare i dag\r\nom hela finanspolitiken. Hon pekade på att vi vill\r\nvidta offensiva åtgärder, förbättra rättstryggheten och\r\nöka stödet till handikappade. Hon sade ingenting om\r\natt återställa änkepensionerna, och det kan jag förstå,\r\neftersom Marie Engströms parti hade lovat änkorna\r\ndetta men sedan hoppade av det när man närmade sig\r\nmaktens köttgrytor och började göra upp med rege-\r\nringen. Min motfråga till Marie Engström blir: Hur\r\nblir det med Vänsterpartiets besked till änkorna?\r\nKommer de att få någon kompensation, eller har man\r\nhoppat av tåget för gott?\r\nNär det sedan gäller finansieringen har jag vår\r\nmotion här. På s. 72 framgår det precis vilka föränd-\r\nringar som vi gör på de olika utgiftsområdena. Det\r\nhandlar t.ex. om lägre partistöd, och det handlar, som\r\nMarie Engström mycket riktigt påpekade, om föränd-\r\nringar också på socialförsäkringsområdet. Det är\r\ningenting som vi hymlar med. Men, för att plocka ut\r\nen fråga, Marie Engström: Hur blir det med ersätt-\r\nningen till änkorna? Ställer ni upp på det, eller sviker\r\nni dem en gång till nu?</pre><pre>Anf.  87  MARIE ENGSTRÖM (v) replik:\r\nFru talman! Änkornas situation är någonting som\r\nvi i Vänsterpartiet tar upp återkommande i våra bud-\r\ngetförhandlingar. Det är svaret på den frågan.\r\nAnledningen till att jag tog upp och läste ur Mo-\r\nderaternas reservation var att jag på det sättet ville\r\nåskådliggöra hur lätt det är att hela tiden tala om stora\r\nskattesänkningar och om hur bra allting skall bli. Men\r\nvad besvärligt det blir för Carl Fredrik Graf när han\r\nnogsamt och detaljerat skall förklara för mig var man\r\nskall göra dessa besparingar.</pre><pre>Anf.  88  HOLGER GUSTAFSSON (kd):\r\nFru talman! Så har riksdagens ledamöter åter getts\r\nmöjligheten att debattera ingenting, dvs. regeringens\r\nförslag till förändrad skattepolitik som inte innehåller\r\nnågon substans.\r\nI propositionen säger regeringen \"- - - att Sverige\r\nkan tillåta sig såväl utgiftsökningar som skattesänk-\r\nningar under perioden 2001 och framåt, förutsatt att\r\nde håller sig inom de ramar som kravet på överskott i\r\nde offentliga finanserna, utgiftstaken, konjunkturläget\r\noch den ekonomiska tillväxten medger.\"\r\nMen så kommer man inte med några färdiga för-\r\nslag till skattesänkningar.\r\nI propositionen påminner regeringen om att man\r\nhar inbjudit samtliga partier till överläggningar för en\r\nvaraktig skattereform. Av dessa överläggningar har\r\nännu inte någonting utkommit.\r\nFru talman! Jag har varit ute i en intensiv EU-\r\nvalkampanj där jag har träffat företrädare för lands-\r\nbygdsutveckling, jordbruksnäringen, näringslivet och\r\nsmåföretagarna - många människor som berörs av de\r\nekonomiska frågorna. Vi har diskuterat Sveriges\r\nekonomiska relationer till EU och omvärlden i övrigt\r\noch vad som krävs för att utveckla svensk ekonomisk\r\ntillväxt och sysselsättning. Men väldigt ofta kan jag\r\nkonstatera att våra största problem är våra egna skat-\r\nteproblem. Det är ju detta som det fastnar på när det\r\ngäller relationerna till utlandet - Sveriges skattetryck\r\npå ca 52 % i konkurrens med exportländerna. Många\r\nav dem har ett skattetryck på 35-40 %.\r\nHär i riksdagens kammare väntar vi förgäves på\r\nregeringens förslag till sänkta skatter för att trygga\r\nlandets ekonomiska utveckling, men vi ser ingenting.\r\nFru talman! Det sägs också att regeringens mål är\r\n\"att med början under mandatperioden genomföra\r\ninkomstskattesänkningar för alla med tyngdpunkt på\r\nlåg- och medelinkomsttagare. Skattesänkningarna bör\r\nutformas så att marginaleffekterna minskas och ar-\r\nbetskraftsdeltagande och utbildning uppmuntras. På\r\nså sätt kan en långsiktig förstärkning av Sveriges\r\ninternationella konkurrenskraft åstadkommas, vilket\r\när viktigt för att stärka välfärden.\"\r\nDetta är ju alldeles riktigt. Det är ju ett bra kon-\r\nstaterande. Det är helt korrekt. Men så undrar man\r\nvilka förslag som finns när det gäller dessa angelägna\r\nskattesänkningar. Ja, regeringen står fullständigt\r\ntomhänt och har gjort det under hela vintern och\r\nvåren. Och detta är för närvarande riksdagens och\r\ndärmed svenska folkets allra största problem.\r\nSå skriver man på ett annat ställe att stabilitet i\r\nskattesystemet är viktigt och att det är ett motiv till\r\nskatteöverläggningarna. Men det lilla man åstad-\r\nkommer är några bedömningar och överväganden om\r\nvad som kan komma att bli aktuellt så småningom.\r\nFör det första: Man bedömer att det finns ekono-\r\nmiskt utrymme att medge en tillfällig skattelättnad för\r\nlåg- och medelinkomsttagare även under år 2000 -\r\nmen inget konkret förslag. Det var en bedömning.\r\nFör det andra: Återköp av aktier skall kunna ge-\r\nnomföras inom vissa företag - men inget konkret\r\nförslag.\r\nFör det tredje: Kupongskatten på näringsbetingade\r\naktier skall slopas - men fortfarande inga förslag.\r\nAtt särskilda skatteregler skall införas även i Sve-\r\nrige för efterfrågade nyckelpersoner är också en idé -\r\nmen inga förslag.\r\nVidare handlar det om att stoppreglerna för få-\r\nmansföretag skall slopas i betydande utsträckning -\r\nmen inga förslag.\r\nSmåföretagsdelegationens ytterligare förslag\r\nnämner man men inget av dem är aktualiserat. Det\r\nligger på is.\r\nFör det sjunde: Man överväger att ge jordbruket\r\nmotsvarande regler inom energiskattesystemet som\r\ngäller för tillverkningsindustrin - ett övervägande\r\nmen inga förslag.\r\nFru talman! Det riksdagen i sitt arbete möter är en\r\nhelt handlingsförlamad regering. Det finns gott om\r\nmotionsförslag till denna kammare för att kunna\r\nskapa majoriteter för nyttiga skattesänkningsförslag\r\nsom ger en ökad ekonomisk tillväxt och mindre ar-\r\nbetslöshet i Sverige.\r\nUppenbarligen är det stora hindret för en bättre\r\nskattepolitik relationen mellan regeringen och dess\r\nrödgröna stödpartier. Regeringen måste också i skat-\r\ntepolitiken frigöra sig från dessa bromsklossar och\r\nsöka andra allianser för en bra skattepolitik.\r\nFru talman! Kristdemokraterna har en hel meny\r\nmed bra skattesänkningsförslag:\r\n1.      höjt grundavdrag till 17 100 kr år 2000,\r\n2.      slopad värnskatt,\r\n3.      höjd avdragsrätt för pensionssparande,\r\n4.      individuella utbildningskonton,\r\n5.      sänkt gräns för reseavdrag från 7 000 kr till\r\n6 000 kr,\r\n6.      sänkt fastighetsskatt till 1,4 %,\r\n7.      avdragsrätt för styrkta barnomsorgskostnader,\r\n8.      sänkta arbetsgivaravgifter för små och medelstora\r\nföretag,\r\n9.      skattereduktion inom tjänstesektorn för hushåll-\r\nsnära tjänster,\r\n10.     skattebefriande royaltyinkomster på patenterade\r\nuppfinningar,\r\n11.     yrkesfiskaravdrag,\r\n12.     riskkapitalavdrag upp till 100 000 kr,\r\n13.     avskaffad dubbelbeskattning på utdelning,\r\n14.     avveckling av förmögenhetsskatten i två steg,\r\n15.     avskaffad särskild löneskatt på vinstandelar,\r\n16.     reducerad moms på barnböcker,\r\n17.     skattesänkningar för fordon i åkeri- och trans-\r\nportsektorn och\r\n18.     avvecklad skatteryggsäck för svenskt jordbruk.</pre><pre>Sammanlagt gäller det skattesänkningar på i stor-\r\nleksordningen 21 miljarder för år 2001, 33 miljarder\r\nför år 2001 och 36 miljarder för år 2002.\r\nDet är inte vår avsikt att regeringen skall ställa\r\nupp på allt detta men det är en fin meny att börja titta\r\npå och som man kan börja diskutera. Det finns många\r\nandra sådana här menyer i denna kammare där vi kan\r\nhitta möjligheter att komma fram på skattesänknings-\r\nsidan. Det fattas inte förslag. Däremot fattas det en\r\nregering som kan lägga fram förslag och som kan\r\nhitta en majoritet i denna kammare för att åstadkom-\r\nma något för svenska folket. I propositionen talar\r\nman ju om själv hur nödvändigt det är. Man har alltså\r\ninsikten men man kan inte åstadkomma någonting.\r\nFru talman! Om regeringen vill förverkliga denna\r\ninsikt, som deklareras i den egna propositionen, så är\r\ndet bara att läsa texten. I fråga om nödvändigheten av\r\nkloka skattesänkningar kan vi kristdemokrater, som\r\nsagt, erbjuda en hel meny till bra skattesänkningsför-\r\nslag som regeringen kan använda för att komma till-\r\nbaka till kammaren med förslag till beslut. Jag kan\r\nlova att vi inte kommer att rösta mot våra förslag och\r\när alldeles övertygad om att övriga partier kan lova\r\ndetsamma. Tack!</pre><pre>Anf.  89  MARIE ENGSTRÖM (v) replik:\r\nFru talman! Min fråga till Holger Gustafsson blir\r\nkanske lite grann av samma art som den som var uppe\r\ni replikskiftet med Carl Fredrik Graf.\r\nVi kunde nyss höra Holger Gustafsson rabbla upp\r\nskattesänkningsförslag. Det var väl 17, 18 eller 19\r\nförslag. Kanske har han ytterligare förslag i bakfick-\r\nan. Det lät så.\r\nJag läser även er reservation i finansutskottets\r\nbetänkande. Det handlar om hur ni kristdemokrater\r\nskall finansiera era skattesänkningsförslag. Ni skriver\r\natt ni skall göra betydande besparingar inom sjukför-\r\nsäkringen. En del av de betydande besparingarna är\r\nden andra karensdagen. Jag tror att Holger Gustafsson\r\nockså förstår att de pengarna inte skulle komma stats-\r\nkassan till del, utan de kommer företaget i fråga till\r\ndel.\r\nVad innebär detta, Holger Gustafsson? Innebär\r\ndet att ni skall göra ytterligare försämringar i sjukför-\r\nsäkringen? Skall nivåerna sänkas, eller handlar det\r\nom någonting annat?\r\nVidare vill jag upprepa den fråga som jag förut\r\nställde från talarstolen: Tror Holger Gustafsson att\r\nskattesubventionerade hushållstjänster i Sverige på\r\nsikt kommer att ge 50 000-100 000 nya jobb, som ni\r\nju skriver i era reservationer?</pre><pre>Anf.  90  HOLGER GUSTAFSSON (kd) re-\r\nplik:\r\nFru talman! Det var 18 förslag. Kanske kan jag\r\nprestera fler om det skulle behövas.\r\nNär det gäller karensdagen avser vi självfallet att\r\npengar skall gå tillbaka till statskassan. Vi är inte\r\nklara med exakt hur konstruktionen tekniskt skall\r\nlösas men vi tror att departementet så småningom kan\r\nhjälpa till med det. Det är i alla fall själva grundidén i\r\ndet hela. Departementet har tidigare visat att man kan\r\nklara av sådant.\r\nNär det gäller tjänstesektorn är det inte vår upp-\r\nfattning att det handlar om en subventionering av\r\nskatter. Vår utgångspunkt är inte att allting måste\r\nvara beskattat och att det om man sänker en skatt är\r\nen subvention. Vi tror på de 50 000 nya jobben.\r\nSkulle det vara 40 000 nya jobb så är det inte dåligt,\r\noch skulle det vara 30 000 nya jobb så är det också\r\nbra. Dessutom bidrar vi kanske till att den svarta\r\nsektorn i landet minskas. I så fall tycker vi att det här\r\när ännu bättre.</pre><pre>Anf.  91  MARIE ENGSTRÖM (v) replik:\r\nFru talman! Holger Gustafsson tror att pengar\r\nskall återföras till statskassan men det var faktiskt ett\r\nnågot svajande svar. Jag tror mig veta att man skall\r\nha lite mer på fötterna när man skriver sina reserva-\r\ntioner än att just tro att departementet skall fixa det\r\nhela. Även om man kan tro Finansdepartementet om\r\nmycket skall man kanske inte tro på det sättet. San-\r\nningen att säga handlar det i stället kanske om att höja\r\narbetsgivaravgifterna för företagen för att i någon\r\nmening få in de här pengarna. Där skulle Holger\r\nGustafsson kanske kunna ge ett svar.\r\nDet framgår av er reservation att ni kristdemo-\r\nkrater skall sänka skatterna men ni skall också tillföra\r\nkommunerna ytterligare resurser; det skriver ni ju.\r\nDessutom skall ni tillföra pengar i assistansersätt-\r\nningen och pengar i tandvårdsförsäkringen. Vidare\r\ngäller det inkomstprövningen av änkepensioner osv.\r\nInte nog med att vi skall finansiera skattesänkningar.\r\nVi skall också finansiera utgiftsökningar som ni fak-\r\ntiskt staplar på varandra här. Det vore nog bra om vi\r\nkunde få ett svar från Holger Gustafsson på frågan\r\nom hur detta skall gå till. Eller tror Holger Gustafsson\r\nockså i det här fallet att det löser sig?</pre><pre>Anf.  92  HOLGER GUSTAFSSON (kd) re-\r\nplik:\r\nFru talman! Det är inte så att man sänker skatten\r\noch har en motsvarande utgiftsreduktion exempelvis.\r\nVi har en helt annan filosofi.\r\nSveriges stora bekymmer i dag är det höga skat-\r\ntetrycket - ett skattetryck som försätter oss i en svår\r\nkonkurrenssituation gentemot omvärlden och som\r\nhindrar oss att få den export till marknader som vi\r\neljest skulle få. Det skapar arbetslöshet i Sverige och\r\nen stor kostnad i statsbudgeten. Det rör sig om i stor-\r\nleksordningen 100 miljarder kronor.\r\nDen onda cirkel vad gäller de höga skatter som\r\nläggs på överallt i produktionen vill vi försöka ändra i\r\nsmå, försiktiga steg så att vi genom strategiska skatte-\r\nsänkningar kan vända på cirkeln; detta för att få lägre\r\nkostnader för vår produktion och vår export och för\r\natt få fler i arbete och fler som betalar skatt på lägre\r\nnivåer. Då får vi ett samhälle som fungerar. Det är\r\nden vägen som vi vill börja beträda. Då får man inte\r\nstirra sig blind på bara budgetposter. Man måste fak-\r\ntiskt tro på den filosofin.</pre><pre>Anf.  93  MATZ HAMMARSTRÖM (mp) re-\r\nplik:\r\nFru talman! Det var intressant att få ta del av Hol-\r\nger Gustafssons skattesänkningsönskelista. Det var 21\r\nmiljarder i skattesänkningar redan första året, 33\r\nmiljarder andra året och 36 miljarder tredje året. Pro-\r\nblemet är, som alltid, hur detta skall finansieras. Nu\r\ntycks Holger Gustafsson vifta bort detta med att det\r\ngäller att ha rätt inställning så ordnar sig det hela. Det\r\när intressant med en sådan trosvisshet.\r\nProblemet är alltså finansieringen. Det enda vi\r\negentligen har hört om finansieringen är karensdagen,\r\noch den ger i bästa fall 200 miljoner. Det är en knapp\r\nhundradel av den inkomstminskning som dessa skat-\r\ntesänkningar skulle innebära. Jag skulle vilja ha en\r\nredovisning av ytterligare besparingar för att vi skall\r\nha råd med de här skattesänkningarna.</pre><pre>Anf.  94  HOLGER GUSTAFSSON (kd) re-\r\nplik:\r\nFru talman! Jag har redogjort för vår syn när det\r\ngäller skattepolitiken och vikten av att förändra det\r\nskattesamhälle som vi har. Vill man se ytterligare en\r\nlång rad finansieringsförslag får man läsa vår skatte-\r\nmotion. De är så många att jag inte kan stå här och\r\nräkna upp dem - det skulle vara helt ogörligt.\r\nVåra skattesänkningar är helt finansierade. Vi har\r\nockså ett utrymme för att betala av på statsskulden.\r\nVi har inga problem i det sammanhanget.</pre><pre>Anf.  95  MATZ HAMMARSTRÖM (mp) re-\r\nplik:\r\nFru talman! Holger Gustafsson har samma pro-\r\nblem som Mats Odell hade tidigare i dag att redovisa\r\nhur det här skall gå ihop. Det är kardinalproblemet\r\nmed de borgerliga budgetarna att de inte hänger ihop\r\nekonomiskt.\r\nNu hänvisar Holger Gustafsson till sin syn, men\r\ndet räcker inte att ha en syn för att få en statsbudget\r\natt gå ihop. Det är väl det som är den avgörande skill-\r\nnaden mellan den rödgröna majoriteten och den bor-\r\ngerliga oppositionen, att vi tar ett statsfinansiellt an-\r\nsvar för vår politik.</pre><pre>Anf.  96  HOLGER GUSTAFSSON (kd) re-\r\nplik:\r\nFru talman! Vi har inte vid något tillfälle lagt nå-\r\ngot förslag utan att det har varit finansierat till sista\r\nkronan. Man kan lita på att det är på det sättet. Att vi\r\nsedan har en övertygelse om att skattetrycket i Sveri-\r\nge är ett stort bekymmer som vi måste ändra på är ett\r\nlogiskt tänkande, som jag hoppas att flera här i kam-\r\nmaren skulle kunna omfatta. Då skulle vi gemensamt\r\nkunna diskutera en framtid som är bättre.\r\nJag kan förstå av de två sista frågorna som har ta-\r\ngits upp här att det är bekymmersamt för regeringen.\r\nJag kan se i den propositionstext som regeringen\r\nskriver, som jag själv har citerat ur, att regeringen\r\ninser detta bättre än dess stödpartier, som inte har\r\nnågon förståelse för skatteproblematiken. Därför har\r\nvi också en död hand över svensk skattepolitik i dag.\r\nDet bekräftar vad jag har sagt i mitt anförande om att\r\nregeringen bör se sig om efter andra samarbetspartner\r\noch allianser i det här sammanhanget.</pre><pre>Anf.  97  ROLF KENNERYD (c):\r\nFru talman! Regeringen och regeringsunderlaget\r\nhar - av allt att döma till stor del beroende på interna\r\nspänningar - hamnat i en situation som kännetecknas\r\nav prat, prat, beslutsvånda och mera prat, prat. Det\r\ngäller framför allt inom närings- och skattepolitiken.\r\nDe enda konkreta skatteförslag man har kunnat\r\nsamla sig till i vårpropositionen är förlängningar av\r\nredan gällande tillfälliga förslag. Därutöver anger\r\nregeringen ett antal inriktningar utan konkretisering\r\noch hänvisar till pågående skattesamtal.\r\nDärmed bidrar regeringen och dess samarbetspar-\r\ntier ytterligare och återigen till den osäkerhet på\r\nskatteområdet som rått under lång tid. Det signalsys-\r\ntem som regeringen under det senaste året tillämpat\r\npå skatteområdet kan knappast beskrivas på annat sätt\r\nän som förvirrande.\r\nFöre valet i höstas gav regeringspartiet besked att\r\nnågot utrymme för skattesänkningar inte fanns i sikte.\r\nEfter valet ändrades beskedet till att det finns ett\r\nsådant utrymme för skattesänkningar. Så startade\r\nskattesamtalen i december, och på nyåret var beske-\r\ndet från finansministern att det finns ett skattesänk-\r\nningsutrymme - men inte nu, och det är osäkert när\r\nett sådant utrymme kan förväntas uppstå.\r\nTala om olika och förvirrande besked under\r\nmycket begränsad tid! Lägg därtill att under hela den\r\nhär tidsperioden försågs vi med olika besked på skat-\r\nteområdet från olika företrädare för regeringen.\r\nSå får man inte hantera enskilda individer, som\r\nför planering av sin egen och andras framtid är bero-\r\nende av något så när klara besked och signaler.\r\nÄven genomförandet av de nu halvårsgamla\r\nskattesamtalen har präglats av valhänthet och beslut-\r\nsvånda. Det finns ingen tidsplan, ingen struktur, ingen\r\ninriktning på arbetet. Jag har vid varje tillfälle då vi\r\nvarit samlade till skattesamtal under detta år påtalat\r\ndenna fundamentala brist på effektivitet och framåt-\r\nsyftning av arbetet.\r\nHär förtjänar regeringen stark kritik för sitt sätt -\r\neller snarare brist på sätt - att driva samtalen framåt.\r\nNu har den nye finansministern beslutat överge\r\nseminarieformen för överläggningar och i stället föra\r\növerläggningarna med varje parti för sig. Det kan\r\nvara en väg till effektivisering och att öka tempot,\r\nmen det förutsätter att man inte enbart byter metod\r\nför samtalen. Det förutsätter också, och framför allt,\r\natt man från regeringens sida bemödar sig om att\r\nsystematiskt och målmedvetet driva frågan framåt\r\nunder samtidig öppenhet för synpunkter från övriga\r\npartier.\r\nFru talman! Vi kommer att från Centerpartiets si-\r\nda konstruktivt medverka i dessa överläggningar med\r\nsikte på ett brett skattepaket med brett stöd i denna\r\nkammare. De frågor vi kommer att driva i dessa\r\növerläggningar tar framför allt sikte på att sänka\r\nskattetrycket och att förbättra förutsättningarna för en\r\nstabil och långsiktig tillväxt och en förbättrad miljö.\r\nDessutom skall skattesänkningarna ges en förbättrad\r\nfördelningspolitisk profil. De skall ske under en\r\nmycket viktig restriktion, nämligen den att samhälls-\r\nekonomin skall fortsatt vara i balans, att överskotts-\r\nmålet om 2 % skall ligga fast och att dessa överskott\r\nskall användas för amortering på statsskulden.\r\nDe i närtid mest angelägna åtgärderna för oss är\r\natt sänka inkomstskatterna för låg- och medelin-\r\nkomsttagare och att sänka arbetsgivaravgifterna fram-\r\nför allt för småföretagen. Båda dessa åtgärder är i hög\r\ngrad tillväxtbefrämjande. Sänkta inkomstskatter ökar\r\nköpkraften och därmed omsättning och sysselsättning\r\ni samhället. Sänkta arbetsgivaravgifter minskar kost-\r\nnaderna framför allt för de företag som, generellt sett,\r\nhar störst växtkraft och därmed växande arbetskrafts-\r\nbehov.\r\nVi kommer att driva frågan om en successiv av-\r\nveckling av förmögenhetsskatten. Den har i dag spe-\r\nlat ut sin roll som fördelningspolitiskt instrument och\r\nhar i dag närmast motsatt effekt. Mycket stora förmö-\r\ngenheter undgår helt beskattning, medan mycket\r\nmåttliga förmögenheter i t.ex. en villa eller banktill-\r\ngodohavande förmögenhetsbeskattas. Det första ste-\r\nget bör vara att avskaffa sambeskattningen av förmö-\r\ngenheter. Det är en kvarleva från en förgången tid\r\nsom borde varit utmönstrad för länge sedan.\r\nUtöver sänkningen av arbetsgivaravgifterna bör\r\nbeskattningen av de små företagen och av dem som\r\ndriver företagen underlättas. De diskriminerande\r\nregler som går under beteckningen fåmansföretags-\r\nreglerna måste i allt väsentligt rensas bort.\r\nSärskilt utsatta småföretagarbranscher när det\r\ngäller konkurrensen med kolleger i andra länder är\r\nt.ex. åkerinäringen, jordbruket och yrkesfisket. Det är\r\nnu hög tid att leva upp till de löften och de förvänt-\r\nningar som dessa löften lett till genom att lägga fram\r\nkonkreta förslag som också kan leda till konkreta\r\nbeslut.\r\nÄr det inte generande, Arne Kjörnsberg, att gång\r\nefter annan ge småföretagare i olika branscher löften\r\nom förbättringar som sedan inte infrias i form av\r\nkonkreta åtgärder? Ta jordbruket som ett exempel!\r\nDär har sedan lång tid tillbaka funnits utredningsför-\r\nlag till hur man skall komma till rätta med problemen.\r\nOlika regeringsföreträdare har helt eller delvis anslu-\r\ntit sig till dessa förslag. Men ännu har icke något\r\nkonkret förslag lämnats till riksdagen. Det är ett slå-\r\nende bevis på regeringens oförmåga att komma till\r\nskott i angelägna och viktiga frågor. Under tiden\r\nminskar sysselsättningen, inte bara i jordbrukspro-\r\nduktionen utan också i den efterföljande och mer\r\nsysselsättningskrävande livsmedelsförädlingen.\r\nEtt annat slående bevis på regeringens obenägen-\r\nhet att komma till beslut är energibeskattningen. Här\r\nhar under lång tid aviserats ett samlat energiskatteför-\r\nslag som står i överensstämmelse med energiöverens-\r\nkommelsen. Det har under tiden lagt en förlamande\r\nhand över hela energiskatteområdet. Det gör t.ex. att\r\nvi alltjämt har högre fordonsskatt för nya miljövänli-\r\ngare dieselbilar än för äldre och mera miljöskadliga\r\nbilar. Detta är återigen ett exempel på felaktiga och\r\notydliga signaler som dessutom retar medborgare\r\ngenom sin inkonsekvens och ologiskhet och som\r\nminskar skattesystemens legitimitet. Här krävs också\r\nhandling och besked - snart!\r\nFru talman! Sammanfattningsvis är vi nu i ett\r\nskede där vi har ett extremt behov av konkreta förslag\r\ntill och åtgärder för skattesänkningar. Vi behöver\r\nmindre prat och mer resultat. Av allt att döma förmår\r\ninte det nuvarande regeringsunderlaget att åstad-\r\nkomma detta. Att komma till resultat kräver alltså\r\nendera samarbete av bredare slag eller ett regerings-\r\nskifte. Vi kommer att positivt pröva samarbetsvägen,\r\nmen vi kommer långsiktigt att verka för ett regerings-\r\nskifte.\r\nAvslutningsvis vill jag yrka bifall till reservatio-\r\nnerna nr 21 och 31.</pre><pre>Anf.  98  MATZ HAMMARSTRÖM (mp) re-\r\nplik:\r\nFru talman! Jag kan instämma i Rolf Kenneryds\r\nsynpunkt, att det har gått för långsamt med skatte-\r\nsamtalen. Det är då en strävan från regeringens sida\r\natt få så bred uppslutning som möjligt kring föränd-\r\nringar i skattesystemet. Men inom den rödgröna ma-\r\njoriteten är vi ense om grunddragen i en förändring av\r\nskattesystemet, vilket också redovisas i vårproposi-\r\ntionen.\r\nVi vill alla tre partier ha sänkta inkomstskatter,\r\nfrämst för låg- och medelinkomsttagare. Vi aviserar\r\nockså energiskattelättnader för jordbruket som skall\r\nfinansieras genom motsvarande höjning av andra\r\nenergiskatter. Vi aviserar också en skatteväxling som\r\nbl.a. innebär sänkta arbetsgivaravgifter, något som\r\nRolf Kenneryd efterlyste.\r\nDet är glädjande att se att det tycks finnas en sam-\r\nstämmighet mellan den rödgröna majoriteten och\r\nCenterpartiet medan Kristdemokraterna straffar ut sig\r\ngenom den här typen av omfattande önskelistor.</pre><pre>Anf.  99  ROLF KENNERYD (c) replik:\r\nFru talman! Jag inser självfallet komplikationerna\r\nmed att driva överläggningar med så många inblan-\r\ndade parter. Jag har också respekt för att det behöver\r\nta viss tid. Men jag har inte respekt för att man inte\r\nvisar ambition att verkligen driva överläggningarna\r\nframåt så att man från varje tillfälle till nästa tar vik-\r\ntiga steg fram mot det som överläggningarna syftar\r\ntill. Det har inte heller från början eller under över-\r\nläggningarnas gång redovisats vilket syfte och vilken\r\ntidsplan dessa överläggningarna har.\r\nJag hoppas att vi nu skall kunna gå in i ett sådant\r\nmer konstruktivt skede.</pre><pre>Anf.  100  JOHAN PEHRSON (fp):\r\nFru talman! Så närmar vi oss ett sommaruppehåll\r\nefter ett riksdagsår, det första för den nu sittande\r\nriksdagen. Vi som haft förmånen att arbeta med\r\nskattefrågor har dock inte haft ett särskilt konkret år.\r\nRegeringen har bjudit in till utdragna samtal om en\r\nbred skatteuppgörelse. Det är bra så, men det måste\r\nvara mer konkret. Folkpartiets prioritering är solklar,\r\nsom Karin Pilsäter nyligen framhöll och som liberaler\r\nalltid har framhållit: De mest skadliga skatterna måste\r\nsänkas först!\r\nDiskussionen om våra framtida skatter förs mot\r\nbakgrund av att det svenska skattesystemet utsätts för\r\nett starkt tryck, dels från verkligheten, dels från kraft-\r\nfulla intresseorganisationer som vill ha sänkt skatt på\r\nmer eller mindre specificerade områden. Inte minst\r\nbörjar några klarsynta socialdemokrater i andra EU-\r\nländer att alltmer aktivt driva på för sänkta skatter på\r\narbete och investeringar i alla former. Detta påverkar\r\nsjälvfallet också Sverige.\r\nNär det svenska skattesystemet byggdes upp un-\r\nder de senaste årtiondena var trycket utifrån på en-\r\nskilda skattebaser relativt litet. I dag har globalisering\r\ngenom ny teknik, bättre kunskap och ökad rörlighet\r\ngjort att det finns mycket få säkra och stabila skatte-\r\nbaser i vårt land. Fastigheter, föda och fattigt folk är\r\nenligt en del det enda som numera kan beskattas hårt,\r\nvilket vi också dessvärre gör. Problemet med dessa\r\nolika skattebaser är bara att vi av olika anledningar\r\nkanske inte vill beskatta dem hårt, vare sig ur rättvi-\r\nseperspektiv eller ur fördelningsperspektiv.\r\nMen på de områden som vi i skatteutskottet be-\r\nhandlar har det under riksdagsåret inte hänt så särskilt\r\nmycket trots de snabba omvärldsförändringarna. Låt\r\nmig bara ge två exempel ur högen på senfärdighet.\r\nDe förenklingar för företagande som har utlovats\r\nhar skjutits på framtiden. Senast är det slopandet av\r\nde s.k. stoppreglerna för fåmansföretag och dess\r\nägare som har skjutits på en helt obestämd framtid.\r\nRedan våren 1997 lade den snart legendariska Småfö-\r\nretagsdelegationen fram förslag om slopade stopp-\r\nregler, men ingenting händer. Det säger sig självt att\r\nett sådant agerande minskar förtroendet för riksdagen\r\ni allmänhet och för regeringen i synnerhet. Det kan\r\nman väl leva med, men under tiden fortsätter före-\r\ntagsklimatet för småföretagandet att vara dåligt.\r\nLättnaden i dubbelbeskattningen, som infördes\r\n1997 för utdelning och reavinst på aktier i onoterade\r\nbolag, har enligt färska undersökningar endast haft en\r\nliten inverkan när det gäller ökade investeringar. Om\r\ndet har haft en viss inverkan har denna gällt de något\r\nstörre bolagen. De riktigt små företagen har fortfa-\r\nrande svårt att få fram riskkapital och därmed svårt\r\natt få förutsättningar att växa.\r\nFolkpartiet har med glädje deltagit i de rekord-\r\nlångsamma skattesamtalen. Vi har dock förbehållit\r\noss rätten att kritisera den lösa och slappa formen.\r\nFolkpartiet och andra har i denna kammare under\r\nriksdagsåret efterfrågat några konkreta utgångspunk-\r\nter från socialdemokraterna. Vilka skatter pratar vi\r\nom? När kan det bli aktuellt med en sänkning? Detta\r\ninnebär således något mer än att skattesänkningarna\r\nskall finansieras och skapa förutsättningar för tillväxt\r\n- det kan knappast någon vara emot. Med en viss\r\nenvishet har socialdemokraterna hänvisat Folkpartiets\r\nkrav på redovisning av utgångspunkter till att samta-\r\nlen pågår. Så kan det inte fortsätta här i kammaren till\r\nhösten.\r\nSamtal skall förhoppningsvis alltid pågå för att vi\r\nskall finna breda uppgörelser om förbättringar i vårt\r\nskattesystem. Det är en av våra ständigt pågående och\r\nmycket viktiga gemensamma uppgifter i riksdagen.\r\nNär verkligheten förändras måste skatterna ses över.\r\nMen en förutsättning för att vi skall kunna ha en dis-\r\nkussion är att vi alla redovisar våra åsikter och ställ-\r\nningstaganden samt vilka fördelar och nackdelar de\r\nhar - för sådana finns det med alla skatter eller brist\r\npå skatter.\r\nFru talman! Det övergripande problemet för vårt\r\nland, och därmed för våra medborgare, är det samlade\r\nhöga skattetrycket. Det drabbar såväl företagandet\r\nsom oss enskilda individer. Det spelar faktiskt roll\r\nvilket skattetryck vi har. Det samlade skattetrycket\r\nleder till s.k. skattekilar som gör att det inte lönar sig\r\natt arbeta eller att driva företag. Dessutom leder trans-\r\nfereringssystemen ofta till orimliga marginaleffekter\r\noch fattigdomsfällor för stora grupper.\r\nDen första fråga man måste ställa sig i en sådan\r\nhär avslutande debatt inför sommaren är om det hos\r\nregeringen och dess underlag i riksdagen finns något\r\nsystematiskt tänkande om sambandet mellan beskatt-\r\nning och tillväxt och därmed sysselsättning. Det är\r\nfaktiskt svårt att veta. På regeringsnivå finns inga\r\nklara reflexioner inför den allvarliga industriella emi-\r\ngration som under det senaste året har inletts i ganska\r\nstor skala. De flesta statsråd som har med ekonomi,\r\nhandel och tillväxt att göra har här i kammaren först\r\nlovat kraftfulla åtgärder, sedan hävdat att allt är bra\r\noch sedan tystnat.\r\nLedarskapet för att åter göra Sverige till en stark\r\ntillväxtnation är inte överdrivet starkt, för att vara\r\nironisk.\r\nNär Sverige skall säljas internationellt är det dock\r\nmed låga lönekostnader för duktigt folk och med låg\r\nbolagsskatt. Det visar sig av Invest in Sweden Agen-\r\ncys alster för läsning i utlandet. Sannolikt har alltså\r\nen viss insikt om kostnadslägets betydelse för inves-\r\nteringar i vårt land infunnit sig. Om inte regeringen\r\nvill ha ännu lägre löner är det faktiskt bara lägre\r\nskatter på arbete, företagande och investeringar som\r\nåterstår.\r\nFru talman! Folkpartiet har som sagt prioriterat i\r\nsin budgetmotion. Vi vill i skattesammanhang - i ett\r\nläge med kanske världens högsta skatter - först och\r\nfrämst sänka de skatter som är mest skadliga för ar-\r\nbete, sparande och risktagande. Nu finns det signaler\r\nom att den internationella konjunkturen är ganska\r\nstark och att det gynnar Sverige. Nu är rätta tiden för\r\nstrukturreformer, både i allmänhet och framför allt på\r\nskatteområdet.\r\nTill de nödvändiga strukturella skattesänkningar-\r\nna hör sänkt skatt på sparande, investeringar och\r\nrisktagande. Detta skall ske parallellt med sänkta\r\narbetsskatter och ett successivt införande av ett s.k.\r\nförvärvsavdrag. Till detta vill vi foga en del mindre\r\noch strategiska skattesänkningar för bl.a. kompetens-\r\nkonton.\r\nDetta är de prioriteringar som Folkpartiet har gjort\r\noch redovisat. Hur fort det kan gå, framför allt för\r\nförvärvsavdraget, beror på den statsfinansiella ut-\r\nvecklingen. Meningen är att man skall invänta dyna-\r\nmiska effekter. Vi tillhör nämligen dem som tror att\r\nsänkta skatter kan ge högre skatteintäkter.\r\nSåsom den extrema fördelningsretoriken har ut-\r\nvecklats i Sverige och befästs i riksdagens maktför-\r\ndelning är det i dag knappast möjligt att avveckla\r\nvare sig dubbelbeskattning, värnskatt eller förmögen-\r\nhetsskatt - tyvärr. Det är allvarligt. Jag önskar att\r\nföreträdare för majoriteten i riksdagens skatteutskott\r\ntar sommaren som tillfälle att fundera över hur vi i\r\nvårt land skall få mer sparande inom landet, ökade\r\ninvesteringar och fler som vågar satsa sitt riskkapital i\r\nföretagande. Det är den enda rimliga långsiktiga vä-\r\ngen till ökat företagande och fler nya jobb. Det är så\r\nvi kan öka våra medborgares makt över sina egna liv.\r\nFramför allt gäller det dem som är arbetslösa.\r\nTanken att den som tar risker och arbetar hårt i en\r\nnäringsverksamhet skall få mer pengar i plånboken\r\nsom tack för sitt bidrag till tillväxt och fler nya jobb\r\när dock svår att smälta. Men vi menar att det är nöd-\r\nvändigt med slopad dubbelbeskattning på aktier och\r\npå sikt ytterligare sänkning av kapitalskatterna för att\r\nstimulera de långsiktiga drivkrafterna för företagande\r\noch jobb. Detsamma gäller förmögenhetsskatten. Den\r\nhar spelat ut sin roll och leder i dag sannolikt till att\r\nännu fler människor placerar sina pengar i andra delar\r\nav världen, med eller utan skattemyndigheternas goda\r\nminne.\r\nFör att behålla välutbildade medborgare i vårt\r\nland i en alltmer globaliserad värld är det viktigt att\r\nutbildning faktiskt lönar sig. Därför är det viktigt att\r\nden nya värnskatten avskaffas - av pragmatiska skäl,\r\nmen även av principiella skäl. Det är helt enkelt inte\r\nrimligt att betala mer än 50 % av sin löneinkomst i\r\nskatt.\r\nFru talman! De välståndsskapande krafterna ar-\r\nbete, sparande, investeringar och utbildning måste\r\nlöna sig bättre. De ger ökad tillväxt och fler nya jobb\r\ni vårt land - något som vi verkligen behöver.</pre><pre>Anf.  101  MATZ HAMMARSTRÖM (mp) re-\r\nplik:\r\nFru talman! Johan Pehrson efterfrågar regeringens\r\noch dess samverkanspartiers syn på sambandet mel-\r\nlan skatter och tillväxt. Jag kan väl säga någonting\r\nom Miljöpartiets och min syn på detta.\r\nJag och Miljöpartiet anser att sänkt arbetsgivarav-\r\ngift är viktigare för ökad tillväxt än avskaffad dub-\r\nbelbeskattning. Sedan, Johan Pehrson, finns det ju\r\nandra samhällsmål att sträva efter än ökad tillväxt,\r\nt.ex. minskade ekonomiska klyftor i samhället. Då är\r\nen vettig åtgärd att sänka inkomstskatten för låg- och\r\nmedelinkomsttagare. En mindre vettig åtgärd är att\r\navskaffa värnskatten och slopa dubbelbeskattningen\r\npå aktier.</pre><pre>Anf.  102  JOHAN PEHRSON (fp) replik:\r\nFru talman! Jag tillhör dem som tycker att vi har\r\nen för hög och hård beskattning på företagande i alla\r\ndess led. Man kan ju inte bara se till bolagsskatten,\r\näven om vissa käckt försöker lyfta fram att den rela-\r\ntivt sett är numerärt låg. Det är ju andra delar i ägan-\r\ndet som också beskattas. Detta är ett problem, och\r\ndärför bör dubbelbeskattningen slopas.\r\nDet här med ökande klyftor är någonting som\r\noroar mig mycket. Men den absolut största orättvisan\r\ni vårt land är den mellan de människor som har arbete\r\noch de som inte har arbete, de som av strukturella\r\nskäl på lång sikt är utestängda från arbetsmarknaden.\r\nDetta är den största orättvisan och det största fördel-\r\nningspolitiska problemet.\r\nDet är ju inte antalet rika i det här landet som är\r\nett problem utan antalet fattiga, Matz.</pre><pre>Anf.  103  ARNE KJÖRNSBERG (s):\r\nFru talman! Med talmannens tillåtelse tänkte jag\r\nbörja mitt anförande i denna skattedebatt i en annan\r\nände än den som brukar vara det vanliga. Samtidigt\r\nvill jag avisera, fru talman, med hänvisning till riks-\r\ndagsordningen och till alla de frågor jag får här, att\r\njag inte är säker på att jag kan hålla min tid. Jag skall\r\ndock göra så gott jag kan.\r\nJag tänkte börja - och det är ungefär samma in-\r\nfallsvinkel som Marie Engström hade - med att för-\r\nsöka beskriva det vi kallar det goda samhället. Skälet\r\när helt enkelt att det är detta goda samhälle som vi i\r\nhuvudsak vill finansiera med skatter.\r\nVad menar vi då med det goda samhället? Jo, vi\r\nvill ha ett samhälle där alla, inte bara några, får chan-\r\nsen till det goda. Men vi tycker inte att det räcker att\r\nalla, inte bara några, får chansen bara en gång, att alla\r\nfår starta från samma utgångsläge. Vår bakgrund,\r\nvåra förutsättningar och vår sociala situation gör att vi\r\ntid efter annan behöver lyftas upp, få en ny chans, få\r\nen möjlighet att göra en omstart och få känna att vi är\r\nlika mycket värda som andra. Vi vill att detta skall\r\ntillkomma alla, inte bara några.\r\nFör att klara detta vårt mål, som naturligtvis i vis-\r\nsa avseenden är det Ernst Wigforss brukade kalla en\r\nprovisorisk utopi, vill vi ha en välfärd som kommer\r\nalla, inte bara några, till del - en hälso- och sjukvård\r\nför alla på lika villkor, en skola för alla våra barn, en\r\nutbildning för barnen som inte är beroende av hur\r\npass välfylld föräldrarnas portmonnä är. Det är inte\r\nheller bara de rika som skall få den bästa sjukvården\r\nnär de blir sjuka. Det skall alla få. Det finns faktiskt\r\nett egenvärde i, som Tage Erlander, Sveriges längste\r\nstatsminister i flera avseenden brukade säga, att di-\r\nrektören och metallarbetaren ligger på samma sjuksal\r\nnär de blir sjuka.\r\nFru talman! Jag vill berätta om tre människor, tre\r\nverkliga människor som jag känner, för att förklara\r\nlite mer konkret vad jag menar med det goda sam-\r\nhället.\r\nDen första är en kvinna i 25-30-årsåldern som jag\r\nmötte för en tid sedan vid ett besök på ett gruppboen-\r\nde för utvecklingsstörda. Hon berättade för mig, med\r\nhjälp av personalen på gruppboendet, att hennes\r\nstörsta intresse i livet var att få dansa gammaldans.\r\nHon kunde inte åka på dans själv, hon klarade sig inte\r\nsjälv på bussen, därför lade de anställda på gruppbo-\r\nendet om sina arbetstidsscheman så att de i varje fall\r\nen gång var fjortonde dag kunde åka med henne på\r\ndans. Hennes ögon strålade när hon berättade detta\r\nför mig, och hennes strålande ögon gjorde mitt hjärta\r\nvarmt.\r\nDen andre är en man, en byggnadsarbetare, mel-\r\nlan 45 och 50 år. Han hade varit arbetslös en tid när\r\nhan för något år sedan fick chansen att delta i kun-\r\nskapslyftet. Han hade i sin ungdom gått i skolan i åtta\r\når. Nu fick han möjlighet att repetera det han hade\r\nlärt sig då och kanske till en del hade glömt. Han fick\r\nlära sig nytt och han fick lära sig mer. Efter jobb nu i\r\nsommar - det har blivit bättre på byggnadsområdet -\r\nväntar gymnasiet.\r\nDen tredje är också en man, småbarnsfar. För någ-\r\nra år sedan fick han reda på att han hade en mycket\r\nsvår sjukdom. Barnen var tre och ett och ett halvt år.\r\nFrun studerade. Hon fick avbryta sina studier. Man-\r\nnen genomgick under åtta-tio månader en mycket\r\nbesvärlig behandling. Hans immunförsvar slogs ut\r\nnästan helt. Det ledde till att han gång på gång fick\r\nläggas in på sjukhus och väldigt ofta isoleras.\r\nHan är bra nu. Hans fru har slutfört sina studier.\r\nEfter att ha kompletterat sina gymnasiebetyg, inom\r\nramen för kunskapslyftet för resten, läser han nu för\r\natt bli gymnasielärare.\r\nDetta var tre exempel på vad det goda samhället\r\nkan ge till människor.\r\nDet goda samhället menar vi socialdemokrater\r\nskall finansieras solidariskt. Vi vill vårda och ut-\r\nveckla vår generella välfärdsmodell. Där är alla med\r\noch betalar, och alla får sin beskärda del. Vår väl-\r\nfärdsmodell ökar jämlikheten och minskar klyftorna\r\noch ger den som behöver en andra, en tredje och om\r\ndet behövs en fjärde och femte chans också. I vårt\r\nsamhälle handlar det inte om dem och vi. Det handlar\r\nbara om \"vi\". \"Vi alla tillsammans, det finns inget\r\nannat sätt\", för att citera visförfattaren.\r\nEtt jämlikt samhälle, det goda samhället, är ett\r\nvänligare och ett mjukare samhälle att leva i. Det var\r\ndet samhället som Jan Bergqvist, finansutskottets\r\nordförande, talade om i inledningen av sitt huvudan-\r\nförande. Det är alltså ett vänligare samhälle för alla,\r\ninte bara för några.\r\nJan Bergqvists, min och alla andra socialdemo-\r\nkraters partiordförande Göran Persson uttryckte det så\r\nhär på vår framtidskongress 1997: \"Vi vill se ett land\r\ndär alla kan växa - inte på grund av den starkes\r\nslumpmässiga barmhärtighet - utan på grund av en\r\nallmän och generell välfärd. Vi accepterar inte väx-\r\nande klyftor. Vi vill inte se nya gränser dras upp\r\nmellan människor, mellan invandrad och svenskfödd,\r\nmellan kvinna och man. Det är på denna övertygelse\r\n- solidaritetens och rättvisans - som vi bygger fram-\r\ntiden.\" Så långt Göran Persson.\r\nFru talman! Skatter och skatteuttag är väldigt\r\nmycket procentsatser hit och dit. Det är olika tekniska\r\nlösningar. Det är avdrag, grundavdrag, förvärvsav-\r\ndrag, skattereduktion, 3:12-regler och mycket, myck-\r\net annat av lagteknisk natur. Men det räcker inte på\r\nlångt när. Man måste ha en vision, en utopi. Man\r\nmåste ha klart för sig hur man vill att samhället skall\r\nse ut, vilket mål man har. När man vet det kan man gå\r\növer till de tekniska lösningarna som plogar vägen,\r\nfyller i groparna, rätar kurvorna, förbättrar sikten för\r\natt man skall nå målet, eller, för att inte vara övermo-\r\ndig, nå en bit på väg mot målet.\r\nMålet för oss är det goda samhället där det finns\r\nplats för alla, där alla är behövda och där alla får\r\nchansen. Det goda samhället är ett mjukare, ett vänli-\r\ngare samhälle att leva och verka i.\r\nNu har svenska folket tagit vårt land ur det form-\r\nliga moras av gigantiska underskott, höga räntor och\r\nen pessimism som låg som en smet över landet i mit-\r\nten av 90-talet. Det har skett  med en socialdemokra-\r\ntisk regering i ledningen och, är jag mycket angelä-\r\ngen att säga, med stöd av i första hand Centerpartiet,\r\nmen till en del också Vänsterpartiet. Då tycker vi att\r\ndet är dags att lämna tillbaka. Det är inte regeringen,\r\nSocialdemokraterna eller Centerpartiet som har fixat\r\ntill det här. Det är svenska folket. Men det är under\r\nvår gemensamma ledning som det har skett. Nu vill vi\r\npröva om man kan köra budgetsaneringen baklänges,\r\nom jag får uttrycka det lite vanvördigt. Då finns det\r\nnågra grundläggande utgångspunkter för oss.\r\nFör att beta av statsskulden, som fördubblades på\r\ntre korta år, skall vi ha ett överskott på 2 % i den\r\noffentliga ekonomin, precis som Rolf Kenneryd sade.\r\nVi är helt överens i den delen.\r\nKvaliteten i vården, skolan och omsorgen om barn\r\noch gamla skall säkras.\r\nSåvitt man nu kan bedöma kommer vi under de\r\nkommande åren att ha möjlighet, när det jag nyss\r\ntalade om är säkrat, att sänka en del skatter. Då är det\r\nalldeles självklart för oss att en omläggning skall ha\r\nen jämn och rättvis fördelning. Om det kan ske ge-\r\nnom en bred uppgörelse mellan riksdagens partier är\r\ndet naturligtvis mycket bra. Striden är inget självän-\r\ndamål för oss. Vi är beredda att ta den när det är nöd-\r\nvändigt, men vi provocerar inte fram den.\r\nVi socialdemokrater vill, när det blir möjligt, del-\r\nvis eller helt kompensera för de egenavgifter som alla\r\nförvärvsarbetande betalar.\r\nVi vill pröva hur vi skall komma åt de marginalef-\r\nfekter som många låg- och medelinkomsttagare nu\r\ndrabbas av. Jag noterar faktiskt med en viss glädje att\r\ndebatten numera oftare handlar om marginaleffekter\r\nän om marginalskatter, även om Johan Pehrson syn-\r\ndade på nåden.\r\nVissa skatter vill vi sänka, andra inser vi, därför\r\natt våra ögon är så öppna, att vi kanske måste sänka.\r\nVi är beredda att pröva det.\r\nVi vill använda skatter som styrmedel i miljöpoli-\r\ntiken.\r\nVår övergripande utgångspunkt är att vi både skall\r\nbygga ut och förbättra välfärden och sänka skatter, i\r\nförsta hand för låg- och medelinkomsttagare. Vi skall\r\nkunna göra det samtidigt.\r\nVår absoluta och bergfasta övertygelse är att de\r\nsom burit de största och tyngsta bördorna när den\r\nnödvändiga budgetsaneringen gjordes nu står först i\r\nkön.\r\nVår uppfattning är att valet mellan skattesänk-\r\nningar, verksamhet i offentlig sektor och bidragsför-\r\nändringar skall styras av vad som är bäst för rättvisan\r\noch vad som mest bidrar till tillväxt och ökad syssel-\r\nsättning. Vi kommer under de närmaste veckorna att\r\nfortsätta de bilaterala samtal, som någon har kallat\r\ndet, med företrädare för riksdagens partier.\r\nNu skall jag försöka svara på en del av Carl Fred-\r\nrik Grafs, Johan Pehrsons och en del andras frågor.\r\nNär vi har genomfört samtalsomgången denna och\r\nnästa vecka, kommer vi att överväga om, och i så fall\r\nvar, det finns en minsta gemensam nämnare mellan så\r\nmånga som möjligt av riksdagens partier. Därefter\r\nkommer vi att lägga fram ett förslag - kalla det gärna\r\nett paket - om hur skatteförändringar kan göras. Se-\r\ndan får vi se hur den ekonomiska utvecklingen blir.\r\nOm det går så bra som flera prognosmakare under\r\nsenare tid har förutskickat, kanske vi kan börja med\r\nskattesänkningar redan nästa år.\r\nDå skall jag försöka svara på några av frågorna.\r\nDet förs skattesamtal, Carl Fredrik Graf. De är in-\r\nbokade denna och nästa vecka. När kan vi lägga fram\r\nett \"paket\"? Min bedömning är att vi skall kunna göra\r\ndet under augusti månad. Strävan är att vi skall göra\r\ndet under första hälften av augusti månad.\r\nSyftet är att minska marginaleffekter för folk i\r\nvanliga inkomstlägen och bidra till tillväxt och ökad\r\nsysselsättning. Riktmärken för oss är att det som skall\r\ngöras skall göras med rättvisan i högsätet.\r\nDå tror jag att jag har svarat, åtminstone översikt-\r\nligt, på frågan om innehållet. Men ni måste ha respekt\r\nför att vi skall träffa era företrädare denna och nästa\r\nvecka. Då skall jag inte stå i riksdagens talarstol och\r\nlåsa fast mig både bak- och framlänges. Vårt syfte är\r\nrättvisa marginaleffekter, kompensation för egenav-\r\ngifter, gynnad tillväxt, sysselsättning och förenklade\r\noch breda skattebaser.\r\nNär jag hörde Carl Fredrik Graf tänkte jag att han\r\när ännu värre än den i riksdagen som skall sänka alla\r\nskatter och några till, nämligen Mats Odell. Senare i\r\ndebatten fick jag ändra mig i det avseendet. Carl\r\nFredrik Graf var inte värre än Kristdemokraternas\r\nföreträdare. Det fick jag reda på när Holger Gustafs-\r\nson - som har kommit ned från EU-valrörelsens\r\nhimmel, välkommen - kom till riksdagen och talade\r\nom hur dåliga vi är. Icke desto mindre: Välkommen\r\ntillbaks! Holger Gustafsson hade 18 förslag. Jag bör-\r\njade att notera, men sedan hann jag inte med. Men jag\r\nnoterade att det första förslaget var ett höjt grundav-\r\ndrag. Jag tror att Holger Gustafssons parti är ensamt i\r\nriksdagen om att välja den vägen. Det 18:e förslaget\r\nvar det som i dagligt tal kallas ryggsäcken. Min korta\r\nenkla fråga är: Var det en prioriteringsordning? Nej,\r\ndet var det inte. Sedan blev jag förfärad när Holger\r\nGustafsson sade att man inte skall stirra sig blind på\r\nbudgeteffekterna. Svenska folket har bittert fått erfara\r\nvad det innebär att inte ta ansvar för budgeteffekter-\r\nna.\r\nRolf Kenneryd var i vissa avseenden mycket kri-\r\ntisk. Jag har till en del förståelse för synpunkterna vad\r\ngäller tidsplanen osv. Vi har tidigare haft tillfälle att\r\ndiskutera den. Jag hoppas att vi skall kunna fortsätta\r\nvåra öppna och bra samtal. Det gäller naturligtvis\r\nalla! Jag noterar med glädje att Rolf Kenneryd så\r\nordentligt slog fast att de samhällsekonomiska målen\r\nom 2 % överskott ligger fast. Rolf Kenneryd har\r\ntidigare i denna talarstol sagt att det inte skall vara\r\nskattesänkningar på kredit. I alla fall var det ungefär\r\nså, det kanske var min formulering, men innebörden\r\nvar så. Vi kan ju formulera oss lite olika. Jag hoppas\r\natt vi kan bidra till - för att än en gång citera Rolf\r\nKenneryd - mindre prat och mer resultat.\r\nJohan Pehrson talar om extrem fördelningsretorik.\r\nInkomsttagare i vanliga inkomstlägen har fått bära en\r\nsådan tung börda när vi skulle sanera underskottet,\r\nsom innebar att vi - svenska staten - 1995 hade till-\r\ngång till 60 öre när 1 kr skulle betalas ut. Folk i van-\r\nliga inkomstlägen har fått bära de bördorna. Johan\r\nPehrson talar om extrem fördelningsretorik.\r\nFru talman! Jag skall alldeles strax sluta. För att\r\ninte något som helst tvivel skall råda om hur vi soci-\r\naldemokrater ser på dessa frågor, skall jag slå fast\r\nföljande i fyra korta meningar.\r\nFörst skall vi säkra kvaliteten i välfärden. Därefter\r\när vi beredda att göra skatteförändringar. Då vill vi i\r\nförsta hand sänka skatten för låg- och medelinkomst-\r\ntagare. När vi gör det skall rättvisan stå främst.\r\nFru talman! Jag vill med detta yrka bifall till fi-\r\nnansutskottets hemställan i alla dess delar. Det inne-\r\nbär följdriktigt att jag yrkar avslag på samtliga reser-\r\nvationer.</pre><pre>Anf.  104  CARL FREDRIK GRAF (m) re-\r\nplik:\r\nFru talman! Arne Kjörnsberg var i vissa avseen-\r\nden klargörande och bra. Det berömmet kan jag kosta\r\npå mig när vi nu närmar oss sommaruppehållet.\r\nInledningsvis hade Arne Kjörnsberg en allmänpo-\r\nlitisk exposé, och han redogjorde för tre olika männi-\r\nskor han hade mött. Han berörde därmed lite grann\r\nindirekt kärnan i den politik vi vill bedriva, nämligen\r\natt den offentliga sektorns medel i första hand skall\r\ngå till de människor som verkligen behöver dem.\r\nMed anledning av den handikappade person Arne\r\nKjörnsberg hade träffat, kan jag fråga om han ämnar\r\nbiträda det moderata förslaget om att ge ytterligare\r\n1,6 miljarder kronor för den statliga assistansersätt-\r\nningen. Det är ett exempel på en kostnad för det all-\r\nmänna som det allmänna måste ta just för att hjälpa\r\nmänniskor som inte själva har möjlighet att påverka\r\nsin ekonomiska situation.\r\nArne Kjörnsberg uttalade sig om sitt mål och sin\r\nvision med skattepolitiken. Då vill jag understryka\r\ndet jag sade i mitt inledningsanförande, nämligen att\r\nett av målen är att varje individ skall bli oberoende av\r\npolitiska beslut när vederbörande individ skall ta\r\nställning till sin vardagsekonomi. Då skall man inte\r\nvara beroende av att politiker höjer eller sänker bi-\r\ndrag av olika slag. Därmed är vi förmodligen överens\r\nom en inriktning i skattesamtalen, nämligen i fråga\r\nom att komma till rätta med marginaleffekterna. Här\r\ntycker jag att vi börjar närma oss varandra.\r\nVi närmar oss också varandra i och med att Arne\r\nKjörnsberg säger att man skall kompensera för ege-\r\nnavgifterna för låg- och medelinkomsttagare. Pro-\r\nblemet är att vi och socialdemokraterna har sagt detta\r\ni flera år. Nu handlar det om att få beslut. När skall de\r\nfattas? Vi fick veta att det nu förs skattesamtal, nume-\r\nra dock mellan regeringsföreträdarna och de enskilda\r\npartierna för sig. Det skall läggas fram ett förslag i\r\nbörjan av augusti. Då vill jag rikta en uppmaning till\r\nArne Kjörnsberg och hans partikolleger att se till att\r\ndet blir sådana skarpa förslag att vi har anledning att\r\nse resultatet av dem i budgetpropositionen. Då tror\r\njag att vi kan ta steget framåt.</pre><pre>Anf.  105  ARNE KJÖRNSBERG (s):\r\nFru talman! Varje individ skall bli oberoende av\r\npolitiska beslut, sade Carl Fredrik Graf. Tvåbar-\r\nnspappan - barnen var tre år och ett och ett halvt år -\r\nsom fick den svåra sjukdomen och som låg månads-\r\nvis på sjukhus, troligen med en dygnskostnad av\r\n3 000 kr, var beroende av den generella välfärden -\r\nliksom hans fru som fick avbryta sina studier och\r\nbarnen som var på dagis halva dagen.\r\nSedan var det exemplen med marginaleffekter.\r\nJag log lite grann när Carl Fredrik Graf föredrog\r\nexemplen. Det är jag som har satt ihop exemplen\r\ntillsammans med förre finansministern Erik Åsbrink.\r\nDet är glädjande att Carl Fredrik Graf använder dem.\r\nOm vi är överens om dem är vi en bit på väg.\r\nNi har sagt i flera år att ni vill kompensera för\r\negenavgifter. Snacka går ju, Carl Fredrik Graf! Men\r\nvill man göra så måste det finnas pengar.</pre><pre>Anf.  106  CARL FREDRIK GRAF (m) re-\r\nplik:\r\nFru talman! Den sista meningen om att det går att\r\nsnacka har vi hört många gånger från socialdemo-\r\nkraterna. Vi har finansierat våra skattesänkningar. Det\r\nvet Arne Kjörnsberg. Det framgår av betänkandet.\r\nDet är alldeles riktigt att det finns ett exempel\r\nmed mannen som var beroende av sjukvård. Det är\r\nalldeles riktigt att det är ett exempel på en person som\r\när beroende av det offentligas stöd och skall därför\r\nockså ha det offentligas stöd. Vad jag tänker på är\r\nexempelvis den situationen att man själv genom ökat\r\neget arbete kanske får en annan skattesituation och en\r\nannan bidragssituation. Då har man inte situationen\r\nsjälvständigt under kontroll. Det är den typen av\r\nvardagssituationer där jag menar att människor inte\r\nskall vara lika beroende av politikers beslut som de\r\nfaktiskt är i dag.\r\nTiden är väldigt begränsad. Man skulle behöva\r\nminst fem minuters repliktid och tre gånger. Låt mig\r\navsluta med att ställa tre frågor som Arne Kjörnsberg\r\ninte har berört. Vi har fått klart för oss att inriktning-\r\nen är låg- och medelinkomsttagare, och det är en bra\r\ninriktning. Men hur blir det med vissa övriga saker?\r\nVarför har inte propositionen kommit om de ändrade\r\nfåmansbolagsreglerna? Vad har regeringen för syn på\r\nvaraktigt sänkta boendekostnader? Hur blir det med\r\njordbrukets skatter? Jag begränsar mig till dessa tre\r\nskattefrågor och förväntar mig att Arne Kjörnsberg\r\nkan lämna någon sorts besked på de här områdena,\r\neftersom det har varit utlovat under lång tid.</pre><pre>Anf.  107  ARNE KJÖRNSBERG (s) replik:\r\nFru talman! Marginaleffekterna har jag redovisat.\r\nJag noterar att Carl Fredrik Graf använder de exempel\r\nsom jag själv har varit med om att ta fram. För resten\r\nkommer de från Gävleborg.\r\nDe övriga sakerna: När det gäller jordbruket har\r\nvi aviserat förslag. Som ledamot av skatteutskottet vet\r\nnaturligtvis Carl Fredrik Graf mycket väl att riktmär-\r\nket är att det under hösten skall komma förslag i den\r\ndelen. Det övriga får faktiskt övervägas. Vi kan inte\r\ngöra allt samtidigt, även om man trodde det när man\r\nhörde Holger Gustafssons 18 punkter. Men det går\r\ninte att göra allting samtidigt, utan vi måste prioritera.\r\nDet måste Carl Fredrik Graf göra också.</pre><pre>Anf.  108  HOLGER GUSTAFSSON (kd) re-\r\nplik:\r\nFru talman! Arne Kjörnsberg hävdar att jag på\r\nnågot sätt slarvigt uttryckt att budgetbalansen inte var\r\nangelägen. Jag tror inte att det kan vara möjligt att jag\r\nuttryckt detta. Skulle jag ha gjort det skall jag ta till-\r\nbaka det. Det ligger definitivt inte inom vad jag skulle\r\nvilja hävda. Vad jag möjligen kan ha sagt är att man\r\ninte behöver ha bekymmer för att Kristdemokraternas\r\nförslag skulle äventyra budgetbalansen. Det är en\r\nväldigt stor skillnad.\r\nArne Kjörnsberg talar om det goda samhället. Jag\r\ntror att vi är överens om att om det goda samhället\r\nskall uppstå och fungera måste vi ha lönsamma nä-\r\nringar som kan betala löner och skatter.\r\nJag kommer att ställa en fråga kring tre näringar\r\nsom precis nu kämpar om sina konkurrensmöjlighe-\r\nter. De är hårt pressade av socialdemokraternas skat-\r\nter utöver deras kolleger i andra länder. Jag vill fråga:\r\nVad vill Arne Kjörnsberg göra personligen för att\r\nåstadkomma någon lättnad för lantbrukarna, för yr-\r\nkesfiskarna och för åkerierna? De är i precis samma\r\nsvåra situation. Lantbrukarna, yrkesfiskarna och åke-\r\nrierna - glöm ingen av de tre i svaret!</pre><pre>Anf.  109  ARNE KJÖRNSBERG (s) replik:\r\nFru talman! Holger Gustafsson sade att man inte\r\nbehöver stirra sig blind på budgeteffekterna. Men om\r\nden senaste deklarationen från Holger Gustafsson var\r\nokej så glömmer vi det.\r\nDäremot måste jag göra Holger Gustafsson lite\r\nbesviken. Jordbruket har jag redovisat. Det andra får\r\nvi väga i det paket som vi talar om med kanske röd-\r\ngröna snören - nej, röda snören blir det. Sedan får vi\r\nhoppas att det blir flera färger när vi slutligen skall\r\npaketera det och när förhoppningsvis Holger Gustafs-\r\nsons parti och andra kan vara. Jag ser framför mig att\r\nom vi inte kan bli överens om allt kanske vi kan\r\nkomma överens om vissa principer. Sedan kan vi\r\nolika uppfattningar om niåverna. Jag tycker att det i\r\noch för sig skulle vara väldigt värdefullt.\r\nDet är ett område där jag tycker att det är excep-\r\ntionellt värdefullt om vi om möjligt kan få alla riks-\r\ndagens partier med, energiskatteområdet. Där handlar\r\ndet för det svenska näringslivet väldigt mycket om\r\ndet som Holger Gustafsson brukar kalla för fasta\r\nspelregler och långsiktighet. Där tycker jag att det\r\nvore väldigt bra om riksdagens alla partier kunde vara\r\nmed. Sedan kanske vi får dela upp paketet i olika\r\ndelar. Vad vet jag, vi får se.</pre><pre>Anf.  110  HOLGER GUSTAFSSON (kd) re-\r\nplik:\r\nFru talman! Jag vill fråga skatteutskottets ordfö-\r\nrande: Är det inte lite genant att man bara överväger,\r\nman får titta på vad som finns i paketet? Jag stod här\r\ntidigare och läste upp rad efter rad ur propositionen,\r\ndär regeringen funderar och överväger, men inga\r\nkonkreta förslag. Nu blir vi hänvisade till ett paket\r\nsom vi inte vet vad det innehåller. Man har sagt nå-\r\ngonting om jordbruket, men inte vad. Hela tiden är\r\ndet på det sättet.\r\nSå fick jag kritik för att jag läste upp en meny på\r\n18 punkter. Mitt syfte var att redovisa att vi har för-\r\nslag på alla områden. Var god och välj ett, om det kan\r\nvara bra. Det är inte fråga om att allting skall genom-\r\nföras på en gång. Vi erbjuder en meny för att kunna\r\nsamverka. Jag har t.o.m. lovat i förväg att kommer\r\nregeringen med ett förslag som harmonierar med våra\r\nförslag skall vi inte mot det utan medverka. Rege-\r\nringen behöver fler allianser. Tala nu om vad som\r\ningår i paketet för bönderna, yrkesfiskarna och glöm\r\ninte åkerierna!</pre><pre>Anf.  111  ARNE KJÖRNSBERG (s) replik:\r\nFru talman! Jag hoppas att fru talman och riksda-\r\ngens ledamöter hörde vad Holger Gustafsson sade, att\r\nom socialdemokraterna kommer med ett förslag som\r\nharmonierar med vad Kristdemokraterna tycker då\r\nskall de inte gå emot det. Kors i taket, höll jag på att\r\nsäga. Det var en fantastisk deklaration.\r\nJag har berättat huvuddragen i paketet: sänkta in-\r\nkomstskatter för låg- och medelinkomsttagare i syfte\r\natt kompensera delvis eller helt för egenavgifterna.\r\nSedan är vi medvetna om att vissa skatter vill vi sän-\r\nka, andra kanske vi måste sänka. Då får det finnas\r\nmed, men det behöver vi resonera mer om. Här har ni\r\nallt från förmögenhetsskatten till dubbelbeskattning,\r\nåkerinäring, jordbruk och allt som finns. Det går inte\r\natt göra allt samtidigt, Holger Gustafsson. Då blir det\r\nett moras av gigantiska underskott och 500 % ränta.\r\nAldrig mer tillbaka till det!\r\nFru talman! Jag ser att Holger Gustafsson ler, så\r\nhan är säkert nöjd med vad jag har svarat. Därför\r\nstannar jag där nu.\r\n(forts. 8 §)\r\nAjournering</pre><pre>Kammaren beslutade kl. 14.57 att ajournera för-\r\nhandlingarna till kl. 15.00 då utrikesminister Anna\r\nLindh skulle lämna information om resultatet av EU-\r\ntoppmötet i Köln m.m.\r\nÅterupptagna förhandlingar</pre><pre>Förhandlingarna återupptogs kl. 15.00.</pre><pre>7 §  Information från regeringen om resultatet\r\nav EU-toppmötet i Köln m.m.</pre><pre>Anf.  112  Utrikesminister ANNA\r\nLINDH (s):\r\nFru talman! Europeiska rådets möte den 3-4 juni\r\ndominerades av Kosovofrågan. Finlands president\r\nAhtisaari möttes av välförtjänta applåder när han kom\r\ntill mötet i Köln med besked om en överenskommel-\r\nse. Alla välkomnade de insatser han och det ryska\r\nsändebudet Tjernomyrdin gjort i samtalen med Bel-\r\ngrad.\r\nEuropeiska rådet underströk också vikten av en\r\nresolution i FN:s säkerhetsråd om säkerhetsnärvaron\r\noch en tillfällig civil administration. En sådan resolu-\r\ntion antogs i förra veckan, och säkerhetsrådet har\r\ndärmed åter fått en central roll.\r\nFörhoppningsvis ser vi nu freden återvända till\r\nKosovo. Det kommer att ta tid och vara en mödosam\r\nprocess. Vi riskerar nya bakslag, men vi måste göra\r\nallt vi kan för att säkra flyktingarnas rätt att återvända\r\noch tillsammans med de civila serberna leva ett vär-\r\ndigt liv i fred och säkerhet.\r\nMen det kräver ekonomiskt stöd till återuppbygg-\r\nnad. Europeiska rådet uppmanade kommissionen att\r\nutarbeta förslag om återuppbyggnadsstöd. Förslaget\r\nskall ta upp organisation och finansiering av sådant\r\nstöd, liksom hur ett särskilt organ för genomförandet\r\nkan se ut. Sverige kommer också att bidra nationellt\r\ntill återuppbyggnaden, liksom vi tidigare gjort i Bos-\r\nnien.\r\nDet kräver också ett militärt och polisiärt skydd.\r\nDen svenska regeringen har anmält att vi är beredda\r\natt delta med trupp och civilpoliser. Jag är glad att\r\nsamtliga partier i riksdagen står bakom att sända\r\nsvensk trupp till Kosovo.\r\nDet kräver också uppbyggnad av ett rättssamhälle,\r\noberoende medier och ett starkt civilt samhälle, så att\r\ndemokratin kan få fäste, och fortsatt stöd till länderna\r\ni Jugoslaviens grannskap, som genom kriget drabbats\r\nav ekonomisk stagnation och nya stora flykting-\r\nströmmar.\r\nEU måste vara öppet för länderna på Balkan.\r\nSamtidigt som utvidgningen österut måste gå vidare\r\nsom en investering i framtida fred och säkerhet behö-\r\nver de i sydöstra Europa få en ny typ av avtal med EU\r\noch veta att de också kan bli medlemmar när de upp-\r\nfyller kriterierna. Genom närmare band till EU kan\r\nländer och folk på Balkan få en anledning att samar-\r\nbeta närmare med varandra. Detta är också en viktig\r\ndel av den stabilitetspakt för sydöstra Europa som\r\nbeslutades i förra veckan.\r\nKosovo illustrerar att EU måste bli bättre på att\r\nförebygga och lösa kriser. När Jugoslavien föll sam-\r\nman för tio år sedan kunde EU vare sig förutse eller\r\nhindra följderna. Europa såg inbördeskriget i Bosnien\r\nkräva 250 000 döda, 2 miljoner flyktingar och väldig\r\nförstörelse. Etnisk rensning blev ett begrepp i vår\r\nnutidshistoria.\r\nNär EU:s grundlag skulle ändras föreslog Sverige\r\noch Finland, två alliansfria länder, att EU skulle bli\r\nbättre på att förebygga och hantera kriser - de s.k.\r\nPetersbergsuppgifterna. Det blev också resultatet.\r\nAmsterdamfördraget, som riksdagen godkänt med\r\nstor majoritet, säger att EU skall kunna göra humani-\r\ntära insatser och bevara och skapa fred även med\r\nmilitära medel, om det behövs.\r\nSlutsatserna i Köln om en stärkt europeisk kris-\r\nhantering är ett steg på vägen i en lång process för att\r\nnå detta mål. Jag har vid ett antal tillfällen, första\r\ngången i november förra året, informerat riksdagen\r\nom dessa diskussioner. Vi kan konstatera att vi fått\r\ngehör för de frågor vi tyckt vara särskilt viktiga. Det\r\nframgår tydligt att det handlar om gemensam kris-\r\nhantering - inte om ett territorialförsvar. Inga förslag\r\nom ömsesidiga försvarsförpliktelser i EU har lagts\r\nfram, och inget steg i denna riktning togs i Köln.\r\nDokumentet betonar att de alliansfria ländernas ställ-\r\nning inte skall påverkas. Sverige har lyft fram de\r\nfolkrättsliga förutsättningarna, och beslutet innehåller\r\nnu en tydlig hänvisning till principerna i FN-stadgan.\r\nEn grundläggande princip i FN-stadgan är att det\r\nkrävs beslut i FN:s säkerhetsråd för fredsframtving-\r\nande insatser.\r\nEU:s behov skall vara styrande för den förmåga\r\nsom byggs upp. När EU kommit tillräckligt långt har\r\nVästeuropeiska unionen uppfyllt sitt syfte och kan\r\nläggas ned. Men det handlar inte om ett mekaniskt\r\növerförande av VEU:s organisation till EU. Så kan\r\nEU bli bättre på att förebygga konflikter och kriser\r\noch att i tid ingripa med alla sina instrument: bistånd,\r\nhandel, sanktioner, förebyggande insatser eller, när\r\ndet behövs, militära insatser.\r\nSamarbetet med Ryssland är centralt för säkerhe-\r\nten i Europa. Det var därför viktigt att toppmötet\r\nkunde enas om en gemensam strategi för EU:s rela-\r\ntioner med Ryssland. Sverige har varit pådrivande i\r\nfrågor som åtgärder mot kemiska vapen, kampen mot\r\nbrottslighet, åtgärder för bättre miljö och kärnsäker-\r\nhet, fria medier och öppnare handel. Vi har fått gehör\r\nför våra synpunkter.\r\nMötet fattade också beslut om att utse Javier So-\r\nlana till posten som rådets generalsekreterare och hög\r\nrepresentant för den gemensamma utrikes- och säker-\r\nhetspolitiken. Till rådets biträdande generalsekretera-\r\nre utsågs fransmannen Pierre de Boissieu.\r\nEuropeiska rådet beslöt hur man skall lägga upp\r\nen ny regeringskonferens om reformer inför en utvid-\r\ngad union. Det formella beslutet om konferensen\r\nkommer att tas i Helsingfors i december. Den skall\r\ninledas tidigt nästa år, och avsikten är att den också\r\nskall avslutas under år 2000. Kölnbeslutet innebär att\r\ni huvudsak tre frågor skall behandlas: sammansätt-\r\nningen av EU-kommissionen, röstreglerna och ökad\r\nanvändning av beslut med kvalificerad majoritet.\r\nBeslutet ligger helt i linje med vad Sverige föresprå-\r\nkat.\r\nKölnmötet beslöt också att utarbeta en stadga för\r\ngrundläggande mänskliga rättigheter. Ett utkast skall\r\nvara färdigt till Europeiska rådets möte i december år\r\n2000. Sverige, liksom flera andra länder, menar att\r\nstadgan skall vara ett politiskt dokument men inte\r\ngöras juridiskt bindande, eftersom det skulle skapa\r\notydlighet i förhållande till Europarådet.\r\nVad gäller utvidgningen bekräftade Kölnmötet\r\nbeslutsamheten att fortsätta processen. Slutsatserna\r\nstöder Sveriges strävan att både öka takten i de för-\r\nhandlingar som redan inletts med sex länder och så\r\nsnart som möjligt öppna förhandlingar med de åter-\r\nstående kandidatländerna. Det finns goda förutsätt-\r\nningar för att våra baltiska grannar Lettland och Li-\r\ntauen skall få klartecken för förhandlingar vid nästa\r\ntoppmöte i Helsingfors.\r\nStats- och regeringscheferna hade också en dis-\r\nkussion om Turkiet. I Köln presenterade det tyska\r\nordförandeskapet ett långtgående förslag till slutsat-\r\nser, som innebar något av en automatisk utfästelse att\r\ni Helsingfors ge Turkiet samma status som de kandi-\r\ndatländer som redan förhandlar eller genomgår s.k.\r\nscreening. Sverige, liksom flera andra länder, mot-\r\nsatte sig detta. Från svensk sida framförde vi bl.a. att\r\nsituationen för mänskliga rättigheter i Turkiet inte är\r\ntillfredsställande. Den nya turkiska regeringen har ett\r\nansvar för att vidta konkreta åtgärder som visar viljan\r\natt uppfylla de s.k. Köpenhamnskriterierna.\r\nDen viktigaste frågan på det ekonomiska området\r\nvar förslaget till sysselsättningspakt. Förslaget kunde\r\nantas, och det blir nu närmast det finska och portugi-\r\nsiska ordförandeskapet som skall omsätta pakten i\r\npraktisk handling.\r\nVidare befäste Europeiska rådet de allmänna rikt-\r\nlinjerna för den ekonomiska politiken. Toppmötet\r\nantog också slutsatser om det skattepolitiska samar-\r\nbetet, en handlingsplan för finansiella tjänster, initia-\r\ntiv för skuldlättnader för de fattigaste länderna samt\r\nförslag till förbättringar av det internationella finansi-\r\nella systemet. Sist men inte minst fattades beslut om\r\nden nya byrån mot bedrägerier - OLAF.\r\nPå miljöområdet fortsätter det viktiga arbetet med\r\natt få in miljöhänsyn i alla politikområden. Det är från\r\nbörjan ett svenskt initiativ att stats- och regeringsche-\r\nferna regelbundet skall diskutera denna fråga. Tidiga-\r\nre rapporter om bl.a. transport och energi skall följas\r\nav strategier för miljöhänsyn i ekonomisk politik,\r\nutrikespolitik och fiske inför toppmötet i Helsingfors.\r\nFru talman! Vi får hoppas att mötet i Köln går till\r\nhistorien för att freden då återvände till Europa. Vi får\r\ngöra allt för att det skall bli verklighet, väl medvetna\r\nom risken för bakslag på vägen. Vi får också gemen-\r\nsamt arbeta för och hoppas att det som hänt i Kosovo\r\ninte skall ske igen och att besluten i Köln är ett steg\r\npå vägen mot detta.</pre><pre>Anf.  113  MARIANNE ANDERSSON (c):\r\nFru talman! Jag vill tacka för den här informatio-\r\nnen. Jag tycker att den svenska inställningen när det\r\ngäller Turkiet är bra och likaså att EU behöver bli\r\nbättre när det gäller krishantering.\r\nDet är viktigt att den svenska styrkan i Kosovo\r\nkommer på plats så snart som möjligt. Jag vill gärna\r\nha en kommentar om det. Det är bra att regeringskon-\r\nferensen nu kommer till stånd. När man går framåt\r\nnär det gäller institutionerna är det viktigt att EU inte\r\nförlorar sin mellanstatliga karaktär, och det är viktigt\r\natt vi bevakar det. Med anledning av det här skulle\r\njag vilja ställa några frågor till utrikesministern:\r\nPå vilka ytterligare områden anser utrikesminis-\r\ntern och regeringen att vetorätten i ministerrådet bör\r\navskaffas? Kan man tänka sig att inte bara diskutera\r\nkommissionens storlek i regeringskonferensen utan\r\näven sammansättningen och kommissionens uppgifter\r\noch ansvar? Den tredje frågan inom det här området\r\när: Hur kommer regeringen att låta riksdagen bli\r\ndelaktig i arbetet med regeringskonferensen?\r\nVid det förra tillfället, inför Amsterdammötet,\r\nlämnade regeringen en skrivelse till riksdagen som\r\nriksdagen kunde tycka till om. Kommer man att han-\r\ntera den här frågan och konferensen på ett liknande\r\nsätt?</pre><pre>Anf.  114  Utrikesminister ANNA\r\nLINDH (s):\r\nFru talman! Jag kan börja med att ta upp styrkan i\r\nKosovo. Jag förutsätter att Sverige kan delta när det\r\ninternationella samfundet behöver den svenska närva-\r\nron. Exakt när detta kan ske planeras dock av ÖB för\r\nnärvarande. Jag har inte fått någon närmare informa-\r\ntion av ÖB om när han menar att en svensk trupp kan\r\ndelta. Det har också sagts att det, om man kommer in\r\ni ett väldigt tidigt skede, bör vara en tungt beväpnad\r\ntrupp.\r\nSom det ser ut nu är det endast Natoländer och\r\neventuellt också Ryssland som kommer in de när-\r\nmaste veckorna och därför behöver ha t.ex. stridsvag-\r\nnar. Det skulle i så fall inte bli aktuellt med en så tung\r\nbeväpning för svensk del. Jag hoppas att en svensk\r\ntrupp kan vara på plats när den behövs och när det\r\ninternationella samfundet så önskar.\r\nNär det gäller regeringskonferensen vill jag\r\negentligen inte nu gå in på svenska positioner på\r\ndessa områden just därför att jag tycker att det är\r\nviktigt att vi kan ta den diskussionen tillsammans\r\nmed riksdagen. Vi har tid på oss att förbereda rege-\r\nringskonferensen. Det viktiga är att regeringskonfe-\r\nrensen blir begränsad till dessa tre områden och att\r\nden därmed kan underlätta utvidgningen. Det är också\r\nviktigt att det går så fort att det inte försenar utvidg-\r\nningen. Regeringen räknar naturligtvis med att vi\r\nskall kunna ha ett nära samarbete med riksdagen i\r\ndessa frågor och att vi också tillsammans med riksda-\r\ngen kan fastställa de svenska positionerna.</pre><pre>Anf.  115  MARIANNE ANDERSSON (c):\r\nFru talman! Jag tackar för beskedet när det gäller\r\nregeringskonferensen. Jag uppfattar det som att det\r\nkommer att komma en skrivelse som riksdagen kan\r\nreagera på. Då kan vi behandla den i utrikesutskottet\r\noch i andra berörda utskott så att vi kan fatta ett be-\r\nslut om detta här i riksdagen. Jag tror att det är viktigt\r\natt vi hanterar det på det sättet.\r\nJag ställde frågan om tidpunkten för insatsen i\r\nKosovo eftersom hela styrkan inte är fullt finansierad\r\nännu. Regeringen måste återkomma till riksdagen för\r\natt vi skall kunna fatta beslut om finansieringen. Jag\r\nmenar att detta inte får vara ett hinder för att våra\r\nstyrkor kommer på plats. Självfallet skall det handla\r\nom att det internationella samfundet kallar på Sveri-\r\nge, men det får inte finnas några andra hinder. Vi\r\nskall kunna vara beredda så fort det krävs av oss. Det\r\nvar det som min fråga handlade om.</pre><pre>Anf.  116  Utrikesminister ANNA\r\nLINDH (s):\r\nFru talman! Jag hoppas att vi kan återkomma till\r\nformerna för samrådet mellan regeringen och riksda-\r\ngen när det gäller att förbereda regeringskonferensen\r\noch exakt hur det skall gå till. Men det är oerhört\r\nviktigt att vi har ett nära samråd.\r\nNär det gäller styrkan till Kosovo är det inte fi-\r\nnansieringen som är problemet. Frågan gäller just\r\nvilken sammansättning styrkan skall ha för att göra\r\nstörsta möjliga nytta på plats och hur lång tid de be-\r\nhöver samtränas innan de åker. Det är bl.a. de diskus-\r\nsionerna som har gjort att ÖB har velat dra ut på det.\r\nMan har menat att de måste samtränas under en så\r\nlång tid att styrkan inte skulle kunna vara på plats\r\nförrän om en väldigt lång tid.\r\nDe här diskussionerna förs just nu, och jag hoppas\r\natt vi skall kunna komma på plats så snart som det\r\ninternationella samfundet önskar ha en svensk trupp\r\npå plats.</pre><pre>Anf.  117  KARL-GÖRAN BI-\r\nÖRSMARK (fp):\r\nFru talman! Vi hade ju en debatt här i går när vi\r\ndiskuterade betänkandet om fredsstyrkan i Kosovo.\r\nJag vill också understryka det som utrikesministern\r\nsade, nämligen att det var ett enigt utskott när det\r\ngällde det här betänkandet. Det är glädjande att det\r\nblev på det sättet. Det visar på styrka och kraft häri-\r\nfrån.\r\nFrån Folkpartiets sida välkomnar vi de skrivning-\r\nar som har varit och de överläggningar som har varit i\r\nKöln, Sveriges profil och Sveriges agerande i Köln.\r\nJag noterade att utrikesministern sade att EU nu\r\ngår in på ett annat sätt när det gäller bl.a. att bevara\r\noch skapa fred. Men EU är väl också berett att gå in\r\nnär det gäller fredsframtvingande åtgärder. Jag skulle\r\ngärna vilja ha utrikesministerns kommentar kring\r\ndetta. Var det bara ett förbiseende som gjorde att\r\nutrikesministern gled förbi det här med fredsfram-\r\ntvingande åtgärder? Kan jag få en kommentar kring\r\ndet?\r\nJag vill ta upp ytterligare en sak. Vi kan titta lite\r\nframåt och tänka oss att den här fredsstyrkan är på\r\nplats och att det blir någorlunda lugnt i Kosovo. Hur\r\nbedömer utrikesministern Milosevic framtida roll i\r\neventuella överläggningar om fred i den här delen i\r\nvärlden?</pre><pre>Anf.  118  Utrikesminister ANNA\r\nLINDH (s):\r\nFru talman! EU kan naturligtvis också delta i\r\nfredsframtvingande åtgärder, men enligt principerna i\r\nFN-stadgan kan det naturligtvis enbart ske om det\r\nfinns ett FN-mandat. Men om det finns kan EU na-\r\nturligtvis också delta i sådana auktioner.\r\nFrågan om Milosevic och återuppbyggnaden är\r\nväldigt svår. Det är en balansgång. Det handlar om att\r\nse till att man kan ge ett humanitärt stöd till de civila\r\nserber som har drabbats hårt av kriget samtidigt som\r\nvi inte kan sitta i direkta förhandlingar om ett lång-\r\nsiktigt stöd och om en återuppbyggnad med en person\r\nsom är åtalad för krigsförbrytelser. Flertalet länder\r\nhar diskuterat på ungefär liknande sätt, och man ena-\r\ndes också om detta när vi träffades kring stabilitets-\r\npakten i Köln i förra veckan. Det skall vara ett huma-\r\nnitärt stöd. Och det skall vara ett återuppbyggnads-\r\nstöd så fort Jugoslavien har en regim och en regering\r\nsom kan vara mer av en garant för de mänskliga rät-\r\ntigheterna.</pre><pre>Anf.  119  KARL-GÖRAN BI-\r\nÖRSMARK (fp):\r\nFru talman! När det gäller de fredsframtvingande\r\nåtgärderna är det så som utrikesministern här säger.\r\nDe skall ske enligt FN:s principer. Det blir en be-\r\ndömningssituation i olika lägen. Vem har tolknings-\r\nföreträde i en sådan situation? Kommer Sverige i det\r\nläget att ha tolkningsföreträde för egen del när det\r\ngäller det resonemang som kommer att bli? Man kan\r\nju tänka sig olika scenarier och olika situationer. Nu\r\nfokuseras mycket kring det som sker nere i f.d. Jugo-\r\nslavien och i Kosovo. Men det kan ju uppstå många\r\nnya situationer som är svåra att se i dag. Vem har i så\r\nfall tolkningsföreträde när det gäller att tolka FN-\r\nstadgans principer?\r\nNär det gäller frågan kring Milosevic roll delar\r\njag naturligtvis utrikesministerns uppfattning att det\r\nskulle vara besvärligt att eventuellt behöva sätta sig\r\nned och diskutera framtiden med Milosevic. För-\r\nhoppningsvis slipper vi den situationen. Förhopp-\r\nningsvis kan de klara ut det här själva i den jugosla-\r\nviska inrikespolitiken.</pre><pre>Anf.  120  Utrikesminister ANNA\r\nLINDH (s):\r\nFru talman! När det gäller FN-mandatet tror jag i\r\noch för sig att alla länder kommer att vara överens om\r\natt det krävs ett uttryckligt FN-mandat. Det här är ju\r\nett beslut som fattas enhälligt. Det innebär att varje\r\nland har möjlighet att lägga in sitt veto om man anser\r\natt det inte finns ett uttryckligt mandat från FN:s\r\nsäkerhetsråd.</pre><pre>Anf.  121  GÖRAN LENNMARKER (m):\r\nFru talman! Först vill jag understryka det viktiga i\r\natt man nu får en stabilitetspakt för sydöstra Europa.\r\nDet kan bli EU:s stora bidrag till frihet, fred och sta-\r\nbilitet i den region i Europa som har lidit så oerhört\r\nmycket under 1990-talet. Därför är det nu viktigt att\r\nde ord som står i Kölndeklarationen också blir verk-\r\nlighet och att man ser till att det bakom ambitionerna\r\nockså finns resurser och en vilja att förverkliga. Det\r\ntror jag kanske blir den viktigaste uppgiften på detta\r\nområde de kommande månaderna.\r\nLåt mig beträffande den svenska styrkan i Kosovo\r\nsäga hur angeläget det är att den är på plats så tidigt\r\nsom möjligt. Syftet är att få flyktingarna att återvän-\r\nda. Det kan de bara göra om de känner sig trygga när\r\nde skall tillbaka till de förhållanden som de har läm-\r\nnat som flyktingar. Därför är det naturligtvis önskvärt\r\natt svensk trupp också finns på plats tidigt, helst i\r\naugusti och senast i september. Det är viktigt att rege-\r\nringen pressar på och klargör sin ambition. Det kan\r\nändå inte vara Försvarsmaktens uppgift att sist och\r\nslutligen vara den som avgör detta, även om dess\r\nsynpunkter väger tungt.\r\nFru talman! Slutligen är det angeläget att klargöra\r\nfrågan om när EU skall bevara freden och förstärka\r\nden internationella säkerheten i enlighet med FN-\r\nstadgans principer, som det står i Kölndeklarationen.\r\nNär statsministern hade samråd inför toppmötet i\r\nKöln sade han - eller kanske snarare hans medhjälpa-\r\nre, som fick exemplifiera fallet - att man kunde tänka\r\nsig att EU också gjorde insatser utan ett FN-mandat.\r\nDå använde han exemplet en fortsatt fredsstyrka i\r\nMakedonien.\r\nDärmed blir jag något förbryllad över utrikesmi-\r\nnisterns redogörelse. Var det inte en korrekt beskriv-\r\nning som statsministern gjorde inför EU-nämnden när\r\nhan tydligt markerade att man också kan tänka sig\r\nfredsbevarande insatser utan FN-mandat om FN\r\nmisslyckas i sin förmåga att skapa ett FN-mandat för\r\nen nödvändig operation?</pre><pre>Anf.  122  Utrikesminister ANNA\r\nLINDH (s):\r\nFru talman! När det gäller insatser med eller utan\r\nuttryckliga FN-mandat är inriktningen och den\r\ngrundläggande principen att man alltid skall ha ett\r\nFN-mandat. Sedan kan det finnas hypotetiska situa-\r\ntioner som vi inte vet någonting om i dagsläget, och\r\nsom jag därmed tycker att det är olyckligt att försöka\r\nbeskriva i detalj, där situationen kan vara så akut.\r\nMen den typen av undantag är så hypotetiska att jag\r\ntycker att det är onödigt att vi diskuterar dem.\r\nJag kan ge exempel på i vilka fall man skulle\r\nkunna ingripa och när EU:s gemensamma insatser\r\nverkligen skulle kunna betyda någonting för att ge en\r\nökad säkerhet och stabilitet i Europa. EU skulle kun-\r\nna ingripa betydligt tidigare också med förebyggande\r\ninsatser utan att det behöver gå så långt att man fak-\r\ntiskt behöver de fredsframtvingande insatserna.\r\nEtt exempel är när vi nu ser en ungersk minoritet i\r\nRumänien som är väldigt utsatt. Både Ungern och\r\nRumänien skulle vilja se beväpnad personal på plats\r\nfrån EU-länderna för att undvika att det blir konflikt\r\nmellan dessa grupper. Det är en insats där EU skulle\r\nkunna göra stor nytta som man inte har kunnat göra\r\ntidigare men som man kan göra i framtiden enligt de\r\nbeslut som vi fattade och de riktlinjer som vi fastlade\r\ni Köln.</pre><pre>Anf.  123  GÖRAN LENNMARKER (m):\r\nFru talman! Jag tackar utrikesministern för det\r\nsvaret. Jag vill dock poängtera att det var statsminis-\r\ntern och regeringen som valde exemplet och inte\r\nGöran Lennmarker eller moderaterna. Det var ett\r\nexempel på hur man kan komma att tvingas att ingri-\r\npa om man inte lyckas få ett FN-mandat.\r\nAlla eftersträvar FN-mandat. Det är det första vi\r\nvill ha. Men om man inte lyckas med detta och likväl\r\nmåste ha en insats för att bevara freden och förstärka\r\nden internationella säkerheten finns ändå den möjlig-\r\nheten.\r\nDet är viktigt att vi noggrant håller oss till det\r\nman har kommit överens om i Köln och som vi också\r\nsamrådde om i EU-nämnden så att det inte råder\r\nnågot tvivel om den saken. Vi slipper då uppslitande\r\ndiskussioner i efterhand om vad som faktiskt menas.\r\nLåt mig än en gång understryka vikten av att den\r\nsvenska styrkan kommer till Kosovo, helst i augusti\r\noch senast i september.\r\nLåt mig också säga något om slutsatserna i Köln\r\nbeträffande sysselsättningspakten. I fem år har EU\r\nantagit olika slutsatser om sysselsättningen, fram och\r\ntillbaka, hit och dit och kors och tvärs. Det viktiga nu\r\när inte att anta ytterligare slutsatser utan att med-\r\nlemsländerna faktiskt följer de rekommendationer\r\nsom EU ger.\r\nMin fråga till utrikesministern är: Tänker den\r\nsvenska regeringen äntligen börja följa de rekom-\r\nmendationer som EU ger vad beträffar sysselsättning-\r\nen?</pre><pre>Anf.  124  Utrikesminister ANNA\r\nLINDH (s):\r\nFru talman! Vi är helt överens om vad vi besluta-\r\nde om i Köln. Det jag tillade var att jag tror att man\r\nskall undvika hypotetiska frågor i säkerhetspolitiken.\r\nNär det sedan gäller sysselsättningspakten har vi i\r\nSverige det senaste året fått 130 000 nya jobb. Ar-\r\nbetslösheten minskar nu mycket snabbt och kraftigt i\r\nSverige, till skillnad från under den tidigare regering-\r\nen då arbetslösheten ökade och jobben försvann.\r\nSamma utveckling, om än inte riktigt lika tydlig,\r\nkan vi nu se i flertalet europeiska länder. Det är en\r\nväldigt glädjande utveckling. Det visar hur viktigt\r\nbeslutet var att EU började ett gemensamt arbete med\r\nen sysselsättningspakt med gemensamma riktlinjer\r\nför sysselsättningen och mål för att få ned arbetslös-\r\nheten.</pre><pre>Anf.  125  GÖRAN LENNMARKER (m):\r\nFru talman! Min fråga var om den svenska rege-\r\nringen skulle följa de rekommendationer som EU ger\r\neller om den skall strunta i rekommendationerna i\r\ncentrala avseenden.</pre><pre>Anf.  126  Utrikesminister ANNA\r\nLINDH (s):\r\nFru talman! Rekommendationerna är i mångt och\r\nmycket sådant som jag hoppas att alla länder kommer\r\natt följa. Sedan kan det alltid finnas något område där\r\nländerna redan har kommit olika långt.\r\nJag tror t.ex. att Sverige har kommit betydligt\r\nlängre när det gäller jämställdhet och arbetet med att\r\ngenomföra intentionerna för jämställdheten och sys-\r\nselsättningen än vad flertalet andra länder har gjort.\r\nVi kan också se att Sverige redan ligger väldigt lågt\r\nnär det t.ex. gäller nivån för företagsbeskattning,\r\nvilket gör att en del av riktlinjerna inte är riktigt lika\r\naktuella för oss.\r\nDen viktiga slutsatsen om sysselsättningspakten är\r\natt arbetet för att minska arbetslösheten och öka sys-\r\nselsättningen i Europa nu går framåt, och det går bra.\r\nDet tycker jag är ett memento för moderaterna, som\r\nhar gått emot sysselsättningspakten och sysselsätt-\r\nningsriktlinjerna.</pre><pre>Anf.  127  HOLGER GUSTAFSSON (kd):\r\nFru talman! Jag skulle vilja ställa en fråga som\r\ngäller relationerna mellan Natostyrkor och Rysslands\r\nstyrkor. Hur ser regeringen på den situationen att\r\nRysslands styrkor gick parallellt med Natostyrkorna\r\nin i Kosovo? Vad drar man för slutsatser av det fak-\r\ntumet?</pre><pre>Anf.  128  Utrikesminister ANNA\r\nLINDH (s):\r\nFru talman! De första rapporterna såg naturligtvis\r\nalarmerande ut. Det är dock viktigt att komma ihåg\r\natt det var en väldigt liten grupp ryska soldater. Detta\r\nhåller nu på att klaras upp. Det blir nu ett möte mellan\r\nden amerikanska försvarsministern och den ryska\r\nförsvarsministern i morgon. Detta var väl ett inslag i\r\ndebatten om under vilket befäl de ryska styrkorna\r\nskall stå. Jag tror inte att det är riktigt så alarmerande\r\nsom det kanske delvis har getts intryck av i nyhets-\r\nsändningarna.</pre><pre>Anf.  129  HOLGER GUSTAFSSON (kd):\r\nFru talman! Det är naturligtvis väldigt angeläget\r\natt inte på något sätt skapa motsättningar mellan\r\nRyssland och de västeuropeiska länderna. Det är vi\r\nsäkert alla överens om. Bedömer regeringen att den\r\nrisken minskar i en framtid där vi får en EU-\r\nsamordnad säkerhetspolitik jämfört med Natos roll\r\noch säkerhetspolitik?</pre><pre>Anf.  130  Utrikesminister ANNA\r\nLINDH (s):\r\nFru talman! Jag håller fullständigt med Holger\r\nGustafsson om vikten av att vi inte ökar spänningarna\r\nmellan USA och Ryssland. Jag tror heller inte att vi\r\nnog kan tala om vikten av att vi ökar samarbetet\r\nmellan EU och Ryssland. Jag tror att det är positivt\r\nför Europa och därmed också positivt för Ryssland att\r\nvi får ett mer gemensamt arbete i EU kring utrikes-\r\noch säkerhetspolitiken.\r\nEtt lika viktigt område, och kanske ännu viktigare,\r\när den Rysslandsstrategi som vi antog vid rådet i\r\nKöln och som handlar om hur vi på olika områden\r\nskall kunna samarbeta och integrera Ryssland i fort-\r\nsättningen.</pre><pre>Anf.  131  CARINA HÄGG (s):\r\nFru talman! Jag noterade att utrikesministern be-\r\nrättade att man också vill arbeta fram ett underlag\r\nkring de mänskliga rättigheterna och föra in detta i\r\nEU-sammanhang. Jag tycker att det kan vara ett posi-\r\ntivt steg, och kanske också ett naturligt steg i och med\r\natt man vidgar sitt samarbete för att åstadkomma ett\r\nfolkens Europa. Jag delar också uppfattningen att det\r\när klokt att man inte gör detta juridiskt bindande för\r\natt undvika att man får dubbla kommandon här. Det\r\nkan bara komplicera förhållandena. Jag tror att det är\r\nett riktigt ställningstagande.\r\nMen det är ändå viktigt att veta vilket uppdrag\r\nman gav, hur man har tänkt att utforma detta och på\r\nvilket sätt det är tänkt att användas sedan. Är det\r\nkanske ett sätt att trycka på ytterligare när det gäller\r\nhandelskontakter? Man kan kanske koppla ihop\r\nmänskliga rättigheter och andra kontakter tydligare\r\noch ge tydligare direktiv för hur man skall jobba med\r\nbiståndsfrågor. Framför allt är det viktigt att detta inte\r\npå något sätt underminerar det MR-arbete som finns.\r\nDet är viktigt att man är tydlig samtidigt som det är\r\nbra att inte ha det juridiska dubbla kommandot. Jag\r\nskulle vilja veta lite mer hur ni har tänkt kring dessa\r\nfrågor.</pre><pre>Anf.  132  Utrikesminister ANNA\r\nLINDH (s):\r\nFru talman! Det är mycket viktigt att man inte på\r\nnågot sätt underminerar det viktiga arbete som sker i\r\nt.ex. Europarådet. Det är därför vi vill ha det som en\r\npolitisk deklaration och inte som en juridiskt bindan-\r\nde deklaration. I den här formen tror jag att det kan\r\nkomplettera Europarådets arbete t.ex. genom att det\r\nligger till grund också för EU:s biståndsarbete, för\r\nEU:s kontakter och diskussioner både multilateralt\r\noch bilateralt. Det är också viktigt att understryka\r\nvikten av att vi i de respektive länderna alltid kommer\r\nihåg att förklara och informera om de mänskliga\r\nrättigheterna och därmed även informerar om det\r\nviktiga arbete som görs i Europarådet.</pre><pre>Anf.  133  CARINA HÄGG (s):\r\nFru talman! Jag vill gärna komplettera något. I\r\nmitt förra inlägg var jag inne på detta med handel. Jag\r\nvet att Kofi Annan har uttryckt vikten av att de stora\r\nföretagen tar ett ansvar när det gäller mänskliga rät-\r\ntigheter. Jag tycker att det är bra att man också lägger\r\nen del av ansvaret på andra. Vi vet att Bill Clinton\r\nockså har talat om ILO:s viktiga roll och att man\r\nskulle titta på barnarbete osv.\r\nMan skulle kunna jobba tydligare med MR-\r\nfrågorna i handelskontakter. Å andra sidan ser vi ju\r\nockså handeln som ett instrument i fredsarbetet. På\r\ndet sättet skapar man bra kontakter. Jag tycker att\r\nhandeln också borde påverkas av MR-arbetet. Tycker\r\ninte utrikesministern det?</pre><pre>Anf.  134  Utrikesminister ANNA\r\nLINDH (s):\r\nFru talman! Det var en ledande fråga, men jag kan\r\nsvara ja på den. Ett exempel på att det görs är det som\r\ngjordes inför WTO-diskussionen. Där strök man\r\nunder ILO, arbetarskydd, miljöfrågor och liknande.\r\nJag tror att vi kan bli bättre i olika sammanhang på att\r\nockså ta in handelsfrågorna när det gäller mänskliga\r\nrättigheter.\r\nSedan tror jag i och för sig att utökad handel i sig\r\nockså kan vara väldigt positivt för att befrämja de\r\nmänskliga rättigheterna.</pre><pre>Anf.  135 BIRGER SCHLAUG (mp):\r\nFru talman! Tack för informationen. Som utri-\r\nkesministern vet delar vi Thage G Petersons oro inför\r\nden militarisering som sker. Vi tolkar detta så att\r\nalliansfriheten är körd, om man uttrycker det lite\r\nslarvigt. Med en gemensam utrikespolitik, gemensam\r\nsäkerhetspolitik, gemensam försvarspolitik, gemen-\r\nsamt vapensamarbete osv. upplever vi att det är svårt\r\natt säga att man är alliansfri. Dessutom skall man ju\r\nnu ha en gemensam utrikespolitisk talesman och\r\nmilitär kapacitet.\r\nJag skulle vilja ställa tre frågor.\r\nHur tror utrikesministern att det kommer sig att\r\nman i andra länder tolkar beslutet i Köln ungefär som\r\nExpressens ledarsida tolkar det här hemma? Är det\r\nden svenska regeringens tolkning som är den rätta,\r\neller är det andra länders tolkning som kanske är den\r\nrätta?\r\nJag skulle också vilja fråga hur regeringen har\r\nmeddelat sina vänner i EU att man avser att använda\r\nsitt veto mot ett gemensamt försvar, som t.ex. EU-\r\nkommissionens ordförande tycker är nästa naturliga\r\nsteg. Har den svenska regeringen meddelat ett sådant\r\nveto?\r\nDen sista frågan handlar om FN-mandat eller\r\nFN:s principer. Egentligen kan det bli något hypote-\r\ntiskt fall, sade du, där man kanske går ifrån krav på\r\nFN-mandat. Den svenska regeringen hade stor ac-\r\nceptans för att Nato gjorde det. Kommer den svenska\r\nregeringen, på ungefär samma bevekelsegrunder, att\r\nha samma syn om en gemensam militär EU-aktion\r\nskulle ske?</pre><pre>Anf.  136  Utrikesminister ANNA\r\nLINDH (s):\r\nFru talman! För det första hade EU inte kunnat\r\ngenomföra motsvarande aktion som Nato gjorde i\r\nKosovo.\r\nFör det andra tycker jag att Birger Schlaugs ar-\r\ngumentation är fullständigt obegriplig när det gäller\r\nden gemensamma säkerhets- och utrikespolitiken. Jag\r\nförstår inte att inte Birger Schlaug, som också brukar\r\ntala väl om de internationella frågorna, tycker att det\r\när viktigt att EU får en förmåga att gemensamt före-\r\nbygga konflikter och hantera kriser när de uppstår.\r\nInser inte Birger Schlaug att det är positivt att man\r\nkan hjälpa hotade minoriteter och ställa upp när det\r\nfinns ett embryo till en konflikt för att det inte skall\r\ngå så långt som det gjorde i Kosovo?\r\nJag begriper inte vad Miljöpartiet har för problem\r\nmed att det blir EU i stället för VEU som sköter min-\r\nröjningen i Kroatien, Bosnien och Kosovo i fortsätt-\r\nningen. Jag förstår inte vad det skulle vara för pro-\r\nblem med att EU skyddar en ungersk minoritet i Ru-\r\nmänien när båda länderna vill ha beväpnad EU-\r\npersonal som skyddar en utsatt minoritet.\r\nDetta är för mig fullständigt obegripligt. I det lä-\r\nget anser jag dessutom att det är Birger Schlaug som\r\ninte har läst på den svenska alliansfriheten. Den\r\nsvenska alliansfriheten har aldrig inneburit att vi har\r\nstått passiva vid internationella konflikter. Vi har\r\ntvärtom deltagit i väldigt många sammanhang i FN-\r\ntrupper och för att aktivt bevara freden. Det kommer\r\nvi att fortsätta att göra både i FN och i EU.\r\nI detta säger vi samma sak som Österrike, Fin-\r\nland, Tyskland, Storbritannien gör och som nästan\r\nsamtliga de länder som deltog vid mötet i Köln gör.\r\nAlla betonar att detta är krishantering, inte ett gemen-\r\nsamt försvar. Jag tycker att vi gemensamt borde vara\r\nstolta över att vi får en europeisk förmåga till kris-\r\nhantering.</pre><pre>Anf.  137  BIRGER SCHLAUG (mp):\r\nFru talman! Jag trodde inte att vi skulle ha en de-\r\nbatt. Jag ställde tre väldigt vänliga och hövliga frågor\r\nmed en ganska mild ton. Jag förväntar mig bara svar\r\npå de frågorna, så kan vi ta debatten sedan.\r\nMina frågor var egentligen väldigt enkla. Om man\r\nläser uttalanden från olika presskonferenser i andra\r\neuropeiska länder, om man läser andra länders tid-\r\nningar osv. får man en helt annan bild av Kölnmötet\r\nän den bild som Anna Lindh och Göran Persson ger i\r\nSverige. Jag undrar om Anna Lindh har funderat på\r\nvarför det är så.\r\nJag ställde också en annan fråga. Har regeringen\r\nmeddelat att man avser att använda sitt veto mot ett\r\ngemensamt försvar, som EU-kommissionens ordfö-\r\nrande anser är nästa naturliga steg? Har man meddelat\r\ndet, eller hur hanterar man den frågan?\r\nEftersom jag inte får ordet en gång till vill jag ba-\r\nra väldigt kort ta detta med FN en gång till också. Jag\r\nvet mycket väl att EU inte hade kunnat göra det Nato\r\ngör. Jag frågade inte om det. Jag talade om framtiden.\r\nDen svenska regeringen hade mycket stor acceptans\r\nför det Nato gjorde, och det kan vi diskutera i sak.\r\nMen nu gäller det själva principen. Kommer den\r\nsvenska regeringen att ha lika stor acceptans om EU\r\ngör någonting liknande i framtiden utan FN-mandat?\r\nJag förstår att Moderaterna vill att ni skall jobba\r\nför sysselsättningspakten, eftersom det till stor del är\r\nmoderat politik.</pre><pre>Anf.  138  Utrikesminister ANNA\r\nLINDH (s):\r\nFru talman! Jag skall svara på de tre frågorna. In-\r\ngripandet i Kosovo hade inte ett entydigt stöd i folk-\r\nrätten. Därmed hade EU inte kunnat agera på motsva-\r\nrande sätt som Nato har gjort. Detta hade Sverige inte\r\nkunna stödja som en EU-insats. Däremot hade en\r\ngemensam krishantering i EU kunnat förebygga den\r\nsituationen. Då hade det kanske inte behövt gå så\r\nlångt.\r\nBirger Schlaug säger att vi tolkar besluten olika.\r\nJag har sett en sammanställning av pressklipp som\r\nPer Gahrton har gjort. Jag anser att den är oerhört\r\nsubjektiv. Jag kan ge Birger Schlaug en annan sam-\r\nmanställning av pressklipp. Då kan han se andra\r\npressklipp och hur detta tolkas i enlighet med hur vi\r\nockså tolkar det i Sverige.\r\nNär det gäller vad EU-kommissionens ordförande\r\nhar sagt är Prodi mycket ensam om denna uppfatt-\r\nning. Även om EU-kommissionens ordförande har en\r\nviss makt så har han inte makt att ensam inrätta ett\r\ngemensamt EU-försvar.</pre><pre>Anf.  139  INGVAR SVENSSON (kd):\r\nFru talman! Jag skulle vilja ta upp en fråga som\r\nCarina Hägg tidigare var inne på, om de mänskliga\r\nfri- och rättigheterna. Här i riksdagen har vi varit\r\nrörande överens om att vi inte kan acceptera dubbla\r\njurisdiktioner när det gäller de mänskliga fri- och\r\nrättigheterna. Det bästa hade varit om EU hade inför-\r\nlivat Europakonventionen. Men EG-domstolen ac-\r\ncepterar ingen domstol över sig, och den inställningen\r\nkan man väl ha ett visst stöd för i Romfördraget. Det\r\nkan alltså finnas ett problem här.\r\nUnder COSAC-mötet i Berlin vid månadsskiftet\r\nvar det mycket starka krafter som arbetade för att de\r\nhär grundrättigheterna också skulle in i fördragen.\r\nDet var svag argumentering emot.\r\nNu framgår det av Kölnmötet att man är överens\r\nom att man skall arbeta fram en stadga och att den\r\nhögtidligen skall utropas gemensamt av kommissio-\r\nnen, Europaparlamentet och rådet. Det finns en risk\r\nför en inneboende logik, för att man låser in sig i ett\r\nhörn så att man inte kommer ur detta utan måste in-\r\nförliva det med fördragen. Och då har vi dubbla juris-\r\ndiktioner när det gäller de mänskliga fri- och rättig-\r\nheterna, vilket vore mycket olyckligt.\r\nJag hoppas att regeringen med kraft driver den\r\nsvenska linjen. Men jag är lite fundersam över varför\r\nman har accepterat ordet stadga i sammanhanget. För\r\nmig anknyter det ordet till jurisdiktion. Det är möjligt\r\natt det inte är korrekt översatt. Jag skulle gärna vilja\r\nha svar på den frågan.</pre><pre>Anf.  140  Utrikesminister ANNA\r\nLINDH (s):\r\nFru talman! Som jag sade tidigare har vi sett ris-\r\nkerna med att man får en stadga som blir juridiskt\r\nbindande. Men jag tror inte att det finns någon risk\r\nför att man går i den fällan och hamnar i ett hörn där\r\nman är tvungen att anta något i fördraget som gör att\r\ndet kan uppstå tveksamheter om i fall det är Euro-\r\nparådets arbete och domstol som gäller eller inte.\r\nÖvertygelsen var nämligen så stor bland länderna om\r\natt Europarådets arbete är viktigt, att det gäller att\r\nstödja det och att det inte får bli någon tveksamhet\r\nom hur frågor skall hanteras juridiskt. Europarådet\r\nhar många fler länder som ingår i dess jurisdiktion,\r\noch det är därför viktigt att man i alla de länderna\r\nockså kan fortsätta att arbeta med mänskliga rättig-\r\nheter.\r\nDet fanns en diskussion om ifall man skulle kunna\r\nhitta något annat begrepp än stadga. Det hade t.ex.\r\nkunnat vara bättre med en deklaration. Men nu blev\r\ndet något slags överenskommelse om att det heter\r\nstadga men att det inte skall bli ett juridiskt bindande\r\ndokument, utan det skall vara mer av en politisk stad-\r\nga.</pre><pre>Anf.  141  INGVAR SVENSSON (kd):\r\nFru talman! Jag tackar för svaret. Jag ville  bara\r\nha ett klarläggande om den svenska regeringen är\r\nberedd att stoppa ett sådant här förslag med sin veto-\r\nrätt.</pre><pre>Anf.  142  Utrikesminister ANNA\r\nLINDH (s):\r\nFru talman! Det kommer över huvud taget inte att\r\nbli aktuellt. Majoriteten av medlemsländerna betona-\r\nde tvärtom risken för att man hamnar på samma linje\r\nsom Europarådet och att det därmed är svårt att avgö-\r\nra vilken domstol som skall fälla avgörandet.</pre><pre>Anf.  143  WILLY SÖDERDAHL (v):\r\nFru talman! Jag vill först tacka för informationen.\r\nJag tycker att det är bra att vi har en sådan här diskus-\r\nsion om de här viktiga frågorna i riksdagen, inte bara\r\ni EU-nämnden och utrikesutskottet.\r\nDet finns flera frågor där vi står bakom regering-\r\nens ståndpunkter, dock inte alla. Maj Britt Theorin\r\nsäger i det senaste numret av Statstjänstemannen: För\r\nen federation krävs tre ting: en gemensam domstol,\r\nen gemensam valuta och ett gemensamt försvar. Det\r\nfinns redan en gemensam domstol, och 11 av de 15\r\nmedlemsländerna har en gemensam valuta. Det finns\r\nockså en klar majoritet för ett gemensamt försvar\r\ninom EU.\r\nAnser utrikesministern att besluten i Köln har på-\r\nskyndat utvecklingen mot en federativ statsbildning i\r\nEuropa? Delar utrikesministern vår uppfattning att en\r\nsådan utveckling mot en federation inte är önskvärd?\r\nPå vilka sätt kommer man att driva den här frågan i\r\nEU?</pre><pre>Anf.  144  Utrikesminister ANNA\r\nLINDH (s):\r\nFru talman! Jag tror att det finns en mycket ut-\r\nbredd uppfattning om att flertalet länder inte vill gå så\r\nlångt som till en federation. Det finns naturligtvis\r\nnågra som är mycket federativa. Flertalet tycker att\r\ndet är viktigt att vi ser överstatlighet på de områden\r\ndär överstatlighet är bäst, men i övrigt också natio-\r\nnella och lokala beslut där det är bäst.\r\nDet finns inte en majoritet för ett gemensamt för-\r\nsvar. Här kan vi i stället se en majoritet både av alli-\r\nansfria länder som av den anledningen inte vill ha ett\r\ngemensamt försvar och av de Natoländer som anser\r\natt det är Nato som skall sköta det gemensamma\r\nförsvaret och som av det skälet inte vill se att EU har\r\nnågot som helst med ett gemensamt försvar att göra.\r\nDetta är en uppfattning som finns hos ett begränsat\r\nantal personer men som definitivt inte omfattas av\r\nflertalet medlemsländer i EU.</pre><pre>Anf.  145  WILLY SÖDERDAHL (v):\r\nFru talman! Jag har en fråga till. I överenskom-\r\nmelsen sägs det att insatserna skall ske i enlighet med\r\nFN:s principer, som vi har diskuterat här innan. Jag\r\nundrar vem eller vilka som skall avgöra vad som är i\r\nenlighet med FN:s principer. Diskuterades den frågan\r\npå Kölnmötet? Finns det inte en fara i att någon mer\r\nän FN tolkar principerna? Om det byggs upp en ara-\r\nbisk, afrikansk eller asiatisk säkerhetspakt måste den i\r\nlogikens namn också ha rätt att tolka vad som är FN:s\r\nprinciper. Jag undrar: Diskuterade man över huvud\r\ntaget frågan om vem som tolkar vad som är FN:s\r\nprinciper?</pre><pre>Anf.  146  Utrikesminister ANNA\r\nLINDH (s):\r\nFru talman! Det brukar inte behövas någon tolk-\r\nning av FN:s principer därför att ett FN-mandat är ett\r\nFN-mandat i de frågor som handlar om fredsfram-\r\ntvingande insatser. Det här brukar vara väldigt tydligt\r\ni säkerhetsrådsresolutionerna. Om någon vill tolka in\r\nnågonting annat i säkerhetsrådsresolutionerna än vad\r\nsom de facto står där har varje land i det läget också\r\nvetorätt.</pre><pre>Anf.  147  STEN TOLGFORS (m):\r\nFru talman! Jag tycker att det är välkommet att ut-\r\nrikesministern i allmänhet är tydlig när det gäller det\r\nsom beslutades i Köln. I några frågor tycker jag dock\r\natt det finns vissa oklarheter. En av dem är mandat-\r\nfrågan.\r\nI Köln talade man om beslut i enlighet med FN-\r\nstadgans principer, men den svenska regeringen har\r\ntalat mer om konkreta FN-mandat. Jag noterade att\r\nutrikesministern tidigare också talade om att Sverige\r\nkan tänkas lägga sitt veto i vissa sammanhang.\r\nJag tycker att det är en felaktig signal i dagens lä-\r\nge. Det vore mycket bättre om utrikesministern prata-\r\nde om vikten av att stärka EU:s förmåga att stärka\r\nfred och säkerhet och om hon satte det arbetet i cent-\r\nrum. Det skapar nämligen oklarheter. Det är ju så att\r\ndet krävs enhällighet för att fatta vissa beslut. Då kan\r\nman fråga sig om det är på den punkten som utrikes-\r\nministern talar om eventuella svenska veton. Vi har\r\nockså utförandefrågan, och det handlar även om det\r\negna deltagandet. Det är ju frivilligt i den här typen\r\nav operationer, så där behövs inga veton för att Sveri-\r\nge skall kunna ha en egen linje.\r\nJag skulle vilja att utrikesministern klargör vad\r\nhon egentligen menar. Vill utrikesministern verkligen\r\nredan nu sända signalen att Sverige kan tänka sig att\r\nblockera att de andra EU-länderna går vidare och\r\nhanterar en krissituation i närområdet? Det tycker jag\r\ni så fall är olyckligt.\r\nDe fördragsmässiga förutsättningarna för en stark\r\nGUSP finns i allt väsentligt på plats i och med Ams-\r\nterdamfördraget. I och med mötet i Köln kom också\r\nmöjligheten att i praktiken utföra de beslut som man\r\nfattar gemensamt.\r\nDet var dock tråkigt när den svenska regeringen\r\nägnade sig åt småfrågor som t.ex. frågan om man\r\nskall skapa funktioner i EU samtidigt som man av-\r\nvecklar identiska funktioner i VEU eller om man\r\nrentav skall säga att man lyfter in VEU-funktioner,\r\nartikel 5 undantagen, i EU. Det sänder en oklar sig-\r\nnal. Jag tror att det är bättre att man säger vad det\r\nhandlar om, att det är moraliskt riktigt att EU skaffar\r\nsig förmågan att förebygga och förhindra krig, kriser\r\noch konflikter i närområdet därför att Europa blöder.</pre><pre>Anf.  148  Utrikesminister ANNA\r\nLINDH (s):\r\nFru talman! Jag upprepar vad jag har sagt tidigare.\r\nDet skall ske enligt principer i FN-stadgan. Det bety-\r\nder att det skall finnas ett FN-mandat. Det finns möj-\r\nlighet för de enskilda länderna att använda sitt veto\r\nom det mot förmodan skulle finnas olika tolkningar\r\nnär det gäller ett FN-mandat.\r\nSjälvklart skall vi i första hand arbeta för att\r\nfrämja fred och säkerhet. Självklart är det den diskus-\r\nsionen vi i första hand skall ta. Men min uppgift här\r\när att svara på de frågor som riksdagsledamöterna\r\nställer.\r\nNär det gäller integrationen av VEU i EU är det\r\ninte bara en lek med ord, utan det handlar om att man\r\nskall lära sig av vad som har fungerat bra och vad\r\nsom inte har fungerat bra i tidigare organisationer.\r\nNär man nu bygger upp en expertis vad gäller kris-\r\nhantering i EU och när man bygger upp kompetens\r\nför att t.ex. kunna tyda satellitbilder i EU bör man\r\nskaffa det som en egen kompetens och inte automa-\r\ntiskt bara ta över det som har funnits tidigare i VEU.\r\nPå det här sättet får man möjlighet att börja om från\r\nbörjan, och se till att man gör det som är allra bäst för\r\nEU.\r\nDet brukar sällan ge ett lyckat resultat att bara fö-\r\nra över funktioner från en organisation till en annan.\r\nDet är bättre att man från grunden bygger upp det\r\nsom man behöver.</pre><pre>Anf.  149  STEN TOLGFORS (m):\r\nFru talman! Det är ju också så att en utrikesmi-\r\nnister sänder signaler. Jag tycker att det är tråkigt att\r\nSverige går in i det här med att utrikesministern sän-\r\nder signalen till riksdagen eller på annat håll att Sve-\r\nrige kan tänkas använda vetorätten. Det är fel ut-\r\ngångspunkt.\r\nDet är möjligt att det skulle kunna tänkas bli så.\r\nJag har svårt att se när det skulle vara. Men signalen\r\nbör tvärtom vara att Sverige helhjärtat går in i arbetet\r\nför europeisk fred och säkerhet.\r\nFru talman! Jag slås av resonemanget om EU:s\r\nmilitarisering, som fördes förut. Det är ett ganska\r\nunderligt resonemang. Sverige har varit med i FN i\r\ndecennier, ett FN som har den här typen av förmåga\r\noch har haft den länge. Vi har deltagit i de flesta ope-\r\nrationer. Ingen har pratat om FN:s militarisering med\r\nett skri på läpparna. Jag tycker att det kanske bör\r\nsägas för att ge proportion i diskussionen.\r\nGöran Lennmarker tog tidigare upp frågan om\r\nEU:s sysselsättningsrekommendationer. När man\r\ntittar i dem från 1999 finner man sådant som att man\r\ntalar om ett sänkt skattetryck för att skapa fler jobb.\r\nMan talar om att sänka momsen på tjänstejobb för att\r\nskapa fler jobb. Man pratar om behov av sänkningar\r\nav skatten på arbete för att skapa fler jobb, och man\r\npratar om avreglering för att småföretagen skall kun-\r\nna skapa fler jobb.\r\nAllt detta bryter den svenska regeringen emot.\r\nVarför skriver ni under på saker som ni inte tänker\r\nfölja?</pre><pre>Anf.  150  Utrikesminister ANNA\r\nLINDH (s):\r\nFru talman! När det gäller sysselsättningsriktlin-\r\njerna och så småningom sysselsättningspakten är det\r\nju de socialdemokratiska regeringarna i Europa som\r\nhar drivit detta, tyvärr ofta mot en konservativ och\r\näven moderat opposition.\r\nHär hade vi tyvärr inte något moderat stöd för att\r\ninrätta också sysselsättningsriktlinjer i EU. Nu har vi\r\nfått det. Det tycker vi är bra. Vi kan också se att i\r\nSverige har det arbete vi gjort givit väldigt bra resul-\r\ntat. Vi har fått 130 000 nya jobb det senaste året. Vi\r\nhoppas också att utvecklingen i övriga Europa skall\r\nbli en allt kraftigare minskad arbetslöshet och alltfler\r\nmänniskor i jobb.\r\nVi har ett helt batteri av åtgärder i sysselsätt-\r\nningspakten. Vi har skattefrågor. Vi har frågor om det\r\nlivslånga lärandet, vikten av kompetensutveckling,\r\nvikten av att vi fortsätter att utbilda och utveckla\r\narbetskraften och att vi ser till att vi stärker de lågut-\r\nbildades kompetens. Det är oerhört viktiga frågor på\r\nsvenskt socialdemokratiskt initiativ.</pre><pre>Anf.  151  STEN TOLGFORS (m):\r\nFru talman! Nu handlade ju inte min fråga om\r\nModeraternas politik. Den är väl känd här. Det är\r\nregeringen som representerar Sverige i det här arbetet\r\ni EU. Frågan kvarstår: Varför skriver man under på\r\nsaker som man inte har minsta tanke på att följa?\r\nNi har talat vitt och brett i ett antal år om det ge-\r\nmensamma agerandet för jobben. Men ni har inte ett\r\ngemensamt agerande. Ni lägger upp en lista i EU som\r\nni sedan bryter mot på hemmaplan. Om alla länder\r\ngör precis som ni, utrikesministern, har EU inte den\r\nminsta lilla gemensamma strategi för att komma till\r\nrätta med arbetslösheten.\r\nJag tror att de saker som är utpekade är oerhört\r\nviktiga. Arbetslösheten är delvis en prisfråga, där ni\r\nprissätter människor ur arbetsmarknaden med alltför\r\nhöga skatter på arbete, inte minst arbetsgivaravgifter.\r\nFölj de rekommendationer ni själva har varit med\r\noch skrivit under. Jag tror att det skulle skapa ett\r\nsammanhang för svenska folket här hemma, att ni tror\r\npå samma sak här som där.\r\nVi lovar att vi stöder sänkt skatt på arbete för fler\r\njobb.</pre><pre>Anf.  152  Utrikesminister ANNA\r\nLINDH (s):\r\nFru talman! Om alla länder hade haft en lika\r\nsnabb minskning av arbetslösheten och en lika snabb\r\nökning av sysselsättningen som Sverige har haft hade\r\nvi kunnat se att det här området hade varit en succé i\r\nEuropa. Nu har tyvärr inte alla länder haft samma\r\nsuccéartade minskning av arbetslösheten och ökning\r\nav sysselsättningen som Sverige har haft. Nu får vi\r\nhjälpas åt för att också de ytterligare arbetslösa, både\r\ni Sverige och i de andra länderna, skall få jobb under\r\ndet närmaste året.\r\nSverige har lagt ett antal förslag som också har\r\nblivit mycket uppskattade av andra länder. I vissa fall,\r\nt.ex. när det gäller skattefrågorna, har vi inte alltid\r\nhaft samma utgångspunkt som alla andra länder. Men\r\nvi har gjort det kanske allra bästa resultatet när det\r\ngäller ökningen av sysselsättningen.</pre><pre>Anf.  153  MARIANNE SAMUELS-\r\nSON (mp):\r\nFru talman! Först vill jag tacka för informationen.\r\nJag tycker att det är ett bra sätt att vi från riksdagen\r\nhar möjligheter att ställa frågor efter ett sådant här\r\nganska stort och omfattande möte.\r\nJag tänker ställa en fråga angående samarbetet\r\nmed Ryssland.\r\nDet är ju positivt att man stärker och utökar sam-\r\narbetet med Ryssland. Den del jag tänkte utveckla lite\r\nmer och ställa frågor kring är miljösituationen i\r\nRyssland. Vi vet att den är ganska katastrofal på\r\nmånga områden men framför allt på ett område, där\r\ndet sedan länge har varit uppenbart att vi har en tick-\r\nande bomb när det gäller miljösituationen, nämligen\r\nMurmanskområdet.\r\nDet har sedan länge pågått en diskussion, inte\r\nminst i Nordiska rådet, om att man bör gå in och\r\nhjälpa till att åtgärda för att ta itu med det atomavfall\r\nsom ligger där uppe och som läcker och som man inte\r\nvet hur man skall hantera. Det är naturligtvis ett hot,\r\ninte minst mot vår egen närmiljö.\r\nJag skulle vilja veta om man har kommit någon\r\nvart på vägen när det gäller åtgärdspaket, eller om\r\nman fortfarande står och stampar och diskuterar frå-\r\ngan, men ännu inte har kommit med några konkreta\r\nförslag. Jag tycker att det är bråttom med åtgärder när\r\ndet gäller det här området.\r\nHur har diskussionen gått och i vilken fas är den\r\nnu?</pre><pre>Anf.  154  Utrikesminister ANNA\r\nLINDH (s):\r\nFru talman! Jag håller med om att det här är ett\r\nväldigt stort problem, och dessutom ett akut problem.\r\nDet är en av de frågor som vi också från svensk sida\r\ndrev att man skulle dra in i Rysslandsstrategin, och\r\nsom vi också fick gehör för att man skulle ta med\r\nsom ett prioriterat område.\r\nJag tror att det var väldigt viktigt att just kärnsä-\r\nkerheten kom med som ett prioriterat område i Ryss-\r\nlandsstrategin. Det handlar inte bara om att EU skall\r\nprioritera. Det handlar också om att Ryssland skall\r\nprioritera de här frågorna och tycka att de är viktiga.\r\nMed de här tydliga signalerna från EU, att man\r\nanser detta och kärnsäkerheten vara ett av de mest\r\nprioriterade områdena i samarbetet med Ryssland,\r\nräknar vi också med att Ryssland mer aktivt än tidiga-\r\nre skall vara med i arbetet på att faktiskt göra något åt\r\nkärnsäkerheten i bl.a. Murmanskområdet.</pre><pre>Anf.  155  MARIANNE SAMUELS-\r\nSON (mp):\r\nFru talman! Det är precis det som man har räknat\r\nmed rätt länge, att Ryssland aktivt skulle vara med\r\noch delta. Det var det som den nordiska strategin\r\nbyggde på, att man förväntade sig att Ryssland också\r\nskulle ha råd att gå in med pengar.\r\nNär vi var i Murmanskområdet med Nordiska rå-\r\ndet hade man inte på fyra månader kunnat betala ut\r\nlöner till dem som arbetar i området därför att eko-\r\nnomin var så skral. Att då tro att man skall kunna gå\r\nin med pengar och sanera miljön som en första åtgärd\r\när ganska naivt, tycker jag. Man måste faktiskt från\r\nEU:s sida se att man här behöver gå in med konkreta\r\nplaner och också tillskjuta pengar för det, men natur-\r\nligtvis under förutsättning att man ser att det blir\r\nåtgärdat.\r\nHur långt har det kommit? Står det fortfarande\r\noch stampar med att man förväntar sig att Ryssland, i\r\ndet här fallet, skall prioritera en miljö som man inte\r\nklarar av av ekonomiska skäl?</pre><pre>Anf.  156  Utrikesminister ANNA\r\nLINDH (s):\r\nFru talman! Samarbetet har ju börjat. Det finns\r\nockså en hel rad med förslag till åtgärder, både på\r\nplaneringsstadiet och sådana som har börjat genomfö-\r\nras.\r\nDet finns naturligtvis betydligt mer pengar att\r\nhämta till det samarbetet när det nu är ett prioriterat\r\nprojekt för hela EU, och står med som ett prioriterat\r\nprojekt för hela EU. Det finns mer pengar t.ex. i EU-\r\nsystemet än vad det finns i det nordiska samarbetet.\r\nPå det här sättet kan man se till att man verkligen\r\nsamlar alla resurser som finns tillgängliga för att göra\r\nordentliga insatser när det gäller kärnsäkerheten.\r\nDet vi nu har gjort genom det här beslutet är att ge\r\nhögre prioritet både politiskt och genom att det kom-\r\nmer att läggas mer pengar på samarbetet från EU:s\r\nsida, och därmed, förutsätter jag, också från rysk sida.\r\nDärmed tror jag att åtgärdspaketet kommer att kunna\r\ngenomföras betydligt snabbare än vad som annars\r\nhade varit fallet.</pre><pre>Anf.  157  VIOLA FURUBJELKE (s):\r\nFru talman! Kölnmötet var en framgång för den\r\ngemensamma utrikes- och säkerhetspolitiken. Det var\r\nen milstolpe när det gäller att stärka krishanterings-\r\nförmågan i Europa. Vi skall inte glömma att det är\r\nresultatet av ett svensk-finskt initiativ.\r\nJag hoppas att utrikesministern går från ord till\r\nhandling och bidrar till att utveckla de instrument\r\nsom behövs för tidig icke-militär konfliktlösning\r\nockså i EU:s regi. Det är oerhört viktigt att man följer\r\nupp överenskommelserna med handlingsprogram för\r\nhur man skall kunna undvika fredsframtvingande\r\ninsatser.\r\nFör ordningens skull vill jag säga att jag stöder\r\nhelt och fullt regeringens syn i den diskussion som\r\nförts tidigare beträffande FN-mandat för fredsfram-\r\ntvingande insatser. Däremot är det mer tveksamt om\r\nde exempel som nämnts över huvud taget är relevan-\r\nta. Den Makedonienstyrka som diskuterades i EU-\r\nnämnden baserar sig på ett kapitel 6-mandat och är\r\ninte alls fredsframtvingande. Resonemanget faller på\r\nsin egen orimlighet. Det är klart att man skall kunna\r\ngöra preventiva insatser utan en lång process också i\r\nFN. Det ligger i EU:s egen natur och i EU:s i dag\r\nbefintliga mandat att kunna göra sådana insatser, om\r\nman hade haft en sådan mekanism. Det bör bli möj-\r\nligt även i fortsättningen.\r\nJag tog fasta på att utrikesministern sade att finan-\r\nsieringen av Kosovostyrkan inte var ett problem i\r\ndagsläget. Det välkomnar jag naturligtvis. De 220\r\nmiljoner som finns i vårpropositionen räcker ett långt\r\nstycke in på hösten. Men det är viktigt att vi så snart\r\nsom möjligt får klarhet i hur resten av tiden skall\r\nfinansieras. Det skall naturligtvis inte förhindra att\r\nstyrkan sätts in. Så snart som möjligt i höst bör vi ta\r\nett nytt beslut om eventuella tilläggsresurser.</pre><pre>Anf.  158  Utrikesminister ANNA\r\nLINDH (s):\r\nFru talman! Jag vill bara tillägga till det Viola Fu-\r\nrubjelke sade att regeringen tidigare, vilket jag också\r\nhar redogjort för i kammaren, har antagit ett hand-\r\nlingsprogram för förebyggande insatser. Vi avser nu\r\npåbörja motsvarande arbete i EU, så att vi skall få ett\r\nbra program för förebyggande insatser.\r\nEtt område där vi arbetar mycket från svensk sida\r\när t.ex. försoningsfrågor. Jag tror att våra insatser\r\nkommer att efterfrågas även i Kosovo. Sverige har\r\nspeciell expertis, som vi har blivit ombedda att an-\r\nvända i olika internationella sammanhang, senast i\r\nÖsttimor.</pre><pre>Anf.  159  TALMANNEN:\r\nDärmed är frågestunden med anledning av utri-\r\nkesministerns information avslutad. Jag tackar utri-\r\nkesministern och kammarens ledamöter för att vi med\r\ngemensamma insatser gjorde det möjligt att få en\r\noffentlig debatt i denna viktiga fråga före sommarup-\r\npehållet.</pre><pre>8 §  (forts. från 6 §) Riktlinjer för den ekonomis-\r\nka politiken, utgiftstak, skattefrågor, m.m. (forts.\r\nFiU20)</pre><pre>Anf.  160  JOHAN PEHRSON (fp) replik:\r\nFru talman! Det gällde detta med att förenkla.\r\nFörhoppningsvis är det en målsättning som skall vara\r\nen del i skattesamtalen. Jag hoppas att det inte hand-\r\nlar om att förenkla det rationella utan om att förenkla\r\nföretagandet.\r\nDen retorik man har kan påverka. Det kan bli en\r\nförenklad retorik. Jag tillhör också dem som tycker\r\natt de som burit den tyngsta bördan under några tuffa\r\når skall få störst chans att få det lite bättre nu. De som\r\nhar burit den allra tyngsta bördan är de som befinner\r\nsig i arbetslöshet därför att det är för svårt, dyrt och\r\nkrångligt att driva företag här i landet. Sänkta strate-\r\ngiska skatter för ökat företagande är att gynna de som\r\nhar det allra svårast, som har drabbats allra hårdast de\r\nsenaste åren.</pre><pre>Anf.  161  ARNE KJÖRNSBERG (s) replik:\r\nFru talman! Ibland blir man sina egna ords fånge.\r\nJohan Pehrson är ett exempel på det. Han talar om\r\nstrukturella reformer och att förenkla. Det innebär att\r\nge fördelar till dem som har det relativt bra. Ni skulle\r\nkunna förenkla hur mycket ni vill, Johan Pehrson, om\r\nni nu hade möjligheten till det. Men det hjälper inte\r\nden som är långtidsarbetslös.\r\nVi vet av erfarenhet vilka som får de nya jobben\r\nförst. Det är de som har jobb. Vem kommer på andra\r\nplats? Det är oftast de som just har slutat skolan och\r\nhar en modern utbildning. Vem kommer i tredje\r\nrummet? Det är de som möjligen varit arbetslösa en\r\nkort tid. Vem kommer i fjärde rummet, långt efteråt?\r\nJo, det är de som varit arbetslösa länge. Därför har\r\nregeringen föreslagit särskilt stöd för de långtidsar-\r\nbetslösa. Finansutskottet har ställt sig bakom försla-\r\nget. Det är modellen. Man kan inte bara sänka arbets-\r\ngivaravgifterna.\r\nNär ni säger strukturella reformer menar ni egent-\r\nligen försämringar av arbetsrätten. Gör det bättre för\r\ndem som makten har och sämre för dem som är gans-\r\nka maktlösa.</pre><pre>Anf.  162  JOHAN PEHRSON (fp) replik:\r\nFru talman! Det var det där med extrem fördel-\r\nningsretorik. Jag tillhör dem som tycker att det är bra\r\natt vi får in mycket skattepengar. Men det betyder\r\ninte att jag tror att det kan ske bara genom höga skat-\r\nter. Poängen med Folkpartiets politik är att det skall\r\nbli fler och växande företag, så att alla de som är\r\nlångtidsarbetslösa skall kunna få arbete. Jag har svårt\r\natt anlägga ett så defensivt perspektiv, att det bara är\r\nmed bidrag som vi skall kunna knäcka arbetslöshe-\r\ntens gissel.\r\nJag är också för det goda samhället, som vi fick\r\nhöra Arne Kjörnsberg tala om i sitt inlägg. Men för\r\natt betala vård, skola, omsorg osv. krävs mycket\r\nskattepengar. Det kräver inte höga skatter utan höga\r\nskatteintäkter. Det får vi om det blir fler nya jobb i\r\nnya företag.</pre><pre>Anf.  163  ARNE KJÖRNSBERG (s) replik:\r\nFru talman! Problemet för Johan Pehrson är att er\r\ntrovärdighet är så liten. Jag håller med om resone-\r\nmanget, att det är pengarna som kommer in som är\r\ndet viktiga. Det är därför vi talar om breda skattebaser\r\noch låga skattesatser, där det är möjligt.\r\nProblemet är egentligen inte skattetrycket, utan\r\nskillnaden mellan utgiftstryck och skattetryck. Det\r\nvar 12-15 procentenheter till skattetryckets nackdel\r\nnär ni hade ansvaret. Det var därför 500 000 arbeten\r\nförsvann på tre korta år. Nu är det precis tvärtom.\r\nFörra månaden hade 135 000 människor fått arbete\r\njämfört med samma månad året innan.\r\nSvenska folket, med Socialdemokraterna i ledning\r\nnumera med benäget bistånd av Vänsterpartiet och\r\nMiljöpartiet, sliter med denna fråga. All erfarenhet\r\nvisar att det är mycket lättare att förlora 500 000 jobb\r\nän att ta tillbaka dem. Redan Anna-Greta Leijon var-\r\nnade för detta, när hon var arbetsmarknadsminister.\r\nHon uttryckte det så här: Det är livsfarligt att släppa\r\nupp arbetslösheten till tvåsiffriga tal. Inget land har\r\nhittills kunnat visa hur man skall få ned den igen.\r\nSverige är på väg att visa det.</pre><pre>Anf.  164  ROLF KENNERYD (c) replik:\r\nFru talman! Arne Kjörnsberg uppehöll sig länge\r\nvid några exempel på det goda samhället. Jag tror att\r\nvi alla instämmer i hans slutsatser i anledning av\r\nexemplen. Jag inser att det här i kammaren finns olika\r\nsynsätt på fördelningspolitiken. Men jag har inte svårt\r\natt instämma i det som Arne Kjörnsberg sade på den\r\npunkten. Jag kan dock inte underlåta att erinra om att\r\ndet finns repor i det synsättet som har diskuterats\r\ntidigare under dagen, exempelvis i form av höjt hög-\r\nkostnadsskydd.\r\nMycket av skattediskussionen handlar om att ska-\r\npa resurser för det goda samhället. Det är ett balans-\r\nstycke där det gäller att nå balans i sambandet mellan\r\nskattebasernas storlek och skattesatsernas storlek. Där\r\nskiljer vi oss uppenbarligen.\r\nEtt annat problem med skattesamtalen är att de så\r\nsmåningom skall infasas också i regeringsunderlagets\r\nbudgetförhandlingar. Jag ser med viss oro på hur\r\ndenna infasning skall kunna ske. Skattesamtalen får\r\ninte bli en upprepning av det som hände i den s.k.\r\nRosengrengruppen. Man var i allt väsentligt  överens\r\nnär gruppens arbete avslutades, och ändå har vi så\r\npass lång tid efter det att det avslutats ännu icke sett\r\nnågra resultat av detta. Ser Arne Kjörnsberg också\r\ndenna risk?</pre><pre>Anf.  165  ARNE KJÖRNSBERG (s) replik:\r\nFru talman! Jag är medveten om att risken finns,\r\nmen jag ser den inte. Jag vet inte hur samtalen gick\r\ntill i den grupp som Rolf Kenneryd hänvisar till. Men\r\njag känner ju väl till de samtal som vi har haft kring\r\nskattefrågan. Detta kommer inte att bli helt enkelt,\r\nmen jag tycker att det finns en sådan öppenhet och\r\nredobogenhet att försöka göra någonting att jag tror\r\natt vi skall ha goda möjligheter.\r\nSom jag sade i tidigare replikskiften kanske det\r\nkan bli så att vissa partier kan bli överens om både\r\nprinciper och nivåer. Andra kanske inte kan vara med\r\npå nivåerna, om jag får använda den bilden. Dess-\r\nutom tycker jag att vi skall anstränga oss alldeles\r\nsärskilt mycket för att kunna bli överens om energis-\r\nkatterna av de skäl som jag tidigare nämnde. Jag tror\r\natt det finns goda möjligheter för detta. Jag tycker\r\nmig ha märkt det under de samtal som vi har haft.\r\nJag har antytt, och det var ju skälet till min tidsbe-\r\nstämning, att det inte finns något formellt beslut om\r\nnär Socialdemokraterna skall redovisa sitt skattepa-\r\nket. Men jag är medveten om att om den ekonomiska\r\nutvecklingen blir sådan att vi kan påbörja sänkningen\r\nav inkomstskatterna för folk i vanliga inkomstlägen,\r\nmåste detta presenteras på något sätt i budgeten. Det\r\nvar därför som jag sade att det kan ske under augusti\r\nmånad, förhoppningsvis kanske t.o.m. under första\r\nhälften.\r\nJag skall inte bagatellisera problemen, men jag\r\ntror faktiskt att vi har möjlighet att tillsammans göra\r\nnågonting viktigt för vårt land i dessa frågor.</pre><pre>Anf.  166  ROLF KENNERYD (c) replik:\r\nFru talman! Jag ser alldeles uppenbart den risk\r\nsom jag tidigare påtalade, men jag skall också försöka\r\natt lägga manken till för att undanröja den risken. Låt\r\noss hjälpas åt med det.\r\nJag noterade också att Arne Kjörnsberg i sitt in-\r\nlägg med tillfredsställelse noterat att debatten nu har\r\nkommit att i större utsträckning handla om margina-\r\nleffekter än om marginalskatter. Jag delar denna till-\r\nfredsställelse. Det innebär ju att det finns de som har\r\nmarginaleffekter som uppgår till mer än 100 % i\r\nmycket låga inkomstlägen. Ändå lade företrädare för\r\nregeringsunderlaget för lite mer än en vecka sedan\r\nfram ett förslag om lättnader i fastighetsbeskattning-\r\nen, som skulle innebära att marginaleffekterna i just\r\ndessa låga inkomstlägen skulle öka med kanske upp\r\ntill ett tiotal procentenheter. Har Arne Kjörnsberg\r\növer huvud taget hunnit överväga lämpligheten av\r\ndetta i en situation där vi i  övrigt försöker att komma\r\ntill rätta med dessa besvärande marginaleffekter?</pre><pre>Anf.  167  ARNE KJÖRNSBERG (s) replik:\r\nFru talman! Resonemanget om marginaleffekter\r\noch marginalskatter håller jag med Rolf Kenneryd\r\nom. Vad jag noterade var att det t.o.m. i den allmänna\r\ndebatten och t.o.m. i de där tidningarna som trycks på\r\nrosa papper numera är marginaleffekter som diskute-\r\nras till större del än marginalskatter.\r\nJag skall vara ärlig och inte försöka att svänga\r\nmig här, Rolf Kenneryd. Den fråga som Rolf Ken-\r\nneryd ställde om effekterna av eventuella förslag på\r\nfastighetsskatteområdet har jag inte funderat på. Jag\r\nhar inte hunnit helt enkelt, eller det kanske har varit\r\nslarvigt av mig att jag inte har kommit så långt i mitt\r\neget beredande att jag har några synpunkter i den\r\nfrågan. Därför är det lika bra att jag säger som det är.\r\nMen i de fortsatta skattesamtalen - vi skall ju träffas\r\nom någon vecka - kanske vi kan ta upp även den\r\nfrågan.</pre><pre>Anf.  168  Andre vice talman EVA ZETTER-\r\nBERG (v):\r\nFru talman! Den budget som har diskuterats i dag,\r\noch som vi senare kommer att fatta beslut om, är en\r\nbudget som Vänsterpartiet står bakom. Jag delar,\r\nliksom min grupp, uppfattningen att den är viktig och\r\nkan med nöjsamhet konstatera att många delar i den\r\nbudgeten är positiva och stora framsteg.\r\nVi har en större satsning på kommuner och på\r\nmiljön. Vi och andra talare har tidigare också  kon-\r\nstaterat att arbetslösheten har sjunkit. Tidigare talare\r\nfrån mitt parti, Marie Engström och Lars Bäckström,\r\nhar på ett föredömligt sätt beskrivit de fördelar som\r\nfinns med denna budget men också en hel del av de\r\nproblem som återstår för oss att lösa.\r\nEtt problem som har kommit i skymundan i denna\r\ndebatt, när vi har diskuterat solidaritet och rättvisa, är\r\nden internationella solidariteten. Jag personligen,\r\nVänsterpartiet och många med oss måste ändå fak-\r\ntiskt tillstå ett visst misslyckande med denna budget,\r\ndär biståndet inte har fått den tilldelning som vi hade\r\nönskat.\r\nVi har indragning av reservationer på 2,9 miljar-\r\nder och som skjuts över till nästa år. Det är alltså inte\r\nen neddragning av budget, men det förhåller sig ändå\r\npå det viset att planerade insatser för år 1999 inte kan\r\ngenomföras. Jag vet att med större delen av de insat-\r\nser som är planerade och med en viss omplanering\r\nfrån Sida och andra organisationer kommer man att\r\nlyckas att göra en oerhört bra insats under 1999, trots\r\ndetta. Men vi måste vara klara över att det har kon-\r\nsekvenser för skuldavskrivningar för exempelvis\r\ninsatser efter orkanen Mitch i Centralamerika, där\r\nman får lägga tyngdpunkten på åren 2000, 2001 och\r\ninte på år 1999.\r\nDet har därför kommit en rätt omfattande kritik\r\nfrån kyrkor och enskilda organisationer. I vissa delar\r\nhar man skjutit över målet, men jag vill ändå säga att\r\njag till stor del har stor förståelse för en hel del av den\r\nkritiken.\r\nSom jag ser det beror väldigt mycket av  proble-\r\nmen för Vänsterpartiet och andra partier som också\r\nvill driva biståndsfrågorna på utgiftstaket. Jag kan\r\nbara konstatera, och även andra har gjort det, att det\r\när ett svårhanterligt instrument i budgetsammanhang.\r\nJag tror att det finns anledning att återkomma till\r\ndetta särskilt.\r\nVad gäller biståndet vill jag understryka att det är\r\npåtagligt svårt att laborera med ett utgiftstak när man\r\nhar planerade och oplanerade insatser.\r\nMen när nu riksdagen har behandlat budgeten och\r\nutrikesutskottet har tagit upp dessa frågor på allvar,\r\nvill jag med stor tillförsikt ändå konstatera att det\r\nyttrande som utrikesutskottet har gjort i detta sam-\r\nmanhang, och som finansutskottet instämmer i, är av\r\nstor betydelse för vår fortsatta planering på detta\r\nområde. Enprocentsmålet ligger fast. År 2000 kom-\r\nmer reservationer att kunna användas. Man får ändå\r\nse år 1999 och även den indragning som skedde år\r\n1998 som undantag. Det är med långsiktighet som\r\nplaneringen av biståndet kommer att bedrivas fram-\r\növer. Regeringen, Pierre Schori m.fl., har tidigare\r\nockså uttalat sig om betydelsen av biståndet.\r\nJag vill också påpeka att insatserna för Kosovo,\r\nsom vi nyligen debatterade här med utrikesministern,\r\nvisar på det engagemang och intresse som vi från alla\r\npartier har i frågan. Återuppbyggnadsinsatserna måste\r\nsannolikt följas av beslut om ytterligare tilldelning av\r\nbiståndsmedel. För att följa linjen att uppfylla bi-\r\nståndsmålet 0,7 % kan det bli nödvändigt med en\r\nextra utbetalning för Kosovo eller något annat.\r\nDärför vill jag understryka att när vi i höst går in i\r\nnya budgetförhandlingar är just biståndet en hjärte-\r\nfråga för vårt parti. Jag tror att jag har många med\r\nmig från kyrkor, internationella organisationer, en-\r\nskilda organisationer, många enskilda ledamöter och\r\nandra partier. Därför är det, som jag vill upprepa, med\r\nstor förnöjsamhet som jag kan se att yttrandet från\r\nutrikesutskottet, som riksdagen nu sannolikt enstäm-\r\nmigt ställer sig bakom, är en mycket god grund för\r\ndiskussionerna om att se till att den internationella\r\nsolidariteten får ett grundmurat fäste i budgeten för år\r\n2000 och att vi kan se en uppskjutning av indragna\r\nreservationer som undantag för år 1999.</pre><pre>Anf.  169  JAN BERGQVIST (s) replik:\r\nFru talman! Begränsningsbeloppet för biståndet\r\nhar i dagens debatt kallats för \"dråpslaget mot Sida\".\r\nSom Eva Zetterberg var inne på har det i debatten\r\nutanför denna kammare skildrats som om det nu vore\r\nfråga om dramatiska nedskärningar av biståndet.\r\nDärför är det viktigt att slå fast några saker.\r\nFör det första: Utrikesutskottet har fått bekräftat\r\natt biståndsramen i år kommer att hållas. Begräns-\r\nningsbeloppet är alltså inget hinder för att Sverige\r\nskall kunna uppfylla det biståndspolitiska mål som\r\nhar ställts upp för 1999, dvs. bistånd på minst\r\n0,705 % av bruttonationalinkomsten.\r\nFör det andra: Begränsningsbeloppet för biståndet\r\när lika stort som det anslag som har anvisats för i år,\r\ndvs. 11 150 miljoner kronor. Det betyder att om de\r\ntillgängliga medlen fördelas effektivt kommer det inte\r\natt bli någon ökning av reservationsmedlen i år.\r\nFör det tredje: Biståndsministern har den 6 maj i\r\nkammaren tydligt redovisat att de reservationer som\r\ninte kan utnyttjas i år kommer att föras över till nästa\r\når. Det innebär att den totala biståndsramen inte skärs\r\nned, som det har påståtts i flera fall i den allmänna\r\ndebatten. Vad det är fråga om är en annan fördelning\r\ni tiden.\r\nSenareläggningen av utbetalningarna görs också\r\nså att man så långt som möjligt skall kunna undvika\r\nnegativa effekter. Särskilt försöker man skydda de\r\nhumanitära insatserna, framför allt i Kosovo, Central-\r\namerika och  andra katastrofområden runt om i värl-\r\nden. En beredskap för oväntade situationer skall ock-\r\nså skapas. Sammantaget har alltså debatten, tycker\r\njag, varit felaktig. Den har bortsett från verkligheten\r\nvad gäller detta begränsningsbelopp.</pre><pre>Anf.  170  Andre vice talman EVA ZETTER-\r\nBERG (v) replik:\r\nFru talman! Jan Bergqvist beskriver helt korrekt\r\nsituationen. Samtidigt vill jag understryka att det har\r\nhaft negativa konsekvenser för biståndet eftersom det\r\nfanns, och finns, planerade insatser som inte har kun-\r\nnat äga rum under 1999. Men det är viktigt att under-\r\nstryka, som Jan Bergqvist också gör, att Sida har\r\nhanterat saken på ett föredömligt sätt. De mest prio-\r\nriterade insatserna kommer att bli av, och de reserva-\r\ntioner som finns för 1999 överförs till år 2000.\r\nDet är min fasta förhoppning att vi tillsammans\r\nmed regeringspartiet, Miljöpartiet och andra intres-\r\nsenter i denna fråga kommer att se till att reservatio-\r\nnen för år 2000 kommer att kunna användas på tänkt\r\nsätt.</pre><pre>Anf.  171  JAN BERGQVIST (s) replik:\r\nFru talman! Med anledning av att utrikesutskottet\r\ntar upp frågan om informationen i sitt yttrande vill jag\r\nför det första understryka att regeringen i vårproposi-\r\ntionen, i avsnitt 531, har lämnat information om de\r\nutgiftsbegränsande åtgärderna både i tabellform och i\r\nlöpande text. För det andra har biståndsministern\r\nlämnat information i kammaren. För det tredje har\r\nutskotten därefter kunnat få ytterligare information\r\ndirekt från regeringen.\r\nDet som sägs i folkpartimotionen om att det skulle\r\nvara något odemokratiskt och felaktigt i samband\r\nmed informationen kan vi från finansutskottet alltså\r\nabsolut inte hålla med om.</pre><pre>Anf.  172  GUDRUN LINDVALL (mp):\r\nFru talman! Jag tänkte stå här och prata miljö. Jag\r\ntycker egentligen att det är konstigt att jag är ensam\r\nom att göra det. Som gammal miljökämpe måste jag\r\nsäga att den här vårbudgeten är en glädjebudget. Det\r\när också glädjande att konstatera att en förening som\r\nNaturskyddsföreningen säger: Äntligen börjar det\r\nlossna när det gäller pengar! Jag skulle vilja påstå att\r\ndet är det faktum att Miljöpartiet finns med i budget-\r\nsammanhang som gör att vi nu börjar få pengar till\r\nmiljön. Man kan se att budgeten för miljösidan är\r\nmycket liten i förhållande till andra områden, men\r\nändock.\r\nJag skall lyfta fram något av det som vi nu börjar\r\nsatsa på. I den budget som antogs i höstas satsade\r\nMiljöpartiet på att vi skulle få resurser till att avsätta\r\nskyddsvärda skogar. Den satsningen fortsätter även\r\nfram mot år 2002. Här kan vi se att vi ligger på ett\r\nbelopp på 500 miljoner per år redan år 2001 men\r\näven år 2002. Det innebär att det äntligen blir stora\r\nsatsningar på att försöka spara 10 % av den produkti-\r\nva skogsmarken - som innehåller biologisk mångfald\r\nsom är mycket trängd.\r\nI den här vårbudgeten kompletteras det med me-\r\ndel till nyckelbiotoper. Nyckelbiotoperna är de där\r\npärlorna i skogen, de som är väldigt speciella och\r\nsom verkligen måste skyddas för att många av de\r\nhotade arterna skall kunna finnas kvar. Det har kom-\r\nmit en nyckelbiotopsinventering som visar att det på\r\nden mark som är undersökt finns ungefär 4 000 såda-\r\nna här pärlor. Om man också tar med den mark som\r\ninte är privatägd utan som är bolagsskog räknar man\r\nmed ungefär 8 000 nyckelbiotoper.\r\nDet här kommer att kräva resurser. Det är nöd-\r\nvändigt, för det är många i dag som vill vänta på att\r\ndet skall komma resurser för att spara nyckelbiotoper\r\ninnan man börjar avverka. I många bygder ligger det\r\nalltså faktiskt någon sorts död hand över skogsbruket\r\n- vilket vi i och för sig tycker är bra - för att man\r\nväntar på pengar till nyckelbiotoper. Nu finns det\r\nsådana i budgeten. Vi kan se att det för år 1999 ligger\r\n40 miljoner. År 2000 ligger det 50 miljoner. År 2001\r\noch 2002 ligger det 125 miljoner vardera året. Då\r\nbörjar vi komma upp i nivåer som innebär att vi kan\r\ngöra en insats.\r\nNågot annat som jag har stått här och pratat om\r\nmånga gånger är behovet av pengar till marksanering.\r\nVi vet att det finns ett antal områden i Sverige som\r\nläcker gifter. Det är områden som ingen riktigt känner\r\nansvar för och där staten tyvärr måste gå in och ta ett\r\nansvar. För några år sedan var det här anslaget noll.\r\nNu finns det pengar. Vi kommer upp till så mycket\r\nsom 300 miljoner kronor år 2002 i en trappa. Totalt\r\nhandlar det om nästan 400 miljoner under fyra år.\r\nDå finns det också ett utrymme för att påbörja åt-\r\ngärder för det här. Det var faktiskt socialdemokrater-\r\nna som för ett antal mandatperioder sedan började\r\ntitta på problemet, och här ligger Sverige efter. I\r\nmånga andra länder är man mycket bättre på att sane-\r\nra. Vi måste verkligen ta tag i frågan, för vi vet att\r\ngifter i naturen inte leder till en ekologiskt långsiktig\r\nhållbarhet. Här måste tyvärr staten gå in.\r\nÄven miljöforskningen får mer pengar. Det\r\nhandlar om 50 miljoner år 2000, 100 miljoner år 2001\r\noch 100 miljoner år 2002. Kalkningen läggs det extra\r\npengar på. Här kommer det i och för sig en utredning\r\nunder den här månaden, men redan nu vet vi att an-\r\nslaget är för litet. Här lägger vi på 23 miljoner redan\r\nför 1999. Det visade sig nämligen att den nivå vi hade\r\npå anslaget i höstas var för låg. Sedan läggs det på 30\r\nmiljoner för varje år framöver.\r\nOm det här förslår får vi titta på när Kalkningsut-\r\nredningen kommer, men det visar i alla fall att det\r\nfinns en vilja att fortsätta kalka även om alla skulle\r\nönska att det inte behövdes. Men det är tyvärr inte\r\nmycket att be för så länge försurningsläget är som det\r\när. Skall vi klara den biologiska mångfalden måste vi\r\nkalka, och framför allt: Slutar vi att kalka ett område\r\nsom har kalkats är risken uppenbar att den mark som\r\ninnehåller många metaller, t.ex. aluminium, börjar\r\nläcka detta aluminium på ett okontrollerat sätt. Jag\r\ntror inte att någon skulle vilja veta exakt vilka effek-\r\nter det får. Det skulle i så fall vara ett fullskaleexpe-\r\nriment som var mycket obehagligt.\r\nFörra mandatperioden fattade vi beslut om miljö-\r\nbalken. Det var också s, v och mp som gick ihop för\r\natt försöka skärpa miljölagstiftningen, och i dag kan\r\nvi se att denna lagstiftning har haft effekt. Det har\r\nt.ex. aldrig åtalats så mycket miljöbrottslingar tidigare\r\nsom nu, och det beror på att miljöbalken har mer\r\ntänder än den gamla lagstiftningen hade.\r\nHär måste vi komplettera, och här kompletteras\r\ndet med miljöbrottsbekämpning. Man måste se till att\r\ndet finns en organisation på den juridiska sidan som\r\nklarar av att hantera de här frågorna. Miljöbrott är ju\r\nofta mycket svåra. Det är svårt för jurister att ha en\r\nnaturvetenskaplig kompetens som faktiskt krävs för\r\natt man skall kunna bedöma styrkan i miljöbrotten.\r\nÄr det farligt eller inte med ett kilo kvicksilver? Hur\r\nskall man bedöma det? Är det ett ringa brott eller\r\ninte? Här tillförs nu medel. Redan 1999 tillförs\r\n10 miljoner, och sedan tillförs det 30 miljoner fram-\r\növer för år 2000 t.o.m. år 2002 för att se till att stärka\r\nmiljöbrottsbekämpningen.\r\nDet här är några exempel på de satsningar som nu\r\ngörs. Totalt kan man säga att det handlar om miljard-\r\nbelopp.\r\nOm vi räknar ihop allt som satsas för år 2002\r\nhandlar det om åtskilliga miljarder. Från Miljöpartiets\r\nsida menar vi att detta är nödvändigt för att vi skall\r\nkunna skapa ett ekologiskt långsiktigt hållbart sam-\r\nhälle. Och vi kommer i det fortsatta samarbete som\r\njag hoppas skall bli lika fruktbart som det som vi\r\nhittills har bedrivit att jobba hårt för att miljön skall få\r\nsin beskärda del av anslagen.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 16.30 på förslag av tal-\r\nmannen att ajournera förhandlingarna till kl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00\r\nBeslut</pre><pre>FiU20 Riktlinjer för den ekonomiska politiken,\r\nutgiftstak, skattefrågor, m.m.\r\nMom. 1 (allmänna riktlinjer för den ekonomiska poli-\r\ntiken)\r\n1. utskottet\r\n2. res. 1 (kd, m, fp)\r\n3. res. 2 (c)\r\nFörberedande votering:\r\n126 för res. 1\r\n14 för res. 2\r\n169 avstod\r\n40 frånvarande\r\nKammaren biträdde res. 1.\r\nHuvudvotering:\r\n170 för utskottet\r\n126 för res. 1\r\n14 avstod\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 38 v, 14 mp\r\nFör res. 1:     72 m, 40 kd, 14 fp\r\nAvstod: 14 c\r\nFrånvarande:    13 s, 10 m, 5 v, 2 kd, 4 c, 3 fp, 2 mp</pre><pre>Mom. 2 (det europeiska valutasamarbetet)\r\n1. utskottet\r\n2. res. 3 (m, fp)\r\nVotering:\r\n224 för utskottet\r\n85 för res. 3\r\n1 avstod\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 38 v, 40 kd, 14 c, 14 mp\r\nFör res. 3:     71 m, 14 fp\r\nAvstod: 1 m\r\nFrånvarande:    13 s, 10 m, 5 v, 2 kd, 4 c, 3 fp, 2 mp\r\nMargit Gennser (m) anmälde att hon avsett att avstå\r\nfrån att rösta men markerats ha röstat nej.</pre><pre>Mom. 3 (stabilisering av de internationella kapital-\r\noch valutamarknaderna)\r\n1. utskottet\r\n2. res. 4 (v)\r\n3. res. 5 (mp)\r\nFörberedande votering:\r\n40 för res. 4\r\n14 för res. 5\r\n256 avstod\r\n39 frånvarande\r\nKammaren biträdde res. 4.\r\nHuvudvotering:\r\n257 för utskottet\r\n38 för res. 4\r\n15 avstod\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  117 s, 72 m, 40 kd, 14 c, 14 fp\r\nFör res. 4:     38 v\r\nAvstod: 1 s, 14 mp\r\nFrånvarande:    13 s, 10 m, 5 v, 2 kd, 4 c, 3 fp, 2 mp</pre><pre>Mom. 6 (användningen av begränsningsbelopp)\r\n1. utskottet\r\n2. res. 11 (kd, m, c, fp)\r\nVotering:\r\n170 för utskottet\r\n140 för res. 11\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 38 v, 14 mp\r\nFör res. 11:    72 m, 40 kd, 14 c, 14 fp\r\nFrånvarande:    13 s, 10 m, 5 v, 2 kd, 4 c, 3 fp, 2 mp</pre><pre>Mom. 8-10 (budgetpolitikens inriktning och utgift-\r\nstak m.m. för åren 2000-2002 )\r\n1. utskottet\r\n2. res. 14 (m)\r\n3. res. 15 (kd)\r\n4. res. 16 (c)\r\n5. res. 17 (fp)\r\nFörberedande votering 1:\r\n14 för res. 16\r\n14 för res. 17\r\n282 avstod\r\n39 frånvarande\r\nAndre vice talmannen konstaterade att lika röstetal\r\nuppkommit. Utgången skulle avgöras genom lottning.\r\nAndre vice talmannen anmodade Berit Adolfsson (m)\r\noch Helena Hillar Rosenqvist (mp) att fungera som\r\nkontrollanter vid lottningen samt Åsa Torstensson (c)\r\natt förrätta lottningen. Den upptagna lottsedeln visade\r\nett nej och kammaren hade således antagit res. 17.\r\nFörberedande votering 2:\r\n41 för res. 15\r\n14 för res. 17\r\n254 avstod\r\n40 frånvarande\r\nKammaren biträdde res. 15.\r\nFörberedande votering 3:\r\n73 för res. 14\r\n40 för res. 15\r\n197 avstod\r\n39 frånvarande\r\nKammaren biträdde res. 14.\r\nHuvudvotering:\r\n168 för utskottet\r\n71 för res. 14\r\n66 avstod\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  117 s, 38 v, 13 mp\r\nFör res. 14:    71 m\r\nAvstod: 39 kd, 14 c, 13 fp\r\nFrånvarande:    14 s, 11 m, 5 v, 3 kd, 4 c, 4 fp, 3 mp</pre><pre>Mom. 12 (skattepolitikens allmänna inriktning)\r\n1. utskottet\r\n2. res. 21 (c)\r\nVotering:\r\n171 för utskottet\r\n14 för res. 21\r\n125 avstod\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 38 v, 1 kd, 14 mp\r\nFör res. 21:    14 c\r\nAvstod: 72 m, 39 kd, 14 fp\r\nFrånvarande:    13 s, 10 m, 5 v, 2 kd, 4 c, 3 fp, 2 mp</pre><pre>Mom. 17 (fåmansföretag och generationsskiften)\r\n1. utskottet\r\n2. res. 28 (kd, m, c, fp)\r\nVotering:\r\n170 för utskottet\r\n140 för res. 28\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 38 v, 14 mp\r\nFör res. 28:    72 m, 40 kd, 14 c, 14 fp\r\nFrånvarande:    13 s, 10 m, 5 v, 2 kd, 4 c, 3 fp, 2 mp</pre><pre>Mom. 20 (jordbrukets energibeskattning)\r\n1. utskottet\r\n2. res. 31 (kd, m, c)\r\nVotering:\r\n179 för utskottet\r\n127 för res. 31\r\n2 avstod\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 38 v, 9 fp, 14 mp\r\nFör res. 31:    71 m, 40 kd, 14 c, 2 fp\r\nAvstod: 2 fp\r\nFrånvarande:    13 s, 11 m, 5 v, 2 kd, 4 c, 4 fp, 2 mp</pre><pre>Övriga moment\r\nKammaren biföll utskottets hemställan.\r\nBeslut om samlad votering</pre><pre>Kammaren medgav att återstående ärenden på da-\r\ngens föredragningslista fick avgöras i ett samman-\r\nhang efter avslutad debatt.</pre><pre>9 §  Utvärdering av Riksgäldskontorets upplå-\r\nning och skuldförvaltning budgetåren 1993/94-\r\n1998</pre><pre>Föredrogs\r\nFinansutskottets betänkande 1998/99:FiU26\r\nUtvärdering av Riksgäldskontorets upplåning och\r\nskuldförvaltning budgetåren 1993/94-1998 (skr.\r\n1998/99:104)</pre><pre>Anf.  173  GUNNAR AXÉN (m):\r\nFru talman! Regeringens skrivelse med utvärde-\r\nring av Riksgäldskontorets skuldförvaltning är den\r\nförsta i sitt slag. Den utgör ett viktigt inslag i den nya\r\nordning för statsskuldspolitiken som beslutades av\r\nriksdagen i maj 1998. Vi moderater har länge före-\r\nspråkat detta och välkomnar nu att ansvaret för arbe-\r\ntet med statsskulden på detta sätt ges en tydligare\r\nuppdelning.\r\nHuvudsakligen instämmer vi i regeringens be-\r\ndömningar avseende den förda statsskuldspolitiken.\r\nRiksgäldskontorets hantering av statsskuldsförvalt-\r\nningen och det stora ansvar för marknadsvårdande\r\nhänsyn som kontoret har att iaktta har skötts med stor\r\nkunnighet och skicklighet, enligt vår mening.\r\nVåra invändningar begränsar sig till regeringens\r\nutvärdering av Riksgäldskontorets hushållsupplåning.\r\nUpplåningen från hushållen uppgick vid årsskiftet\r\n1998/99 till 69,6 miljarder kronor. Det utgör endast\r\nen liten del av den totala skuldmassan, strax under\r\n5 %. Merparten av hushållsupplåningen utgörs av\r\npremieobligationer, ca 60 miljarder kronor. Upplå-\r\nningen via Riksgäldsspar uppgår till drygt 5 miljarder\r\nkronor.\r\nEfter det att riksdagen avskaffat den sista delen av\r\nde skattemässigt gynnade sparreglerna för Riksgälds-\r\nkontorets hushållsupplåning har kontorets marknads-\r\nandelar på hushållslånemarknaden sjunkit.\r\nVi menar att detta tydligt indikerar svårigheterna\r\nför Riksgäldskontoret att agera på den privata hus-\r\nhållsmarknaden. Denna verksamhet utgör en från\r\nRiksgäldskontorets övriga verksamheter avvikande\r\nuppgift som egentligen är svår att utföra utan bety-\r\ndande marknadsföringsinsatser och ett eget kundnära\r\nkontorsnät.\r\nI sin strävan att upprätthålla en större andel av\r\nhushållsmarknaden tvingas nu Riksgäldskontoret, i\r\nfrånvaro av skattefördelar, att styra över mer resurser\r\ntill marknadsföring. Vissa planer finns även på att\r\nutöka Riksgäldskontorets kundservice till privateko-\r\nnomisk rådgivning och i förlängningen fler egna\r\nkundkontakter med privatpersoner. Och detta menar\r\nvi, i kontrast till regeringen, skulle vara en både\r\nolycklig och principiellt felaktig utveckling.\r\nVi finner det mycket oklart vad regeringen egent-\r\nligen menar med sina skrivningar om att Riksgälds-\r\nkontoret aktivt skall agera för att återvinna förlorade\r\nmarknadsandelar på den inhemska hushållssparande-\r\nmarknaden. Frånvaron av principiella resonemang\r\neller synpunkter på i vilken form som det är lämpligt\r\natt Riksgäldskontoret försöker återvinna förlorade\r\nmarknadsandelar blir mycket märklig i skenet av att\r\njust skrivningarna om hushållssparandemarknaden är\r\nde där regeringen uttrycker sina tydligaste inriktning-\r\nspreferenser i hela den skrivelse som lämnats till\r\nriksdagen.\r\nVi moderater invände inför lanseringen av Riks-\r\ngäldsspar mot att Riksgäldskontoret skapade nya\r\nsparinstrument i syfte att försöka behålla flyktiga\r\nallemanssparpengar i egna sparinstrument. Vi menar\r\natt regeringens redovisning visar att vi hade rätt i vår\r\nkritik. Upplåningen på den inhemska hushållsmark-\r\nnaden är lönsam enligt de definitioner som används i\r\nskrivelsen endast därför att premieobligationsandelen\r\när så stor.\r\nMen av redovisningen framgår att upplåningen\r\nvia Riksgäldsspar sker till en högre kostnad än för\r\nden alternativa upplåningen på den inhemska mark-\r\nnaden. Hitintills har 45 miljoner kronor gått förlorade\r\ngenom satsningen på Riksgäldsspar.\r\nI betänkandet noteras att man inte har lyckats med\r\nsatsningen på Riksgäldsspar, och när det gäller möj-\r\nligheterna för Riksgäldskontoret att återta marknads-\r\nandelar är utskottsmajoriteten betydligt mer avvak-\r\ntande än regeringen. Trots detta vill inte utskottsma-\r\njoriteten ta ställning för det enda rimliga alternativet,\r\nnämligen att Riksgäldsspar bör avvecklas och att\r\nRiksgäldskontoret inte bör utveckla nya sparinstru-\r\nment riktade till den konkurrensutsatta hushållsspa-\r\nrandemarknaden, vilket vi däremot anser är det klo-\r\nkaste ställningstagandet.\r\nMed detta vill jag yrka bifall till den borgerliga\r\nfyrpartireservationen.</pre><pre>Anf.  174  CARIN LUNDBERG (s):\r\nFru talman! Riksdagen har i olika sammanhang\r\npekat på vikten av att resultaten följs upp och utvär-\r\nderas och att resultatredovisningen till riksdagen\r\nutvecklas. Detta ärende handlar om Riksgäldskonto-\r\nrets verksamhet.\r\nRiksdagen har i lag från 1998 beslutat om en ny\r\nmodell för statsskuldsförvaltningen. Med den nya\r\nlagen har en tydligare ansvarsfördelning skapats.\r\nRiksdagen anger riktlinjer för statsskuldspolitikens\r\növergripande mål. Regeringen har att ange riktlinjer\r\nför hela statsskuldsportföljen, och Riksgäldskontorets\r\nledning ansvarar för att de övergripande målen om-\r\nsätts i operativa riktlinjer och delmål.\r\nMålet är att från den 1 januari 1999 skall statens\r\nskuld förvaltas så att kostnaderna för skulden lång-\r\nsiktigt minimeras samtidigt som risken i förvaltning-\r\nen beaktas. Förvaltningen skall ske inom ramen för\r\nde krav penningpolitiken ställer.\r\nDen skrivelse som vi nu behandlar avser åren\r\n1993/94-1998. Det är den första utvärderingen som\r\nfullt avspeglar den nya ansvarsfördelningen. Målfor-\r\nmuleringen görs först nästa år.\r\nRiksgäldskontoret har formellt sett inte klarat\r\nmålet för upplåningsverksamheten på den nominella\r\nmarknaden. Men Riksgäldskontoret har med sina\r\nmarknadsvårdande åtgärder bidragit till lägre ränteni-\r\nvåer och därmed lägre kostnader för statsskulden. Att\r\nmäta om besparingarna har uppvägt det negativa\r\nresultatet är svårt. Man har också vidtagit åtgärder för\r\natt minska finansieringsrisken i statsskuldsportföljen\r\ntill priset av ett negativt resultat. Om det negativa\r\nresultatet uppvägs av en lägre risknivå är också svårt\r\natt mäta. Det saknas verktyg.\r\nRiksgäldskontorets upplåning och skuldförvalt-\r\nning på den internationella marknaden har varit fram-\r\ngångsrik. Man har uppnått bättre resultat än externa\r\nförvaltare, samtidigt som risktagandet har varit lägre.\r\nOckså i fråga om upplåningen på den inhemska\r\nmarknaden genom realränteobligationer har man nått\r\nmålet. Även när det gäller upplåningen på den in-\r\nhemska hushållsmarknaden har Riksgäldskontoret\r\nnått uppställda mål. Volymen har minskat kraftigt de\r\nsenaste åren. Regeringen anser att det är viktigt att\r\nriksgälden återvinner marknadsandelar genom att\r\naktivt bearbeta den inhemska marknaden.\r\nI motion Fi44 av moderaterna ifrågasätts rege-\r\nringens ambitioner att Riksgäldskontoret skall satsa\r\nför att återta marknadsandelar. Utskottet konstaterar\r\natt Riksgäldskontoret inte lyckats behålla det hus-\r\nhållssparande som skedde i allemanssparandet. En\r\nanledning var att man saknade lokal kontorsorganisa-\r\ntion. Men genom att etablera och utveckla nya former\r\nför kundkontakter borde Riksgäldskontoret kunna\r\nkonkurrera på denna marknad och återta marknads-\r\nandelar. Det långsiktiga målet skall dock vara att\r\nuppnå kostnadsbesparingar i förhållande till kontorets\r\nalternativa upplåningsformer på penning- och obliga-\r\ntionsmarknaden. Utskottet avstyrker därför motionen.\r\nFru talman! Jag yrkar bifall till hemställan i fi-\r\nnansutskottets betänkande och avslag på reservatio-\r\nnen.</pre><pre>Anf.  175  GUNNAR AXÉN (m):\r\nFru talman! Anser Carin Lundberg att det är rim-\r\nligt att Riksgäldskontoret utvecklar och bedriver\r\nsparformer riktade mot hushållssektorn som redan\r\nfinns och fungerar på den privata bankmarknaden?\r\nAnser hon att det är rimligt att man fortsätter att be-\r\ndriva en sparform som hittills har kostat staten 45\r\nmiljoner kronor?</pre><pre>Anf.  176  CARIN LUNDBERG (s):\r\nFru talman! Målet för verksamheten står fast.\r\nUpplåningen från hushållen skall bara ske om det kan\r\nske till en lägre kostnad än kostnaden för den alterna-\r\ntiva upplåningen, t.ex. upplåningen med statsobliga-\r\ntioner och statsskuldväxlar. Marknadsföringen är\r\nförenad med kostnader, men de kostnaderna finns\r\nmed i lönsamhetskalkylen. Skulle upplåningen inte\r\nvisa lönsamhet finns det inte anledning att fortsätta\r\nmed verksamheten.\r\nI motionen anförs att man inte skall fortsätta med\r\ndetta på grund av att det saknas kontorsnät. Jag håller\r\ninte med om det. Samma sak gäller för flera ni-\r\nschbanker. Det har inte förhindrat dem från att bedri-\r\nva framgångsrik verksamhet. Ny teknik ger nya möj-\r\nligheter.\r\nTitta på t.ex. premieobligationerna, som i större\r\nomfattning säljs direkt av Riksgäldskontoret via tele-\r\nfon och/eller Internet och allt mindre via den traditio-\r\nnella kanalen, dvs. bankkontoren. Det är ungefär\r\n30 % av nyförsäljningen som sker direkt av Riks-\r\ngäldskontoret.\r\nMålet för hushållsupplåningen, både totalt och för\r\nenskilda produkter, är att lönsamhet skall uppnås över\r\nperioder på fem år. Riksgäldsspar introducerades sent\r\npå hösten 1997 och hade bara funnits i drygt ett år vid\r\nutgången av 1998 - som vi nu utvärderar i dag. Där-\r\nför är det för tidigt att bedöma om verksamheten skall\r\nfortsätta eller inte. Finns inte förutsättningarna för\r\nlönsamhet skall sparformen naturligtvis avvecklas.</pre><pre>Anf.  177  GUNNAR AXÉN (m):\r\nFru talman! Anser Carin Lundberg att det är ett\r\nsjälvändamål att Riksgäldskontoret agerar på mark-\r\nnaden som riktar sig till det privata hushållssparandet,\r\neftersom den marknaden redan fungerar i dag? Är det\r\nett självändamål att staten agerar på den marknaden?</pre><pre>Anf.  178  CARIN LUNDBERG (s):\r\nFru talman! Nej, det anser jag inte.</pre><pre>Överläggningen var härmed avslutad.\r\n(Beslut fattades efter 12 §.)</pre><pre>10 §  (forts. från prot. 109) Lag om skatt på avfall\r\n(forts. SkU20)</pre><pre>Föredrogs\r\nSkatteutskottets betänkande 1998/99:SkU20\r\nLag om skatt på avfall (prop. 1998/99:84)</pre><pre>Anf.  179  MARIETTA DE POURBAIX-\r\nLUNDIN (m) replik:\r\nFru talman! Nu får vi fortsätta diskussionen från\r\nhalv tolv i går kväll.\r\nDet är alldeles riktigt att moderaterna har yrkat\r\navslag på skatt på avfall. Ingemar Josefsson ser tydli-\r\ngen sig själv som miljöns riddare. Måttet för hur\r\nmycket ett parti är för en bra miljö är hur många\r\nskatter som man vill införa. Det innebär i och för sig\r\natt Vänsterpartiet, Folkpartiet och Miljöpartiet måste\r\nvara bättre än Socialdemokraterna för miljön efter-\r\nsom de vill införa en skatt på förbränning. Det är den\r\nslutsats jag drar.\r\nDet finns inte självklara samband mellan skatter\r\noch en bra miljö. Skatt på avfall är ett bra exempel på\r\ndetta. Denna skatt kommer att göra att många kom-\r\nmer att använda sig av någon form av kreativ bokfö-\r\nring. Man får in det som är ganska torrt, man pytsar\r\npå och får ut det som är ganska blött - och tjänar på\r\ndet hela. Det finns en stor risk att man kommer att\r\nflytta på staketen för välordnade deponier så att verk-\r\nsamheten hamnar utanför.\r\nDetta är absolut inte konkurrensneutralt. Små an-\r\nläggningar skall inte betala deponiskatten. Jag vet inte\r\nhur de små deponierna sköts. Det finns en mängd\r\nnackdelar för miljön.\r\nSer Ingemar Josefsson någon som helst fara med\r\natt avfallsskatten kan vara kontraproduktiv för en bra\r\nmiljö? Finns det ingen fara någonstans?</pre><pre>Anf.  180  INGEMAR JOSEFSSON (s) re-\r\nplik:\r\nFru talman! Det är endast Moderata samlingspar-\r\ntiet som ser någon fara i detta, Marietta de Pourbaix-\r\nLundin.\r\nJag noterade i mitt anförande att när det gäller att\r\nhitta nya skatter är uppfinningsrikedomen stor. Går\r\ndet att göra det i miljöns namn är lyckan för många\r\nfullkomlig. Kombinationen miljö och skatt tycks\r\nberusa sades det i inlägget i går. Ser man på mil-\r\njöskatterna på det sättet förstår jag att man inte ser till\r\nmiljön.\r\nDet är klart att det alltid kan uppstå problem som\r\nmåste korrigeras. Men de exempel som här redovisas\r\när inte korrekta. Det sades i debatten i går att det\r\nborde finnas morötter i stället för skatt. Vilka moröt-\r\nter? Vad är ert alternativ till alla andra partier som\r\nanser att vi måste komma åt de 85 % som i dag läggs\r\npå deponi?</pre><pre>Anf.  181  MARIETTA DE POURBAIX-\r\nLUNDIN (m) replik:\r\nFru talman! Jag får nu veta att om det inte funge-\r\nrar skall man korrigera det med ytterligare skatter. De\r\npengar som man nu har tänkt att man skall få in - 1,1\r\nmiljarder netto, eller vad det blir - vad skall man\r\nanvända dem till? Är det till miljön? Nej, det står\r\ningenstans.\r\nI hela propositionen, och i förslaget, finns inte en\r\nenda miljökonsevensbeskrivning av att det är bra för\r\nmiljön. Ändå står Ingemar Josefsson i talarstolen och\r\nhävdar att det är väldigt bra för miljön. I slutändan är\r\ndet företag och vi enskilda människor som får betala.\r\nDe pengar som detta kommer att kosta företagen,\r\nskulle inte de kunnat användas på ett bättre sätt till att\r\nmiljöförbättra? Likadant är det för oss enskilda män-\r\nniskor som kommer att få ökade kostnader. Skulle\r\ninte vi kunna få använda pengarna till att t.ex. handla\r\nmiljövänligt? Det känns väldigt konstigt.\r\nDet står ganska klart i propositionen att kostna-\r\nderna kommer att öka väldigt mycket för hushållen.\r\nEn bit in på 2000-talet kommer det inte bara att kosta\r\n250 kr mer per ton, utan det kommer att kosta 775 kr\r\nmer per ton. Det måste man ta ut från hushållen för\r\natt det skall gå ihop. Det kostar, och det kostar, och\r\ndet är naturligtvis alltid på bekostnad av någonting\r\nannat.\r\nEtt bra exempel på morötter är när man stimulera-\r\nde användning av katalysatorer för motorer. Det är ett\r\nbra exempel på användning av morot för miljön i\r\nstället för att alltid använda piskan, dvs. skatter. Jag\r\nupprepar igen: Det finns inte någon miljökon-\r\nsekvensbeskrivning i propositionen eller i betänkan-\r\ndet som säger att man kommer att få de effekter som\r\nman tror att man kommer att få.</pre><pre>Anf.  182  INGEMAR JOSEFSSON (s) re-\r\nplik:\r\nFru talman! Detta är inte sant. I propositionen re-\r\ndovisas de förväntade minskningarna som kommer att\r\nske genom det här förslaget. Skatten är inte till för att\r\nman skall ta ut skatten utan egentligen för att minime-\r\nra det som går till deponi. Enligt propositionen för-\r\nväntas detta förslag i kombination med det som görs i\r\növrigt att nå upp till 50 % reducering. Det är viktigt.\r\nDet påpekandes att skatterna inte går till miljön.\r\nVi använder oss inte av riktade skatter. Däremot\r\nanvänder staten skatter för att se till att vår miljö blir\r\nbra. Dessa påpekanden är oriktiga.\r\nVilken morot skulle det vara? Jag förstod att det\r\nskulle vara katalytisk rening. Det fick vi inte förrän vi\r\nfick en lagstiftning. Det var ingen morot i den delen.\r\nJag förstår inte vad det har med morot att göra i den\r\nhär debatten. Vilka morötter vill Moderata samlings-\r\npartiet ha för att få ned deponierna om man inte skall\r\nta ut skatt, som alla andra partier föreslår. Vilka mo-\r\nrötter är det? Vilka förslag är det?</pre><pre>Anf.  183  GUDRUN LINDVALL (mp) re-\r\nplik:\r\nFru talman! Jag blev apostroferad i Ingemar Jo-\r\nsefssons anförande i går. Han frågade dels om varför\r\nvi vill att man skall stimulera användning av deponi-\r\ngas, dels om hur vi vill åtgärda gamla tippar.\r\nNär det gäller deponigas tycker vi att det är viktigt\r\natt se till att den metan som i dag läcker från gamla\r\ntippar inte hamnar i atmosfären.\r\nNär det gäller gamla tippar är det naturligtvis vik-\r\ntigt att komma till rätta med det. Här står vi inför ett\r\ngigantiskt problem. Nu har s, v och mp skapat en ny\r\noch bättre miljölag som gör att det i framtiden för-\r\nhoppningsvis blir klart att det är den som använder\r\ntippen som har ett saneringsansvar. Men det finns en\r\nmängd gamla tippar som läcker rejält.\r\nI den budget som vi just har fattat beslut om visar\r\ns, v och mp tillsammans att det är dags att börja sane-\r\nringar av miljöskadade områden. Faktum är att vi\r\nkanske måste sätta oss ned tillsammans och fundera\r\npå om många av de gamla tipparna skall räknas in\r\nsom den typen av områden. Det är klart att det kom-\r\nmer att vara kostsamt, men jag tror att det är dags att\r\ngöra det.\r\nDet finns oerhört mycket mer läckage från dessa\r\ntippar än vad man tidigare har trott. Molnbyggen i\r\nDalarna är inte den enda tippen som läcker. I princip\r\nalla som man har tagit prover från har visat sig läcka\r\nkemikalier som man kanske inte hade väntat sig att\r\nfinna där. Vi har börjat skapa de förutsättningar som\r\nkrävs för att kunna komma till rätta med miljösynder-\r\nna.</pre><pre>Anf.  184  INGEMAR JOSEFSSON (s) re-\r\nplik:\r\nFru talman! Här finns en skillnad mellan majori-\r\nteten och vi socialdemokrater som här reserverat oss.\r\nVad är då skillnaden? Vi menar att det inte behövs\r\nnågon extra stimulans för deponigasen. Vi menar inte\r\natt det inte skall stoppas. Men gasinsamling sker i dag\r\npå drygt ett femtiotal av landets deponier. Det är\r\nnaturligtvis de större, vilket innebär att det är där vi\r\nfår ta in den större mängden.\r\nMånga mindre anläggningar har i dag också krav\r\ngenom att de har fått villkor i samband med miljötill-\r\nstånd. Dessutom har vi nu fått ett deponeringsdirektiv\r\nfrån EU där det just är krav på att samla upp deponi-\r\ngas. Det är inte det är området som man behöver\r\nstimulera. Det som behövs stimuleras är den nya\r\ntekniken som inte är deponierna utan reaktorbaserad\r\nrökning och kompostering. Det är vad man behöver\r\nsatsa på.\r\nVår socialdemokratiska reservation innebär att\r\nsatsa på den moderna tekniken och att försöka göra\r\nsig av med de deponier som släpper ut gas. Det var\r\ndärför som vi fattade beslut om att inte ha organiskt\r\navfall på deponi år 2005. Jag vill mena att vi här har\r\ngått före och att ni kommer efter på ett område som\r\nfaktiskt inte behöver någon stimulans. Vi har redan\r\ntäckt upp det tidigare inom Sverige och inom EU.</pre><pre>Anf.  185  GUDRUN LINDVALL (mp) re-\r\nplik:\r\nFru talman! Jag menar att det inte finns någon\r\nmotsättning. Vi som har varit med om att få detta\r\ntillkännagivande delar den uppfattning som Ingemar\r\nJosefsson ger sig till tals för, nämligen att vi skall\r\nstimulera ny teknik. Vi skall se till att vi använder\r\ngasen så bra som möjligt, om det nu är rötkammare\r\neller vad det är.\r\nNågonting som oroar mig är dock att det blir lite\r\ngrann som det var förr, att det som försvinner genom\r\nskorstenen \"försvinner\". Jag är rädd för det, men jag\r\nhoppas att det inte är så. Det som eldas försvinner\r\ninte. Centerpartiet, som är med på detta, kanske tyck-\r\ner att det kretsloppet - dvs. att det som kommer ur\r\nskorstenen kommer tillbaka till naturen - är ett ac-\r\nceptabelt kretslopp. Det tycker vi inte från Miljöparti-\r\nets sida. Det är definitivt ingenting naturligt.\r\nFinns det inte en liten farhåga eller eftertänksam-\r\nhet även hos socialdemokraterna, att det finns en risk\r\nför att vi får en förbränning av blött organiskt avfall,\r\nhushållssopor helt enkelt, som skulle kunna skapa\r\nproblem? Anser man i dag att det är helt riskfritt? I så\r\nfall tycker jag nog att socialdemokraterna tenderar att\r\nstoppa huvudet i busken lite grann. Det har också\r\nmånga påpekat här från talarstolen. En ökad förbrän-\r\nning av organiskt blött hushållsavfall kan skapa mil-\r\njöproblem.</pre><pre>Anf.  186  INGEMAR JOSEFSSON (s) re-\r\nplik:\r\nFru talman! När det gäller den sista delen finns\r\ndet en risk. Därför talar man i propositionen också om\r\natt man måste ha uppmärksamhet på den delen och ha\r\nen bevakning. Det ingår i propositionen.\r\nNär det gäller den första delen av frågorna säger\r\nGudrun Lindvall att det inte finns några skillnader. Vi\r\nsocialdemokrater har varit tvungna att reservera oss\r\nför att få in att man skall satsa på modern teknik för\r\natt få fram biogasen. Det är en reservation som soci-\r\naldemokraterna har på den delen. Majoriteten skriver\r\nom förslag som syftar till att stimulera användning av\r\ndeponigas för energiutvinning.\r\nVi har ett sådant system. Det är t.o.m. kommersi-\r\nellt användbart. Vi behöver ingen sådan stimulans på\r\nden delen. Vi har den avsättningen. Där har ni missat\r\nvad som är problemet. Det finns en chans. Det är väl\r\nunikt, men det skulle vara hedrande, att anpassa sig\r\noch i det här fallet följa med oss. Vi är i så fall bered-\r\nda att försöka samordna dessa synpunkter. Om vi har\r\nsamma uppfattning är inte det något problem.</pre><pre>Anf.  187  ROLF KENNERYD (c):\r\nFru talman! Detta är ett ärende med rötter decen-\r\nniner tillbaka i tiden. Det är en diskussion som har\r\npågått sedan 70-talet. Den första ordentliga konkreti-\r\nseringen i ärendet kom under den borgerliga rege-\r\nringsperioden i en proposition från 1993 om riktlinjer\r\nför en kretsloppsanpassad samhällsutveckling, den\r\ns.k. kretsloppspropositionen.\r\nI kretsloppspropositionen slogs det fast bl.a. att\r\ndeponering av avfall och material som kan nyttiggö-\r\nras är ett slöseri med naturresurser som i längden inte\r\när hållbart och acceptabelt.\r\nAvfall och material skall så långt möjligt behand-\r\nlas med hänsyn till sina egenskaper och på ett sätt\r\nsom inte stör eller skadar miljön. Avfall till förbrän-\r\nning och deponering skall i huvudsak vara sorterat.\r\nDen här övergången till förnybara resurser, ener-\r\ngisnåla processer och återvinning skall bl.a. göras\r\ngenom att ekonomiska styrmedel utvecklas. Och det\r\när ju det vi håller på med nu.\r\nSå långt huvudinriktningen av kretsloppsproposi-\r\ntionen som Centerpartiet hade huvudansvaret för\r\nunder borgerliga regeringsperioden. Efter regerings-\r\nskiftet gick, som bekant, miljöarbetet inom den nya\r\nregeringen ned på lågvarv. Genom vårt samarbete\r\nmed regeringen på det ekonomiska området under\r\nden förra mandatperioden fick vi tillfälle att aktuali-\r\nsera frågorna om ekonomiska styrmedel i miljöpoliti-\r\nken. Resultatet blev så småningom en samsyn om att\r\nbl.a. införa en skatt på avfall som ett led i en skatte-\r\nväxling med sänkta arbetsgivaravgifter i den andra\r\nvågskålen.\r\nJag tycker att det är bra att vi nu kan besluta om\r\nett preciserat förslag till lag om avfallsskatt. Det har\r\ntagit tid att få fram det preciserade förslaget till lagen.\r\nDet kunde kanske ha gått snabbare, men jag har re-\r\nspekt för att det har tagit tid. Det är - och det har ju\r\nframgått av den här debatten - en ganska komplicerad\r\nmateria med en rad ganska besvärliga avgränsnings-\r\nproblem.\r\nJag är glad att principerna vunnit en bred uppslut-\r\nning här i kammaren. Det är ju, som tidigare har\r\nsagts, bara Moderaterna som mäler sig ur denna sam-\r\nstämmighet kring de grundläggande principerna. De\r\nolika uppfattningar som, bortsett från Moderaternas\r\navståndstagande, kommer till uttryck i betänkandet\r\nrör ju just avgränsningsproblemen.\r\nDet är naturligt att det förs en diskussion om var\r\navgränsningen skall göras, men att den ligger någor-\r\nlunda rätt verifieras ju av att de delade meningarna i\r\ndetta betänkande rör en mycket begränsade del av\r\navgränsningsproblemet. Det antyder att avgränsning-\r\nen ligger någorlunda rätt, men det innebär naturligtvis\r\ningen garanti för att så är fallet. Det här kräver, och\r\ndet sägs också i betänkandet, kontinuerlig uppföljning\r\noch eventuella justeringar mot bakgrund av vunna\r\nerfarenheter. Så föreslås också på en rad punkter i\r\nbetänkandet.\r\nFlera talare har tidigare i debatten sagt sig vara\r\nförvånande över att vi i Centerpartiet inte har ställt\r\noss bakom reservation 4 som kräver avfallsskatt även\r\nvid förbränning och efterhört varför. Svaret är enkelt.\r\nVi anser att energiutvinning är bättre än deponi. Jag\r\när snarast förvånad över att reservanterna inte vill ta\r\ntill vara det energiinnehåll som blir tillgängligt vid en\r\nansvarsfull och miljöanpassad förbränning.\r\nDen här förbränningen sker ju i dag i stora mo-\r\nderna anläggningar med mycket hög reningsgrad. Om\r\ndetta förhållande rubbas genom den nya avfallsskat-\r\nten får naturligtvis frågan omprövas, och det sägs\r\nockså i betänkandet. Men låt oss då återkomma till\r\ndetta.\r\nFru talman! Jag ber avslutningsvis att få yrka bi-\r\nfall till hemställan i betänkandet inklusive det tillkän-\r\nnagivande om stimulans till användning av deponigas\r\nför energiutvinning som där återfinns.</pre><pre>Anf.  188  HARALD NORDLUND (fp) re-\r\nplik:\r\nFru talman! Rolf Kenneryd sade bl.a. att man\r\nskall återvinna allt som kan återvinnas. Vi skall an-\r\nvända ekonomiska styrmedel. Sedan gick Rolf Ken-\r\nneryd över till att konstatera att det råder en mycket\r\nbred enighet kring de grundläggande principerna. Jag\r\nanser inte att det gör det.\r\nJag menar att till de grundläggande principerna\r\nmåste räknas hur man ser på förbränning. Jag kan inte\r\nse det på samma sätt som Rolf Kenneryd gör, dvs. att\r\nenergiutvinning skulle vara det enda alternativet till\r\ndeponi. Vi som vill kämpa för att åstadkomma ett\r\nkretslopp ser ju i första hand återanvändning och\r\nåtervinning som det riktiga handlandet. Då måste vi\r\nse till att deponi och förbränning minimeras. Det\r\nmåste vi göra genom att styra på något sätt. Om man\r\nnu lägger en skatt på deponi, borde det vara en själv-\r\nklarhet att man förhindrar att man styr över sopor till\r\nförbränning i ökad grad. För så måste det rimligen\r\nbli, och det är många experter överens med mig om.\r\nVi får en ökad förbränning, och det kan inte vara vad\r\nRolf Kenneryd och Centerpartiet önskar.</pre><pre>Anf.  189  ROLF KENNERYD (c) replik:\r\nFru talman! Låt oss se hur det här utvecklas. Vi\r\nhörde tidigare i replikskiftet mellan Marietta de Pour-\r\nbaix-Lundin och Ingemar Josefsson vilket eländes\r\nelände som kunde förväntas enligt Marietta. Jag tror\r\ninte att det blir så. Jag tror inte heller att det blir så\r\nnär det gäller de frågor som vi nu diskuterar.\r\nVi gör olika bedömningar av förutsättningarna.\r\nOm det visar sig att Harald Nordlunds bedömningar\r\nblir besannade, får vi rätta till detta. Jag tror inte att\r\ndet blir så.</pre><pre>Anf.  190  HARALD NORDLUND (fp) re-\r\nplik:\r\nFru talman! Vi menar att vi inte har råd med expe-\r\nriment i de här frågorna. Om det är så - och jag är\r\nhelt övertygad om det - att vi får en ökad förbrän-\r\nning, är det inte så särskilt lätt att rätta till detta ge-\r\nnom att exempelvis införa en avgift i efterhand. Då\r\nhar vi redan fått en övergång som det tar oerhört\r\nmycket tid att rätta till. Det krävs kanske skatter som\r\nligger på en betydligt högre nivå än de skulle göra i\r\ndag då de skulle hamna på samma nivå som deponi.\r\nJag motsätter mig starkt experiment på miljöområdet\r\npå det här sättet.</pre><pre>Anf.  191  ROLF KENNERYD (c) replik:\r\nFru talman! Jag tycker att vi skulle kunna vara\r\növerens om att risken för experimentlusta på det här\r\nområdet är ganska begränsad. Det är stora investe-\r\nringar som erfordras för att ta vara på ytterligare\r\nförbränningsmassor. Jag tror inte att det kommer att\r\nvinna särskilt mycket riskkapital att göra det under\r\nhotet av att om det inte används på ett anständigt sätt\r\nkommer åtgärder att vidtas.</pre><pre>Anf.  192  GUDRUN LINDVALL (mp) re-\r\nplik:\r\nFru talman! Jag är också lite förvånad över att\r\nCenterpartiet tycker att det är okej att bränna hus-\r\nhållsavfall. Vi fick höra från Socialdemokraternas\r\nIngemar Josefsson att det i alla fall fanns en liten\r\neftertanke om att det skulle kunna innebära mil-\r\njöproblem. Jag skulle vilja veta om samma eftertanke\r\nfinns hos Centerpartiet.\r\nCenterpartiet brukar ju slåss mycket hårt för\r\nbiobränslen, vilket jag tycker är mycket bra. Det\r\nvärmeverk vi har i kommunen har t.o.m. i en konces-\r\nsionsansökan begärt att sopor skall räknas som\r\nbiobränslen och fått okej till det. Tycker Rolf Ken-\r\nneryd att det är bra? Skall sopor räknas som\r\nbiobränslen. Då är ju risken uppenbar - och det har ju\r\nskett i det här fallet - att bränslen som trä och liknan-\r\nde slås ut av sopor.\r\nSkall slam också brännas? Jag är lite förvånad att\r\nCenterpartiet, som ändå står bonderörelsen nära, inte\r\ntycker att det skall komposteras i stället. Detta skulle\r\nju egentligen vara intressant att använda som jordför-\r\nbättringsmedel. Kanske inte slammet eftersom det\r\nofta innehåller mycket tungmetaller, men hushållsso-\r\nporna skulle man ju faktiskt kunna göra ett jordför-\r\nbättringsmedel av om man håller dem mycket åtskil-\r\nda. Vore det inte bättre att genom en avgift på för-\r\nbränningen stimulera fram en kompostering i stället?</pre><pre>Anf.  193  ROLF KENNERYD (c) replik:\r\nFru talman! Det är helt klart att sopor inte kan be-\r\ntraktas som ett biobränsle likt andra biobränslen. Jag\r\nanser inte heller att den mycket begränsade förbrän-\r\nning av sopor som det här kan bli tal om utgör något\r\nhot mot utbyggnaden av biobränsleanvändning för\r\nuppvärmning eller kraftvärmeproduktion.\r\nVi är naturligtvis överens om tågordningen när det\r\ngäller prioriteringen mellan kompostering och annan\r\nsortering av hushållsavfall. Den skall göras först.\r\nMen vi utesluter inte möjligheten att också förbränna\r\nen del.\r\nSedan har vi lite olika bedömningar av hur stor\r\nrisken är för att det här får en omfattning som är icke\r\nönskvärd. Låt oss då se hur stor den risken visar sig\r\nbli i verkligheten innan vi tar till alltför stora ord i\r\nden här debatten.</pre><pre>Anf.  194  GUDRUN LINDVALL (mp) re-\r\nplik:\r\nFru talman! Det kanske är så att vi som kommer\r\nfrån lite större orter i Stockholms län och ni som\r\nkommer från lite mindre orter ser på det här med lite\r\nolika ögon. I Stockholmsregionen är det en realitet.\r\nHär slår soporna ut biobränslena.\r\nTanken är att det i Stockholmsregionen skall fin-\r\nnas en stor anläggning i norr och en stor anläggning i\r\nsöder där man skall elda sopor. Den anläggning som\r\njag pratar om, Igelstad i Södertälje, profilerade sig för\r\nnågra år sedan som en anläggning där man skulle\r\nbörja elda biobränslen. Man kom också i gång med\r\natt elda biobränslen. Men i dag planerar man för sop-\r\nförbränning och har kommit i gång. Man importerar\r\nt.o.m. sopor för att bereda vägen för den omställning-\r\nen, så här är det en realitet. Här slås biobränslena ut\r\nav sopor.\r\nJag tycker nog att Centerpartiet har gått i en fälla.\r\nGenom att inte lägga skatt på det som förbränns har\r\nman faktiskt bundit ris åt egen rygg. Man ser till att\r\nbiobränslena inte kommer att introduceras, som jag\r\nskulle önska och som jag trodde att Centerpartiet\r\nockså skulle önska. Biobränslena har blivit utkonkur-\r\nrerade av sopor.\r\nJag fick inget svar på frågan om slammet. Skall\r\nslammet komposteras och läggas på deponi, eller\r\nskall slammet också eldas? I så fall riskerar vi att\r\nmycket av de tungmetaller som finns i slam, t.ex.\r\nkadmium, stiger till skyn, och sedan får vi det krets-\r\nlopp som jag inte tycker är ett kretslopp, dvs. det\r\ntrillar ned någonstans där det definitivt inte hör hem-\r\nma.\r\nJag önskar att Centerpartiet funderar på det här\r\nmed sopor kontra biobränslen en gång till. Ni kanske\r\nkan ändra er och stödja reservation 4. För biobränsle-\r\nnas framtid tror jag att det skulle vara bra.</pre><pre>Anf.  195  ROLF KENNERYD (c) replik:\r\nFru talman! De farhågor som Gudrun Lindvall här\r\nhar gett uttryck för tror jag inte kommer att besannas.\r\nDå är det dags att ta förnyad ställning. Då är vi be-\r\nredda att göra det.\r\nKonkurrensen med biobränslen är ju mera sken-\r\nbar, om vi skall vara ärliga. Det kommer inte att vara\r\nnågon avgörande konkurrensfaktor för biobränslean-\r\nvändningen i Sverige om vi har avfallsskatt på för-\r\nbränning av hushållsavfall. Det är icke trovärdigt att\r\nframställa problemet på det sättet.</pre><pre>Anf.  196  LARS LINDBLAD (m):\r\nFru talman! Ekonomiska styrmedel för att åstad-\r\nkomma en bättre miljö är något som vi inom Mode-\r\nraterna gärna driver. Att ge företag och andra aktörer\r\ni samhället ekonomiska incitament för att förbättra\r\nden miljö de påverkar har ofta visat sig framgångs-\r\nrikt.\r\nDetta politiska instrument är bra att ta till på de\r\nområden där marknaden själv inte går framåt. Men vi\r\nfår inte glömma bort att i dag har miljön blivit ett\r\nförsäljningsargument, något som är positivt för före-\r\ntagen att visa upp för sina kunder. Den ideala situa-\r\ntionen är ju när aktörerna på marknaden själva tar ett\r\ntillräckligt stort ansvar utan politikens inblandning.\r\nFör att avgifter och skatter skall fungera som\r\nstyrmedel för miljön krävs det tydlighet - tydlighet i\r\nfråga om att syftet med skatten eller avgiften är att\r\njust styra utvecklingen mot en bättre miljö.\r\nProblemet är att vissa av de skatter vi i dag kallar\r\nmiljöskatter har ett annat syfte än att ge en bättre\r\nmiljö. De skall ge ökade intäkter till statskassan eller\r\nfungera som en ideologisk överföring av pengar från\r\ndet privata till det offentliga. Bara man hävdar att det\r\nfinns miljöskäl verkar det som om man kan höja\r\nskatterna hur som helst i Sverige. Regeringens propo-\r\nsition om skatt på avfall är ett bra exempel på detta.\r\nFör det första är propositionen synnerligen komp-\r\nlicerad. Den innehåller en mängd olika undantag från\r\nreglerna om beskattning därför att dessa områden\r\nannars skulle drabbas hårt av skatten. Detta gör att\r\nförslaget blir mycket svåröverskådligt.\r\nFör det andra tycks regeringen inte ta hänsyn till\r\natt våra deponier runt om i landet faktiskt redan\r\nminskar. Det finns redan en rad viktiga instrument\r\nsom verkar i positiv riktning: producentansvaret, ett\r\ntidigare fattat beslut om förbud mot deponering av\r\nutsorterat brännbart avfall år 2002 och ett förbud mot\r\ndeponering av organiskt avfall från år 2005. Nu skall\r\nman alltså lägga på en skatt ovanpå detta. Det blir en\r\nform av politisk overkill som resultat. Syftet verkar\r\ninte vara att uppnå en bättre miljö, det verkar vara att\r\nfå ökade inkomster till staten. Skall man lokalisera de\r\nstörsta miljöhoten och de största miljöproblemen är\r\ndet inte de nya deponierna som är problemet. Det är\r\nde gamla läckande deponierna som är de största mil-\r\njöhoten i detta sammanhanget i dag. Dem kommer vi\r\ninte åt med det här förslaget.\r\nFru talman! Propositionen kommer att leda till en\r\nrad olika problem som måste belysas. Ett stort pro-\r\nblem är att skatten kommer att styra avfallet till för-\r\nbränning. Detta kommer troligen att leda till en för-\r\nsämrad miljösituation. Hotet som finns om en depo-\r\nniskatt har redan styrt över avfallsströmmen mot\r\nmassförbränning, och många befintliga förbrännings-\r\nanläggningar, t.ex. i Malmö, Halmstad, Stockholm\r\noch Umeå, planerar att nära nog fördubbla sin för-\r\nbränningskapacitet. Anläggningen i Malmö har t.ex.\r\nansökt om koncessionstillstånd för att årligen släppa\r\nut ungefär 280 ton kväveoxider, 370 ton svaveloxi-\r\nder, 93 ton saltsyra, 30 ton ammoniak, 55 kg kvick-\r\nsilver och 190 milligram dioxiner. Det är ämnen som\r\nlagras i naturen och som vi svårligen kan vilja ha mer\r\nav. Till det kommer också problemen med slagg och\r\naska som innehåller tungmetaller och de ökade trans-\r\nporter det innebär att vi samlar våra avfallsproblem\r\ntill ett par förbränningsanläggningar.\r\nPå grund av en lång livslängd hos anläggningarna\r\npå 30-40 år riskerar vi att bli beroende av att produ-\r\ncera avfall till anläggningarna i den mängd som man\r\nbygger för. Denna storskalighet riskerar att låsa fast\r\noss vid förbränningen som metod under många år\r\nframåt.\r\nVi moderater är inte principiellt emot förbränning\r\ni alla lägen. Men det är viktigt att vi är medvetna om\r\nriskerna. Vi tycker att det är olyckligt att utskottsma-\r\njoriteten på detta sätt vill styra över avfallshantering-\r\nen till förbränning. Inte blir jag klokare på Vänster-\r\npartiet, Miljöpartiet och Folkpartiet, som först ställer\r\nsig bakom en avfallsskatt och sedan vill kompensera\r\nför de styrande effekterna genom att införa en skatt\r\npå förbränning utöver det. Detta är i och för sig ett\r\neffektivt sätt att stärka statens budget. Men vore det\r\ninte bättre att som vi moderater yrka avslag till hela\r\nskatteförslaget? Då undviker vi de styrande effekterna\r\ni fråga om avfallsförbränning.\r\nPå flera ställen i landet pågår försök att utveckla\r\ns.k. biobäddar för att utvinna biogas. I propositionen\r\nmedges skatteavdrag för t.ex. kompostering och re-\r\naktorbaserad rötning, men inte för rötning i bioceller.\r\nFramtidens bioceller kan bli ett intressant komple-\r\nment i energipolitiken och samtidigt ett bra sätt att\r\nhantera avfall, framför allt hushållsavfall. Moderna\r\nbioceller har ett mycket litet läckage av lakvatten och\r\nen god förmåga att hindra den metangas som bildas\r\nfrån att läcka ut i luften. Risken för emissioner av\r\nväxthusgaser till atmosfären är i dag obetydlig på de\r\nmoderna anläggningarna, framför allt i jämförelse\r\nmed den lustgas, dikväveoxid, som bildas vid för-\r\nbränning och som är nästan 300 gånger så farlig som\r\nmetangasen.\r\nSer man på energiinnehållet i biobränslen jämfört\r\nmed reaktorrötning kan man säga att biocellen är\r\ndubbelt så effektiv. Den ger ungefär 200 kubikmeter\r\nbiogas per ton, till skillnad från reaktorrötning som\r\nger 100 kubikmeter biogas.\r\nDet är mycket olyckligt att framför allt socialde-\r\nmokraterna driver en mycket hårdnackad linje mot\r\nbiocellerna. Kanske har man dålig insikt om biocel-\r\nlernas utveckling och förtjänster och de moderna\r\nanläggningar som finns i dag. Men det märkliga är att\r\nalla andra partier säger ja till skatten, den skatt som\r\ndrabbar biocellerna hårt. Vissa partier har försökt\r\nrädda detta genom att \"stimulera användningen av\r\ndeponigas för energiutvinning\".\r\nDen bästa stimulansen för biocellerna är att avslå\r\nskatten. Dessutom har man fortfarande ingen lösning\r\npå hur stimulansen skall fungera. Man uppdrar därför\r\nåt regeringen att återkomma i frågan.\r\nMan kan således konstatera att den moderata lin-\r\njen är en mycket bättre lösning för biocellernas fram-\r\ntid.\r\nFru talman! Detta är några exempel på problem.\r\nDet finns många andra. Bl.a. Svenska Renhållnings-\r\nverksföreningen har pekat på det skattestaket som\r\nMarietta de Pourbaix-Lundin har pratat om här. Ris-\r\nken finns att skatten drabbar även andra verksamheter\r\nsom finns på deponierna. Många i samhället har en\r\nmental bild av att på deponierna samlar man skräp på\r\nhöjden. En modern deponi är ett område som inne-\r\nhåller mycket annat.\r\nKällsortering, sopsortering av olika slag, är en\r\nverksamhet som ofta finns på deponierna. Även dessa\r\ndrabbas med det förslag om deponiskatt som ligger.\r\nMan riskerar då att på sikt tvingas flytta ut verksam-\r\nheterna till andra delar av samhället. Vi riskerar att få\r\nen mängd olika ställen i samhället som har den här\r\ntypen av verksamhet.\r\nJag anser att det är mycket bättre att samla alla ty-\r\nper av sådan här verksamhet på ett utrymme. Det är\r\nmycket bättre för miljön.\r\nAndra exempel på problem är den troligen ökande\r\nillegala deponeringen på grund av de höga kostnader-\r\nna samt ökade transporter i samband med förbränning\r\nosv.\r\nFru talman! Skatteutskottets betänkande nr 20 le-\r\nder inte till en bättre miljö. Det leder möjligen till\r\nökade inkomster för staten. Glöm inte bort att de som\r\ndrabbas främst är hushållen som får betala deponier-\r\nnas ökade kostnader.\r\nFru talman! Jag ber att få yrka bifall till den mo-\r\nderata reservationen 1. Tack!</pre><pre>Anf.  197  HARALD NORDLUND (fp) re-\r\nplik:\r\nFru talman! Lars Lindblad sade bl.a. att i miljö-\r\npolitiken behöver vi använda styrmedel. Jag är osäker\r\npå om Lars Lindblad sade ekonomiska styrmedel,\r\nmen jag tror det. Lars Lindblad fortsätter sedan med\r\natt konstatera att vi inte skall införa skatt vare sig på\r\ndeponi eller på förbränning.\r\nDå blir min fråga: Är det Lars Lindblads och Mo-\r\nderaternas uppfattning att vi har en bra situation i dag\r\noch att vi inte behöver vidta några åtgärder?</pre><pre>Anf.  198  LARS LINDBLAD (m) replik:\r\nFru talman! Ja, Harald Nordlund, Moderaterna är\r\npositiva till ekonomiska styrmedel inom miljöpoliti-\r\nken. Som jag sade krävs en tydlighet när det gäller att\r\nden skatt vi ålägger viss typ av verksamhet också\r\nskall leda till en bättre miljö.\r\nHär finns problem just med den tydligheten. Det\r\nverkar som om Harald Nordlund inte är medveten om\r\nde beslut som vi tidigare har fattat om förbud mot\r\ndeponering av utsorterat brännbart avfall 2002 och\r\nförbud mot deponering av organiskt avfall från 2005.\r\nDetta är beslut som har lett till att deponierna mins-\r\nkar. De minskar i dag. De ökar inte om man jämför\r\nmed tidigare avfallsflöden.\r\nDetta räcker, menar jag. Att lägga skatten ovanpå\r\när ett sätt att stärka statens ekonomi och ingenting\r\nannat.</pre><pre>Anf.  199  HARALD NORDLUND (fp) re-\r\nplik:\r\nFru talman! Jag är medveten om de förändringar\r\nsom kommer från 2002. Det finns tecken som tyder\r\npå att ett flertal kommuner kommer att öka förbrän-\r\nningen; även deponierna ökar. Vi kommer att under\r\nåren fram till 2002 få en utveckling som ingen av oss\r\nönskar. Då måste vi nu gå in och vidta åtgärder.\r\nEn åtgärd är att lägga en skatt på deponier. Men\r\nman måste också lägga den på förbränningen. Det\r\ntycker jag är slutsatsen av Lars Lindblads anförande.\r\nLars Lindblad talade om riskerna med att vi nu kom-\r\nmer att styra över alltmer på förbränning. Samtidigt\r\nkonstaterar han att vi inte skall göra något. Allt är bra\r\nsom det är.\r\nMan medverkar alltså i själva verket till att vi får\r\nen ökad förbränning. Det är en utveckling som vi inte\r\nbara kan åse medan vi inväntar eventuella effekter av\r\nen lagstiftning som träder i kraft om flera år.</pre><pre>Anf.  200  LARS LINDBLAD (m) replik:\r\nFru talman! Det verkar som om Harald Nordlund\r\ninte har hört vad jag säger, eller kanske t.o.m. inte vill\r\nhöra vad jag säger.\r\nDet är ett faktum att deponierna minskar redan i\r\ndag. Det gör de på grund av redan fattade beslut, som\r\nHarald Nordlund verkar inse. Samtidigt har vi ett ökat\r\nmedvetande i samhället.\r\nSkatten leder till förbränning. Där är vi överens.\r\nDetta är ett av huvudskälen till att vi vill avslå skat-\r\nten. Den leder till en ökad förbränning. Där är vi\r\növerens.\r\nDet som Folkpartiet och andra partier vill åstad-\r\nkomma är att man höjer skatten på avfall och sedan\r\nmåste kompensera med förbränning. Genom att inte\r\ninföra skatt på avfall behöver vi inte hantera frågan\r\nom skatt på förbränning. Det löser sig på ett annat\r\nsätt.\r\nJag tror att det är farligt att, som Socialdemokra-\r\nterna vill, genom skatten styra över till förbränning.\r\nDär är vi överens, men vi har olika sätt att se på just\r\nden detaljen.</pre><pre>Anf.  201  INGEMAR JOSEFSSON (s) re-\r\nplik:\r\nFru talman! Den redovisning som nu görs av för-\r\ndelarna med att avstå bortser helt och hållet från att\r\ntrots att vi under en följd av år har gjort stora insatser\r\npå våra deponier går fortfarande 85 % av det som\r\nkommer in till anläggningen just till deponi.\r\nVi har ett problem. Vi har alltså inte kommit läng-\r\nre än att väldigt mycket fortfarande går till deponi.\r\nDet är då samhället vill sätta in skatten. Inte för att\r\ndet skall komma in mer avfall, utan för att tala om för\r\ndem som kommer med avfall att hit skall det inte\r\nkomma. Man skall alltså minska avfallet.\r\nMan skall avstå från det eftersom det kostar, och\r\nkomma på andra lösningar.\r\nModerata samlingspartiet säger att man skall ha\r\nmoderna deponier. Vad menar man med en modern\r\ndeponi som man kan ha bioceller i? En modern depo-\r\nni har inte gaser. De bioceller ni talar om har hittills\r\ninte i full skala visat att de har varit så bra.\r\nReaktorbaserad rötning är däremot inte ett system\r\nutan flera system. Det som redovisas är ett slutet\r\nsystem som ligger separat vid sidan om en deponi,\r\noch där man kan ha en modern anläggning. Det är ett\r\nmodernt sätt att ta ut gasen ur det som finns.\r\nVad är det för fel att göra det på ett modernt sätt?\r\nVad är det som gör det så bra att göra det i en deponi,\r\ndär det blandas med andra ämnen och där man inte\r\nkan hålla det rent? Där får man dessutom problem\r\nmed deponin eftersom den inte blir stabil genom att\r\ndet komprimeras. Det sker saker i deponin som gör\r\natt man får utsläpp och läckage.\r\nVarför talar Moderaterna om deponin som någon-\r\nting som skulle vara så bra med biocellerna?</pre><pre>Anf.  202  LARS LINDBLAD (m) replik:\r\nFru talman! Riksdagen har redan beslutat om för-\r\nbud för viss typ av deponi. Det är i sig styrande be-\r\nslut.\r\nVåra partier skiljer sig väldigt mycket åt. Ingemar\r\nJosefssons parti vill ha en ökad förbränning. Man ser\r\nmed fördel förslaget att styra över till förbränning.\r\nMan försöker inte hindra den ökade förbränningen på\r\nnågot vis.\r\nDet andra som Ingemar Josefsson skjuter in sig på\r\när att reaktorrötning skulle vara mycket bättre än\r\nbioceller. Det är två helt olika metoder. Med reak-\r\ntorrötning kan man t.ex. inte ta hand om matavfall.\r\nDet kan man i bioceller. I biocellen kan man utvinna\r\nungefär dubbelt så mycket gas som man kan från en\r\nreaktorrötning. Det är helt olika sätt att hantera avfall.\r\nVad Moderaterna vill är ju att man skall ha möj-\r\nlighet att utveckla de här teknikerna i lugn och ro. Vi\r\nhar redan fattat de beslut som krävs för att ta tag i de\r\nproblem som Ingemar Josefsson pekar på.</pre><pre>Anf.  203  INGEMAR JOSEFSSON (s) re-\r\nplik:\r\nFru talman! Vi har tagit tag i det. Det kommer inte\r\natt finnas gas i deponier, där Lars Lindblad vill an-\r\nvända bioceller. Biocellerna är tänkta för deponier där\r\nman kan ta ut gas. De beslut riksdagen har fattat byg-\r\nger på att vi inte skall ha sådana deponier. Det skall\r\nvara fasta deponier som kan ha en grund och som kan\r\ntäckas, som inte innebär problem.\r\nBiocellen är ett system. Reaktorbaserad rötning är\r\ninte ett system utan ett begrepp för flera system. Vi\r\ntalar om hur de skall utvecklas. Vi förordar alltså inte\r\nett system utan talar om en typ av slutet system. Det\r\när vad som ligger inom begreppet. De båda är inte\r\njämförbara med varandra. Det är en missuppfattning.\r\nDet är också fel att påstå att vi skulle stimulera\r\nförbränning. Det finns förbränning i olika samman-\r\nhang som vi har haft glädje av. Vi har tagit ut värme\r\noch energi. Det har samhället haft glädje av. Det kan\r\nvi inte bortse från. Det har varit ett plus i miljösam-\r\nmanhang.</pre><pre>Anf.  204  LARS LINDBLAD (m) replik:\r\nFru talman! Det var inte så många år sedan miljö-\r\noch jordbruksutskottet avlämnade ett betänkande med\r\npositiva skrivningar om biocellsutvecklingen. Där har\r\nvi helt olika uppfattningar.\r\nMed det förslag som Ingemar Josefsson är för\r\nökar avfallsförbränningen redan i dag. Befintliga\r\nanläggningar i Malmö, Halmstad, Stockholm, Umeå\r\noch på andra ställen fördubblar nära nog förbränning-\r\nen, med svåra konsekvenser för miljön. Det är vi\r\nemot. Genom att hota med skatten vrider man över\r\ntill förbränning. Det är ett faktum. Där kan man kon-\r\nstatera att Ingemar Josefsson inte har något svar.</pre><pre>Anf.  205  ESTER LINDSTEDT-\r\nSTAAF (kd):\r\nFru talman! Jag skall börja med att upprepa att vi\r\nvill tillstyrka vår reservation nr 7. Vi vill stimulera\r\nbiobränsleanvändningen. Den är inte skattebelagd.\r\nOm man vill stimulera användning av biobränsle\r\nskall även avfallet därifrån slippa skatt. Därför har vi\r\nreserverat oss.\r\nKristdemokraterna är positiva till att det kommer\r\nen avfallsskatt. Det sade Kenneth Lantz i sitt inlägg.\r\nMen förslaget är inte bra. Det viktiga är att principen\r\ninförs. Det kan öka farten när det gäller att få fram\r\nalternativa avfallslösningar.\r\nFörslaget är svåröverblickbart. Det antyder rege-\r\nringen genom sina formuleringar i propositionen. Det\r\nsäger också båda de utskott som är berörda av be-\r\nhandlingen av ärendet. Det är svårt att veta vilka\r\nkonsekvenser förslaget får. Det gör att man parerar\r\nmed en stor beredskap för omprövning av olika ställ-\r\nningstaganden. Därför kan kristdemokraterna ställa\r\nupp på förslaget. När det kommer mera kunskap och\r\ndet visar sig hur det fungerar i verkligheten kan vi\r\nompröva det.\r\nSkatten är inte någon inkomstkälla för staten utan\r\nett sätt att styra avfallsflödet och avfallshanteringen.\r\nDet är roligt att höra hur folk läser betänkandet.\r\nVi läser samma text, men det är skillnad på vad man\r\nläser in i betänkandet. Jag menar att det finns en\r\nganska stor beredskap även för bioceller i texten.\r\nMan invänder mot att gamla tippar skall få sälja me-\r\ntangas. Det är en klimatpolitisk fråga som vi måste\r\nlösa så gott vi kan på alla håll och kanter. Därför\r\nfinns det skäl att ta vara på metangasen. Men det går\r\nockså att bilda metangas i t.ex. bioceller i ett slutet\r\nsystem och sedan ta till vara den. Det är ett bra, ener-\r\ngitätt fordonsbränsle. Detta kan dessutom göras i liten\r\nskala. Metangasen behöver då inte transporteras läng-\r\nre vägar för att nyttjas. Därför har vi ställt oss bakom\r\nett förslag gällande deponigas. Man får se under re-\r\nsans gång hur det utfaller.\r\nJag yrkar bifall till reservation 7.</pre><pre>Anf.  206  HARALD NORDLUND (fp) re-\r\nplik:\r\nFru talman! Inte heller kristdemokraterna tycks\r\nvara särskilt oroliga för en ökning av förbränningen.\r\nVilket är skälet till att kristdemokraterna är beredda\r\natt lägga en skatt på deponi men inte på förbränning?</pre><pre>Anf.  207  ESTER LINDSTEDT-STAAF (kd)\r\nreplik:\r\nFru talman! Skälet är liknande det jag nämnde,\r\nman får se vad förslaget ger för effekt. Förbränning\r\nav sopor kan man styra kraftigt kommunalt, genom\r\nplaner och tillstånd. Vi vill i första hand stimulera\r\nanvändningen av biobränsle. Man kan även använda\r\nsopor, beroende på hurdana de är. Det beror också på\r\nanläggningen. Det kan vara en bra anläggning. För\r\nnärvarande måste det vara anläggningar i stor skala\r\nmed bra avgasrening. För närvarande arbetar vi med\r\nett protokoll om tungmetallutsläpp och utsläpp av\r\norganiska ämnen. Det finns exempel på åtgärder som\r\ndrar ned utsläppen ordentligt. Det förutsätter en sådan\r\nlösning.\r\nMan får se på utfallet. Vi har stor beredskap för\r\nomprövningar under resans gång.</pre><pre>Anf.  208  HARALD NORDLUND (fp) re-\r\nplik:\r\nFru talman! Jag konstaterar att det förefaller fin-\r\nnas skillnader mellan partierna när det gäller den eko-\r\nlogiska grundsynen, som jag sade i går i mitt anför-\r\nande. Jag tycker mig ha fått det bekräftat, inte minst\r\nefter de här deklarationerna från kristdemokraterna.</pre><pre>Anf.  209  ESTER LINDSTEDT-STAAF (kd)\r\nreplik:\r\nFru talman! Jag tror inte att det är någon skillnad i\r\ngrundsynen. Det är skillnad i hur man ser praktiskt på\r\nfrågan.</pre><pre>Anf.  210  INGEMAR JOSEFSSON (s) re-\r\nplik:\r\nFru talman! Endast en liten fråga. Ester Lindstedt-\r\nStaaf tar upp frågan om deponigas och säger att man\r\nmåste göra annorlunda än vad socialdemokraterna har\r\ngjort. Jag har funderat över var det kommer ifrån.\r\nPartikamraten Kenneth Lantz sade i går: \"Således\r\nskall skatt ej uttas av deponigas och lak- och renings-\r\nvatten som tas ut från en i övrigt skattepliktig anlägg-\r\nning.\" Detta är en missuppfattning.\r\nDet finns ingenstans i propositionen någon tanke\r\npå att ta ut skatt när deponigas förs ut från en anlägg-\r\nning. Det är en direkt felaktighet. Om det har vilselett\r\nkristdemokraterna är ert resonemang helt utan grund.\r\nDet finns inga sådana tankar i propositionen. Därför\r\nkanske ni kan avstå från det yrkande som nu fram-\r\nförts. Då borde ni rimligen gå med på vår reservation,\r\nom ni har missuppfattat frågan på det sättet.</pre><pre>Anf.  211  ESTER LINDSTEDT-STAAF (kd)\r\nreplik:\r\nFru talman! Där ställer vi upp på majoritetens\r\nformulering. Vi hade i första hand tänkt på tippar som\r\när i gång, dit man för in sopor som man betalar skatt\r\nför. För de gamla tipparna får man hitta en lösning i\r\negen ordning. Jag tolkar det som att det är förknippat\r\nmed avfallshantering, sopor som man betalar skatt\r\nför. Det man nyttiggör får man göra avdrag för. En-\r\nligt förslaget kan mängden beräknas på annat sätt än\r\ngenom vägning. Det får man göra om det gäller gas.</pre><pre>Anf.  212  INGEMAR JOSEFSSON (s) re-\r\nplik:\r\nFru talman! När det gäller gas är inte tanken att ta\r\nut någon avgift. Det förhållande ni grundar er upp-\r\nfattning på föreligger inte. Det är inte nödvändigt.\r\nMan kommer inte att ta ut någon skatt på det som\r\nlämnar anläggningen. Det har aldrig varit avsikten.\r\nDet är en total missuppfattning.</pre><pre>Anf.  213  ESTER LINDSTEDT-STAAF (kd)\r\nreplik:\r\nFru talman! I så fall lider hela majoriteten av den\r\nvanföreställningen. Vi ställer alltså upp på majorite-\r\ntens förslag, och jag kan inte se att det är någon fel-\r\naktighet i det.</pre><pre>Överläggningen var härmed avslutad.\r\n(Beslut fattades efter 12 §.)</pre><pre>11 §  Justeringar i skattereglerna vid omstruk-\r\nturering</pre><pre>Föredrogs\r\nSkatteutskottets betänkande 1998/99:SkU23\r\nJusteringar i skattereglerna vid omstrukturering (prop.\r\n1998/99:113)</pre><pre>Anf.  214  CARL ERIK HEDLUND (m):\r\nFru talman! Skatteutskottets betänkande nr 23 be-\r\nhandlar bl.a. bestämmelserna för beskattning av kon-\r\ncerninterna omstruktureringar. Det här är ingen ny\r\nfråga för riksdagen.\r\nDen historiska bakgrunden är att regeringen den\r\n21 januari 1998 i en skrivelse till riksdagen aviserade\r\natt en ny koncernregel skulle införas. I avvaktan på\r\nett konkret förslag skulle dåvarande regler inte längre\r\ngälla. Sedan dröjde det ända fram till december 1998,\r\ndvs. nästan elva månader, innan riksdagen beslutade\r\nom den nya lagen. Under nästan ett år saknades såle-\r\ndes bestämmelser för hur beskattningen skulle ske när\r\ndet gäller omstruktureringar av den här typen.\r\nTrots denna utdragna tidsfrist fick den nya lagen\r\nen mycket kort giltighetstid. Redan den 19 mars\r\n1999, dvs. cirka tre månader efter det att de nya lag-\r\nbestämmelserna beslutats, kom en ny skrivelse till\r\nriksdagen med begäran om ytterligare en stopplag-\r\nstiftning i samma ärende. Detta förfaringssätt är ab-\r\nsolut inte acceptabelt.\r\nFrån näringslivets sida har under många år fram-\r\nförts att stabila spelregler är mycket viktiga för att\r\nföretagen skall kunna planera sin verksamhet över\r\nlängre tidsperioder. Utskottsmajoriteten tycker också,\r\ni likhet med vad vi anför i vår motion, att \"det är\r\nviktigt med tydliga, över tiden stabila och noggrant\r\nförberedda regler\". Utskottsmajoriteten anser vidare\r\natt den stora skattereformen från 1990 var tänkt som\r\nett stabilt system, men att den borgerliga regeringen,\r\nsom tillträdde 1991, gjort så många ändringar att det\r\ndärför blivit nödvändigt med korrigeringar och att\r\nden önskvärda stabiliteten därmed försvunnit. Detta,\r\nfru talman, är kvalificerat nonsens.\r\nDagens ärende är i stället ett underbetyg dels till\r\nmajoritetens skattetänkande, dels till förberedelserna\r\ntill lagstiftningen. Det vittnar om en bristande insikt\r\nom näringslivets villkor när man tre månader efter det\r\natt man infört en ny lag anser att lagen måste ändras\r\nigen och tillgriper stopplagstiftning.\r\nHur, fru talman, skall någon företagare kunna pla-\r\nnera sin verksamhet i en sådan värld? Inte motsvarar\r\nväl detta tillvägagångssätt även lågt ställda krav på\r\ntydliga, över tiden stabila och noggrant förberedda\r\nregler?\r\nDessutom är omstruktureringar komplicerade ope-\r\nrationer som ofta tar mycket lång tid. Det är minst\r\nsagt otillfredsställande när regelverket ändras efter så\r\nkort tid.\r\nVi moderater anser därför att de företag som i en-\r\nlighet med aktiebolagslagens 14 kap. 24 § före den\r\n19 mars 1999 anmält till registreringsmyndighet att\r\nman inlett en fusionsprocess också skall få genomföra\r\nden i enlighet med den då gällande lagstiftningen.\r\nDetta tycker vi är både rimligt och anständigt.\r\nFör övrigt anser vi att stopplagstiftning skall till-\r\ngripas mycket restriktivt och att man inte får åsido-\r\nsätta kravet på kvalificerat beslutsunderlag.\r\nDen nu aktuella lagen skulle dessutom till stora\r\ndelar vara obehövlig om de förslag som Moderaterna\r\ntidigare presenterat under detta riksmöte rörande bl.a.\r\nföretagsbeskattning och slopad dubbelbeskattning av\r\nföretagsvinster hade antagits av riksdagen.\r\nMen återigen kan vi se hur regleringsvänner\r\ntrasslar in sig i en allt snårigare djungel av lagar och\r\nförordningar - en djungel som inte ens de mest kvali-\r\nficerade skatteexperter kan hitta rätta i. Kan inte\r\nskatteexperter inom och utom skattemyndigheterna\r\nhitta rätt i den komplexa lagstiftningen, hur skall då\r\nföretagarna hitta rätt?\r\nFru talman! Jag yrkar bifall till reservation nr 1\r\nmen står givetvis också bakom reservation nr 2.</pre><pre>Anf.  215  KENNETH LANTZ (kd):\r\nFru talman! Skatteutskottets betänkande nr 23 är\r\nett tämligen svårt och krångligt ärende som skall\r\nbehandlas och som vi skall ta ställning till. Kristde-\r\nmokraterna kommer att fortsätta sin kamp för enklare\r\nregelverk. I detta sammanhang är det enkelt att inse\r\nbehovet av en lagtext som är lätt att tolka och efter-\r\nfölja.\r\nJag kommer att beröra två saker i detta betänkan-\r\nde, dels ändringar i efterhand, dels betänkandets\r\nkomplexitet.\r\nFörst vill jag yrka bifall till reservation nr 2 under\r\nmom. 3.\r\nRegelverket för såväl privatpersoner som för nä-\r\nringslivet måste vara rätt formulerat redan från bör-\r\njan. Ingen lag brådskar mer än att man hinner under-\r\nsöka dess konsekvenser. Detta gäller i smått såväl\r\nsom i stort, inte minst i detta ärende.\r\nÖverlåtelser av företag inom en koncern kan vara\r\nnödvändigt att göra med anledning av omstrukture-\r\nringar. Dotterföretag skall överlåtas med anledning av\r\nändrade förhållanden. Dessa transaktioner har förvär-\r\nrats eftersom beskattningen ofta varit tvingande. Det\r\nhar fått till följd att värdering av ett företag har gjorts\r\nså låg som möjligt. Som ett resultat av detta har\r\nmånga företag och koncerner utnyttjat denna modell\r\noch därigenom minskat beskattningen.\r\nDen senaste tidens skriverier om stora företags\r\nblygsamma vinstbeskattningar kan onekligen väcka\r\nen och annan tanke om orsaken till interna företags-\r\növerlåtelser. Jag skall inte gå in på denna debatt här\r\noch nu. Men låt det vara ett exempel på behovet av\r\ntydliga spelregler och en lagtext som är tolkningsbar\r\nmed så få alternativ som möjligt - ja, egentligen på\r\nendast ett sätt, nämligen att det skulle underlätta för\r\nvåra stora företag att känna trygghet i lagstiftningen\r\noch därmed bygga upp sin verksamhet i enlighet med\r\nsvensk lagstiftning och som en följd därav stanna\r\nkvar i Sverige.\r\nFru talman! Angående stabila skatteregler framgår\r\ndet av en med moderaterna gemensam reservation att\r\nregeringen har ändrat skattelagstiftningen vid flera\r\ntillfällen under 90-talet. Av tidsskäl refererar jag till\r\nde exempel som finns i vår reservation nr 2 under\r\nmom. 3. Utöver dessa exempel vill jag uppmärksam-\r\nma kammarens åhörare på det märkliga  som har\r\nuppstått, nämligen den retroaktiva lagstiftningen som\r\nbetänkandet behandlar.\r\nDet är inte acceptabelt med en lagstiftning som\r\nunder nästan ett års tid har skapat osäkerhet vad be-\r\nträffar företagsbeskattningen. Att man därefter dess-\r\nutom skall drabbas av ännu en stopplagstiftning är\r\nhelt enkelt inte acceptabelt. Det kan inte uppfattas\r\nsom ett orimligt krav med fasta, långsiktiga skatte-\r\nregler. Att de dessutom borde vara så konstruerade att\r\nföretagsamhet gynnas i Sverige ser jag som en själv-\r\nklar grundbult i svensk lagstiftning.\r\nKristdemokraterna vill uppmärksamma regeringen\r\noch dess stödpartier på kraven från näringslivet om\r\nstabilitet i företagsbeskattningen. Jag nämner detta\r\nför formens skull. Det skulle förvåna mig mycket om\r\ninte detta önskemål från näringslivet redan vore väl\r\nbekant för vår regering.\r\nSkattelagstiftningen måste vara så konstruerad att\r\nden i första hand uppmuntrar till produktion och inte,\r\nsom det ofta blir, till konsultation. Kristdemokraterna\r\nhar i sitt programarbete arbetat fram tydliga signaler\r\nom att produktion är mycket viktigare än konsulters\r\nkonsultation. Svenskt näringsliv skall byggas på pro-\r\nduktion av tjänster och varor, och företagarna skall\r\nvara trygga i lagstiftningen så långt att det möjliggör\r\nen långsiktig planering.\r\nUtskottet skriver i sitt betänkande om skattesam-\r\ntalen som eventuellt kommer att fortsätta. Kristdemo-\r\nkraterna utgår från att dessa samtal skall återupptas\r\ninom kort. Det är troligtvis en av få konkreta åtgärder\r\nför att förbättra företagsklimatet i Sverige på ett sta-\r\nbilt och väl förankrat sätt.\r\nAvslutningsvis, fru talman, vill jag uttrycka min\r\noch Kristdemokraternas önskan om att justeringar i\r\nlagtext och lagparagrafer skall ske med god framför-\r\nhållning. Skattelagstiftningen skall vara så enkel att\r\nverksamhet blir det viktigaste för våra små och me-\r\ndelstora företag. Sverige behöver flera stora företag.\r\nFör att dessa skall trivas i vårt land måste lagstift-\r\nningen vara enkel att tolka och leva efter. Vinster\r\nskall inte behöva döljas på ett eller annat dunkelt sätt.\r\nLåt oss vara öppna för klara och enkla regler som är\r\ntill hjälp och stöd för en positiv företagsamhet i Sve-\r\nrige.</pre><pre>Anf.  216  PER-OLOF SVENSSON (s):\r\nFru talman! I det betänkande som vi nu skall de-\r\nbattera och fatta beslut om tillstyrker utskottet rege-\r\nringens förslag till justeringar av skattereglerna vid\r\nomstrukturering. Utskottet föreslår dock att det for-\r\nmella ikraftträdandet flyttas fram från den 1 juli till\r\nden 15 juli 1999. Skälet till förslaget är att reglerna\r\nför omstrukturering av företag som infördes vid års-\r\nskiftet kunde utnyttjas för att uppnå omotiverade\r\nskatteförmåner. Lagstiftning som korrigerar detta är\r\ndärför nödvändig. Förändringarna gäller två delar.\r\nDet gäller en bestämmelse i lagen om uppskov med\r\nbeskattning av handelsöverlåtelser inom koncerner\r\noch en bestämmelse i lagen om statlig inkomstskatt.\r\nFru talman! Till detta betänkande har två reserva-\r\ntioner fogats. Den första heter  Skatteuppskov vid\r\nfusion och är framlagd av Moderaterna, Kristdemo-\r\nkraterna och Folkpartiet. Den andra heter Tillkänna-\r\ngivande om stabila skatteregler m.m. och är framlagd\r\nav Moderaterna och Kristdemokraterna.\r\nI reservation 1, Skatteuppskov vid fusion, fram-\r\nläggs förslaget att fusioner som påbörjats skall un-\r\ndantas från tillämpningen av de nya reglerna. Vi i\r\nutskottsmajoriteten anser att de skärpningar som\r\nregeringen föreslår är motiverade för att hindra att ett\r\nuppskov med beskattningen kan omvandlas till en\r\ndefinitiv skattelättnad. Om reglerna inte ändras skulle\r\nde kunna utnyttjas för att uppnå betydande skattelätt-\r\nnader som inte varit avsedda. Reservanterna vill inte\r\nbara att fusioner som har genomförts före den\r\n20 mars 1999 skall undantas från de skärpta reglerna.\r\nDe vill att alla fusioner som har påbörjats i den me-\r\nningen att en fusionsplan har registrerats före den\r\ntidpunkten skall undantas.\r\nVi i utskottsmajoriteten anser att regeringens be-\r\ndömning är riktig. Det är rimligt att även fusioner\r\nsom påbörjats före den 20 mars 1999 omfattas av de\r\nnya reglerna. Härmed tillstyrker vi regeringens för-\r\nslag om ändrade skatteregler för koncerninterna han-\r\ndelsöverlåtelser i samband med fusioner.\r\nUtskottsmajoriteten tillstyrker också de ändringar\r\ni omstruktureringsreglerna och de rättelser som före-\r\nslås i propositionen. Med hänsyn till den korta tiden\r\nmellan riksdagens beslut och utgivandet av lagänd-\r\nringar i SFS föreslår vi att det formella ikraftträdandet\r\nför samtliga lagändringar flyttas fram till den 15 juli\r\n1999.\r\nI reservation 2 föreslås ett tillkännagivande om\r\nstabilare skatteregler m.m. Från utskottsmajoritetens\r\nsida vill vi påminna om att 1990 års skattereform var\r\nämnad att bidra till ett stabilt regelverk på skatteom-\r\nrådet. De omfattande ändringar i kapitalbeskattning\r\noch företagsbeskattning som ägde rum efter rege-\r\nringsskiftet hösten 1991 har dock i mångt och mycket\r\nhaft en motsatt effekt. Vi anser självklart att det är\r\nviktigt med tydliga, över tiden stabila och noggrant\r\nförberedda regler.\r\nVi anser därför inte att det finns något skäl för oss\r\ni riksdagen att rikta ett uttalande med denna innebörd\r\ntill regeringen. Av regeringens redovisning av skatte-\r\npolitikens inriktning på lång sikt framgår att enkla\r\noch stabila regler är en viktig utgångspunkt för rege-\r\nringens arbete för att främja tillväxt och rättvisa. I och\r\nmed de skattesamtal som regeringen har tagit initiativ\r\ntill finns det också en plattform för partierna att finna\r\nlösningar som kan bidra till en ökad stabilitet i skatte-\r\nsystemet.\r\nVi vill också framhålla att s.k. stopplagstiftning\r\nmed hjälp av en skrivelse till riksdagen bara skall\r\nanvändas i särskilda undantagsfall. Förfarandet har\r\nanvänts tidigare vid något tillfälle för att snabbt stop-\r\npa skatteundandragande innan en lagändring är fär-\r\ndigberedd. Enligt vår mening används detta tillväga-\r\ngångssätt med stor urskiljning såsom är förutsatt i\r\nregeringsformen.\r\nVi delar inte reservanternas uppfattning att de ret-\r\nroaktiva ingrepp som har gjorts i samband med den\r\nnya omstruktureringslagstiftningen skulle motivera\r\nett uttalande från riksdagens sida om ett restriktivt\r\nanvändande av s.k. stopplagstiftning. Denna möjlig-\r\nhet har använts under lagstiftningsarbetet för att\r\nblockera vissa utstuderade transaktioner som skulle\r\nkunna leda till stora inkomstbortfall för det allmänna.\r\nNär skattereglerna kan utnyttjas på ett sätt som de\r\ninte har varit avsedda för måste regering och riksdag\r\nkunna ingripa mycket snabbt.\r\nFru talman! Jag yrkar bifall till hemställan i be-\r\ntänkandet och avslag på reservationerna.</pre><pre>Anf.  217  CARL ERIK HEDLUND (m) re-\r\nplik:\r\nFru talman! Jag skulle vilja fråga den ärade leda-\r\nmoten från Ljusdal, som jag med stort intresse har\r\nlyssnat på, om det här med hur man definierar tydli-\r\nga, över tiden stabila och noggrant förberedda regler.\r\nNu är det ju så att vi fick en ny lagstiftning i decem-\r\nber 1998. Sedan ungefär tre månader efter detta får vi\r\nen ny stopplagstiftning. Över tiden stabila regler - tre\r\nmånader är då tydligen en tidsperiod under vilken\r\nsvenska företag åtminstone skall kunna vara säkra på\r\natt det inte blir några förändringar. Är det den tidsram\r\nsom socialdemokraterna och utskottsmajoriteten\r\ntycker är acceptabel?\r\nOch är det samtidigt så att man kan anse att man\r\nuppfyller kraven på noggrant förberedda regler när\r\nman först efter elva månaders tidsfrist skapar en ny\r\nlag och sedan, efter bara tre månaders giltighetstid,\r\nsäger: Nej, den lagen var inte bra utan vi måste ändra\r\nden? Uppfyller detta de kriterier som utskottsmajori-\r\nteten själva säger sig stå bakom?</pre><pre>Anf.  218  PER-OLOF SVENSSON (s) re-\r\nplik:\r\nFru talman! Alla skulle vi naturligtvis önska att\r\nreglerna höll en längre tid. Men jag och andra från\r\nskatteutskottet var på en hearing häromveckan där vi\r\nhörde om, och diskuterade, storföretagens allt aggres-\r\nsivare skatteplanering. De kan med sina stora resurser\r\n- det gäller framför allt de stora företagen -  skaffa\r\nsig möjligheter till sådan kompetens att de kan grans-\r\nka vartenda ord, varenda mening och vartenda kom-\r\nmatecken som finns någonstans för att försöka ut-\r\nnyttja de eventuella luckor som kan finnas.\r\nDet var naturligtvis så, kan jag tänka mig, att riks-\r\ndagen ansåg att den lagstiftning som trädde i kraft\r\nden 1 januari i år skulle gälla och att man inte skulle\r\nkunna komma undan skatt. Sedan finner vissa företag\r\natt det finns en möjlighet tack vare att de kan skaffa\r\nsig en kompetens för att se de här hålen. Naturligtvis\r\nskall riksdagen då ingripa och täppa till hålen med en\r\ngång - och även retroaktivt.</pre><pre>Anf.  219  CARL ERIK HEDLUND (m) re-\r\nplik:\r\nFru talman! Det är kanske så att det finns ett visst\r\nsamband mellan företagens agerande och det totala\r\nskattetrycket i landet. Det är alltså direkt lönsamt att\r\nförsöka betala lägre skatt. Och det är ju fullt legitimt.\r\nMen då kanske man skall ställa sig frågan, om man\r\nsitter i en majoritetsställning, om det inte är så att det\r\när fel på hela skattetänkandet, att man beskattar fel\r\nsaker, att man beskattar produktion och produktivitet\r\noch därmed grunden för tillväxt och sysselsättning.\r\nDet står här i utskottsmajoritetens text att om man\r\ninte skulle göra detta nu - man säger alltså nej till vår\r\nmotion - skulle det leda till stora inkomstbortfall för\r\ndet allmänna. Jag är intresserad av att veta hur stora\r\ninkomstbortfall det skulle röra sig om. Har den ärade\r\nledamoten från Ljusdal någon direkt uppfattning om\r\nstorleksordningen på detta?</pre><pre>Anf.  220  PER-OLOF SVENSSON (s) re-\r\nplik:\r\nFru talman! Den ärade ledamoten från Ljusdal har\r\nnaturligtvis ingen exakt uppfattning om det. Jag var\r\nmed på samma information som Carl Erik Hedlund\r\noch fick veta att det kunde röra sig om stora belopp.\r\nMen några exakta belopp fick ju varken han eller jag\r\nreda på.\r\nMen naturligtvis är det så, och jag är övertygad att\r\nden allmänna opinionen är med oss, att när vi upp-\r\ntäcker att en lagstiftning ger möjligheter att krypa\r\nundan att betala skatt skall hålen täppas till med det\r\nsnaraste.</pre><pre>Anf.  221  KENNETH LANTZ (kd) replik:\r\nFru talman! Då skulle jag vilja spä på med fråge-\r\nställningar i samma ämne som Carl Erik Hedlund har\r\nberört. Jag skulle vilja fråga Per-Olof Svensson hur\r\nsocialdemokraterna och regeringen ämnar arbeta\r\nframöver. Nu kan vi ju se tillbaka på hur det blev. Det\r\nhöll i ett par månader och sedan var den lagstiftning-\r\nen ur världen. Hur bereder man frågor framöver så att\r\nvi inte skall få ett upprepande av dylika aktiviteter i\r\nframtiden?</pre><pre>Anf.  222  PER-OLOF SVENSSON (s) re-\r\nplik:\r\nFru talman! Naturligtvis skall vi fortsätta det som\r\npåbörjats i och med diskussionen med Industriför-\r\nbundet. Vi skall fortsätta diskussionen med Riks-\r\nskatteverket och andra berörda - och säkert många\r\nfler - för att vara övertygade om att det vi gör verkli-\r\ngen blir det rätta och riktiga.</pre><pre>Anf.  223  KENNETH LANTZ (kd) replik:\r\nFru talman! Det var dessutom så att vi på nämnda\r\nhearing fick en hel pärm med oss. Ett antal overhead-\r\nblad i densamma var ju ganska tydliga i sin informa-\r\ntion när det gäller hur man skulle kunna agera för en\r\nlägre beskattning vid transaktioner inom en koncern.\r\nKommer regeringen att ta detta till sig? Hur kommer\r\nvi i så fall att uppleva det med tryggheten, och vad\r\nskall vi meddela till de auktoriserade advokaterna och\r\nrevisorerna och till företagsledarna så att det finns en\r\nlagstiftning som är ganska tydlig?</pre><pre>Anf.  224  PER-OLOF SVENSSON (s) re-\r\nplik:\r\nFru talman! På samma hearing uttalades en sak\r\nsom jag är övertygad om att regeringen tar till sig.\r\nIndustriförbundets direktör uttalade att Sverige har en\r\nfantastiskt bra företagsbeskattning, vilket jag är\r\növertygad om att man tar till sig. Sedan ser man na-\r\nturligtvis till att man kanske kan göra den ännu bättre.\r\nDet tycker jag att man skall göra tillsammans i de\r\nsamtal som nu pågår mellan partierna och försöka\r\nhitta fram till det som är det allra bästa som man kan\r\nvara överens om. Dessa möjligheter finns ju nu. Jag\r\ntycker att även Kristdemokraterna skall ta den chan-\r\nsen.</pre><pre>Överläggningen var härmed avslutad.\r\n(Beslut fattades efter 12 §.)</pre><pre>12 §  Sammanslagning av Telia AB och Telenor\r\nAS</pre><pre>Föredrogs\r\nNäringsutskottets betänkande 1998/99:NU14\r\nSammanslagning av Telia AB och Telenor AS (prop.\r\n1998/99:99)</pre><pre>Anf.  225  PER WESTERBERG (m):\r\nFru talman! Näringsutskottets betänkande 14 om\r\nen sammanslagning av Telia AB och Telenor AS\r\nbehandlar den största företagsaffären i nordisk histo-\r\nria. Jag beklagar att den får behandlas sent på kvällen\r\npå riksmötets näst sista dag. Den hade förtjänat en\r\nstörre uppmärksamhet i och med att den är av central\r\nbetydelse för Sveriges fortsatta näringspolitiska ut-\r\nveckling.\r\nTelemarknaden är en nyckelindustri för Sverige i\r\nframtiden. Det råder ingen tvekan om detta. I om-\r\nvandlingen av Sverige från ett basindustriland till ett\r\nkunskapsindustriland är det teleområdet som tveklöst\r\ngör Sverige till ett av de mer utstickande länderna där\r\ndet finns betydande potential för nya företag med nya\r\nvälbetalda arbetstillfällen.\r\nSverige har en unik position på telemarknaden\r\nmed skickliga teleoperatörer som ligger långt fram-\r\nme, vilket är världsunikt. Vi har en väl utvecklad\r\nteleinfrastruktur, samtidigt som vi har bolag som\r\nproducerar en del av de teleutrustningar som ligger på\r\nden absoluta världstoppen. Till yttermera visso kan vi\r\nsäga att motsvarande utveckling finns även i våra\r\ngrannländer, vilket gör att vi närmast tillhör ett klus-\r\nter där vi kan ha förutsättningar för att bli en av de\r\nabsoluta spetsarna på detta område i världen.\r\nNär telemarknaden dessutom utvecklas inte bara\r\nnär det gäller att överföra taltelefoni utan också till\r\ndominerande del redan nu när det gäller överföring av\r\ndata, innebär det även för många av världens största\r\nbolag, typ Microsoft, ett av de intressantaste område-\r\nna. Därför är fusionen mellan Telia och Telenor, att\r\nden går rätt och att den blir framgångsrik, central för\r\nSveriges fortsatta ekonomiska utveckling.\r\nDet handlar om att försöka få en fusion som\r\nkommer att fungera för framtiden. Vi har en unik\r\nförutsättning i Sverige utifrån ganska besvärliga eko-\r\nnomiska förhållanden att kunna utveckla teleområdet,\r\ndataområdet och IT-området. Vi har en användning\r\nav Internet som tillsammans med den amerikanska\r\nvästkusten ligger på den absoluta världstoppen. Vi\r\nhar en användning av persondatorer som är den ab-\r\nsolut största i världen. Och likaså ligger vi i topp i\r\nvärlden när det gäller användning av mobiltelefoner.\r\nVi kan i dag se att USA har gått från mycket stora\r\nekonomiska problem till att bli ett land med stor och\r\nstabil tillväxt som skapar 300 000 nya jobb per må-\r\nnad. 70 % av dessa nya jobb är jobb med högre lön än\r\nsnittlönen, och hela nettotillväxten av nya jobb i USA\r\nligger inom den s.k. kunskapsindustrin och servicenä-\r\nringarna, där även Telia och Telenor finns.\r\nFru talman! Jag beklagar att Telia inte har gått till\r\nmarknaden tidigare. Jag tycker att det är en tragedi att\r\nvi inte har utnyttjat det försprång som Sverige har\r\nhaft som en av de mest och tidigast avreglerade tele-\r\nmarknaderna till att låta Telia expandera mer på ut-\r\nlandsmarknaderna och därmed kunna stärka sin posi-\r\ntion, skapa fler arbetstillfällen i Sverige och stärka\r\nden kunskapsbas som vi har inom teleområdet. Jag\r\ntycker att detta i princip är ett mycket skandalöst\r\nförhållande som tyvärr inte bara Telia har lidit under\r\nutan även Vattenfall som har en motsvarande unik\r\nteknik- och kunskapsbas som inte tillåts utvecklas på\r\nett sätt som det väl förtjänar.\r\nI dag har vi en situation inom teleområdet och\r\nbland teleoperatörerna och dem som tillhandahåller\r\ninfrastrukturen att det finns en hel del av gemensam-\r\nma plattformar inom informationsteknologin som gör\r\natt det finns stora skalfördelar för stora bolag. Av\r\ndessa skäl anser vi moderater att vi måste ta hänsyn\r\ntill företagets bästa i nuvarande position även om vi\r\när utomordentligt kritiska till missbruket av Telia som\r\nett statsägt bolag under lång tid som borde ha privati-\r\nserats tidigare. Vi måste utgå från Telias förutsätt-\r\nningar i dag att skapa bästa möjliga läge. Av den\r\norsaken har vi ställt oss positiva i sak till en fusion\r\nmellan Telia och Telenor att uppbygga en större kri-\r\ntisk massa på teleområdet och därmed skapa förut-\r\nsättningar för fortsatt utveckling.\r\nMen det råder heller ingen tvekan om att det hade\r\nvarit en bättre situation om både Telia och Telenor\r\nhade varit marknadsnoterade bolag och därmed vär-\r\nderingarna av respektive bolag funnits klara och inte\r\nkunnat ifrågasättas. Tyvärr är det nu i stället två rege-\r\nringar som tvingas förhandla om både värderingar\r\noch ägarförhållanden mellan bolagen och som jag\r\nvågar säga inte är särskilt bra, och det riskerar att bli\r\nvissa nationalistiska övertoner i samband med sådana\r\nfusioner, samtidigt som värderingarna alltid kan ifrå-\r\ngasättas då någon marknadsvärdering inte finns i\r\ndetta sammanhang.\r\nFör mig hade det varit naturligt att de två parterna\r\nsom gör denna fusion, den svenska och den norska\r\nstaten, hade skrivit ett aktieägaravtal som hade ga-\r\nranterat fortsatt privat ägardominans i dessa bolag\r\nefter att man gått till marknaden för att därmed ga-\r\nrantera att det inte skulle vara politiskt beslutsfattande\r\ni bolagen utan att det skulle vara ett strikt kommersi-\r\nellt beslutsfattande. Det aktieägaravtalet hade varit av\r\nbetydande intresse och skapat värden för skattebeta-\r\nlarna i bättre pris på aktien.\r\nNu är det i stället så att aktieägaravtalet snarast\r\ninnebär motsatsen, att man under 16 år skall ha en\r\nform av dubbelt veto från två regeringar med statligt\r\nmajoritetsägande, samtidigt som man vet att om man\r\nnyttjar ägarmakten till politiskt beslutsfattande i bola-\r\nget sjunker värdet på bolaget, inte med enstaka miljo-\r\nner och inte ens med enstaka miljarder utan med\r\ntiotals miljarder innebärande i praktiken att man ska-\r\npar en hotbild som innebär att skattebetalarna förlorar\r\npengar samtidigt som man utnyttjar den, vilket blir en\r\nmycket stor förlust för svenska och norska skattebe-\r\ntalare. Det är något av ett moment 22 - man vill ha\r\nägarmakt, men man kan inte utnyttja den utan kata-\r\nstrofala ekonomiska följder. Men man sitter i knäet\r\npå varandra - det norska stortinget och den svenska\r\nriksdagen, den norska regeringen och den svenska\r\nregeringen.\r\nUtifrån våra utgångspunkter är detta avtal därmed\r\nkatastrofalt. Det skapar låsningar, det skapar blocke-\r\nringar, och det skapar förlorade ekonomiska värden\r\nför svenska skattebetalare. Därmed är vårt oavvisliga\r\nkrav i denna affär för att godkänna den att aktieäga-\r\nravtalet måste omförhandlas. Vi kan inte acceptera\r\ndet som det nu ser ut. Det skadar primärt bolaget, det\r\nskadar skattebetalarna, det skadar nationen Sverige i\r\noch med att telemarknaden är en så central del av hela\r\nden svenska näringspolitiska utvecklingen, och där vi\r\nhar en möjlighet att kunna utvecklas utomordentligt\r\nväl inom detta område under kommande år med det\r\nutgångsläge som vi har.\r\nNär det gäller värderingen mellan svenska och\r\nnorska ägarandelar, där Sverige skulle få 60 % och\r\nNorge 40 %, noterar jag enbart att den beslutsakt med\r\ndet beslutsunderlag som regeringen har haft och som\r\nvi har fått ta del av i utskottet inte är särskilt tillfreds-\r\nställande.\r\nJag tycker att akten inte tillhandahåller allt det\r\nmaterial och alla de analyser som borde ha funnits\r\nmed vid Skandinaviens kanske största aktieaffär nå-\r\ngonsin. Jag hoppas och tror att det har funnits annat\r\nmaterial, muntligt eller på annat sätt, som skulle ha\r\nkunnat ge en större säkerhet.\r\nVi har dock via vårt beredningsarbete i näringsut-\r\nskottet kunnat konstatera att såväl den svenska rege-\r\nringens rådgivare, Goldman Sachs, som den norska\r\nregeringens rådgivare samt Telias och Telenors råd-\r\ngivare - det gäller då samtliga fyra inblandade stora\r\ninvestmentbanker - till sist har kunnat ställa sig bak-\r\nom ägarfördelningen. Det rör sig om Goldman Sachs,\r\nJ P Morgan, Hongkong and Shanghai Banking Cor-\r\nporation och Merrill Lynch.\r\nTrots, som jag tycker, bristen på underlag i ären-\r\ndet har jag ändå kunnat känna mig till freds med att vi\r\nhar fått en form av fairness opinion från samtliga\r\nnämnda fyra stora bolag - att de med sin heder så att\r\nsäga pantar att detta är en rimlig fördelning. Men vi\r\nhar inte kunnat bli klart övertygade om detta på egna\r\nmeriter utifrån det underlag som funnits i akten.\r\nBortsett från affären Telia-Telenor finns det även\r\ni detta betänkande en del som berör den digitala in-\r\nfrastrukturen, de digitala s.k. bredbandsmotorvägarna\r\ngenom Sverige. Det handlar i huvudsak om utlägg-\r\nning av svartfiber men även om annan typ av tekno-\r\nlogi för bredbandsöverföring av data liksom tele-\r\nkommunikationer.\r\nVi noterar här att fyra konkurrerande system av\r\nsvartfiber håller på att läggas ut i Mellansverige och i\r\nsödra Sverige, att det därmed råder konkurrens i stora\r\ndelar av landet och att man därmed inte bör bygga\r\nupp ett statligt svartfiberteleverk. Vi noterar att det\r\nfinns 15-20 konkurrenter ute i Europa. Även det\r\nsvenska Telia bygger stora svartfibersystem ute i\r\nCentraleuropa.\r\nVi tror att den snabbaste marknadsintroduktionen\r\nav dessa digitala motorvägar kommer via konkurrens\r\nmellan flera olika uppbyggare av infrastrukturen och\r\natt vi kommer att få en bra konkurrens med fallande\r\npriser och kanske möjligheter till någon form av\r\nbredbandsbörs för att uppnå detta under de komman-\r\nde åren.\r\nVi är väl medvetna om att det i vissa delar av lan-\r\ndet kan bli nödvändigt att, enligt s.k. universal servi-\r\nces som den europeiska unionen har, upphandla ka-\r\npacitet för vissa regionala områden och viss lands-\r\nbygd. Därmed skall man dock inte binda den till ett\r\nvisst tekniskt system, utan det måste i varje enskilt\r\nfall handla om en kapacitet och en viss rimlighet.\r\nVi tror att det bästa är konkurrens mellan olika ty-\r\nper av företag som lägger denna kabel eller tillhanda-\r\nhåller dessa system; detta i kombination med viss\r\nstatlig upphandling. Vi tror att det är de snabbaste och\r\nbästa lösningarna.\r\nVi anser att skola/universitet bör prioriteras här.\r\nÄven vi är beredda att låta en del av köpeskillingen\r\nanvändas för att på det sättet kunna skapa en form av\r\nsnabbare anpassning och snabbare nyttjande av de\r\ndigitala motorvägarna, som vi anser viktiga för Sveri-\r\nges utveckling.\r\nFru talman! Det handlar inte bara om en bra fu-\r\nsion och en bra utveckling för svenska telebolag och\r\nsvensk kunskapsindustri utan också om en snabb\r\nutökning av kunskapsuppbyggnaden, av utbildningen\r\ninom informationsteknik, inom teleteknik, som är helt\r\nvital och som skapar de flesta nya jobben för närva-\r\nrande.\r\nVi moderater står bakom samtliga reservationer i\r\ndetta betänkande som vi har undertecknat men för\r\nenkelhetens skull nöjer jag mig med att yrka bifall till\r\nreservation nr 3 som berör aktieägaravtalet. Vi är\r\nalltså beredda att avvisa hela samgåendeavtalet om\r\nman inte är beredd att omförhandla aktieägaravtalet,\r\nsom vi tror mycket allvarligt och negativt påverkar\r\ndenna fusion och som även påverkar hela Sveriges\r\nnäringspolitiska utveckling om det går fel.</pre><pre>Anf.  226  GÖRAN HÄGGLUND (kd):\r\nFru talman! Den här debatten rör, som tidigare\r\nsagts, den största företagsaffären och den största\r\nprivatiseringen i Sveriges historia. Det handlar om\r\nsvenska Telia AB och norska Telenor AS som går\r\nsamman och som därigenom bildar ett, internationellt\r\nsett, förhållandevis stort företag som skall kunna\r\nverka på den internationella telemarknaden. De nuva-\r\nrande ägarna, den svenska och den norska staten,\r\nsäljer i samband med en börsintroduktion en del av\r\naktieinnehavet men behåller ägarmajoriteten.\r\nKristdemokraternas uppfattning är i korthet att af-\r\nfären sannolikt är bra för Telia från företagsekono-\r\nmisk synpunkt, givet de restriktioner som det politis-\r\nka systemet innebär. Vi motsätter oss dock 16-\r\nårsregeln och det s.k. dubbla vetot. Jag kommer i det\r\nföljande att utveckla hur vi har resonerat för att\r\nkomma fram till detta.\r\nDessförinnan yrkar jag bifall till reservation 3,\r\näven om jag och övriga kristdemokrater står bakom\r\nsamtliga reservationer i betänkandet som vi har un-\r\ndertecknat.\r\nFru talman! Vi kristdemokrater har i många år\r\nförordat en successiv försäljning av aktierna i Telia.\r\nDe skäl som vi hänvisat till har handlat om att Telia\r\nbehöver möjligheten att skaffa sig nytt kapital för att\r\nklara investeringar och expansion som är nödvändiga\r\nför att kunna hävda sig på en internationaliserad och\r\navreglerad marknad. Det är också vad ledningen för\r\nTelia har efterfrågat och vad vi tror är angeläget för\r\natt långsiktigt värna företaget och dess anställda.\r\nI tidigare debatter kring Telia har socialdemokra-\r\ntiska företrädare med emfas hävdat att företaget skall\r\nägas enbart av staten. Socialdemokraterna, som före-\r\nfaller ha en förkärlek för att backa in i framtiden, gör\r\nså också i det här fallet. Nu skall företaget fusioneras\r\nmed Telenor och en viss ägarspridning kommer att\r\näga rum. Det som för ett år sedan var omöjligt och\r\norimligt är nu bra för företaget och utmärkt för\r\nsvenska staten.\r\nVarför skall då staten äga Telia eller delar av Te-\r\nlia?\r\nNågon kanske hävdar att det är nödvändigt för att\r\ntillförsäkra alla delar av landet en god service när det\r\ngäller teletjänster. Också jag anser att alla skall ha\r\ntillgång till en god service när det gäller de här tjäns-\r\nterna, oavsett var man bor. Men det behöver inte\r\ninnebära ett statligt ägande. Om det finns områden\r\nsom inte på kommersiella grunder kan få tillgång till\r\nsådan service har staten ett oavvisligt ansvar för att\r\nåstadkomma sådana lösningar. Detta går det att\r\nåstadkomma utan att staten för den skull äger allt.\r\nMajoriteten bakom detta betänkande - socialde-\r\nmokraterna, miljöpartisterna och vänsterpartisterna -\r\nanser att det nya företaget inte skall ta några andra\r\nhänsyn än strikt kommersiella hänsyn. Det under-\r\nstryks gång på gång i betänkandet och nämns också i\r\npropositionen. När det nu är så infinner sig naturligt-\r\nvis frågan varför staten över huvud taget skall äga\r\ndelar av det nya bolaget.\r\nVarför skall alltså betydande belopp bindas i ett\r\nföretag som skall verka enbart på affärsmässiga grun-\r\nder? Vilka är fördelarna med det?\r\nSjälv kan jag faktiskt inte hitta en enda fördel,\r\nmedan jag snabbt kan upptäcka en rad nackdelar. Kan\r\ninte de medel som binds i företaget i stället användas\r\nför andra angelägna ändamål - till investeringar eller\r\ntill att amortera på statsskulden?\r\nÄr inte sanningen den att det socialdemokratiska\r\npartiet ideologiskt är så låst att man inte förmår att ta\r\nsig ur ägandet, även om alla hållbara skäl talar för att\r\ndet är vad man borde göra?\r\nDen föreslagna affären är kanske den bästa för\r\nTelia, med de restriktioner som det innebär att en\r\nsocialdemokratisk regering styr. Frågan är ändå: Hur\r\nmånga miljarder är det värt för regeringen att få be-\r\nhålla en statlig majoritet i ett företag som skall driva\r\nsin verksamhet på en konkurrensutsatt marknad och\r\npå affärsmässiga grunder?\r\nVi har, som sagt var, under lång tid verkat för att\r\nTelia skulle säljas. Vi har kunnat konstatera att år från\r\når har värdet på företaget sjunkit. I en reservation till\r\nförra årets betänkande om Telia påminde vi om siff-\r\nror från fondkommissionärsfirman Carnegie, som\r\nhade tittat på Telia. Man sade då att värdet hade\r\nminskat med 19 miljarder kronor bara under åren\r\n1995-1997. Det här fortsätter naturligtvis månad efter\r\nmånad. Värdeminskningen sker snabbt, i takt med att\r\navregleringarna äger rum och andra företag fusione-\r\nras och expanderar på marknaden. Det gör naturligt-\r\nvis att den hårdnackade hållning som regeringen har\r\nvisat, innan den här propositionen kom, har inneburit\r\natt vi som skattebetalare har gått miste om mångmil-\r\njardbelopp. Medan vi här har hållit på att gneta med\r\nbudgetarbete på ibland enstaka miljoner kronor har vi\r\nhär förlorat mångmiljardbelopp. Det bör leda till en\r\nviss eftertanke.\r\nFru talman! Riksdagen förväntas fatta beslut om\r\natt om staterna åtminstone under de kommande - inte\r\n15 eller 17 åren - 16 åren skall behålla majoriteten av\r\naktierna i företaget. Om vi tittar 16 år tillbaka i\r\nbackspegeln ser vi något helt annat än dagens situa-\r\ntion. Vi hamnar på 1983, och sedan dess har vi natur-\r\nligtvis sett mycket stora branschglidningar och stora\r\nföretagsaffärer. Ingen av oss vågar nog ta på sig upp-\r\ngiften att försöka förutsäga vad som kommer att ske\r\nunder de kommande 16 åren, men det finns inga skäl\r\natt anta att utvecklingen kommer att bromsas upp.\r\nSnarare tror vi att den kommer att accelerera. Varför\r\nskall vi då besluta om ett avtal som låser företaget i\r\nett statligt ägande under så lång tid?\r\nRegeringen vill ha riksdagens godkännande av\r\navtalet, som bl.a. innehåller en passus om att det\r\nstatliga ägandet skall bibehållas åtminstone i 16 år\r\noch en passus om att båda länderna måste vara över-\r\nens för att avtalet skall kunna ändras. Eller också kan\r\nnågon part naturligtvis straffa sig ur avtalet.\r\nJag är helt övertygad om att vi som delägare i AB\r\nSverige får ut mindre för statens aktier än vad vi hade\r\nfått om staterna hade deklarerat att de har för avsikt\r\natt inte inneha majoriteten i företaget på några års\r\nsikt. Då hade vi fått bättre betalt för aktierna än vad vi\r\nnu får. Jag tror att regeringen och alla inblandade\r\ninser att på det här området kommer det att ske såda-\r\nna affärer framöver där Telia är inblandat att den här\r\nkonstruktionen ändå inte kommer att stå sig. Då har\r\nvi sålt vårt ägande till alldeles för låga priser.\r\nNär det gäller värderingen av Telia finns det en\r\ndel frågetecken som knappast på ett tillfredsställande\r\nsätt kan sägas vara alldeles utredda. Det är, med det\r\nunderlag vi i oppositionen har haft tillgång till, när-\r\nmast omöjligt att avgöra om värderingen är den opti-\r\nmala. Genom sekretessreglerna har vi naturligtvis inte\r\nhaft möjlighet att utnyttja egen extern expertis för att\r\npröva värderingen. Slutsatsen för Kristdemokraternas\r\ndel blir ändock, när vi har tagit alla fakta i beaktande,\r\natt vi är hänvisade till de utlåtanden som finns från\r\nstatens och Telias rådgivare. Utifrån detta underlag\r\nkan vi inte komma till en annan summering än att\r\nvärderingen inte förefaller orimlig. Vi kommer alltså\r\ninte att motsätta oss förhandlingsresultatet i denna\r\ndel.\r\nUnder ärendets beredning har också representan-\r\nter för det nya företagets ledning uttalat att man tror\r\natt företaget ganska snart kommer att hamna i en\r\nsituation där nya strukturaffärer blir nödvändiga för\r\natt man skall kunna expandera. Och sådana möjlig-\r\nheter måste varje företag rimligen ha om ägarna vill\r\nvärna företagets och de anställdas möjligheter i en\r\nhård konkurrens. Om det nya företagets ledning ställs\r\ninför möjligheten till köp av ett annat eller flera andra\r\nföretag, hur skall man då klara finansieringen? Det\r\nfinns två vägar, som jag ser det.\r\nEn möjlighet är att man ber ägarna om medel för\r\nköpet. Det är väl knappast någon som tror att den\r\nsvenska staten skulle vara beredd att över statsbud-\r\ngeten skjuta till medel för att företaget skulle kunna\r\ngöra investeringar eller köpa andra företag för att\r\nkunna expandera. Det är knappast troligt. Vilken\r\nregering skulle inom ramen för knappa ekonomiska\r\ntillgångar avsätta kanske tiotals miljarder för detta\r\nändamål?\r\nDen andra vägen är att betala för Telia genom eg-\r\nna aktier. Det är en teoretisk möjlighet, men den\r\nförefaller inte heller trolig, eftersom avtalet är så\r\nkonstruerat att statlig majoritet skall bibehållas under\r\n16 år. Om den svenska regeringen skulle vara beredd\r\natt krypa ned så att man kunde hamna under den 51-\r\nprocentiga majoriteten har den norska regeringen\r\nmöjlighet att köpa upp sig, och därmed bibehålls det\r\nstatliga ägandet och därmed den rabatt som jag finner\r\nvara väldigt olycklig i det här sammanhanget. Sverige\r\nhar därmed delegerat en avgörande fråga till Storting-\r\net i Norge och genom det minskat riksdagens möjlig-\r\nheter i motsvarande grad för en avsevärd tidsperiod\r\nframåt.\r\nSammanfattningsvis ser vi kristdemokrater det så\r\natt affären är god och nyttig för Telia som företag,\r\ngivet omständigheterna. Vi har inte sett några skäl att\r\nmotsätta oss värderingen. Vi är däremot alldeles be-\r\nstämda när det gäller punkten om 16 års-regeln och\r\ndet s.k. dubbla vetot, dvs. att det måste upphävas för\r\natt vi aktivt skall rösta med majoriteten i utskottet.\r\nVi anser, som sagt var, att Telia borde ha privati-\r\nserats redan tidigare och att staten skulle ha deklarerat\r\natt vi ville krypa ur ägandet. Vi tror att värdet då hade\r\nvarit större för skattebetalarna och att Telia i dag hade\r\nvarit ett starkare företag med tryggare arbetstillfällen\r\nför dem som har sina jobb inom företaget.\r\nJag yrkar bifall till reservation nr 3.</pre><pre>Anf.  227  ÅKE SANDSTRÖM (c):\r\nFru talman! Med hänsyn till tidsläget begränsar\r\njag mitt inlägg i första hand till tillgångsfrågorna och\r\nvillkoren när det gäller att få del av den nya tekniken.\r\nVi kan konstatera att det råder enighet om vikten\r\nav att ha tillgång till den nya tekniken, den digitala\r\ninfrastrukturen.\r\nDen tekniska utvecklingen är spännande och er-\r\nbjuder många möjligheter, som vi i dag inte ens kan\r\nföreställa oss, men den innehåller också risker.\r\nDen kanske största risken är att nya klyftor skapas\r\nmellan det nya samhällets överklass, som  har tillgång\r\ntill information och kunskap, och dem som inte har\r\nmotsvarande möjligheter.\r\nCenterpartiets vision om den tekniska utveckling-\r\nen innebär att den skall komma alla till del och erbju-\r\nda alla människor, i hela landet och i alla åldrar, nya\r\nmöjligheter - en form av digital allemansrätt - till\r\nlika kostnad.\r\nI den politiska debatten om den förestående sam-\r\nmanslagningen av Telia och Telenor har det inte varit\r\nmöjligt att få klarhet i motiven för det 16-åriga statli-\r\nga majoritetsägandet. Det är min förhoppning att vi\r\nhär i kammaren i dag kan få närmare besked om des-\r\nsa motiv, då vi har näringsministern här. Jag emotser\r\nmed intresse svaret.\r\nDet är av största intresse att få belyst hur den\r\nnödvändiga och snabba tekniska utvecklingen skall\r\nkunna ske med ett statligt majoritetsägande över en i\r\ndessa sammanhang mycket lång tid - i ett bolag som\r\när underställt två parlament och två regeringar. I\r\nteknisk utveckling är 16 år en mycket lång tid. Inom\r\ntelekomsektorn framstår 16 år för mig som en icke\r\növerblickbar tid.\r\nVi torde också här i kammaren vara överens om\r\natt det krävs politiska insatser för att nå ut till alla.\r\nFrån Centerpartiets sida har vi också förståelse för att\r\ndet finns olika meningar om vilken teknik som är bäst\r\nför att nå ut till alla människor. Och det kan knappast\r\nvara vår uppgift här i kammaren att just lösa de tek-\r\nniska frågorna. Däremot skall vi peka ut färdriktning-\r\nen.\r\nFru talman! Om vi nu är överens om att det be-\r\nhövs en ny infrastruktur för IT i det här landet kan\r\nman fråga sig var viljan att ta initiativ finns. De flesta\r\npartier har i fråga om IT lättare att finna de vackra\r\norden än de konkreta lösningarna, men orden kan inte\r\nersätta infrastrukturen för hushållen och företagen.\r\nNu skall vi inte fatta beslut om vilken infrastruk-\r\ntur som vi skall ha i dag. Däremot skall vi fatta ett\r\nbeslut som kan få mycket långtgående konsekvenser\r\nför våra möjligheter att själva välja vår infrastruktur.\r\nJag har försökt att förstå varför det är så svårt för\r\nsocialdemokrater och samarbetspartierna att tydligt\r\nuttala i riksdagen att man förbehåller sig rätten att\r\nfatta beslut om en ny digital infrastruktur.\r\nBetänkandet tyngs av vackra formuleringar om\r\nbehoven och om statens ansvar, men ännu har jag inte\r\nfått svar på frågan huruvida vi kommer att ha rätt att\r\nbygga upp någon infrastruktur eller inte utanför Teli-\r\nakoncernen.\r\nSvaret på den frågan avgör givetvis hur vi från\r\nCentern kommer att rösta i frågan om att godkänna\r\navtalet. Ett bifall till vår reservation nr 2 skulle ga-\r\nrantera Centerpartiets stöd för detta betänkande.\r\nNär det gäller infrastrukturen mer specifikt kan\r\njag konstatera att Centerpartiet i ett års tid nu har\r\ndrivit kravet på en digital infrastruktur bestående av\r\nfiber till företag och hushåll. Under samma år har\r\nsocialdemokraterna i regering, i riksdag och i utskott\r\nhänvisat till Jan Grönlunds utredning.\r\nNu har utredningen kommit, och jag har tagit del\r\nav den, men Centerpartiets frågor har egentligen inte\r\nfått några klara svar. I allt väsentligt ger utredningen\r\nemellertid Centerpartiet rätt, och Glesbygdsverket har\r\nockså i dagarna lagt fram precis samma synpunkter.\r\nUtredaren konstaterar att vi kan vinna väldigt\r\nmycket på att bygga ut fiber till hemmen och att vi\r\nskulle vara först i världen med en sådan satsning.\r\nÄndå avfärdas - summariskt, tycker jag mig kunna\r\nsäga - förslaget med att det handlar om orimligt\r\nmycket pengar.\r\nFru talman! 50 miljarder, eller ca 60 miljarder\r\nsom Grönlund får det till, är mycket pengar, det är jag\r\nden första att skriva under på. Men hur mycket är det\r\nom vi jämför med andra projekt? Öresundsbron kos-\r\ntar mer än 20 miljarder. Citytunneln kostar mer än 7\r\nmiljarder. Budgeten för ett föreslaget OS i Stockholm\r\nvar på 12 miljarder.\r\nMan kan inte avfärda angelägna och viktiga fram-\r\ntidsprojekt med att de är stora. En digital allemansrätt\r\när ett stort, men mycket angeläget projekt för hela\r\nlandet. Det skulle därför vara intressant att höra soci-\r\naldemokraternas och Björn Rosengrens reflexioner\r\nkring utredningen. Vill Björn Rosengren att vi skall\r\nha världens främsta IT-infrastruktur, eller vill han det\r\ninte? Och är Björn Rosengren då beredd att seriöst\r\npröva möjligheten att bygga upp en ny bättre in-\r\nfrastruktur till hemmen och företagen?\r\nDet är den biten - accessnäten från stadsnät och\r\nstomnät - som marknaden inte tar ansvar för. Jag har\r\nförstått att en del partier tror att marknaden tar ansvar\r\näven för den biten, men det tror jag inte på.\r\nOm svaret är ja på dessa frågor om viljan kan jag\r\ninte se annat än att även socialdemokraterna borde\r\nvisa modet att tala om att de är beredda att satsa för\r\natt Sverige skall få världens främsta digitala in-\r\nfrastruktur och därmed stödja Centerpartiets yrkanden\r\ni dessa avseenden.\r\nFru talman! Inte minst är det intressant att kon-\r\nstatera att K G Abramsson, som kommer från mitt\r\nhemlän, deltar i debatten. Vi borde rimligen ha sam-\r\nma bild av vad småföretagare utanför tätorterna i\r\nVästerbotten upplever, hur orättvist behandlade de\r\nkänner sig när de tvingas att betala 40 000-70 000 kr\r\nför en vanlig ISDN-förbindelse. Nu handlar det inte\r\nom ISDN i nästa steg utan om ännu bättre tekniska\r\nlösningar som det kommer att vara ännu svårare att\r\nskapa likvärdig tillgång till och likvärdiga kostnader\r\nför.\r\nDet skulle därför vara intressant att höra K G\r\nAbramsson utveckla majoritetens inställning och\r\nskrivningen i betänkandet om att det skall vara nå-\r\ngorlunda lika kostnader för uppkopplingar i hela\r\nlandet. Vad betyder \"någorlunda\" för företagaren\r\neller hushållet i Saxnäs? Betyder det en merkostnad\r\npå 10 %, på 20 % eller kanske på dubbelt så mycket?\r\nNär det gäller den viktigaste infrastrukturen för\r\nframtiden måste det handla om lika villkor, inte unge-\r\nfär lika eller någorlunda lika, utan just lika. Allt annat\r\när orimligt och förstärker de geografiska obalanser\r\nsom redan är alltför stora.\r\nFru talman! Jag yrkar bifall till reservationerna nr\r\n2 och 4, man jag står givetvis bakom även reservation\r\nnr 7.</pre><pre>Anf.  228  EVA FLYBORG (fp):\r\nFru talman! Jag vill börja med att sammanfatta\r\nFolkpartiets kritik. Detta är ett alldeles för dåligt\r\nunderlag för beslutsfattande över huvud taget. Det är\r\nett alldeles för dåligt förhandlingsresultat för Sveriges\r\ndel av Telias värdering. Det fortsatta statliga ägandet\r\ngör att svenska skattebetalare riskerar att missa upp\r\ntill 80 miljarder kronor i intäkter. Det kommer att bli\r\nen oviss framtid för jobben i Sverige, åtminstone när\r\ndet gäller Internet och mobiltelefoni. Kort sagt: Detta\r\när en riktigt dålig affär.\r\nFru talman! Låt mig utveckla denna kritik.\r\nEn av riksdagens viktigaste funktioner är dess roll\r\nsom kontrollmakt. Vi skall granska regeringen, dess\r\nföreträdare och förslag för att sedan ge vårt godkän-\r\nnande eller underkännande. Det är vi i denna kamma-\r\nre som har ansvaret för skattebetalarnas pengar, inte\r\nregeringen. Regeringen har rätt att föreslå riksdagen i\r\nstort sett vad som helst, vilket den också gör. Då är\r\ndet vårt ansvar att säga ifrån när det blir galet. Detta\r\när ett sådant tillfälle.\r\nFör det första måste jag rikta skarp kritik mot det\r\nbeslutsunderlag rörande samgåendet mellan Telia och\r\nTelenor som regeringen har presenterat för riksdagen.\r\nPropositionen utgör ett mycket bristfälligt underlag\r\nför ställningstagande till en av de största företagsaffä-\r\nrerna i Norden någonsin.\r\nEn ordentlig analys av konsekvenserna av affären\r\ni olika avseenden saknas i propositionen. Vidare\r\ndiskuteras inte alternativ till den föreslagna affären.\r\nDen norska propositionen innehåller, på ett helt annat\r\nsätt än den svenska, sådana resonemang och övervä-\r\nganden. Alldeles osökt dras tankarna till en viss bil-\r\nhandlare i Amerika som tillät kunderna att välja vil-\r\nken färg de ville till sin bil, bara de valde en svart.\r\nRegeringens ovilja eller oförmåga att inleda en\r\nprivatisering av Telia redan tidigare har försatt bola-\r\nget i en känslig och svag situation. Risken är stor för\r\natt man får ta det som bjuds när de flesta tänkbara\r\npartner redan har gjort sitt val.\r\nInte heller har det material som ingår i den hem-\r\nligstämplade akten i ärendet hos Näringsdeparte-\r\nmentet den kvalitet och omfattning som det vore\r\nrimligt att förvänta. Den största affären i Norden\r\nnågonsin kräver en grundlig analys. Vi konstaterar att\r\nriksdagen endast haft sedvanlig motionstid, dvs. 14\r\ndagar, för ett ställningstagande i frågan.\r\nUtskottet har inte heller förrän efter det att halva\r\ntiden avlöpt fått ta del av det hemligstämplade un-\r\nderlag som innehåller analysen av de viktigaste frå-\r\ngorna i affären. Riksdagen som helhet kommer inte\r\natt få ta del av allt underlag. Visst hade det varit be-\r\ntydligt bättre och mer klädsamt om regeringen - utan\r\nanmodan - hade givit riksdagen allt underlag redan\r\nfrån början.\r\nFolkpartiets principiella inställning till statligt\r\nägande av företag är glasklar. Statens främsta nä-\r\nringspolitiska uppgift är att ange ramar och regelsys-\r\ntem för näringslivet och bidra till att skapa goda vill-\r\nkor för långsiktig tillväxt. Om staten samtidigt upp-\r\nträder som ägare och som utformare av dessa regler\r\nuppstår en rad problem, bl.a. risk för konkurrenss-\r\nnedvridning, risk för dåliga investeringsbeslut och\r\nsvårigheter att tillföra kapital för expansion.\r\nGrundprincipen är att konkurrensutsatt verksam-\r\nhet skall bedrivas i privat regi. Med en privatisering\r\nav statliga företag uppnås en tydligare ägarroll, kom-\r\nmersiellt mer kompetenta företag och en ökad aktie-\r\nspridning.\r\nFolkpartiet anser alltså att Telia borde ha privati-\r\nseras omedelbart. Regeringens förslag att påbörja en\r\ndelprivatisering av Telia kan därför tyckas vara en\r\nvälkommen åtgärd. En betydande besvärlighet kom-\r\nmer dock att uppstå om regeringen vill sälja sin post i\r\nTelia och den norska staten inte har samma planer\r\nsamtidigt. Då blir det reella resultatet att vi säljer ut\r\nTelia till Norge, och det var väl ändå inte Björn Ro-\r\nsengrens tanke. Denna risk är ganska stor, eftersom\r\nNorge har oljemiljarder till sitt förfogande som man\r\nså småningom behöver investera.\r\nEn sammanslagning av dessa bolag har förutsätt-\r\nningen att skapa ett av Europas större telekombolag.\r\nEn viktig grundförutsättning är dock att de beräknade\r\nsynergierna, i form av kostnadsbesparingar och ökade\r\nintäkter, kan förverkligas fullt ut på det sätt som rege-\r\nringen förutsätter. Detta har inte regeringen på ett\r\ntillfredsställande sätt kunnat troliggöra under ärendets\r\nberedning. Därför måste även en av affärens vikti-\r\ngaste grundstenar ifrågasättas. Det är enligt min me-\r\nning ytterst osannolikt att man kommer att kunna\r\ninfria beräknade synergier till hundra procent. Det\r\nsker i stort sett aldrig vid strukturaffärer av det här\r\nslaget. Därför måste också själva grundaffären anses\r\nsom skakig och inte så väl motiverad som man kan\r\nkräva av en affär av denna storlek och dignitet.\r\nFru talman!  I propositionen föreslås en procent-\r\nfördelning i det nya bolaget på 60/40 mellan den\r\nsvenska och den norska staten. Både de svenska och\r\nde norska rådgivarna har skrivit under på den fördel-\r\nningen. Jag noterar dock att det finns indikationer,\r\nt.ex. i form av omsättningsmått m.m., på att en för-\r\ndelning i storleksordningen 65/35 till Sveriges fördel\r\nskulle kunna vara motiverad. Andra bedömare än de\r\nsom parterna har anlitat har fört fram liknande åsik-\r\nter. En sådan felvärdering skulle innebära att svenska\r\nstaten skulle missa så mycket som 10-20 miljarder\r\nkronor eller mera. Hur stor förlusten blir beror natur-\r\nligtvis på vilket börsvärde som det nya bolaget kom-\r\nmer upp i. Många uppgifter av finansiella bedömare\r\noch uppgifter i medier menar att det inte är osannolikt\r\natt Telia/Telenor kan komma att värderas till omkring\r\n400 miljarder kronor. Då skulle varje felaktig procent\r\nbetyda en förlust på 4 miljarder kronor. Detta visar på\r\nproblemen med ett samgående innan de två bolagen\r\nbörsnoterats. Den naturliga tågordningen hade varit\r\natt Telia och Telenor först börsnoterats, därefter hade\r\nfrågan om ett eventuellt samgående kunnat lösas av\r\nde nya ägarna och den nya styrelsen. En värdering\r\nhade då varit lättare eftersom den haft börsvärden att\r\nbasera sig på. Jag vill också framhålla att det inte har\r\nvarit praktiskt möjligt för utskottet att låta göra en ny\r\nopartisk värdering. Tiden har helt enkelt inte medgett\r\ndetta.\r\nFru talman! Folkpartiet kan inte heller acceptera\r\nden utformning av aktieägaravtalet som regeringen\r\nföreslår. Ett statligt majoritetsägande i 16 år innebär\r\nen politisk blockering som inte passar in i dagens\r\nsnabbt föränderliga telekomvärld. Ett sådant långsik-\r\ntigt statligt majoritetsägande kommer att allvarligt\r\nförsvåra framtida strukturaffärer och innebär att två\r\nländers minoritetsregeringar i praktiken har vetorätt\r\nmot mer omfattande ägarförändringar.\r\nDen politiska styrning som det nya bolaget kom-\r\nmer att få genom aktieägaravtalet kan komma att\r\nmedföra en avsevärd politisk rabatt på aktierna. Om\r\ndet statliga ägandet skulle utnyttjas politiskt kommer\r\ndessa värdeförluster att uppstå. Detta innebär dock att\r\ndet statliga ägandet i praktiken inte kommer att kunna\r\nutnyttjas politiskt och därmed försvinner motivet för\r\nett statligt ägande; den valda modellen innebär alltså\r\nett slags \"Moment 22\". Förluster på tiotals miljarder\r\nkronor kan till följd av den politiska rabatten komma\r\natt drabba främst de svenska skattebetalarna. Vid en\r\nsnabb beräkning kan denna uteblivna inkomst, eller\r\nförlust, bli så mycket som 75-80 miljarder kronor.\r\nDetta är fullkomligt oacceptabelt. Folkpartiet kan\r\nomöjligt ställa upp på en politik som tar så lite hänsyn\r\ntill verkligheten och den brist på respekt den uppen-\r\nbarar för hur skattebetalarnas pengar skall hanteras.\r\nDessutom är denna förlust helt onödig. Genom att\r\nprivatisera Telia först riskerar man inte att en enda\r\nskattekrona går förlorad. Det är alltid viktigt att tänka\r\npå det, men i dessa dagar med en sjukvård som bok-\r\nstavligen går på knäna och när hela den sociala om-\r\nsorgen har satts på undantag är det ännu viktigare.\r\nPengarna behövs helt enkelt på annat håll. Jag för min\r\ndel har ingen aning om hur de interna samtalen inom\r\nsocialdemokratin har gått, men om det är rädslan för\r\nhur den egna rörelsen skulle reagera om man plötsligt\r\nnu ger upp sitt motstånd mot en privatisering, så är\r\ndet inget annat än en skandal. Svenska folket får\r\nbetala för socialdemokraternas svaga hållning mot\r\negna interna påtryckargrupper. Det är ynkligt. Möj-\r\nligtvis är alternativet än värre. Om man godtyckligt\r\nhar gått med på det norska kravet på fortsatt starkt\r\nstatligt ägande, där vi i Sverige får betala större delen\r\nav priset, har regeringen satt ett nytt bench mark för\r\ndåligt affärssinne.\r\nFru talman! Ett annat område där man kan miss-\r\ntänka att politiska hänsyn kommer att tas är diskus-\r\nsionen om förläggningen av olika delar av verksam-\r\nheten eller dess ledning. Det har förts en debatt om\r\nförläggningen av mobiltelefoni och Internetverksam-\r\nhet. Frågan har inte kunnat lösas i förväg utan har fått\r\nlämnas vidare till den nya företagsledningen. Detta\r\nhade i och för sig varit bra, om man kunnat utgå från\r\natt det lett till att affärsmässiga överväganden fått\r\navgöra frågan. Det finns dock tydliga tecken på att\r\npolitiska överväganden kommer att göras. I Norge\r\nförs debatten på ett sådant sätt att en utflyttning av\r\ndessa verksamheter från Sverige ter sig som närmast\r\nsjälvklar. Det är märkligt att den svenska regeringen,\r\nsom vanligen inte drar sig för att kritisera företags-\r\nledningar för beslut att flytta verksamheter eller hu-\r\nvudkontor från Sverige, i detta fall riskerar att med-\r\nverka till att tyngdpunkten i framtidsinriktade viktiga\r\nverksamheter flyttas från Sverige. Regeringen lever\r\nuppenbarligen inte upp till de - enligt vår mening\r\nfelaktiga - förväntningar som förespråkarna för stat-\r\nligt ägande har.\r\nMed hänvisning till det jag nu har anfört anser\r\nFolkpartiet att riksdagen inte skall ge regeringen\r\nbemyndigande att teckna avtal enligt det förslag som\r\nregeringen framlägger. I stället bör propositionen\r\navslås och regeringen anmodas att återkomma med\r\nett förslag till riksdagen om privatisering av hela\r\nTelia.\r\nFru talman! Jag står bakom alla Folkpartiets  re-\r\nservationer men yrkar för tids vinnande  bifall endast\r\ntill reservation nr 5.</pre><pre>Anf.  229  KARL GUSTAV ABRAMS-\r\nSON (s):\r\nFru talman! Jag tycker, i motsats till Per Wester-\r\nberg, att detta är ett bra tillfälle att debattera Te-\r\nlia/Telenoraffären. Det är sista ärendet under det här\r\nriksmötet, och vi har rätt lång tid till förfogande. Det\r\nkänns bra.\r\nJag vill till att börja med yrka bifall till hemställan\r\ni utskottets betänkande och givetvis avslag på samtli-\r\nga reservationer.\r\nDet samgående mellan de svenska och norska te-\r\nlekomföretagen som regeringen har föreslagit och\r\nsom näringsutskottet föreslår skall godkännas är, som\r\nmånga redan har sagt, den största affären i Norden\r\nnågonsin. Den är dessutom att betrakta som helt nöd-\r\nvändig om dessa företag skall ha fortsatt framgång på\r\nden nordiska och den internationella telekommarkna-\r\nden.\r\nDen verksamhet som båda företagen står för kan\r\ninte bedrivas framgångsrikt i den internationella kon-\r\nkurrensen med de förhållandevis små affärsvolymer\r\nsom de enskilda företagen har och med begränsad\r\ntillgång till utvecklingskapital. Företagen får genom\r\nden föreslagna sammanslagningen och börsintroduk-\r\ntionen tillgång till den svenska och den internatio-\r\nnella kapitalmarknaden och därigenom får det nya\r\nbolaget kraft att satsa i nödvändiga resurser på ut-\r\nvecklingsarbete inom bl.a. den snabbt växande IT-\r\nsektorn. Det bör anmärkas att trots den relativt stora\r\nomsättning som det blivande bolaget kommer att stå\r\nför är fortfarande detta bolag ett litet företag sett i ett\r\neuropeiskt perspektiv. Men med de resurser och den\r\nkompetens som företaget kommer att besitta kommer\r\nföretaget att öka sina marknadsandelar i Norden, i\r\nÖstersjöområdet men även internationellt.\r\nFru talman! En huvudfråga för moderater, krist-\r\ndemokrater och folkpartister har varit dels huruvida\r\nTelia skulle vara för lågt värderat, dels har de hävdat\r\natt det statliga majoritetsägandet som föreslås i före-\r\nliggande överenskommelse skulle skapa en s.k. poli-\r\ntisk rabatt av avsevärd storlek. Dessa frågor har enligt\r\nutskottsmajoriteten fått en mycket allsidig belysning\r\noch betryggande svar, dels genom det omfattande\r\nvärderingsarbete som fyra oberoende konsultföretag\r\ngenomfört, dels genom det uttalande som gjorts inför\r\nutskottet av representanter för Goldman Sachs. Trots\r\nett ihärdigt lirkande från de borgerliga ledamöternas\r\nsida har de inte lyckats förmå Goldman Sachs repre-\r\nsentanter att godta påståendet att det statliga majori-\r\ntetsägandet skulle reducera värdet av Telia och det\r\nnya bolaget. Dessutom ger den omfattande doku-\r\nmentationen i det delvis hemligstämplade materialet\r\ninte stöd för att värdet på Telia i förhållande till Tele-\r\nnor skulle vara för lågt.\r\nEnligt uppgift har samtliga involverade konsultfö-\r\nretag kommit till samma slutsats. Det har bekräftats,\r\nvilket också Per Westerberg nämnde här, genom s.k.\r\nfairness opionions. Ytterligare oberoende värdering-\r\nar, som efterlysts, skulle enligt min mening vara\r\növerloppsgärningar. Det är dessutom ganska besyn-\r\nnerligt med den misstänksamma inställning till de\r\nprofessionella värderare som regeringen och Telia\r\nanlitat. Kan det över huvud taget finnas andra kon-\r\nsulter som skulle vara mer oberoende och mer profes-\r\nsionella än de som nu har anlitats?\r\nVad beträffar värdet på Telia skulle det tvärtom\r\nkunna vara så att det statliga majoritetsägande medför\r\nett högre värde på bolaget och på det blivande bola-\r\ngets aktier. Det statliga mångåriga ägandet har skapat\r\nbetydande värden i Telia. Detta förhållande tycks\r\nockså gälla även på andra europeiska telekomföretag\r\nsom har haft respektive stater som ägare helt eller\r\ndelvis.\r\nDe beräkningar som nu har gjorts av regeringen\r\noch som avser statens förväntade inkomster från den\r\nframtida försäljningen av delar av det blivande bola-\r\nget och det statliga aktieinnehavet ligger på i stor-\r\nleksordningen 100 miljarder. När den tidigare bor-\r\ngerliga regeringen var i färd med att sälja ut Telia var\r\ndet med rejäl rabatt. Man kan säga att det var till\r\nreapris.\r\nOm jag inte minns fel, Per Westerberg, beräkna-\r\ndes inkomsterna då till omkring 40 miljarder, och det\r\nför hela bolaget. Jag förstår inte de borgerliga leda-\r\nmöternas tjat om att vi förlorat en massa pengar på att\r\nvi har väntat med att göra den här affären. Allt un-\r\nderlag och alla fakta talar för att det är tvärtom.\r\nFru talman! De borgerliga representanterna har\r\nofta och mångordigt beskrivit den uppenbara risk som\r\nföreligger att bolaget skulle styras politiskt genom det\r\nstatliga majoritetsägandet. Både i det s.k. samgående-\r\navtalet och i det föreslagna aktieägaravtalet har det\r\nmycket tydligt och konsekvent beskrivits att det nya\r\nbolaget skall drivas utifrån affärsmässiga och kom-\r\nmersiell utgångspunkter.\r\nNågon politisk styrning är därmed vare sig plane-\r\nrad eller önskad. På den punkten har regeringen enligt\r\nmin mening varit övertydlig. Trots detta försöker de\r\nborgerliga ledamöterna trumma ut budskapet om den\r\nskadliga politiska styrningen. Jag tycker att det är\r\noschyst mot regeringen och utskottsmajoriteten.\r\nFör övrigt finns i den föreslagna överenskommel-\r\nsen bestämmelser som, om det nu skulle bedömas\r\nnödvändigt, ger den svenska staten, och givetvis\r\nockså den norska staten, möjligheter att minska sina\r\ninnehav i den utsträckningen att det privata ägarinsla-\r\nget skulle öka. I princip skulle bolaget därigenom bli\r\nmajoritetsägt av privata intressen.\r\nFörfattningsmässigt torde det heller inte vara\r\nmöjligt - och det har också diskuterats i utskottet - att\r\nbinda flera riksmöten med eventuellt skiftande majo-\r\nriteter och därigenom också olika regeringar vid\r\növerenskommelser som sträcker sig över förhållande-\r\nvis långa perioder, som i detta fall 16 år. Den kunskap\r\nom marknad och affärer som vid varje tidpunkt är\r\nrådande måste givetvis vara avgörande för det nya\r\nbolagets agerande och också för dess ägare.\r\nEn fråga som majoriteten ansett vara mycket vik-\r\ntig är att tillgången till en för hela Sverige heltäckan-\r\nde IT-infrastruktur kan garanteras. Där har utskotts-\r\nmajoriteten i princip beställt förslag från regeringen\r\nsom skall trygga tillgången till sådan lösningar till\r\nrimliga priser om inte marknadens aktörer förmår\r\neller vill satsa i de mer glest befolkade delarna av\r\nSverige.\r\nDet är ett absolut rättvisekrav att alla svenska\r\nhushåll och alla företag har lika tillgång till den nyt-\r\ntighet som förväntas bidra till att skapa tillväxt och\r\njobb i nya branscher och som dessutom inte är bero-\r\nende av den existerande geografin för kvalitet eller\r\nkonkurrenskraft.\r\nHär har Åke Sandström frågat mig vad det ligger\r\nför nyanser i den skrivning som utskottet har om\r\nkostnaderna för anslutning. Det är klart att utskotts-\r\nmajoriteten utgår ifrån att det inte kan vara fråga om\r\nbetydande belopp. Redan i dag har vi skillnader vid\r\nanslutning av t.ex. telefoni. För att det skall få ge-\r\nnomslag och ha någon betydelse kan det inte vara för\r\nstora prisskillnader.\r\nTillbaka till frågan om satsning på infrastruktur\r\nför de glesare delarna. Här har de borgerliga partier-\r\nna, givetvis med undantag för Centern, ansett att\r\nstaten absolut inte bör engagera sig i en utbyggnad,\r\nutan det skall vara förbehållet de kommersiella intres-\r\nsena. Om inte det skulle räcka till är man beredd att\r\nacceptera att staten upphandlar sådana lösningar.\r\nI och för sig är detta en god idé. Men med den\r\ntidsutdräkt som förmodligen skapas i sådana situatio-\r\nner, innan problemen identifierats och innan de har\r\nsäkrats, kan det uppstå allvarliga störningar. Företag\r\nkan exempelvis hinna flytta. Andra kan avstå från\r\nplanerade etableringar osv. Nej, här måste instrument\r\ntillskapas som ger staten möjligheter att agera snabbt\r\nnär sådana lägen uppstår.\r\nCentern har å andra sidan mycket konsekvent och\r\ntydligt förordat att staten genom ett eget för ändamå-\r\nlet särskilt bildat bolag själv skulle investera och\r\ndriva ett bredbandsnät i Sverige. Vi tror inte att en\r\nsådan lösning på ett godtagbart sätt skulle tillvarata\r\nden investeringsvilja som ändå finns på marknaden i\r\nfråga om utbyggnad av nödvändig och önskad in-\r\nfrastruktur.\r\nDet bör också nämnas att den infrastrukturutred-\r\nning som regeringen har beställt i förra veckan lade\r\nfram sitt betänkande och sina förslag till regeringen.\r\nUtskottsmajoriteten har redan innan betänkandet kom\r\nförutsatt att regeringen skall återkomma till riksdagen\r\nmed förslag och ställningstaganden till de förslag som\r\nfinns i Grönlundska utredningen.\r\nFör egen del skulle jag önska att sådana förslag\r\nskulle ges förtur och att de således utan större dröjs-\r\nmål skulle redovisas till riksdagen för ställningsta-\r\ngande. Den hälsningen vill jag gärna skicka med\r\nnäringsminister Björn Rosengren.</pre><pre>Anf.  230  PER WESTERBERG (m) replik:\r\nFru talman! Till skillnad från min socialdemokra-\r\ntiske vän är jag inte stolt över att ärendet behandlas\r\nsent på kvällen och inför en närmast tom kammare.\r\nDet här ärendet är av en sådan vital betydelse för\r\nSveriges framtid att det hade varit värt ett bättre öde.\r\nVi har sett en helt annan hantering av ärendet i Nor-\r\nge. Det har självfallet varit en annan kammarbehand-\r\nling, med ett oerhört mycket fylligare beslutsunderlag\r\nlämnat i den proposition som finns.\r\nNär det gäller infrastrukturen må man vara stolt\r\növer den utredning som kom i förra veckan. Jag note-\r\nrar att det enskilda initiativet, både statligt och privat,\r\nhar gått långt snabbare än den utredningen. Det är\r\nredan tre fyra infrastrukturer på plats. Det är det mo-\r\nmentum som vi vill utnyttja för att inte spilla tid.\r\nJag har stor respekt för Åke Sandströms engage-\r\nmang. Men man skall inte binda sig vid teknik. Långt\r\nut i glesbygden är det på många ställen inte alltid\r\nsvartfiber det skall vara. Den oerhört snabba tekniska\r\nutvecklingen visar att mycket snabb uppkoppling\r\nbåde via kopparkabel och via olika typer av radio-\r\nbunden överföring är utomordentligt bra alternativ.\r\nMan skall inte kasta mångmiljardbelopp från stats-\r\nkassan i sjön på olika gamla planhushållningsalterna-\r\ntiv som detta förslag innebär.\r\nFru talman! När det gäller det statliga ägandet och\r\nkonsulterna är det bara att notera att de fyra firmorna\r\nsom varit involverade samtliga har lämnat det hus-\r\nbondens röst har velat höra. De har hamnat på den\r\ntypen av värderingar.\r\nFrån majoriteten sida är det första gången jag hört\r\natt ett statligt ägande skulle uppskattas för värdering-\r\nen av bolagen. Det har jag inte hör någon annan förut\r\növer huvud taget andas kring. Jag vill sedan bara\r\nmycket enkelt notera att det centrala vid värderingen\r\nav bolaget inte alltid är aktieförsäljningsvärdet utan\r\nmånga gånger i stället vad man uppnår med bolaget.\r\nFru talman! Till sist en enkel fråga: Vad tror K G\r\nAbramsson att man uppnår med aktiägaravtalet?\r\nVilket värde har det?</pre><pre>Anf.  231  KARL GUSTAV ABRAMSSON (s)\r\nreplik:\r\nFru talman! Vi tycker att det beslutsunderlag som\r\nregeringen har presenterat och den kunskap och de\r\nkompletteringar som har tillförts utskottet under be-\r\nredningen är ganska omfattande. Vi tycker dessutom\r\natt det är tillräckligt. Dessutom har det getts möjlig-\r\nheter att på ett ingående sätt granska det här underla-\r\nget. Om jag inte räknade fel har tio av utskottets le-\r\ndamöter, någon med biträde, gått igenom det här\r\nunderlaget. Det var ju efter den genomgången som\r\nPer Westerberg kom tillbaka och sade att man nog\r\ninte kunde ifrågasätta det värderingsunderlag som\r\nfinns. Att sedan komma och tala om att det är fråga\r\nom husbondens röst tycker jag är ganska fräckt mot\r\ndessa fyra professionella konsultföretag. Jag skulle\r\ninte våga ta det ordet i min mun - absolut inte.\r\nNär det gäller tekniken på IT-området har inte ut-\r\nskottsmajoriteten sagt att det skall vara svartfiber,\r\nkoppartråd eller andra typer av lösningar. Där måste\r\nfrån tid till annan de lösningar väljas som är de effek-\r\ntivaste, mest förmånliga och naturligtvis de billigaste.\r\nAktieägaravtalet reglerar ju förhållandet mellan\r\nägarna, Per Westerberg. Jag tycker att det är fullstän-\r\ndigt naturligt att man går igenom - och det har man\r\ngjort ganska detaljerat - vad som händer i olika situ-\r\nationer. Det innehåller ju, som Per Westerberg myck-\r\net väl vet, situationer som gör det möjligt att frånträda\r\ndet långsiktiga statliga ägandet och förhållandet mel-\r\nlan den norska och den svenska staten.</pre><pre>Anf.  232  PER WESTERBERG (m) replik:\r\nFru talman! Ett avtal är ett avtal. Det gäller oav-\r\nsett om de som har tecknat avtalet förändrar åsikt\r\nunder tiden, t.ex. genom en annan majoritet i kamma-\r\nren. Jag tycker att aktieägaravtalet har utomordentligt\r\nstora brister. Jag tycker inte att K G Abramsson har\r\nsvarat på vad värdet av det är. Man kan inte utnyttja\r\nmajoritetsägandet utan katastrofala värdeförluster för\r\nskattebetalarna. Jag vågar säga att blotta existensen\r\nav avtalet innebär betydande värdeförluster för skat-\r\ntebetalarna.\r\nFru talman! Vi har lyckats lappa och laga i un-\r\nderlaget. Jag säger att det har varit ett svagt underlag i\r\nden akt som har kommit från departementet. Jag har\r\nförutsatt att departementet har fått annan muntlig\r\ninformation som har gett större trosvisshet, och denna\r\nhar kanske inte utskottet fått ta del av i alla delar. Jag\r\nefterlyste ett bättre underlag. Det hade underlättat\r\nbeslutet.\r\nSedan gällde det husbondens röst. Man kan notera\r\natt de två investmentbanker som den norska regering-\r\nen har anlitat har värderat till norsk fördel. De som\r\nhar varit rådgivare på den svenska sidan har värderat\r\ntill svensk fördel. Det är lite grann av husbondens\r\nröst, vad man än må säga i denna del.\r\nNär det gäller infrastrukturen och svartfibern kan\r\nman bara konstatera att marknaden, båda statliga och\r\nprivata initiativ, redan kör över planhushållningen via\r\nen stor statlig plan för det hela. Redan nu finns flera\r\nstora svartfibernät på plats. Redan nu finns det utom-\r\nordentligt god teknisk kapacitet för att jazza upp den\r\ns.k. kopparn till utomordentligt stor överföringskapa-\r\ncitet. Detta har skett på helt andra grunder än vad som\r\nbehövs när det gäller planhushållningen.\r\nFru talman! Jag tycker att upphandlingen är ett\r\nutomordentligt kostnadseffektivt och bra sätt att får\r\nbredband ut i glesbygden till de många hushållen.</pre><pre>Anf.  233  KARL GUSTAV ABRAMSSON (s)\r\nreplik:\r\nFru talman! Vi har i princip ingenting att invända\r\nmot resonemanget kring teknikfrågorna och hur man\r\nutnyttjar befintlig teknik och att man drar nytta av de\r\ninvesteringar som man redan har gjort. Men det finns\r\ndessvärre områden i Sverige där man varken har\r\nkoppartråd, fiber eller trådlösa förbindelser. Det är\r\nfaktiskt så. Åke Sandström hänvisade till en av de\r\nstörre orterna i Vilhelmina kommun som inte har\r\naccess till ett höghastighetsnät med mindre än att man\r\nmåste investera oerhört stora belopp. Det kan varken\r\nde små företagen eller kommunen bidra med.\r\nSedan tycker jag att det är synd att Per Westerberg\r\ninte godtar den uppfattningen som de representanter\r\nfrån Goldman Sachs som har uppträtt inför utskottet\r\nmycket klart har redovisat, nämligen att ett statligt\r\nägande absolut inte skulle sänka värdet på bolaget.\r\nDe sade t.o.m. att det kanske var tvärtom, att det\r\nskulle kunna vara högre. Det går inte att hålla på och\r\ntjata om detta när expertisen har sagt att detta är en\r\nbra affär, det är en rimlig fördelning och värdet\r\nkommer att vara rätt. Jag tycker att det är helt fel att\r\ndå hålla på och tjata om detta.</pre><pre>Anf.  234  EVA FLYBORG (fp) replik:\r\nFru talman! När det gäller tidigare beräkningar av\r\nTelias värde, som vi har pratat om lite, skulle jag vilja\r\nsäga att det är värderingar och uppgifter som kommer\r\nfrån Telias ledning. Om man ett antal år senare vill\r\nkritisera Telia för dessa uppgifter får det väl stå för\r\nSocialdemokraterna i så fall, vi gör det inte. Det visar\r\nväl egentligen bara hur snabbt utvecklingen går på det\r\nhär området.\r\nJag har en kort fråga till Karl Gustav Abramsson.\r\nHur motiverar man egentligen det fortsatta statliga\r\nägandet i 16 år om man ändå inte kommer att kunna\r\nutnyttja det? Man vet ju att man inte kan det, efter-\r\nsom värdet då sjunker dramatiskt med ca 80 miljoner\r\nkronor som vi har talat om här tidigare. Vi skulle ha\r\nbetydligt bättre användning för dessa pengar på andra\r\nområden.\r\nMan skulle kunna undvika hela det här problemet\r\ngenom att privatisera först och sedan göra en sam-\r\nmanslagning. Jag har inte någonstans i hela det här\r\nmaterialet kunnat hitta ett förnuftigt skäl till varför\r\nman gör detta. Jag skulle gärna vilja höra de egentli-\r\ngen skälen till varför man väljer den här vägen.</pre><pre>Anf.  235  KARL GUSTAV ABRAMSSON (s)\r\nreplik:\r\nFru talman! Eva Flyborg vet delvis vilka skälen är\r\nbakom den här skrivningen. Det är två regeringar, två\r\nstater, som har förhandlat om ett samgåendeavtal. I\r\ndessa förhandlingar har det utväxlats vissa villkor för\r\natt den här affären skulle gå att genomföra. I den\r\növerenskommelse som slutligen har träffats har det\r\nlångsiktiga statliga majoritetsägandet varit ett villkor\r\nsom Sverige har ansett att man bör kunna gå med på.\r\nSamtidigt har det möjligen varit en starkare tryck från\r\nnorsk sida att ha det på det här sättet.\r\nOm det statliga ägandet, som jag har velat påstå\r\nhär tidigare, inte är till skada för bolaget och inte\r\ninnebär ett lägre värde på bolaget, kan det då vara\r\nnågot hinder att detta finns med i avtalet så länge som\r\ndet fungerar och så länge som de båda ägarna är\r\növerens om att det är bra? Det går att komma ur detta.\r\nDet är inte så krångligt som Per Westerberg har be-\r\nskrivit det att skriva om avtalet mellan ägarna.\r\nJag vet inte om Telia har gjort någon värdering\r\nsom skulle ha andra siffror. Jag har bara hänvisat till\r\ndet uppgifter jag har fått. De visar att vid en tidigare\r\ntidpunkt när det var aktuellt med att privatisera Telia\r\nvar de beräknande inkomsterna i storleksordningen\r\n35-40 miljarder. Det var för hela bolaget. Nu är det\r\nfråga om att avveckla en mindre del av det staten\r\nkommer att ha kvar, och svenska folket får en återbä-\r\nring på 100 miljarder. Det är väl mycket bättre, Eva\r\nFlyborg?</pre><pre>Anf.  236  EVA FLYBORG (fp) replik:\r\nFru talman! Problemet är ju att det är ett villkor\r\ndär. Det är ett norskt villkor, vilket vi i Sverige kom-\r\nmer att få betala den större delen av - uppemot 80\r\nmiljarder.\r\nAtt Goldman Sachs m.fl. har godkänt värderingen\r\ni en fairness opinion när det gäller en relation på\r\n60/40 är inget som i sig garanterar att det är rätt. De\r\nhar sagt en massa saker, det hörde vi här tidigare. De\r\nhar också sagt att ingen liknande affär någonsin har\r\ngenomförts. Därför kan man inte dra så snabba slut-\r\nsatser som K G Abramsson gör i det här fallet.\r\nVi har två minoritetsregeringar i två länder. Den\r\nnorska regeringen har ett track record av att vara\r\nväldigt starka och villiga företagsägare och gärna\r\nlägga sig i. Det bådar inte gott för framtiden.</pre><pre>Anf.  237  KARL GUSTAV ABRAMSSON (s)\r\nreplik:\r\nFru talman! På den punkten är deklarationen ab-\r\nsolut lik den svenska. Företaget skall ledas och styras\r\nprofessionellt utifrån marknadsmässiga förutsättning-\r\nar, utifrån kommersiella förutsättningar. Det förut-\r\nsätter jag att våra norska grannar också har ställt upp\r\npå. Den blivande koncernchefen har ju också deklare-\r\nrat inför näringsutskottet att det bara är det som\r\nkommer att gälla, ingenting annat, så jag tycker att vi\r\nkan lägga den biten åt sidan.\r\nMed det förslag som finns i fråga om styrning av\r\nbolaget borde det inte vara svårt att tro att det nya\r\nbolaget får en bra utveckling. Man har många affärer\r\npå gång. Man är på många marknader, och man är i\r\nframkanten i utvecklingsarbetet. Nu när man kommer\r\nåt mer utvecklingspengar är jag absolut övertygad om\r\natt det här företaget kommer att bli mycket fram-\r\ngångsrikt. Dessutom har staten kvar en del aktier i\r\nföretaget, och det skulle ju kunna hända att man gör\r\nså bra ifrån sig att det blir hyggligt med utdelningar\r\npå aktierna. Och det är väl heller inte fel.</pre><pre>Anf.  238  GÖRAN HÄGGLUND (kd) re-\r\nplik:\r\nFru talman! Jag tänkte hålla fast vid det sista te-\r\nmat. Varför skall staten äga det nya bolaget i 16 år\r\nnär det skall drivas enbart på kommersiella grunder?\r\nJag tolkar Karl Gustav Abramssons svar som att\r\ndet här skall ses som ett slags kapitalplacering. Kan-\r\nske blir det värt ännu mer i framtiden. Skulle det då\r\ninte kunna vara idé för regeringspartiet att placera\r\nmer av skattebetalarnas medel i företag för att säkra\r\nen framtida avkastning för oss som skattebetalare?\r\nFinns det fler företag man skulle kunna placera peng-\r\nar i?\r\nFrån min utgångspunkt vore det bättre att staten\r\nkliver ur ägandet och använder pengarna till investe-\r\nringar på andra områden som är angelägna eller till\r\natt amortera av på den förfärande statsskuld som vi\r\nhar.\r\nPå frågan om de 16 åren blir svaret att det är\r\norimligt att binda framtida riksdagar. Av det kan man\r\ndra slutsatsen att det är okej att skriva avtal som bin-\r\nder riksdagen för fyra mandatperioder, men mer än\r\nfyra perioder är inte acceptabelt enligt socialdemo-\r\nkraterna.\r\nKarl Gustav Abramsson säger att affären är helt\r\nnödvändig för framgången på den internationella\r\ntelekommarknaden. Så lät det inte förra året i debat-\r\nten. Då var det inte klokt eller rimligt att bredda\r\nägandet. Kan jag lita på att socialdemokraterna kom-\r\nmer att ändra sig till nästa år, när man nu säger att det\r\nstatliga ägandet skall behållas under 16 år?</pre><pre>Anf.  239  KARL GUSTAV ABRAMSSON (s)\r\nreplik:\r\nFru talman! Precis som Per Westerberg tidigare\r\nsade: Avtal är avtal. Man ingår ett avtal med förut-\r\nsättningen att avtalet skall gälla. Men det finns skriv-\r\nningar i avtalet som gör det möjligt att ändra på rela-\r\ntionerna och förhållandena.\r\nVi måste också komma ihåg att även om man\r\nsäljer ut en minoritetsandel av det nya bolaget tar det\r\nganska lång tid att placera den andelen på marknaden.\r\nOm inte jag minns fel har regeringen föreslagit att\r\nförsäljningsinkomsten skall spridas ut över i varje fall\r\ntre år, med de affärer som staten i övrigt ämnar göra.\r\nDet måste ju finnas någon som kan ta emot utförsälj-\r\nningen. Med det förslag som Eva Flyborg har lagt\r\nfram är det fullständigt omöjligt. Då tror jag att det\r\nskulle bli reapris på Telia.</pre><pre>Anf.  240  GÖRAN HÄGGLUND (kd) re-\r\nplik:\r\nFru talman! Självfallet tar det tid för marknaden\r\natt ta emot så stora volymer som det här handlar om.\r\nSamtidigt vet vi att det finns ett stort intresse för\r\ninvesteringar av internationellt kapital i den här typen\r\nav företag.\r\nJag efterlyser en avsiktsförklaring från regeringen\r\natt man inte tänker behålla det statliga ägandet, att\r\nman tänker krypa ur. Jag är övertygad om att vi får\r\nmer för de aktier vi säljer ut. På den punkten är det\r\nuppenbart att vi skiljer oss åt.\r\nFortfarande är frågan: Om det skall ses som en\r\nkapitalplacering att vi inte går ur, varför köper inte\r\nstaten fler företag för att placera ännu mer pengar på\r\ndetta utomordentligt förnuftiga sätt? Det är ju då inte\r\nklokt att ta hem de pengar vi har för att t.ex. amortera\r\npå statsskulden. Det är den fråga jag har i det sam-\r\nmanhanget.\r\nSå till den förändrade hållningen sedan föregåen-\r\nde år, när vi inte skulle sälja Telia eller någon del av\r\nTelia. Nu skall vi sälja en del. Kanske får vi nästa år\r\nunder motsvarande debatt höra Karl Gustav Abrams-\r\nson eller någon annan socialdemokratisk företrädare\r\nsäga: Nu är det nog dags att kliva ut. Vi tror att vi har\r\nmer att hämta för skattebetalarna genom att inte fin-\r\nnas kvar som ägare.</pre><pre>Anf.  241  KARL GUSTAV ABRAMSSON (s)\r\nreplik:\r\nFru talman! Det riksdagen skall ta ställning till är\r\nden proposition som regeringen har lagt fram, försla-\r\nget till godkännande av samgåendeavtalet, bemyndi-\r\ngandet vi skall ge för tecknande av aktieägaravtal.\r\nDet går över huvud taget inte att diskutera sådant som\r\när hypoteser. Utskottsmajoriteten har funnit att för-\r\nslaget är bra, och det är därför vi har kommit överens\r\nom att föreslå att förslaget skall godkännas av kam-\r\nmaren. Och det står vi naturligtvis upp för.\r\nJag får säga som en partikollega till mig i norska\r\nStortinget sade när vi besökte det för några månader\r\nsedan och diskuterade det långa innehavet och andra\r\nregleringar: Vägen blir förmodligen till när man går,\r\nspeciellt inom det här området. Man måste lite grann\r\nlaga efter läge. Från tid till annan uppstår ny kunskap\r\noch ny kompetens, och därför måste man använda\r\nden och pröva den utifrån de förutsättningar som\r\ngäller vid en speciell tidpunkt.\r\nFrågan om huruvida staten skall gå in i några fler\r\nföretag vill jag inte ha någon uppfattning om i dag.\r\nJag förutsätter att det statliga företagandet diskuteras\r\noch att vi så småningom får ta en principiell diskus-\r\nsion i kammaren om huruvida staten skall äga de\r\nolika företagen. Vi hade en diskussion om det i sam-\r\nband med regeringens skrivelse i höstas, och då kom\r\nfrågan upp. Vi skall förmodligen diskutera om vi\r\nskall ha kvar företaget Svenska Skogsplantor. Jag ser\r\ninte att det tillför Svensson i Sverige någonting. Det\r\nkan vi gärna avstå.</pre><pre>Anf.  242  ÅKE SANDSTRÖM (c) replik:\r\nFru talman! Den här debatten tenderar att bli tek-\r\nnisk och handla om spekulationer kring avtalet. Men\r\nför svenska folket, oavsett om man bor på Tjörn eller\r\ni Tärnaby, är tillgänglighet till lika kostnader den\r\nstora frågan. Vi glider alla förbi det. Man konstaterar\r\natt bolaget skall drivas på kommersiella villkor. Kon-\r\ncernchefen bekräftade detta i utskottet. Då är det inte\r\nmöjligt att bygga ut överallt. Karl Gustav säger här att\r\ndet inte får bli så stora skillnader. Det är just det som\r\när knäckfrågan.\r\nVi har sagt att staten kan finansiera eller del-\r\nfinansiera ett särskilt bolag med rimliga avkastnings-\r\nkrav för att få låga och likvärdiga anslutningsavgifter\r\ni hela landet. Det är det frågan gäller. Ett kommersi-\r\nellt bolag kommer inte att ta ansvar. Andra kommer-\r\nsiella krafter kommer inte heller att ta det. Då menar\r\nvi att huvudfrågan för folket är att få tillgång till lika\r\nvillkor.\r\nVi har inte fått riktigt svar på frågan. Man talade\r\nom att det inte får bli stora skillnader. Jag hoppas att\r\ndet skall gå att lösa och att vi får en konstruktion där\r\nvi kan se ett statligt ansvar för den här utbyggnaden.</pre><pre>Anf.  243  KARL GUSTAV ABRAMSSON (s)\r\nreplik:\r\nFru talman! Jag tror att vi kan erinra oss att rege-\r\nringen i olika sammanhang har uttalat att det är vik-\r\ntigt att hela Sverige blir försett med den här typen av\r\ninfrastruktur och att man givetvis inte skall behandlas\r\nolika.\r\nJag kan väga ordet någorlunda på guldvåg och\r\nfinna att det kanske är hundralappar eller någon tu-\r\nsenlapp i skillnad. Det kan jag inte uttala mig om i\r\ndag. Det beror på vad det är för sorts access man skall\r\nha till nätet. Det går över huvud taget inte att avgöra.\r\nGrundförutsättningen är att det skall vara, precis\r\nsom vi skriver i utskottet, någorlunda lika. Om det\r\nblir på millimetern och på graden lika kan jag dess-\r\nvärre inte uttala mig om i dag. Det måste vara en\r\nsträvan att vi i norra Sveriges inland skall behandlas\r\npå annat sätt än de som bor i Täby eller i någon annan\r\ntätbefolkad del av landet. Tack!</pre><pre>Anf.  244  ÅKE SANDSTRÖM (c) replik:\r\nFru talman! Jag tar det som intäkt för att majori-\r\nteten är beredd att jobba i den riktning som du pekar.</pre><pre>Anf.  245  Näringsminister BJÖRN ROSEN-\r\nGREN (s):\r\nFru talman! Den fusion som vi nu debatterar är\r\nden största affär som någonsin har gjorts i Sverige\r\noch i Skandinavien.\r\nNär riksdagen skall ta ställning till denna affär,\r\nsammanslagningen mellan svenska Telia och norska\r\nTelenor, är det viktigt att argumenten är sakliga och\r\nkorrekta, inte osakliga och spekulativa.\r\nLåt oss först konstatera att vägen till denna sam-\r\nmanslagning har varit lång: omvandlingen av Tele-\r\nverket till bolaget Telia, avregleringen av telemark-\r\nnaden, öppningen för internationell verksamhet i\r\nTelia. Grunden är nu lagd för en god IT-utveckling i\r\nSverige. Nu tar vi ytterligare ett steg.\r\nNu slår vi samman två ledande statliga teleföretag\r\ni Norden. Vi börsintroducerar det nya bolaget och vi\r\nsläpper in många nya ägare. Samtidigt behåller den\r\nsvenska och norska staten makten över företaget.\r\nRegeringen är övertygad om att denna fusion är\r\nbra av flera skäl.\r\nFör det första: Fusionen ger ett slagkraftigt före-\r\ntag. Det behövs i en alltmer konkurrensutsatt värld.\r\nDet blir ett effektivare företag som kan utveckla fler\r\noch nya tjänster. Det blir ett företag som på ett helt\r\nannat sätt än tidigare kommer att kunna hävda sig i\r\nden stenhårda internationella konkurrensen på tele-\r\nmarknaden.\r\nFör det andra: Fusionen skapar förutsättningar för\r\nmer, bättre och snabbare teknikutveckling. Sverige är\r\nett av världens mest mobiltelefontäta länder. Vi har\r\nmånga världsledande IT-företag. Som få andra an-\r\nvänder svenskarna den nya tekniken i hemmen och på\r\njobbet. Detta är en utveckling som vi måste slå vakt\r\nom och starkt stärka.\r\nFörutsättningarna för detta ökar väsentligt genom\r\ndet stora industriella projekt som fusionen mellan\r\nTelia och Telenor representerar. Det är ett projekt\r\nsom bidrar till tillväxt och sysselsättning. Genom\r\nbörsnotering på Stockholmsbörsen kommer den att\r\nbli en av Europas IT-tätaste börser. Det stärker Sveri-\r\nge som ett IT-land i yttersta världsklass.\r\nTill detta skall läggas det arbete som regeringen\r\nnu gör för att få ett europeiskt IT-institut lokaliserat\r\ntill Sverige. Vi har stora förhoppningar om att få ett\r\neuropeiskt IT-institut där vi kommer att kunna samla\r\nvärldens bästa - svenskar och andra - forskare inom\r\ndetta område.\r\nFör det tredje: Fusionen innebär att vi tillför ny\r\nkompetens som stärker och utvecklar företaget ytter-\r\nligare. Detta möjliggörs genom den börsintroduktion\r\nsom nu förbereds och genom den öppning som skapas\r\nför nya ägare som kommer in i bolaget.\r\nFör det fjärde: Genom denna affär kan Sverige\r\noch Norge ha fortsatt låga teletaxor och en fortsatt\r\nutbyggnad av teleinfrastrukturen. Dessutom får vi ett\r\nfortsatt statligt inflytande över Nordens största tele-\r\nbolag.\r\nFör det femte: Försäljningen av en tredjedel av det\r\nnya bolaget ger också svenska folket en stor försälj-\r\nningsinkomst.\r\nFru talman! Kommissionen har nyss lämnat be-\r\nsked att de vill ha ytterligare tid för att pröva sam-\r\nmanslagningen ur konkurrenssynpunkt. Denna pröv-\r\nning kan ta upp till fyra månader. Detta besked ändrar\r\ninte våra planer. Det är vanligt att kommissionen vill\r\ngöra fördjupade prövningar av stora sammanslag-\r\nningar.\r\nFru talman! Telia är ett välskött statligt företag\r\nsom hävdar sig väl i såväl den nationella som den\r\ninternationella konkurrensen. Det är ett företag som\r\narbetar på marknadsmässiga villkor på såväl den\r\nnationella som internationella marknaden samtidigt\r\nsom detta företag ägs av svenska folket, av skattebe-\r\ntalarna, av staten. Det är ett företag vars värde har\r\nstigit år från år.\r\nNu har Telia ett mycket högt värde, fem sex sju\r\nåtta gånger högre än vad det var när de borgerliga\r\npartierna ville privatisera bolaget, alltså sälja ut hela\r\nbolaget. När man 1996-1997 gjorde en värdering av\r\nbolaget - den gjordes av Telia - för 35-40 miljarder,\r\när inte poängen att det var Telia som gjorde värde-\r\nringen, utan poängen är att de borgerliga ville sälja ut\r\nbolaget för 35-40 miljarder. I dag har bolaget ett\r\nvärde på ca 240 miljarder under statligt ägande. Sta-\r\nten har ägt detta bolag, och vi har fått denna mycket\r\nsnabba värdestegring på bolaget.\r\nNär det gäller statens ägande vill jag säga att vi\r\ntycker att det är bra med en långsiktig stabil ägarbild.\r\nDetta menar vi är en bra balans som ger en nödvändig\r\nflexibilitet. Staten som ägare har också visat att den\r\nkan åstadkomma en väsentlig värdehöjning på myck-\r\net kort tid. Från 40 miljarder, när de borgerliga ville\r\nsälja ut bolaget, till i dag 240 miljarder. Jag hade\r\nförväntat mig beröm från er som nu kritiserar detta.\r\nNär det gäller frågan om att det finns ett dåligt\r\nunderlag, att man inte har kunnat genomlysa affären\r\noch att det inte är transparent blir jag lite frågande.\r\nDet gäller Eva Flyborg. Å ena sidan säger Eva Fly-\r\nborg att det inte finns något underlag och att hon inte\r\nkunnat ta ställning till affären, å andra sidan säger\r\nEva Flyborg, med väldigt stor träffsäkerhet, att det är\r\nen galen affär. Här förlorar vi 80 miljarder.\r\nJag vill erinra om att när den borgerliga regering-\r\nen ville sälja ut drygt 30 bolag var underlaget här i\r\nkammaren 20 sidor. Inte speciellt genomtänkta. Sett i\r\ndet perspektivet kan ingen säga annat än att vi har\r\ngivit en mycket bra redogörelse både i utskottet och\r\nför andra ledamöter.\r\nDärtill är denna affär gjord efter affärsmässiga\r\növerväganden. Telia arbetar i dag helt efter affärs-\r\nmässiga överväganden. Detta nya bolag, med flera\r\nnya ägare, som erbjuds på börsen, kommer självklart\r\natt arbeta helt med utgångspunkt i affärsmässiga\r\növerväganden.\r\nFru talman! Telia visar att svenska staten kan vara\r\nen bra företagsägare. Telia visar att svenska statens\r\nföretag kan skötas minst lika professionellt som fö-\r\nretag med andra ägare. Telia visar att ett statligt\r\nägande inte behöver vara till nackdel för ett företags\r\nutveckling.\r\nDen svenska regeringen bedriver en aktiv ägarpo-\r\nlitik. Det gör vi därför att det är bäst för företaget,\r\nskattebetalarna och landet. Vi privatiserar inte för\r\nprivatiseringarnas egen skull. Vi har heller aldrig\r\nförstatligat för förstatligandets egen skull. Vi är\r\npragmatiska och ser inte de statliga företagen med\r\nideologiska glasögon.\r\nVi förvaltar svenska folkets egendom på bästa\r\nmöjliga sätt - marknadsmässigt, professionellt och\r\nlångsiktigt. Den fusion som regeringen nu föreslår att\r\nden svenska riksdagen skall godkänna, fusionen\r\nmellan Telia och Telenor, är ett led i denna strategi.</pre><pre>Anf.  246  PER WESTERBERG (m) replik:\r\nFru talman! Vi har tidigare i denna kammardebatt\r\nsagt att detta är en central affär för Sveriges fortsatta\r\nnäringspolitiska utveckling. Vår framtid ligger till\r\nstor del inom IT, Internet, PC, mobil telefoni osv.\r\nVi vill tydligt markera att vi försöker föra en sak-\r\nlig debatt. Jag blir något upprörd när jag hör närings-\r\nministern tala om värderingar av Telia och Telenor på\r\n40 miljarder från 1996 och 1997. Jag har i min hand\r\nvärderingar från den tiden på 120 miljarder. Jag tyck-\r\ner att man skall försöka vara saklig, som vi har för-\r\nsökt vara från den borgerliga oppositionen.\r\nNäringsministern borde också med viss skärpa\r\nförsöka värdera vilka värden övriga, privata telebolag\r\nhar kunnat skapa under de år då Telia fortsatt varit\r\nstatligt. Vilka affärsområden och affärer har Telia\r\nmissat genom de begränsningar det statliga ägandet\r\nhar inneburit?\r\nVi har kritiserat affären utifrån utgångspunkten att\r\nvi ser till bolagets bästa. Vi accepterar det faktiska\r\nläget i dag och är därmed beredda att godkänna en\r\nfusion mellan Telia och Telenor. Det är det bästa för\r\nbolagets utveckling i nuvarande situation. Vi är inte\r\nberedda att godkänna de begränsningar på extremt\r\nlång tid som ett statligt majoritetsägande innebär. Det\r\nriskerar att bakbinda Telias förutsättningar för framti-\r\nden. Dessutom innebär ett statligt ägande alltid stora\r\nvärdeförluster för aktieägarna, dvs. svenska folket.</pre><pre>Anf.  247  Näringsminister BJÖRN ROSEN-\r\nGREN (s):\r\nFru talman! Den s.k. aktierabatten innebär att det\r\nfinns ett statligt ägande och att det därför skulle bli en\r\nrabatt på aktien. Ingen här i kammaren kan tvärsäkert\r\nsäga att det blir så. Det kan faktiskt bli det omvända.\r\nGenom att bolaget inte ges möjlighet att sälja ut alla\r\naktier kan efterfrågan bli så stor att aktierna faktiskt\r\nstiger. Ingen här i kammaren kan göra den bedöm-\r\nningen. Det får vi avvakta.\r\nMed staterna som ägare, den tyngd det innebär\r\noch den historia som finns, kan bolaget värderas\r\nhögre. Jag säger inte att så är fallet. Men Per Wester-\r\nberg kan inte säga motsatsen. Det är inte sant.\r\nSjälvklart utgår Per Westerberg, liksom jag och\r\nalla i denna kammare, från att vi gör en affär som är\r\nden bästa för bolaget. Jag vill inte kommentera det.\r\nJag är helt övertygad om att Per Westerberg har det\r\nför ögonen, precis som jag.</pre><pre>Anf.  248  PER WESTERBERG (m) replik:\r\nFru talman! Jag vill först kommentera den privati-\r\nseringsproposition som lades fram 1991. Den omfat-\r\ntade 22 sidor. Huvudmålet för den proposition vi\r\ndiskuterar i dag är att vi skall godkänna en fusion. I\r\nandra hand gäller det en marknadsnotering. När det\r\ngäller antalet sidor om själva marknadsintroduktionen\r\nvar den borgerliga regeringens proposition mer om-\r\nfattande än motsvarande socialdemokratisk proposi-\r\ntion i dag.\r\nVi har efterlyst värderingar och ytterligare sakun-\r\nderlag som ledde fram till samgåendeavtalet och de\r\nfusionsvinster som skulle uppnås. Underlaget lämnar\r\nen del att önska. Jag förutsätter att akten inte inne-\r\nhåller allt, dvs. muntlig information har kompletterat\r\nden.\r\nJag har ännu inte hört någon enda marknadsbe-\r\ndömare av betydelse som vill hävda att statligt majo-\r\nritetsägande ger någon fördel. Om man säljer för fort\r\nkan man få en oförtjänt rabatt. Det kan jag respektera.\r\nAtt statligt ägande skulle ge något mervärde har jag\r\nsvårt att se. Tvärtom varnar många för att politiskt\r\nbeslutsfattande alltid är en risk. Risker kostar pengar.\r\nDet kostar också för de svenska skattebetalarna.\r\nOm man utnyttjar avtalet om 55 % ägande förlo-\r\nrar svenska skattebetalare mycket pengar. Vad som är\r\nän värre är att svenska folket förlorar ännu mycket\r\nmer i utvecklingskraft i den mycket centrala IT- och\r\ntelesektorn.\r\nFru talman! Vad är aktieägaravtalet bra för? Det\r\nskulle jag gärna vilja ha svar på från näringsminis-\r\ntern.</pre><pre>Anf.  249  Näringsminister BJÖRN ROSEN-\r\nGREN (s):\r\nFru talman! Man måste ändå säga att Teliaaffären\r\när en mycket bra affär för skattebetalarna. Det gäller\r\nfusionen med Telenor och erbjudandet på börsen.\r\nFrån 40 miljarder till 240 miljarder, med de synergi-\r\neffekter som blir, räknar vi med att 33 % utförsäljning\r\nger de svenska skattebetalarna 100 miljarder. Det är\r\ningen dålig affär för de svenska skattebetalarna.\r\nPer Westerberg talar som om den svenska utveck-\r\nlingen inom IT-området låg långt ned på skalan, som\r\nom vi befann oss på stenåldern. Sverige är det land\r\nnäst USA som är mest framgångsrikt på detta områ-\r\nde. Vi skall bli än mer framgångsrika. Denna affär\r\nkommer att ytterligare öka framgången, sett både mot\r\nbörsen för IT-affärer och att vi får ett starkt nordiskt\r\nbolag.\r\nMan kan ha synpunkter på aktieägaravtalet. Vi har\r\nett aktieägaravtal. Vi har förhandlat om det. Staten,\r\nregeringen, och majoriteten här i kammaren tycker att\r\ndet är bra. Det är min kommentar. Sedan kan man ha\r\nsynpunkter på det. Det har jag all respekt för.</pre><pre>Anf.  250  GÖRAN HÄGGLUND (kd) re-\r\nplik:\r\nFru talman! Jag tänkte börja med att be om nä-\r\nringsministerns kommentar till en artikel i Dagens\r\nNyheter som var införd den 10 juni. Där skriver man\r\nså här: \"Näringsminister Björn Rosengren säger ock-\r\nså till DN att han inte är helt främmande inför tanken\r\natt Norge blir en större ägare än Sverige.\r\n- Sverige kan ju släppa till fler aktier, och i teorin\r\nskulle Sverige kunna äga 0 och Norge 51 procent,\r\nsäger han.\r\nBakgrunden till den svenska regeringens bered-\r\nvillighet att gå ned i ägande är att en öppen strävan\r\nefter statlig dominans anses ha en negativ effekt på\r\nvärderingen. Detta skulle i sin tur innebära att Telia\r\nTelenor säljs ut med onödigt hög rabatt vid privatise-\r\nringen.\" Det senare utgår jag från är DN:s egna slut-\r\nsatser. Jag skulle gärna vilja höra näringsministerns\r\nkommentar till detta.\r\nPlanerar regeringen att minska sitt ägande ytterli-\r\ngare? Är det så att vi i stället för en privatisering får\r\nnågot av en \"norskifiering\" av det nya företaget?\r\nSedan kan jag inte låta bli att kommentera frågan\r\nom siffrorna vad gäller värderingen av Telia. Jag har\r\ntidigare aldrig hört siffran 40 miljarder kronor som\r\nnäringsministern använder någon gång. Om det skulle\r\nvara på det viset att staten är så oerhört framgångsrik\r\ni sitt ägande, borde naturligtvis näringsministern\r\nnärmast KU-anmälas om han nu är beredd att krypa\r\nur ett ägande som staten så finurligt kan inneha där\r\nman låter tillgångarna växa år från år.\r\nNär det gäller de 16 åren undrar jag om det är\r\nrimligt att vi med den hastighet som vi har i utveck-\r\nlingen på detta område skriver ett avtal som talar om\r\nvad som skall gälla i 16 års tid? Detta är en fråga\r\nytterligare.</pre><pre>Anf.  251  Näringsminister BJÖRN ROSEN-\r\nGREN (s):\r\nFru talman! Låt mig först ta upp frågan om DN.\r\nDet kanske bör betonas att eftersom staterna gemen-\r\nsamt skall äga minst 51 % är det rent teoretiskt så att\r\nSverige skulle kunna äga de 51 procenten. Det var\r\ndetta jag svarade, och det är faktiskt sant. Rent teore-\r\ntiskt är det så.\r\nNär det sedan gäller att jag skulle KU-anmälas för\r\natt ha gjort bra affärer ställer jag gärna upp på det. Jag\r\nförväntar mig en sådan KU-anmälan.\r\nNär det gäller frågan om dessa 16 år är det den\r\nbedömning som vi har gjort. Vi står för den. Vi tycker\r\natt det är rimligt att göra den bedömningen. Den har\r\nvi gjort tillsammans med den norska regeringen. Jag\r\nvill också säga att Høyre inte är ett parti som jag\r\nbrukar beundra, men i det här fallet vill jag bara säga,\r\nutan att vara beundrande men med en viss respekt, att\r\nde har hävdat med emfas att det är viktigt att staten\r\nhar ett stort ägande.</pre><pre>Anf.  252  GÖRAN HÄGGLUND (kd) re-\r\nplik:\r\nFru talman! När det gäller DN var det inte min\r\navsikt att få beskrivit precis vad Björn Rosengren\r\nhade sagt till DN utan snarare att få utvecklat lite\r\ngrann hans syn på den svenska statens ägande, om\r\nden svenska staten skall bibehålla den andel som man\r\nkommer att ha eller om han ser en möjlighet att Sve-\r\nrige kommer att minska sitt ägande och att Norge\r\nköper upp motsvarande andel.\r\nI den senare delen valde, tror jag, näringsminis-\r\ntern medvetet att misstolka mig. Jag sade att om det\r\nvore så att staten ständigt gjorde så goda affärer som\r\nman har gjort enligt näringsministerns beskrivningar\r\nborde han väl KU-anmälas om han väljer att gå ur\r\naffären med den enorma tillväxt som vi har sett under\r\nde senaste åren och underförstått kan förväntas få\r\nframöver.\r\nNär det gäller de 16 åren använde Karl Gustav\r\nAbramsson tidigare här ett uttryck från någon norr-\r\nman om att vägen växer fram medan vi går. Det är\r\nklart att detta kontrasterar något mot de 16 åren som\r\nman här skriver ett avtal för. Jag anser att det är oer-\r\nhört olyckligt att man binder sig för så rasande lång\r\ntid. Med tanke på nya val som kommer att äga rum\r\noch med tanke på den snabba utveckling som äger\r\nrum på detta område tror jag att man gör företaget,\r\nskattebetalarna och de anställda en otjänst i det här\r\nsammanhanget.</pre><pre>Anf.  253  Näringsminister BJÖRN ROSEN-\r\nGREN (s):\r\nFru talman! För det första talar ni, både kristde-\r\nmokrater och moderater, om att detta nog är en bra\r\naffär, att den är bra för bolaget och att den är nödvän-\r\ndig. För det andra säger ni att det som ni är emot är de\r\n16 åren. Det är däri skillnaden ligger. Då kan jag bara\r\nkonstatera att vi gör bedömningen att det är bra med\r\nde 16 åren. Vi tycker att det är rimligt att staten har\r\ndetta ägande.\r\nMen det är klart att om, och det är vad herr\r\nAbramsson säger, den norska och den svenska rege-\r\nringen skulle komma överens om att en annan tingens\r\nordning skall gälla kan man göra så. Detta är ett avtal.\r\nVi är överens mellan dessa båda stater om att det\r\nskall vara 16 år. Jag tycker att det är bra, och jag står\r\nför det.\r\nDet är också så att vi skall sälja ut endast - och\r\ndet kommer kanske att ta sin tid beroende på vad som\r\när lämpligt på marknaden - 33 % av vår del, dvs.\r\n33 % av våra 60 %. Norrmännen skall sälja ut 7 %.\r\nDå äger staterna tillsammans 67 %. Sedan skall 33 %\r\nsäljas ut.\r\nJag tar om det igen. Vi skall sälja ut 27 % från\r\nsvenska staten - detta gör jag bara för att Per skall få\r\nskratta - och sedan skall vi sälja ut 7 % från norska\r\nstaten. Alltså svenska staten säljer ut 27 % och norska\r\nstaten säljer ut 7 %. Det innebär att vi äger 51 %\r\ntillsammans. Det ger oss ca 100 miljarder. Det är väl\r\ningen dålig affär!</pre><pre>Anf.  254  EVA FLYBORG (fp) replik:\r\nFru talman! Som vi hörde här nyss kan det ibland\r\nvara svårt med procenten, men det får vi ursäkta.\r\nMajoritetens företrädare och näringsministern\r\nhoppas att våra norska grannar kommer att vara lika\r\nvilliga att vara passiva ägare som vi. Lycka till, herr\r\nnäringsminister! Får jag kanske föreslå en resa till\r\nOslo för att lyssna på den norska debatten. Man har\r\negentligen redan flyttat ut både mobiltelefoni och\r\nInternet till Norge, bara för att nämna en liten detalj i\r\nsammanhanget.\r\nJag har egentligen inte fått ett enda vettigt svar på\r\nvarför det statliga ägandet måste bestå i 16 år. Man\r\nsäger: Vi står för det här. Det är vårt krav. Vi har gått\r\nmed på det.\r\nJust det, man har gått med på ett norskt krav som\r\nvi svenska skattebetalare kommer att få betala till\r\nallra största delen. Varför? Och hur kommer egentli-\r\ngen detta att påverka värdet av aktien så småningom?\r\nDet kan ju naturligtvis näringsministern veta lika lite\r\nsom jag, men man kan ha en uppfattning om det. Det\r\när klart att det finns andra uppfattningar än den som\r\nregeringen förfäktar. Regeringen säger att man kan\r\nvara ganska säker på att det kommer att skada värdet\r\npå aktien med mellan 10 % och 30 %. Varför håller\r\nman fast vid 16 år?\r\nHur kommer det sig egentligen att man tror att\r\nman kan räkna hem 100 % av de synergier och kost-\r\nnadsbesparingar som i själva verket helt och hållet\r\nberor på den mänskliga faktorn och den nya ledning-\r\nen.\r\nDetta är några frågor som jag gärna skulle vilja ha\r\nsvar på.</pre><pre>Anf.  255  Näringsminister BJÖRN ROSEN-\r\nGREN (s):\r\nFru talman! Vad vi har beslutat, de två staterna\r\noch bolaget inte minst, är att detta skall drivas af-\r\nfärsmässigt. Då är det inte rimligt att två stater sitter\r\noch fördelar var mobiltelefoni eller annat skall för-\r\nläggas.\r\nJag vill också att kammaren skall observera att\r\nhuvudkontoret skall ligga i Sverige. Det är ett svenskt\r\nbolag. Var man sedan skall förlägga de olika affärs-\r\ngrenarna är faktiskt en bedömning som bolagets sty-\r\nrelse skall göra och inte jag eller min norska motsva-\r\nrighet. Detta har vi varit väldigt noga med, och detta\r\när något som bolaget nu kommer att göra.\r\nSedan tycker jag, för att vara tydlig, att vi skall\r\nvara försiktiga med att kritisera detta broderland\r\nNorge i de ordalag som Eva Flyborg gör, dvs. att de\r\npå något sätt inte skulle se på detta bolag affärsmäs-\r\nsigt. Jag vill påstå att Telenor är ett bolag som af-\r\nfärsmässigt har utvecklats väldigt väl och på vissa\r\nområden bättre än Telia.\r\nVi, svenska regeringen, tycker liksom norska re-\r\ngeringen att vi skall ha ett statligt ägande under denna\r\ntid. Det tycker inte enbart den norska regeringen utan\r\nockså den svenska regeringen.</pre><pre>Anf.  256  EVA FLYBORG (fp) replik:\r\nFru talman! Om man nu vill att det här bolaget\r\nskall bedrivas på affärsmässiga grunder, har jag bara\r\nett råd att ge: Privatisera mera. Då får man ju en helt\r\nsaklig debatt med helt sakliga beslut utan att riskera\r\nnågon som helst politisk inblandning.\r\nDessutom - varför har inte regeringen som den\r\nnorska regeringen bemödat sig om att resonera om\r\nalternativen till denna affär?\r\nDen största affären i Sverige någonsin behandlas\r\nsom bilhandlare Ford en gång behandlade sina kun-\r\nder: Välj vad ni vill, bara ni väljer en svart.\r\nJag tycker, precis som många andra har sagt i dag,\r\natt det här är ett alldeles för dåligt underlag för att vi\r\nskall kunna fatta ett bra beslut.\r\nVad gäller Norge och deras traditioner skulle jag\r\nbara vilja säga att man där egentligen har en ännu\r\nvärre tradition, ett värre track record, när det gäller\r\natt lägga sig i de statliga företag som man har ett\r\nägarintresse i än vad den svenska regeringen har. Det\r\när vad den nya ledningen och det nya bolaget kom-\r\nmer att få kämpa med i framtiden, tyvärr.</pre><pre>Anf.  257  Näringsminister BJÖRN ROSEN-\r\nGREN (s):\r\nFru talman! Om jag nu får skämta - men det lig-\r\nger ändå lite allvar i detta - så gick det ju onekligen\r\nganska bra för Ford. Exemplet är inte så dumt. Får vi\r\nsamma utveckling som Ford i detta bolag tror jag att\r\nvi skall vara glada - ingen jämförelse i övrigt.\r\nFrågan om Norge och hur Norge bedömer sina\r\nstatliga bolag vågar jag mig inte in på. Jag kan bara\r\nkonstatera att i den styrelse som vi tillsätter, tillsätter\r\nvi de mest kvalificerade som finns att få inom denna\r\nbransch i Sverige. Det är faktiskt ett uttryck för att\r\ndetta bolag kommer att drivas kommersiellt och med\r\nhög kompetens. Dessa män och kvinnor låter sig inte\r\nduperas av en näringsministers politiska ambitioner -\r\ndessutom är mina politiska ambitioner inga andra än\r\natt detta företag skall drivas affärsmässigt.\r\nÄn en gång vill jag säga att vi tycker att den här\r\nmixen när det gäller ägandet är bra. Det är stabilt, och\r\ndet ger en flexibilitet som kommer att vara mycket\r\nbra och utvecklande för bolaget.</pre><pre>Anf.  258  ÅKE SANDSTRÖM (c) replik:\r\nFru talman! Jag vill återkomma till den folkliga\r\nfrågan om tillgången till och villkoren för att få del av\r\ninformationstekniken. Rosengren bedyrar att företa-\r\nget skall drivas helt med affärsmässiga överväganden\r\noch på kommersiella grunder. Det beskedet respekte-\r\nrar jag.\r\nSamtidigt har just de begreppen, affärsmässiga\r\növerväganden och kommersiella villkor, bidragit till\r\natt dränera stora bygder på människor och företag i\r\ndet här landet. Man har sett hur vi kantrar ur befolk-\r\nningssynpunkt. Om nu dessa villkor, kommersiella\r\nvillkor och helt affärsmässiga överväganden, gör att\r\ndet kostar orimliga summor att få del av den nya\r\ntekniken, vad gör vi då? Den här diskussionen går\r\ninte ihop. Beskeden går inte ihop. Man skall inte\r\nanvända det statliga ägandet till att utöva något poli-\r\ntiskt inflytande. Men trots att det inte går ihop med\r\nkommersiella villkor skall man alltså ha närmast lika\r\nvillkor. Skall staten skjuta till pengar? Skall staten\r\nköpa upp s.k. olönsam trafik på samma sätt som vi\r\ngör inom andra områden? Hur skall man nå det mål\r\nsom vi har fått besked om av Karl Gustav Abramsson\r\ntidigare i kväll? Hur skall vi nå det målet? Det skulle\r\nvara intressant att höra.</pre><pre>Anf.  259  Näringsminister BJÖRN ROSEN-\r\nGREN (s):\r\nFru talman! Som sades tidigare lade den s.k. IT-\r\ninfrastrukturutredningen i fredags fram sina övervä-\r\nganden. Man kan väl konstatera att de gör ungefär\r\nföljande beskrivning: Marknaden har i Sverige varit\r\notroligt duktig och skicklig på att bygga ut in-\r\nfrastrukturen under konkurrens och på ett mycket bra\r\nsätt. Men marknaden har inget intresse, i varje fall\r\ninte initialt, av att bygga ut denna infrastruktur på\r\norter där det inte finns en kommersiell grund.\r\nDet är klart att staten där har ett ansvar. Det inne-\r\nbär att vi från regeringens sida med utgångspunkt från\r\ninfrastrukturutredningens olika förslag och andra\r\növerväganden mycket snabbt kommer att komma till\r\nriksdagen. Vi har redan anmält att vi år 2000 kommer\r\natt lägga fram en proposition som handlar om IT-\r\ninfrastrukturen. Hur det exakt skall se ut när det gäller\r\nteknikval etc. kan jag inte svara på i dag. Men jag kan\r\nsäga att vår ambition självklart är att var jag än bor i\r\ndetta land skall möjligheten finnas att använda den\r\nnya tekniken.\r\nDet kanske är det som är det viktigaste i en regio-\r\nnalpolitisk utveckling, denna infrastruktur. Får jag\r\nsäga att riksdagen, inte denna riksdag, år 1895 beslu-\r\ntade att upplåna motsvarande två tredjedelar av stats-\r\nbudgeten för att bygga ut järnvägstrafiken. Tänk er\r\ntvå tredjedelar av 750 miljarder om vi skall jämföra\r\nmed dagens statsbudget! De pengarna använde man\r\nför att bygga ut järnvägen. Och vi hade aldrig klarat\r\nden industriella revolutionen om man inte hade gjort\r\nså. Den här frågan får vi återkomma till, och det var\r\nju inte heller dagens ämne.</pre><pre>Anf.  260  ÅKE SANDSTRÖM (c) replik:\r\nFru talman! Det beskedet var för min del, och för\r\nvår del, det bästa i kväll faktiskt, för det var ordagrant\r\nur vår motion. Marknaden har inget intresse av att\r\nbygga ut. Staten har ett ansvar för att det skall ske.\r\nJag får tacka för det svaret, och jag konstaterar att\r\näven Grönlunds utredning till stora delar har följt de\r\nförslag som vi har lagt fram i tidigare motioner.\r\nNär det gäller utbyggnaden av exempelvis kom-\r\nmunikationer i alla former är det ju rätt att vi byggde\r\njärnväg för hela landet. Vi stannade inte halvvägs.\r\nSom sagt, jag tackar för svaret. Jag ser med intresse\r\nfram emot de förslag som regeringen kommer med i\r\nden här delen.</pre><pre>Anf.  261  Näringsminister BJÖRN ROSEN-\r\nGREN (s):\r\nFru talman! Får jag bara säga att jag med detta\r\ninte har sagt att staten nu med statliga pengar skall\r\nbygga upp en infrastruktur överallt. Här handlar det\r\nom teknikval. Det handlar om hur det skall finansie-\r\nras. Och det viktigaste är självklart att stimulera\r\nmarknaden så att den går så långt som möjligt i detta.\r\nMen någonstans stoppar marknadens intresse. Där\r\nmåste staten vara med och stimulera utvecklingen.</pre><pre>Anf.  262  LENNART BEIJER (v):\r\nFru talman! Den här debatten handlar om en av de\r\nstörsta företagsaffärerna någonsin i Sverige och Nor-\r\nge, i Skandinavien. Den har klart visat, tycker jag, att\r\nvad det handlar om, det vi diskuterar, är ett balanserat\r\navtal som kommer att visa sig värdefullt för båda\r\nländerna. Sammanslagningen av Telia och Telenor är\r\nen viktig förutsättning för att företagen skall kunna\r\nhävda sig på den europeiska marknaden. Det är vi alla\r\növerens om. Det hade ju inte varit fel om man i det\r\nhär nordiska telekomföretaget även hade haft med\r\nfinska och danska telebolag.\r\nDen samlade högern i utskottet vill dock inte er-\r\nkänna den här storaffärens fördelar. Man vill inte helt\r\ngodkänna fördelningen 60-40 som överenskommits\r\nmellan svenska och norska staten. Trots att vi har\r\ntagit in information, och trots det faktum att ett antal\r\nprofessionella bolag värderat affären, accepterar mo-\r\nderater, folkpartister och kristdemokrater endast med\r\ntvekan själva värderingsbiten i sammanslagningen.\r\nMan går så långt det är möjligt utan att behöva\r\navslå värderingen. Som man uttrycker det i reserva-\r\ntion 3: \"Med hänvisning till den professionella ex-\r\npertis som värderat affären kan utskottet - utan att\r\nsjälv ta ställning i sak - acceptera den föreslagna\r\nfördelningen. Samtidigt vill utskottet framhålla att av\r\nde nämnda bedömarna har endast Goldman Sachs\r\ninför utskottet lämnat upplysningar i ärendet.\"\r\nMan frågar sig om Per Westerberg och övriga\r\nborgerliga kolleger hade varit nöjda om samtliga i\r\ndetta ärende indragna värderingskonsulter hade in-\r\nfunnit sig hos utskottet. Är det ändå inte lite sjaskigt\r\natt på det här sättet ifrågasätta två regeringars och de\r\nbåda telebolagens gemensamma värdering och vad de\r\nhar kommit fram till?\r\nMinoritetens viktigaste anmärkning mot det här\r\nförslaget är väl emellertid den ideologiska invänd-\r\nningen mot att de båda staterna skall äga majoriteten i\r\ndet nya bolaget och att detta aktieägaravtal skall gälla\r\ni 16 år. Jag förstår mycket väl att partier som vill sälja\r\nut hela Telia så fort som möjligt har svårt att accepte-\r\nra ett fortsatt, långsiktigt, statligt majoritetsägande.\r\nUtskottets minoritet ser hemska risker med det\r\nfortsatta statliga majoritetsägandet. Man är t.o.m.\r\nberedd att stjälpa hela avtalet på den punkten. I vanlig\r\nordning tar man i ordentligt. Det kan komma att kosta\r\nde svenska skattebetalarna tiotals miljarder i s.k.\r\npolitiska rabatter, säger Per Westerberg. 80 miljarder\r\ndrar Eva Flyborg till med. Det här är, fru talman,\r\nsamma grova och vårdslösa överdrifter som modera-\r\nterna använde om energiomställningsbeslutet. Då\r\nsade man att den nya energipolitiken skulle leda till\r\nfördubblade och tredubblade elpriser. Vi vet ju alla i\r\ndag hur elpriserna sedan dess har utvecklats.\r\nFru talman! Regeringens proposition tillstyrks av\r\nmajoriteten i samtliga delar. Därutöver vill utskottet\r\nkraftigt understryka nödvändigheten av att snabba på\r\nutbyggnaden av den digitala infrastrukturen över hela\r\nlandet och att kostnaderna för att utnyttja densamma\r\nblir någorlunda lika oavsett var man bor. Utskottets\r\nstarka skrivningar ligger helt i linje med de åsikter\r\nsom i dagarna framförts av Glesbygdsverkets gene-\r\nraldirektör Pia Enochsson och den särskilde IT-\r\nutredaren Jan Grönlund. Båda visar på betydelsen av\r\nen väl utbyggd IT-infrastruktur om vi skall leva upp\r\ntill devisen att hela landet skall leva. Båda understry-\r\nker statens ansvar för att den nya tekniken når ut i alla\r\ndelar av landet. Som Pia Enochsson så träffsäkert\r\nsäger:\r\n\"Marknaden skapar ingen konkurrens när det\r\ngäller tillgång till optiska fibrer i stomnät ut till\r\nkommuncentra och högskolor, inte ens i Stockholms-\r\nregionen har marknaden själv valt att bygga ett kon-\r\nkurrerande stomnät. Tvärtom stimuleras marknaden\r\nav möjligheten att hyra förbindelser av en offentlig\r\nägare av nätet. Därmed har ett ökat konkurrenstryck\r\nåstadkommits. Detta är bra och skapar hyggliga pris-\r\nnivåer för kunden.\"\r\nUtöver en väl utbyggd digital infrastruktur är det\r\nsom tidigare har tagits upp här i flera omgångar av\r\nstor betydelse att kostnaden för företag och enskilda\r\natt utnyttja denna infrastruktur är rimlig. Det finns\r\nexempel på att företag som vill länka samman arbets-\r\nplatser inom samma kommun skulle få betala upp\r\nemot 11 000 kr i månaden för att utnyttja nätet.\r\nSamma sak gäller naturligtvis kommuner som då\r\ntvingas till egna investeringar för att få rimliga kost-\r\nnader.\r\nKostnaderna för att klara en utbyggnad av den di-\r\ngitala infrastrukturen är i Glesbygdsverkets förslag\r\nca 5 miljarder och hos utredningen 12 miljarder. Men\r\nvi vet nu alla att det kommer att kosta ännu mer om vi\r\nskall nå så långt som vi egentligen vill. Självklart\r\nskall vi använda alla möjligheter för att få denna\r\nsnabba utbyggnad. Vi vet att det är en mycket stor\r\ninvestering, men ändå bedömer vi nog alla att den\r\nkommer att vara mycket lönsam. Den är nödvändig\r\nom Sverige skall klara en tillväxt på alla områden.\r\nEnligt Vänsterpartiet är det då naturligt att en del\r\nav de försäljningsintäkter som uppkommer vid del-\r\nförsäljningen av aktier i det nya bolaget används just\r\ntill dessa investeringar. Det är alltså ett mycket offen-\r\nsivt sätt att använda det bolag som vi sedan många år\r\nbyggt upp genom statligt ägande.\r\nFru talman! Sverige har mycket att vinna på att\r\nsnabbt skapa lika villkor för företag och enskilda i\r\nhela landet. Vänsterpartiet förutsätter att regeringen\r\npå grundval av Glesbygdsverkets och IT-\r\nutredningens förslag samt näringsutskottets betän-\r\nkande återkommer med förslag till hur vi snabbt skall\r\nkunna bygga ut den digitala infrastrukturen i hela\r\nlandet. Vi vore tacksamma om regeringen redan till\r\nhösten vore beredd att starta detta investeringsprog-\r\nram.\r\nJag yrkar bifall till hemställan i näringsutskottets\r\nbetänkande.</pre><pre>Anf.  263  GÖRAN HÄGGLUND (kd) re-\r\nplik:\r\nFru talman ! Jag skulle vilja höra Lennart Beijer\r\nförklara den närmast exempellösa kovändning som\r\nVänsterpartiet har gjort under det år som har gått\r\nsedan vi behandlade detta ärende förra året.\r\nNu kan vi läsa att Vänsterpartiet utan några som\r\nhelst reservationer står bakom följande skrivningar i\r\nbetänkandet:\r\n\"Det är viktigt att framhålla att de båda statliga\r\nägarna skall utöva ett professionellt och affärsmässigt\r\nägande av det nya bolaget. Kravet på avkastning skall\r\nsålunda ligga på samma nivå som för liknande euro-\r\npeiska telekombolag. - - - Parterna är ense om att det\r\nnya bolaget skall ha det oberoende som behövs för att\r\ndriften skall ske på affärsmässiga grunder med mål-\r\nsättningen att öka värdet på aktierna för samtliga\r\naktieägare och på ett sätt som möjliggör för bolaget\r\natt tillgodose sitt nuvarande och framtida kapitalbe-\r\nhov på internationella kapitalmarknader.\"\r\nFörra året, Lennart Beijer, var detta fullständigt\r\notänkbart. Lennart Beijer skrev då i en reservation:\r\n\"Utskottet anser vidare att riksdagen bör klarlägga\r\natt för Telia skall gälla att det samhällsekonomiska\r\nansvaret skall komma före det företagsekonomiska\r\nlönsamhetskravet. Att - som regeringen gör - ställa\r\nkrav på att Telias avkastning skall ligga på en nivå\r\nsom gäller för övriga konkurrensutsatta teleoperatörer\r\ni Europa motverkar det grundläggande syftet med\r\nTelias verksamhet.\"\r\nVidare skrev man då att \"dessa verksamheter till-\r\nkom inte för att generera företagsekonomiska vinster\r\ni första hand, utan för att garantera alla människor i\r\nhela landet en god service till rimliga priser\".\r\nSällan har man kunnat se en sådan kovändning,\r\nLennart Beijer. Här har ni sålt ut en god del av er\r\npolitik. Det som tidigare var fullständigt oacceptabelt\r\nhar nu blivit en integrerad del av Centerpartiets poli-\r\ntik. Förklara det om du kan.</pre><pre>Anf.  264  LENNART BEIJER (v) replik:\r\nFru talman! Jag hade blivit väldigt överraskad om\r\nGöran inte hade läst högt ur tidigare års behandling\r\nav liknande ärenden.\r\nJag får konstatera att i och med att vi nu ändå har\r\nen klart avreglerad telemarknad, vilket vi naturligtvis\r\nhar haft under ett antal år, har vi också kommit under-\r\nfund med, eller kommit till klarhet med, att vi i det\r\nläget inte kan ställa särskilda och speciella krav på\r\nvårt statliga bolag. Men dessutom är vi mycket intres-\r\nserade av att få detta större och mer konkurrenskrafti-\r\nga bolaget i Norden. Därför tycker vi att den överens-\r\nkommelse som nu har gjorts faktiskt är godtagbar\r\nockså för Vänsterpartiet. Vi tycker att det är en offen-\r\nsiv handläggning av att snabbt försöka bygga ut den\r\ndigitala tekniken, och vi tror att detta är en nödvändig\r\nåtgärd för att klara både Telia och den nordiska tele-\r\nmarknaden på ett bra sätt.</pre><pre>Anf.  265  GÖRAN HÄGGLUND (kd) re-\r\nplik:\r\nFru talman! Det finns väl inte så mycket att tilläg-\r\nga. En tydligare avbön från den politik som presente-\r\nrades före valet har vi väl sällan kunnat höra i kam-\r\nmaren. Vi har hört hur Vänsterpartiet - jag beklagar\r\natt jag tidigare sade Centerpartiet - har svängt rejält i\r\ndenna fråga. Denna 180-gradersvändningen hoppas\r\njag kan fortsätta även på andra områden, så att vi kan\r\nse fram emot fortsatt förnyelse av den vänsterpartis-\r\ntiska politiken.</pre><pre>Anf.  266  LENNART BEIJER (v) replik:\r\nFru talman! Jag är glad att jag kan göra Göran\r\nglad på vissa punkter. Till det som har sagts om nöd-\r\nvändigheten av att ta denna väg för att klara den\r\nsvenska och nordiska telemarknaden på ett bra sätt\r\nvill jag nog tillägga att vi faktiskt tycker att det är\r\nmycket värdefullt att vi behåller ett långsiktigt och\r\nstabilt ägande från de båda staterna. Vi tror faktiskt,\r\nprecis som diskussionen tidigare har visat, att detta\r\nkommer att vara bra för bolaget. Det kommer att vara\r\nbra för stabiliteten på marknaden. Och jag tror fak-\r\ntiskt att både riksdagen och svenska folket har anled-\r\nning att vara mycket nöjda med den utvecklingen.</pre><pre>Anf.  267  PER WESTERBERG (m) replik:\r\nFru talman! Först skall jag chocka Lennart Beijer\r\ngenom att hålla med om att jag tycker att det är bra\r\nom hela landet kan få bra digitala motorvägar. Jag vill\r\nockså säga att vi är på väg att få det oerhört mycket\r\nsnabbare när det gäller central statlig planering ge-\r\nnom den konkurrens som finns. Jag medger gärna att\r\ndet kommer att behövas kompletterande upphand-\r\nlingar. Jag tror att det är bra, i synnerhet för skola och\r\nuniversitet.\r\nSedan, Lennart Beijer, tycker jag att det är be-\r\nklagligt att man i Vänsterpartiet har kvar den dogma-\r\ntiska gammelkommunistiska synen om att allt privat\r\nägande var negativt. Era egna åsikter om att kunna få\r\nmed Finland och det gamla danska televerket i en\r\nsådan telestruktur hade ju varit möjligt om vi hade\r\ngått med Telia till marknaden på ett betydligt tidigare\r\nstadium. Men genom långsamheten här har dessa\r\naffärsmöjligheter försuttits till hela Nordens nackdel\r\noch i synnerhet till nackdel för Telias anställda och\r\nför Telia som bolag.\r\nFru talman! Lennart Beijer har väl anledning att\r\nåterkomma till hur Anders Sundströms mostrar utan-\r\nför Piteå skulle bli utan telefon om Telia blev börsin-\r\ntroducerat. Det var ett av huvudargumenten här i\r\nkammaren under tidigare debatter.\r\nTill sist, fru talman, skulle jag vilja fråga Lennart\r\nBeijer: Vilket värde har det här aktieägaravtalet? Är\r\ndet en ny princip för Vänsterpartiet att det gärna får\r\nvara statligt ägande men, för att återge vad som står i\r\navtalet, att det skall vara på affärsmässiga grunder\r\nsom avspeglar en praxis av icke-ingripande från ak-\r\ntieägarnas sida? Statligt ägande men absolut inget\r\ninflytande, är det alltså Vänsterns nya princip för\r\nstatligt ägande?</pre><pre>Anf.  268  LENNART BEIJER (v) replik:\r\nFru talman! Det är bra att Per Westerberg också\r\nerkänner att den konkurrens som vi har på telemark-\r\nnaden inte är tillräcklig. Den räcker alltså inte för att\r\nklara viktiga samhälleliga delar. Den räcker inte för\r\natt få en snabb utbyggnad på landsbygden.\r\nJag förstår inte riktigt. Nyss tyckte Göran att det\r\nvar en väldigt snabb utveckling av Vänsterpartiets\r\npolitik men Per Westerberg återgick till att tala om en\r\ndogmatisk gammalkommunistisk inställning. Om det\r\nberor på att vi tidigare inte tillräckligt hårt drev detta\r\nmed en sammanslagning med övriga Nordens tele-\r\nbolag kan jag då bara säga okej. I dagsläget är det\r\ntydligen Per som inte hänger med i svängarna. Han\r\nvill ju inte ens göra ett avtal med Telenor och Norge.\r\nVad gäller ingripandet från aktieägarna är det så\r\natt det på denna avreglerade marknad, som på alla\r\nandra, är svårt att från statliga ägare vidta speciella\r\nåtgärder. Trots det ser vi ett stort värde för företaget i\r\natt ha en stabil ägare. Att det i det här fallet är staten\r\när inte så konstigt. Det är ju som ett statligt företag\r\nsom företaget utvecklats från begynnelsen och fram\r\ntill i dag.</pre><pre>Anf.  269  PER WESTERBERG (m) replik:\r\nFru talman! Jag har hela tiden drivit på utveck-\r\nlingen när det gäller att öka konkurrensen på tele-\r\nmarknaden. Det har varit bra för infrastrukturen.\r\nIbland är jag mycket kritisk mot att regeringen inte\r\ngör tillräckligt när det gäller mobiltelefoni och övrig\r\ntelefoni för att driva ned priserna och öka konsu-\r\nmentnyttan.\r\nJag har väldigt svårt att förstå Vänsterpartiet och\r\nLennart Beijers åsikt att man skall ha statligt ägande\r\nmen absolut inget inflytande. Då får vi allsmäktiga\r\nföretagsledningar. Det tycker inte jag är bra. Jag\r\ntycker att det skall finnas en maktbalans. Vi skall ha\r\nen aktiv ägare som bidrar till att företagen drivs vida-\r\nre och som därmed bidrar till att bolagen kan föräd-\r\nlas, som ju sker i en lång rad fall.\r\nFru talman! Till sist återkommer jag till frågan:\r\nGärna statligt ägande men absolut inget inflytande, är\r\ndet en ny vänsterpartidoktrin med anledning av ägan-\r\ndet?\r\nDessutom: Vi är gärna för en affär med Telenor -\r\nmen ingen statlig ägardominans i 16 år framåt. Jag\r\nvill också ånyo påpeka att om Telia tidigare hade gått\r\ntill marknaden skulle vi ha kunnat göra affärer med\r\nTele Danmark och med Finland och därmed skapa\r\nmycket starkare, effektivare och konkurrenskraftigare\r\ntelemarknad i norra Europa. Det hade varit bra för\r\nSverige, för våra grannländer och för den näringspo-\r\nlitiska utvecklingen.</pre><pre>Anf.  270  LENNART BEIJER (v) replik:\r\nFru talman! Jag och Vänsterpartiet tror alltså att\r\ndet vid ett sådant här tillfälle - när ett gammalt stat-\r\nligt företag förändras, förändrar sitt ägande - är för-\r\nenat med stora fördelar att behålla en statlig ägarma-\r\njoritet under en lång tid. Vi är inte ledsna för de 16\r\nåren. Vi är inte ledsna för att norrmännen - i vissa fall\r\nt.o.m. högern i Norge - förstår det här med statligt\r\nägande bättre än moderaterna i Sverige. Vi tycker att\r\ndet kanske kan vara skönt att ha norrmännen i ryggen\r\ni vissa situationer när frågan i framtiden kommer upp.\r\nJag tror ändå att ett majoritetsägande som bygger\r\npå att vi skall låta ett företag sköta sig med egen kraft\r\nhar en betydelse. Det betyder ändå någonting att\r\nmajoritetsägaren i olika sammanhang är staten, utan\r\natt företaget för den skull får svårare än andra att\r\nkonkurrera på marknaden.</pre><pre>Anf.  271  INGEGERD SAARINEN (mp):\r\nFru talman! Den här jätteaffären, sammanslag-\r\nningen av Telia och Telenor, är en viktig förutsätt-\r\nning för att företagen skall kunna hävda sig i en allt\r\nhårdare konkurrenssituation i Europa och i världen.\r\nGenom sammanslagningen bildas en stark nordisk\r\ntelekoncern som får en storlek och en konkurrenskraft\r\nsom främjar kostnadseffektivitet och innovation.\r\nEfter att ha tagit del av det material som utskottet\r\nfått tillgång till instämmer jag i slutsatsen att det blir\r\nbetydande synergivinster genom kostnadsminskning-\r\nar, genom ett bättre utnyttjande av produkter och\r\ntjänster och genom en större konkurrenskraft på de\r\nmarknader där företagen vart och ett för sig har en\r\nsvag position.\r\nMiljöpartiet tillstyrker därför regeringens förslag\r\nom ett samgående mellan Telia och Telenor. Jag\r\nbedömer också att staten som ägare kommer i ett mer\r\nfördelaktigt läge vid en sammanslagning av Telia och\r\nTelenor än om Telia skulle kvarstå som en självstän-\r\ndig ägare, i hel- eller delstatlig ägo.\r\nGoldman Sachs, som den svenska regeringen an-\r\nlitat vid bedömningen av affären, har utfärdat en\r\nfairness opinion som innebär att man har funnit affä-\r\nren vara rimlig för Sverige ur finansiell synvinkel.\r\nLikaså har Merrill Lynch, som den norska regeringen\r\nanlitat, utfärdat en fairness opinion. Även de två\r\nandra företagen som Telia och Telenor anlitat har\r\nutfärdat en fairness opinion. Alla fyra ger stöd åt den\r\nföreslagna 60/40-procentsfördelningen så jag och\r\nMiljöpartiet har inte funnit skäl att betvivla deras\r\nbedömningar.\r\nDet samlade statliga ägandet skall inte understiga\r\n51 %, och avtalet avses gälla i 16 år. De omdiskute-\r\nrade 16 åren tycker jag inte är en orimlighet. Det har\r\nsagts både från länderna och från företaget att man\r\ninte betraktar det här som en absolut låsning. I stället\r\när det ett uttryck för en långsiktig intention från de\r\nbåda regeringarnas sida. 16-årsregeln kan ändras efter\r\nsamråd dem emellan. Skulle dessutom någondera\r\nparten sälja aktier, så att andelen understiger 25,5 %,\r\nkan avtalet sägas upp av den andra parten. Såvitt jag\r\nförstår ger det en flexibilitet åt avtalet.\r\nFru talman! Hela Sveriges befolkning måste bli\r\ndelaktig i informationssamhället. Tillgång till infor-\r\nmation snabbt betyder mycket för att utveckla inno-\r\nvationskraften i utflyttningsregioner. Därför är det\r\nmycket viktigt att den digitala infrastrukturen snabbt\r\nbyggs ut i landet.\r\nI flera propositioner och betänkanden under sena-\r\nre år har både regering och riksdag slagit fast att det\r\när viktigt att alla har tillgång till informationsteknik\r\noch informationstjänster. Men tillgången till den nya\r\ninformationstekniken utvecklas långsamt. Därmed får\r\nföretag i utflyttningsregionerna en minskad konkur-\r\nrenskraft på grund av liten tillgänglighet samt många\r\ntekniska avbrott och höga kostnader vid användning\r\nav IT-tekniken.\r\nÄven för den enskilde är den nya tekniken viktig.\r\nAtt påskynda utbyggnaden till en hög kapacitet inom\r\ninformationstekniken i glesbygden innebär att ca 1\r\nmiljon människor ges en möjlighet att följa med i\r\nutvecklingen.\r\nDet kommer att krävas ganska stora insatser för\r\natt företag och individer i glesbygden skall kunna\r\ndelta i den fortsatta utvecklingen av IT-tekniken.\r\nDet nya bolaget kommer att vara konkurrensutsatt\r\noch kan därmed inte subventionera utbyggnaden av\r\nIT-nät. Marknaden kommer att utvecklas fort under\r\nde närmaste åren. Antagligen kommer investerings-\r\nkostnaderna för informationsteknik och infrastruktur\r\natt sjunka. Därför kommer troligen investeringarna\r\näven i glesbygden att öka.\r\nJag anser ändå, liksom utskottet, att det är nöd-\r\nvändigt att med skärpa understryka vikten av att in-\r\nvesteringar påskyndas och att det sker i alla delar av\r\nlandet. Kostnaden för att använda den nya tekniken\r\nmåste också bli lika, oavsett var i landet man bor.\r\nStaten måste ta ansvar för denna utveckling. Jag kan\r\ndock inte tycka att det är nödvändigt att det är ett\r\nstatligt bolag som står för utbyggnaden eller att vi här\r\noch nu bör ta ställning till valet av teknik för att nå\r\nmålet om lika tillgänglighet. Mycket händer hela\r\ntiden inom teknikområdet, och jag  tror att det är\r\noklokt att i förväg binda sig för vissa lösningar.</pre><pre>Anf.  272  PER BILL (m):\r\nFru talman! Till att börja med vill jag instämma i\r\nPer Westerbergs anförande och i hans yrkande.\r\nPer Westerberg har på ett mycket bra sätt förklarat\r\nproblemen med Telia-Telenor-affären och också\r\navsnittet om de s.k. digitala motorvägarna. Jag skall\r\nförsöka beröra detta ärende ur en annan synvinkel.\r\nFörst vill jag dock understryka Per Westerbergs\r\nkritik av avtalet och framför allt klausulerna om att\r\nsvenska och norska staten skall ha majoritet i bolaget\r\ni 16 år och om det s.k. dubbla vetot. Jag tycker att det\r\när en demokratisk avart, en typ av IT-socialism, som\r\när mycket dålig för denna affär.\r\nDet sänker värdet på bolaget med många miljar-\r\nder. Jag håller med Eva Flyborg om att man lär få\r\nräkna med 10-30 % rabatt när man har den politiska\r\nosäkerhet som detta ger.\r\nVidare förhindrar det många framtida möjligheter\r\natt vara en aktiv partner på en global marknad. Flera\r\nav de stora aktörerna säger att de inte tänker ha någon\r\ntyp av allians eller samgående med företag som har\r\nstatligt majoritetsägande.\r\nDessutom oroar jag mig för att detta förhindrar\r\nden fortsatta avregleringen och att det försvårar för\r\nbolaget att få kompetenta ägare som kan branschen.\r\nNär miljöpartister och gamla kommunister går\r\nmed på en delprivatisering är något marknadsmässigt\r\nsjukt. När jag sedan hör Lennart Beijer i talarstolen\r\nprata om affärsmässighet och icke inblandning i den\r\nhär affären tänker jag osökt på sagan om Rödluvan\r\noch vargen.\r\nFru talman! Om 16 år är både näringsministern\r\noch statsministern pensionärer. I övrigt är det svårt att\r\nförutsäga framtiden. Finns Telia-Telenor? Vilken\r\nteknik använder vi för att kommunicera med varand-\r\nra? Osv. I telekomsektorn är 16 år en ofattbart lång\r\ntid.\r\nDet som oroar mig nästan lika mycket som den\r\nvärdeförstöring vi ser i dag är vad den här affären\r\ninnebär för informationsteknikens utveckling i all-\r\nmänhet och för Internetanvändandet i synnerhet.\r\nTelia är av mycket stor strategisk betydelse för Sveri-\r\nge som IT-land. Det handlar om tillgång till access-\r\nnätet, om bra service i en livsviktig bransch och om\r\nprissättningen.\r\nI moderna IT-länder går man mot gratis lokal-\r\nsamtal eller en flat rate, dvs. att man bara betalar för\r\nsjälva uppkopplingen och inte för varje minut man\r\nringer ett lokalsamtal.\r\nI Sverige, hos Telia, är det annorlunda. Här beta-\r\nlar vi först en fast månadsavgift, och dessutom betalar\r\nvi en startavgift. Därpå läggs en tickande 23-öring för\r\nvarje minut man är uppkopplad. Det innebär väldigt\r\nmycket pengar för dem som är nätsurfare eller lång-\r\npratare.\r\nVad riksdagen borde fatta beslut om i dag är en\r\nprivatisering av hela Telia, under förutsättning att\r\nman i likhet med USA, Tyskland, Holland m.fl. möj-\r\nliggör för kunderna att ringa lokalsamtal med endast\r\nen uppkopplingsavgift. Sedan kan ett privat Telia slås\r\nihop med Telenor eller andra aktörer på marknaden\r\nsom är rimliga.\r\nDagens delprivatisering är en återvändsgränd och\r\nen värdeförstöring av ett av Sveriges viktigaste och\r\nvärdefullaste statliga företag.\r\nI en bra affär är alla vinnare, även kunden. men\r\ndet här är ingen bra affär. Jag är övertygad om att det\r\nhär är den sämsta affären Sveriges skattebetalare\r\nnågonsin gjort. Och inte nog med att de får dåligt\r\nbetalt - dessutom riskerar Sveriges invånare i all-\r\nmänhet och långpratare och nätsurfare i synnerhet att\r\nfå leva med skyhöga teletaxor på lokalsamtalen. Detta\r\när en stor fara för Sverige som ett fortsatt framgångs-\r\nrikt IT-land.</pre><pre>Överläggningen var härmed avslutad.\r\nBeslut</pre><pre>FiU26 Utvärdering av Riksgäldskontorets upplå-\r\nning och skuldförvaltning budgetåren 1993/94-\r\n1998\r\nMom. 5 (upplåningen på den inhemska hushållsmark-\r\nnaden)\r\n1. utskottet\r\n2. res. (kd, m, c, fp)\r\nVotering:\r\n165 för utskottet\r\n138 för res.\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  115 s, 36 v, 14 mp\r\nFör res.:       72 m, 39 kd, 14 c, 13 fp\r\nFrånvarande:    16 s, 10 m, 7 v, 3 kd, 4 c, 4 fp, 2 mp</pre><pre>Övriga moment\r\nKammaren biföll utskottets hemställan.</pre><pre>SkU20 Lag om skatt på avfall\r\nMom. 1 (behovet av en avfallsskatt)\r\n1. utskottet\r\n2. res. 1 (m)\r\nVotering:\r\n238 för utskottet\r\n72 för res. 1\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  119 s, 38 v, 39 kd, 14 c, 14 fp, 14 mp\r\nFör res. 1:     72 m\r\nFrånvarande:    12 s, 10 m, 5 v, 3 kd, 4 c, 3 fp, 2 mp</pre><pre>Mom. 2 (förfarandet vid beskattning)\r\n1. utskottet\r\n2. res. 2 (s)\r\nVotering:\r\n133 för utskottet\r\n122 för res. 2\r\n55 avstod\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  16 m, 38 v, 39 kd, 14 c, 14 fp, 12 mp\r\nFör res. 2:     119 s, 1 m, 2 mp\r\nAvstod: 55 m\r\nFrånvarande:    12 s, 10 m, 5 v, 3 kd, 4 c, 3 fp, 2 mp\r\nJerry Martinger (m) anmälde att han avsett att avstå\r\nfrån att rösta men markerats ha röstat nej.\r\nPer Unckel (m) anmälde att ha avsett att avstå från att\r\nrösta men markerats ha röstat ja.</pre><pre>Mom. 5 (skatt på förbränning av avfall)\r\n1. utskottet\r\n2. res. 4 (v, fp, mp)\r\nVotering:\r\n243 för utskottet\r\n65 för res. 4\r\n2 avstod\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  119 s, 71 m, 38 kd, 14 c, 1 fp\r\nFör res. 4:     38 v, 13 fp, 14 mp\r\nAvstod: 2 m\r\nFrånvarande:    12 s, 9 m, 5 v, 4 kd, 4 c, 3 fp, 2 mp\r\nTomas Högström (m) anmälde att han avsett att rösta\r\nja men markerats ha avstått från att rösta.</pre><pre>Mom. 7 (skattebefrielse för vissa konventionella av-\r\nfall m.m.)\r\n1. utskottet\r\n2. res. 7 (kd)\r\nVotering:\r\n198 för utskottet\r\n39 för res. 7\r\n72 avstod\r\n40 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 2 m, 38 v, 14 c, 13 fp, 13 mp\r\nFör res. 7res. 7:       39 kd\r\nAvstod: 71 m, 1 mp\r\nFrånvarande:    13 s, 9 m, 5 v, 3 kd, 4 c, 4 fp, 2 mp</pre><pre>Övriga moment\r\nKammaren biföll utskottets hemställan.</pre><pre>SkU23 Justeringar i skattereglerna vid omstruk-\r\nturering\r\nMom. 1 (skatteuppskov vid fusion)\r\n1. utskottet\r\n2. res. 1 (m, kd, fp)\r\nVotering:\r\n185 för utskottet\r\n126 för res. 1\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  119 s, 38 v, 14 c, 14 mp\r\nFör res. 1:     73 m, 39 kd, 14 fp\r\nFrånvarande:    12 s, 9 m, 5 v, 3 kd, 4 c, 3 fp, 2 mp</pre><pre>Mom. 3 (tillkännagivande om stabila skatteregler,\r\nm.m.)\r\n1. utskottet\r\n2. res. 2 (m, kd)\r\nVotering:\r\n199 för utskottet\r\n112 för res. 2\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  119 s, 38 v, 14 c, 14 fp, 14 mp\r\nFör res. 2:     73 m, 39 kd\r\nFrånvarande:    12 s, 9 m, 5 v, 3 kd, 4 c, 3 fp, 2 mp</pre><pre>Övriga moment\r\nKammaren biföll utskottets hemställan.</pre><pre>NU14 Sammanslagning av Telia AB och Telenor\r\nAS\r\nMom. 1 (finansiering av digital infrastruktur m.m.)\r\n1. utskottet\r\n2. res. 2 (c)\r\nVotering:\r\n174 för utskottet\r\n16 för res. 2\r\n121 avstod\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  119 s, 37 v, 2 kd, 2 fp, 14 mp\r\nFör res. 2:     1 m, 1 v, 14 c\r\nAvstod: 72 m, 37 kd, 12 fp\r\nFrånvarande:    12 s, 9 m, 5 v, 3 kd, 4 c, 3 fp, 2 mp\r\nTanja Linderborg (v) anmälde att hon avsett att avstå\r\nfrån att rösta men markerats ha röstat nej.</pre><pre>Mom. 2 (aktieägaravtalet)\r\n1. utskottet\r\n2. res. 3 (m, kd)\r\n3. res. 4 (c)\r\n4. res. 5 (fp)\r\nFörberedande votering 1:\r\n23 för res. 4\r\n16 för res. 5\r\n272 avstod\r\n38 frånvarande\r\nKammaren biträdde res. 4.\r\nFörberedande votering 2:\r\n115 för res. 3\r\n15 för res. 4\r\n180 avstod\r\n39 frånvarande\r\nKammaren biträdde res. 3.\r\nHuvudvotering:\r\n168 för utskottet\r\n111 för res. 3\r\n31 avstod\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  119 s, 35 v, 14 mp\r\nFör res. 3:     73 m, 38 kd\r\nAvstod: 3 v, 1 kd, 13 c, 14 fp\r\nFrånvarande:    12 s, 9 m, 5 v, 3 kd, 5 c, 3 fp, 2 mp</pre><pre>Mom. 3\r\nKammaren biföll utskottets hemställan.</pre><pre>13 §  Bordläggning</pre><pre>Anmäldes och bordlades\r\nPropositioner\r\n1998/99:123 Förarbevis för moped klass I och för\r\nterrängskoter\r\n1998/99:143 Nationella minoriteter i Sverige</pre><pre>14 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 14 juni</pre><pre>1998/99:738 av Gudrun Lindvall (mp) till jordbruks-\r\nministern\r\nHemliga ansökningshandlingar\r\n1998/99:739 av Hans Stenberg (s) till miljöministern\r\nÅstöns naturområde</pre><pre>den 15 juni</pre><pre>1998/99:740 av Jan-Evert Rådhström (m) till nä-\r\nringsministern\r\nVägverket Produktions verksamhet\r\n1998/99:741 av Lena Olsson (v) till socialministern\r\nLåginkomstpensionärernas kostnader för läkarbesök\r\n1998/99:742 av Maud Ekendahl (m) till justitiemi-\r\nnistern\r\nSchengensamarbetet\r\n1998/99:743 av Bertil Persson (m) till näringsminis-\r\ntern\r\nTrafikproblem i Östersjöregionen</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 14 september.</pre><pre>15 §  Anmälan om skriftligt svar på fråga</pre><pre>Anmäldes att skriftligt svar på följande fråga in-\r\nkommit</pre><pre>den 15 juni</pre><pre>1998/99:702 av Ola Karlsson (m) till statsrådet Mona\r\nSahlin\r\nRevidering av frekvensplanen</pre><pre>Svaret redovisas i bilaga som fogas till riksdagens\r\nsnabbprotokoll tisdagen den 14 september.</pre><pre>16 §  Kammaren åtskildes kl. 22.39.</pre><pre>\r\nFörhandlingarna leddes\r\nav talmannen från sammanträdets början till 6 §\r\nanf. 22 (delvis),\r\nav andre vice talmannen därefter till anf. 74 (delvis),\r\nav tredje vice talmannen därefter till ajourneringen\r\nkl. 14.57,\r\nav talmannen därefter till ajourneringen kl.16.30,\r\nav andre vice talmannen därefter till 12 § anf. 225\r\n(delvis),\r\nav tredje vice talmannen därefter till anf. 266 (delvis)\r\noch\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}