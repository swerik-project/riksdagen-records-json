{"dokumentstatus":{"dokument":{"hangar_id":"2348307","dok_id":"GP0912","rm":"2001/02","beteckning":"12","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"12","slutnummer":"0","datum":"2001-10-16 00:00:00","systemdatum":"2005-10-27 12:13:15","publicerad":"2001-10-16 00:00:00","titel":"Riksdagens snabbprotokoll 2001/02:12 Tisdagen den 16 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{840C4F51-1E62-4ABD-8255-C575A586DEE3}","dokument_url_text":"http://data.riksdagen.se/dokument/GP0912/text","dokument_url_html":"http://data.riksdagen.se/dokument/GP0912","dokumentstatus_url_xml":"http://data.riksdagen.se/dokumentstatus/GP0912","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2001/02:12</div>\r\n<div class=\"sidhuvud_datum\">Tisdagen den 16 oktober</div>\r\n<div class=\"sidhuvud_klockslag\">Kl. 14.00 - 15.33</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>---------------------------------------------------------------------</pre><pre>1 §  Avsägelse</pre><pre>Andre vice talmannen anmälde att Birger Schlaug\r\n(mp) anhållit om att bli entledigad från uppdraget\r\nsom ledamot av riksdagen fr.o.m. den 17 oktober.\r\nKammaren biföll denna anhållan.</pre><pre>2 §  Meddelande om frågestund</pre><pre>Andre vice talmannen meddelade att vid fråge-\r\nstunden torsdagen den 18 oktober kl. 14.00 skulle\r\nföljande statsråd närvara:\r\nKulturminister Marita Ulvskog, statsrådet Maj-\r\nInger Klingvall, socialminister Lars Engqvist, miljö-\r\nminister Kjell Larsson och statsrådet Britta Lejon.</pre><pre>3 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 2001/02:16</pre><pre>Till riksdagen\r\nInterpellation 2001/02:16 av Kenth Högström (s)\r\nom radiokommunikationssystem för svenskt rädd-\r\nningsväsende TETRA.\r\nInterpellationen kommer att besvaras den\r\n23 oktober 2001.\r\nSkälet till dröjsmålet är utlandsresa.\r\nStockholm den 9 oktober 2001\r\nNäringsdepartementet\r\nMona Sahlin\r\nEnligt uppdrag\r\nDag Ekman\r\nExpeditionschef</pre><pre>Interpellation 2001/02:17</pre><pre>Till riksdagen\r\nInterpellation 2001/02:17 av Per Westerberg (m)\r\nom skyndsam TETRA-upphandling.\r\nInterpellationen kommer att besvaras tisdagen den\r\n23 oktober 2001.\r\nSkälet till dröjsmålet är utlandsresa.\r\nStockholm den 9 oktober 2001\r\nNäringsdepartementet\r\nMona Sahlin\r\nEnligt uppdrag\r\nDag Ekman\r\nExpeditionschef</pre><pre>4 §  Svar på interpellation 2001/02:3 om Sys-\r\ntembolagets sortimentsstyrning</pre><pre>Anf.  1  Socialminister LARS\r\nENGQVIST (s):\r\nFru talman! Per Bill har frågat mig om vilka åt-\r\ngärder jag avser vidta för att säkerställa de svenska\r\nkonsumenternas valfrihet vad gäller ett brett sorti-\r\nment av spritdrycker, vin och starköl.\r\nSystembolagets sortiment har förändrats kontinu-\r\nerligt genom åren och kommer garanterat att föränd-\r\nras även framöver. Olika dryckessorter kommer och\r\nförsvinner. Kundernas preferenser för olika sorter\r\nförändras hela tiden. Enligt uppgift från Systembola-\r\nget hade bolaget 1995, då Sverige blev EU-medlem,\r\n1 400 märken i sortimentet och hanterade totalt 3 000\r\nmärken per år. I dag har Systembolaget totalt 5 215\r\nartiklar inklusive beställningssortimentet och hanterar\r\ntotalt ca 12 000 artiklar om året. Systembolaget er-\r\nbjuder ett av världens i särklass största sortiment, och\r\ndet kommer man att göra i fortsättningen också.\r\nDen förändring som nu genomförs inom bolaget,\r\noch som har prövats vid ca 150 butiker under det\r\nsenaste året, innebär en ny modell för utveckling av\r\nsortimentet som är bättre anpassad till kundernas\r\nefterfrågan. Syftet är också att förbättra servicen och\r\ngöra den mer lokalt anpassad än tidigare. För att er-\r\nbjuda ökad service tillkommer också kontinuerligt\r\nfler självbetjäningsbutiker.\r\nFördelarna med den modell som prövats är enligt\r\nbolaget många. Tillgången till de mest efterfrågade\r\nvarorna säkerställs i alla butiker. Det blir därmed\r\nfärre tomma hyllor än tidigare. Sortimentet blir tydli-\r\ngare och mer överskådligt för kunderna. Varor som få\r\neller ingen köper försvinner. Dessa går dock fortfa-\r\nrande att beställa hem utan extra kostnad. Jag har\r\nerfarit att bolaget arbetar med att förbättra och snabba\r\npå denna service. Systemet innebär också att kunder-\r\nna utanför storstäderna får bättre tillgång till bolagets\r\nnyhetslanseringar. Sortimentet blir i ännu högre grad\r\nän tidigare baserat på vad kunderna faktiskt handlar.\r\nJag har därför fullt förtroende för bolagets förmå-\r\nga att säkerställa de svenska konsumenternas valfrihet\r\nvad gäller ett tillräckligt brett sortiment av sprit-\r\ndrycker, vin och starköl samtidigt som kunderna ges\r\nen god service.</pre><pre>Anf.  2  PER BILL  (m):\r\nFru talman! Systembolaget är ett statligt monopol\r\nsom har granskats av EU och tillåtits att finnas kvar\r\nså länge det inte diskriminerar något enskilt land eller\r\nnågon enskild produkt. Bryter Systembolaget mot\r\ndessa regler riskerar det att bli av med sina privilegi-\r\ner.\r\nSedan granskningen av Systembolaget gjordes har\r\nsortimentet tunnats ut i enskilda butiker på grund av\r\nsortimentsneddragning samt den beryktade sorti-\r\nmentsstyrningen som nyligen inletts. Det är två åtgär-\r\nder som syftar till ökad effektivitet och mer vinst till\r\nstaten.\r\nPå en fri avreglerad marknad är sortimentsned-\r\ndragning och sortimentsstyrningar en naturlig del i\r\narbetet med att hålla god lönsamhet. Försöker kläd-\r\nbutiken A att tjäna lite extra pengar på att bara hålla\r\ngröna strumpor av storlek 48 i lager kommer kunder-\r\nna förr eller senare att söka sig till butiken B, C eller\r\nD med fler storlekar och färger i lager. Så fungerar\r\nmarknadsekonomin.\r\nFör Systembolagets kunder är situationen en an-\r\nnan eftersom alla måste köpa sitt öl, sitt vin och sin\r\nsprit på monopolet. Vill man köpa en god röd bor-\r\ndeaux i hundrakronorsklassen kommer man snart på\r\nmånga orter att vara hänvisad till att köpa något helt\r\nannat franskt vin eller kanske vin från ett annat land.\r\nNågot rött bordeauxvin ska inte finnas i Systembola-\r\ngets basmodul, den modul som alla butiker ska ha.\r\nVänta, vänta!, tror jag att Systembolagets ledning\r\nskulle säga. Om vinet du vill ha inte finns går det\r\nalltid bra att beställa det. Visserligen tar det några\r\ndagar att få hem det, och visserligen gör vi allt för att\r\nså få som möjligt ska veta att det går att beställa hem\r\nvin. Men om du absolut propsar på att köpa ditt röda\r\nbordeauxvin ska vi nog ta hem det på tre fyra dagar\r\neller kanske en vecka. Det senare tror jag inte att man\r\nsäger.\r\nOm klädaffären A hade en expedit som talade om\r\nför sina kunder att om de inte gillade gröna strumpor\r\nav storlek 48 gick det naturligtvis bra att beställa ur\r\ndess förträffliga katalog med 5 215 olika strumpsorter\r\nskulle säkerligen flertalet kunder skratta expediten\r\nrakt i ansiktet, gå rakt över gatan och handla strumpor\r\noch andra kläder från affär B, C eller D. För System-\r\nbolagets kunder finns igen affär B, C eller D.\r\nTill skillnad från många som gillar Systembolaget\r\nser socialministern inga problem med sortimentsned-\r\ndragningen som hos enskilda butiker innebär fler\r\nhundra artiklar i neddragning. I stället stoltserar soci-\r\nalministern med att Systembolagets olika sortiment,\r\ninklusive beställningssortimentet som importörerna\r\ntvingas betala lagerkostnaderna för, har 5 215 artik-\r\nlar. Det går alltid att beställa hem vissa produkter om\r\nman vill, och någon extra avgift tänker vi inte ta ut,\r\nsäger ministern i interpellationsdebatten.\r\nHur många beställer i dag hem strumpor som inte\r\nfinns i lager? Ganska få eller mycket få, vad tror\r\nsocialministern? Hur många går hem från systembu-\r\ntiken utan en enda flaska vin men i stället med ett\r\nkvitto på att de har beställt hem den flaska vin som de\r\nhade hoppats skulle finnas i butiken? Ganska få eller\r\nmycket få, vad tror socialministern?</pre><pre>Anf.  3  Socialminister LARS\r\nENGQVIST (s):\r\nFru talman! Det alldeles grundläggande i System-\r\nbolagets hantering av sitt uppdrag är att vi har den\r\nordningen att Systembolagets styrelse och ledning är\r\nansvariga för att leva upp till det avtal som har teck-\r\nnats med staten. Det är naturligtvis inte vare sig Per\r\nBills eller min uppgift att bestämma hur det hanterar\r\nsina butiker. Det får prövas i förhållande till det avtal\r\nvi har.\r\nMin uppfattning efter att ha informerat mig om\r\nden förändring som sker är att Systembolaget väl\r\nlever upp till det avtal och de skyldigheter det har.\r\nSedan kan somliga, som exempelvis Per Bill, egentli-\r\ngen argumentera för en annan detaljhandelsordning,\r\ndvs. att man släpper monopolet och låter detaljhan-\r\ndeln bli fri. Det har emellertid majoriteten i Sveriges\r\nriksdag sagt nej till av alkoholpolitiska skäl.\r\nOm man införde en annan ordning tror jag att man\r\nskulle befinna sig i en situation där människor kom-\r\nmer in i butiken och konstaterar att det vin de vill ha\r\nfaktiskt inte finns. Då ges beskedet: Nej, bäste herr\r\nBill, det här vinet för inte vi, men försök gärna någon\r\nannanstans. På Systembolaget har jag ändå möjlig-\r\nheten att beställa varor i sannolikt världens största\r\nsortiment. Utbudet är fantastiskt. Om jag har ett spe-\r\ncialintresse har jag möjlighet att göra beställningen.\r\nSortimentsstyrningen handlar faktiskt om att i\r\nstörre utsträckning få ett sortiment som är anpassat\r\nefter kundernas efterfrågan. Sortimentsuppbyggnaden\r\nsker med anpassning till vilken efterfrågan som finns\r\ni de enskilda butikerna. Det finns också möjlighet -\r\nvilket ska påpekas - för den enskilda butikschefen att\r\nutöver det sortiment som finns i det s.k. bassortimen-\r\ntet göra ett tillägg på 20 %. Har man som chef för\r\nbutiken aktiva konsumenter som Per Bill eller herr\r\nEngqvist så kan man ju se till att man faktiskt tillgo-\r\ndoser våra önskemål och håller de viner som Bill och\r\nEngqvist är speciellt intresserade av.\r\nJag tror alltså att detta är ett effektivt sätt att se till\r\natt få en kundanpassning av sortimentet och att se till\r\natt man sköter sitt uppdrag effektivt och har en mo-\r\ndern detaljhandel inom Systembolagets hägn. Det\r\nvisar sig också i de undersökningar som Systemet\r\nsjälvt har gjort när det gäller kundernas attityder till\r\nförändringarna att kunderna är mycket nöjda. De\r\nupplever att de har fått ett gott sortiment, att de blir\r\nrätt bemötta och att de inte har några svårigheter att få\r\nde varor som de efterfrågar. Systembolagets kunder\r\när alltså nöjda, och det är väl ett gott bevis för att\r\nförändringen innebär en förbättring i förhållande till\r\nnuläget.</pre><pre>Anf.  4  PER BILL (m):\r\nFru talman! Jag är glad att socialministern ger mig\r\nmöjlighet att erkänna att jag är för en fri marknad. Jag\r\nvill väldigt gärna se ett system med licensierade buti-\r\nker där vi kan ha vissa affärer som kanske bara speci-\r\naliserar sig på italienska viner, andra som försöker ha\r\nett brett sortiment och vanliga livsmedelsbutiker som\r\nförsöker ha ett sortiment som jag tror i många fall\r\nkommer att se betydligt bättre ut än den grundmodul\r\nsom Systembolaget nu är på väg att införa.\r\nDet som har oroat mig under de senaste veckorna\r\när att många av dem som tycker precis som socialmi-\r\nnistern, nämligen att Systembutikerna är det finaste\r\npå jorden, nu börjar gå omkring med konspirationste-\r\norier. De säger: Man har nog satt dit Anitra Steen\r\ndärför att hon ska sätta fokus på att tjäna så mycket\r\npengar som möjligt. Sortimentsnedragningen har man\r\ngjort för att EU ska kunna ta bort de privilegierade\r\nrättigheter som monopolet har, säger de också. Detta\r\nskulle då göra att man sakta men säkert sågar av sin\r\negen gren.\r\nJag tror inte så ofta på sådana här konspirationste-\r\norier, men det vore intressant om socialministern\r\ntalade om huruvida man hoppas att såga av sin egen\r\ngren på sikt.\r\nSocialministern säger att det nya sortimentet\r\nkommer att styras av kundens efterfrågan. Möjligen\r\nkommer det nya systemet att spegla en historisk efter-\r\nfrågan. Hur ska nya produkter kunna komma in i\r\nsortimentet ifall man bygger hela sortimentsstyrning-\r\nen på den historiska efterfrågan på ett visst vin? Har\r\nman väl kommit in i sortimentet så kommer man att\r\nha fantastiska möjligheter att hålla sig kvar och tjäna\r\ngott med pengar. Om man däremot representerar en\r\nny producent som kanske gör ett lite bättre vin från\r\nkommunen i fråga så kommer man att ha otroliga\r\nproblem att ta sig in, att få kunden att smaka vinet\r\noch att slå ut det som redan finns. Det kommer alltså\r\natt vara ett mycket konserverande system som Sys-\r\ntembolaget inför.\r\nJag fick inte några svar på mina frågor - vilket jag\r\nkanske inte heller hade väntat mig. Jag ställer dem\r\ndärför igen.\r\nLåt oss titta på det här med att beställa strumpor\r\noch att beställa vin. Hur många går verkligen ifrån\r\nklädbutiken eller ifrån Systembutiken med ett kvitto\r\ndär det står: Jag har beställt ett par strumpor i storlek\r\n42. De är beige och av ull? Och hur många tror soci-\r\nalministern går ifrån butiken och säger: Jag har be-\r\nställt en flaska \"Château Vadå\" från 1998? Den kos-\r\ntar 102 kr och kommer från den och den delen av\r\nBordeaux. Det vore roligt om vi kunde ha en giss-\r\nningslek!\r\nDet som oroar mig lite extra är att jag inte riktigt\r\ntror på det här med att man verkligen försöker ge\r\nkunden de produkter som han eller hon vill ha. Man\r\nhar nämligen just tagit bort möjligheten att beställa\r\nvia Internet. Det var ett försök som jag tyckte var\r\novanligt kreativt och bra för att komma från System-\r\nbolaget. Där gjorde man det möjligt för kunden att i\r\nförväg gå in och beställa det som man ville ha. Man\r\nslapp att först gå dig och säga att man skulle vilja ha\r\nett par strumpor i storlek 38, sedan gå hem och vänta\r\ni en vecka och sedan komma tillbaka igen och hämta\r\nupp dem. Om man verkligen menade allvar med att\r\nman ska se till att kunden får det som han eller hon\r\nönskar - skulle man då inte se till att underlätta den\r\nhär typen av beställning via Internet eller på andra\r\nsätt?</pre><pre>Anf.  5  Socialminister LARS\r\nENGQVIST (s):\r\nFru talman! Per Bills idealbild av detaljhandeln\r\nför alkohol skulle kunna passa för de allra största\r\nstäderna. Möjligtvis kan man tänka sig att man i\r\nStockholm, Göteborg, Malmö och i några städer till\r\nhar specialbutiker som är inriktade på enbart italiens-\r\nka viner, enbart franska viner eller något liknande.\r\nMen vad vi talar om är att garantera en detaljhandel\r\nsom fungerar över hela landet.\r\nDet intressanta med den modell som Systembola-\r\nget nu arbetar med är att oavsett storleken på butik\r\nska den som besöker butiken vara säker på att alltid\r\nhitta de mest populära vinerna i alla prisklasser. Det\r\ngäller 85 röda viner och 74 vita viner. Man ska ex-\r\nempelvis hitta sju olika sorters maltwhisky. Man ska\r\nockså hitta mer udda varor, exempelvis veteöl som\r\njag själv aldrig har provat men som låter spännande.\r\nDet handlar alltså om ett bassortiment som finns i\r\nSystembolagets samtliga butiker. Till detta kommer\r\natt man kan bygga på bassortimentet beroende på den\r\nregionala eller lokala efterfrågan, dvs. om man vet\r\nom att kundkretsen har vissa intressen så kan man\r\nbygga på sortimentet. Till detta kommer också att\r\nchefen kan lägga på ytterligare 20 % i förändringar\r\nför att anpassa sortimentet till kundernas efterfrågan.\r\nJag menar att detta är ett bra sätt att se till att vi har\r\nserviceinriktade Systembutiker över hela landet.\r\nSedan finns naturligtvis också de som har mycket\r\nspeciella intressen. Man kan ha sett något vin som\r\ninte finns tillgängligt, men som finns i bassortimentet.\r\nJag kan inte säga hur många som beställer just sådana\r\nviner, men jag kan däremot berätta att jag själv har\r\ngjort det. Det finns faktiskt kunder som går till Sys-\r\ntembolaget och säger: Vad bra! Jag går till System-\r\nbolaget, för det här vinet skulle jag vilja pröva. Det är\r\nnytt och spännande, och jag skulle vilja ta del av det.\r\nJag ser till att man tar hem det.\r\nSå visst finns det sådana kunder! Jag tror inte att\r\nde är många, men det finns kunder som har speci-\r\nalintressen. Detta är ett sätt att garantera det som är\r\nviktigt, nämligen ett effektivt Systembolag för att\r\nskapa trovärdighet kring monopolet i framtiden.\r\nOm man inte hade en styrelse och en företagsled-\r\nning som ser till att man hanterar sitt uppdrag effek-\r\ntivt, kostnadseffektivt och serviceinriktat och att man\r\nmoderniserar företaget så tror jag att vi skulle få en\r\nsituation där många skulle ifrågasätta monopolet. Det\r\när viktigt att ledningen för företaget och dess styrelse\r\nser till så att vi har ett modernt och effektivt System-\r\nbolag för att man inte ska såga av den gren man sitter\r\npå. Om vi hade ett systembolag som upplevdes som\r\ngammalmodigt och stelbent och som inte var berett\r\natt förändras så tror jag att Per Bill och andra skulle\r\nhitta starka argument för att bryta upp monopolet. Nu\r\nfår vi ett effektivt systembolag som garanterar att vi\r\nkan behålla monopolet också för lång tid framöver.</pre><pre>Anf.  6  PER BILL (m):\r\nFru talman! I många länder, framför allt i länder\r\nsom Sverige som inte har någon större egen produk-\r\ntion av vin, är livsmedelsbutikerna och specialbuti-\r\nkerna mycket väl utrustade med olika typer av vin.\r\nMånga av dem säljer också på postorder, runtom i\r\nEngland t.ex.\r\nDet skulle naturligtvis vara fullt möjligt i mitt\r\nsystem att man köpte vin via postorder och fick\r\nhämta ut paketet om man kunde visa att man hade\r\nden ålder inne som man ska ha.\r\nDet är ju likadant i dag. En del av stoltserandet\r\nmed att man når allt och alla beror ju på att man har\r\nhundratals ICA-handlare, Konsumhandlare och Vi-\r\nvohandlare som hjälper till att se till att det finns\r\nutlämningsställen till vilka kunderna kan gå in och\r\nbeställa ur systembolagskatalogen.\r\nRedan i dag är det ju så att Systembolaget inte\r\nhåller butik på alla de orter där man stoltserar med att\r\nman är så fantastiskt duktig. Det här är lite grann ett\r\nbevis för att det redan i dag faktiskt finns hundratals\r\nhandlare som handskas med alkohol på ett mycket bra\r\noch klokt sätt.\r\nFru talman! Låt mig avslutningsvis göra en positiv\r\ntolkning av det socialministern säger, nämligen att\r\nSystembolaget ska vara modernt och se till att kunden\r\nverkligen får de buteljer han eller hon vill ha. Jag\r\ntolkar det så att vi kommer att få se bättre service när\r\ndet gäller att beställa via Internet eller via fax så att\r\nman åtminstone slipper att gå ned till butiken två\r\ngånger för att få en flaska.</pre><pre>Överläggningen var härmed avslutad.</pre><pre>5 §  Svar på interpellation 2001/02:4 om sub-\r\nventionerad hemservice för pensionärer</pre><pre>Anf.  7  Socialminister LARS\r\nENGQVIST (s):\r\nFru talman! Kenneth Johansson har frågat mig om\r\njag avser att utveckla system med subventionerad\r\nhemservice för pensionärer och om jag avser att av-\r\nsätta ekonomiska medel för ändamålet. Interpellatio-\r\nnen innehåller även en fråga om vilka åtgärder jag i\r\növrigt avser att vidta för att möjliggöra för pensionä-\r\nrerna att komplettera kommunens hemtjänst.\r\nUnder 1990-talet har äldreomsorgen och äldrevår-\r\nden genomgått stora förändringar vad gäller såväl\r\ninriktningen på insatserna som innehållet i dessa.\r\nÄdelreformen och strukturförändringar inom sjuk-\r\nhusvården har tillsammans medfört ett ökat tryck på\r\nden öppna vården och kommunernas äldreomsorg.\r\nDen försämrade ekonomiska situationen i kommu-\r\nnerna under 1990-talet har inneburit svårigheter att\r\ntillgodose de ökade behov av vård och omsorg som\r\ndessa förändringar medfört.\r\nAndelen äldre som erhåller insatser från kommu-\r\nnernas äldreomsorg har minskat under åren 1980-\r\n1997. Minskningen var störst bland de yngre pensionä-\r\nrerna, men även andelen i gruppen 80 år och äldre har\r\nminskat. Under senare år har dock andelen äldre som\r\nerhåller äldreomsorg i ordinärt eller särskilt boende\r\nstabiliserats på en nivå på ca 16 %. Såväl Socialsty-\r\nrelsen som länsstyrelserna visar i sina uppföljningar\r\natt den minskade täckningsgraden till stor del förkla-\r\nras av att kommunerna prioriterar hårdare bland om-\r\nsorgstagarna. Insatserna koncentreras till de allra\r\näldsta och de med störst behov av vård och omsorg.\r\nUnder senare år har det kommit flera rapporter om\r\nkommuner som tillhandahåller serviceinsatser i såväl\r\nordinärt som särskilt boende först efter prövning av\r\nden äldres ekonomiska situation. Jag har känt stor\r\ntveksamhet kring huruvida detta är förenligt med\r\nsocialtjänstlagen samt de principer för äldrepolitiken\r\nsom regeringen redovisade i Nationella handlingspla-\r\nnen för äldrepolitiken år 1998. I handlingsplanen slås\r\nfast att vård och omsorg ska vara solidariskt finansie-\r\nrad genom skattemedel och att den ska vara tillgäng-\r\nlig efter behov och inte efter köpkraft. I socialtjänst-\r\npropositionen, som regeringen överlämnade till riks-\r\ndagen i våras, redovisade regeringen att den anser att\r\nekonomisk behovsprövning inte får förekomma när\r\ndet gäller prövning av rätten till insatser inom kom-\r\nmunernas äldre- och handikappomsorg. Det är den\r\nenskildes behov av en viss insats som ska prövas och\r\nden ekonomiska prövningen ska ske vid fastställande\r\nav avgifter för de insatser som den enskilde beviljats.\r\nRiksdagen har vid behandlingen av socialtjänstpropo-\r\nsitionen i juni ställt sig bakom detta uttalande från\r\nregeringen.\r\nÄven om den ekonomiska situationen för de äldre\r\nsom grupp har förbättrats sedan 1990-talets början\r\nfinns det fortfarande ett förhållandevis stort antal\r\näldre som har mycket begränsade resurser. Som ex-\r\nempel kan nämnas att av de äldre som får insatser\r\nfrån kommunernas äldreomsorg är det i dag 10-15 %\r\nsom inte betalar någon avgift, främst på grund av att\r\nde har för låga inkomster. Av dessa är det många som\r\ninte skulle ha möjlighet att köpa hushållstjänster, inte\r\nens om de var subventionerade till de nivåer som\r\nibland nämns i debatten. Detta skulle i sin tur kunna\r\nmedföra en utveckling som på sikt innebär att servi-\r\nceinsatser inom hemtjänsten enbart utgår till äldre\r\nmed små ekonomiska resurser. Det är också tveksamt\r\nom man ska införa subventioner av hushållstjänster\r\nenbart till gruppen äldre. Mot bakgrund av det redo-\r\nvisade ser jag inga skäl till att införa statliga subven-\r\ntioner som gör det möjligt för vissa äldre att köpa\r\nservicetjänster.</pre><pre>Anf.  8  KENNETH JOHANSSON (c):\r\nFru talman! Jag får tacka för svaret. De allra flesta\r\nav oss vill nog kunna bo kvar hemma i vår hembygd\r\nså länge det går. Vi vill bo kvar i vårt sociala nätverk\r\ndär vi känner trygghet och gemenskap. För många är\r\ndet livskvalitet på äldre dagar. För att klara detta\r\nkrävs ett varierat och anpassat boende, kanske ett\r\nsmåskaligt seniorboende, och olika insatser i hemmet\r\nsåsom hemtjänst, matdistribution, trygghetslarm,\r\nsjukvård i hemmet och färdtjänst.\r\nEn ansträngd ekonomi för kommunerna och ett\r\nökat antal äldre har lett till att hemtjänsten har ut-\r\nvecklats från något av en allmän hemservice till att\r\nkommunerna i första hand begränsar sina insatser till\r\nde allra nödvändigaste omvårdnadsinsatserna. Soci-\r\naltjänststatistiken visar att utvecklingen fortsätter -\r\nfärre får hjälp, men de som får hjälp får allt större\r\ninsatser. Begränsningen försvårar för många äldre\r\nmed välfärdsförluster och sänkt livskvalitet som re-\r\nsultat. Många pensionärshushåll som inte får hem-\r\ntjänst har ju ändå behov av service som t.ex. hjälp\r\nmed grundlig städning, tvättning, inköp, promenader,\r\nfönsterputsning och snöskottning. Det är behov som\r\npå något sätt måste tillgodoses för att man ska kunna\r\nbo kvar hemma.\r\nJag och Centerpartiet har under en följd av år lagt\r\nfram förslag här i riksdagen om en subventionerad\r\nhemservice för pensionärshushåll, förtids- och folk-\r\npensionärer. Vi har egna idéer om hur det skulle kun-\r\nna fungera, och vi har också under senare tid följt\r\nbl.a. Kommunals verksamhet i Örebro. Vi upprepar\r\nvårt förslag i årets äldremotion och anvisar också\r\nmedel i budgetmotionen för år 2002. Vi vet att det\r\nfinns ett behov. Vi känner stöd för vårt förslag, åt-\r\nminstone utanför riksdagen. Vi ser det som ett viktigt\r\nkomplement till den kommunala behovsprövade\r\nhemtjänsten.\r\nMed glädje läste jag i Kommunalarbetaren nr 15 i\r\når med anledning av Örebroprojektet att vi nu tydli-\r\ngen har fått socialministern med på vagnen.\r\nDet är ett jättespännande material - både försöks-\r\nverksamheten och förslaget i sig. Det är bra om den\r\nhemtjänst som ges i dag enligt socialtjänstlagen kan\r\nkompletteras. När vi diskuterar utvecklingen av äld-\r\nrepolitiken under våren kommer förslaget helt klart\r\natt finnas med, säger socialministern.\r\nSå bra, tänkte jag. Visst förstår jag att det går lät-\r\ntare för ministern att anamma idéerna om de kommer\r\nfrån Kommunal än om de kommer från Centerpartiet,\r\nmen det bjuder vi på, tänkte jag.\r\nMot den här bakgrunden, den positiva inställning\r\nsom socialministern gav sken av i intervjun i Kom-\r\nmunalarbetaren, förstår jag mig inte på det svar som\r\nsocialministern har lämnat här i dag. Jag tror att soci-\r\nalministern har tagit med sig fel svar. Här säger han\r\nprecis tvärtom. Vi ska inte satsa på ett system med\r\nsubventionerad hemservice. Inga ekonomiska medel\r\nfinns anvisade i budgeten. Det finns inga idéer om\r\nandra sätt att komplettera kommunernas hemtjänst.\r\nJag skulle vilja fråga socialministern om han är\r\ntotalt felciterad i Kommunalarbetaren nr 15 i år. Har\r\nsocialministern några synpunkter på den verksamhet\r\nsom har bedrivits i projektform? Jag vet att det har\r\növerlämnats en slutrapport om detta och att det även\r\nhar varit en uppvaktning.</pre><pre>Anf.  9  Socialminister LARS\r\nENGQVIST (s):\r\nFru talman! Man ska läsa också Kommunalarbeta-\r\nren med stor försiktighet eller i alla fall se helheten.\r\nDet intressanta med Kommunals experiment har varit\r\natt man har utvecklat en försöksverksamhet i syfte att\r\nkomplettera hemtjänsten.\r\nMitt svar handlar om synen på den kommunala\r\nhemtjänsten. Jag tycker att det är viktigt att den\r\nkommunala hemtjänsten enligt de gamla principerna\r\nåtertar också den hemtjänst som handlar om service\r\ntill de gamla. Alla undersökningar pekar på att det\r\negentligen inte har varit någon meningsfull besparing\r\natt ta bort den form av hemtjänst som har handlat om\r\nstädning, tvätt, inköp, post- och bankärenden och\r\nliknande som man kunnat få under några timmar i\r\nveckan. Det har varit viktigt för många äldre att få\r\nden här servicen för att kunna bo kvar hemma.\r\nJag menar - och det är rätt viktigt att det också\r\nfinns stöd för detta i alla de beslut riksdagen har fattat\r\n- att kommunerna bör återuppta denna hemtjänst. Det\r\när det viktigaste. Den ska bedömas efter behovet, inte\r\nefter inkomsten, och följa socialtjänstlagens princip-\r\ner. Det är i huvudsak på det sättet som vi ska återupp-\r\nrätta den form av hemtjänst som har försvunnit under\r\n80- och 90-talet, och jag menar att kommunerna har\r\nskyldighet att försöka leva upp till ambitionen att ge\r\nstöd också till människor som bor hemma.\r\nUtöver detta kan man mycket väl resonera om\r\nifall det ska finnas en marknad för en annan form av\r\nhemtjänst. Men det viktiga är att om den ska subven-\r\ntioneras kan det inte ske på socialtjänstlagens grund.\r\nDen frågan måste prövas i förhållande till allmänt\r\nstöd till tjänstenäringen eller till vissa hushållsnära\r\ntjänster som prövas i annat sammanhang.\r\nJag vill alltså skilja mellan socialtjänstens upp-\r\ndrag och socialtjänstens principer, som innebär att\r\nman inte gör en inkomstprövning utan en behovs-\r\nprövning. Jag är också mån om att slå vakt om en\r\nhemtjänst som återupprättar den typ av lättare hem-\r\ntjänst som fanns under 80-talet.\r\nVidare är jag intresserad av i vilken mån man ska\r\nkunna komplettera med hushållsnära tjänster därut-\r\növer. Jag är inte alldeles säker på att det då ska vara\r\nfråga om en subventionering bara för dem som är\r\növer 80 år, utan man kan diskutera helt andra saker.\r\nMen detta är inte mitt ansvarsområde, utan det får\r\ndiskuteras med dem som har ansvar för näringspoliti-\r\nken och skattepolitiken. Det var detta som jag för-\r\nsökte uttrycka i mitt svar till Kommunalarbetaren.</pre><pre>Anf.  10  KENNETH JOHANSSON (c):\r\nFru talman! Att insatserna ska vara behovspröva-\r\nde och inte på något sätt beroende av hur tjock plån-\r\nbok man har är vi helt överens om. Det som jag har\r\npläderat för och som jag anser att Örebroprojektet\r\ntalar för är ett komplement till socialtjänstlagen för att\r\nmänniskor ska kunna behålla sitt gamla boende på\r\nålderns höst. Det är detta komplement som förs fram\r\nmin interpellation. Jag har i interpellationen också\r\nåberopat just Örebroprojektet.\r\nVi i Centerpartiet vill som komplement till social-\r\ntjänstlagen och socialtjänsten på alla sätt ge möjlig-\r\nheter att hitta varianter som ger äldre personer en\r\nchans att kunna bo kvar hemma. Det är det som vi har\r\nredovisat i vårt förslag till subventionerad hemservice\r\noch som vi avser när vi föreslår 125 miljoner kronor i\r\nhalvårseffekt i nästa års budget. Vi kompletterar detta\r\nmed andra idéer som vi tycker är väldigt viktiga i\r\nsammanhanget, nämligen att kommuner på alla sätt\r\nska stimuleras till en valfrihet och en mångfald i\r\nboendet i samverkan med HSB, Riksbyggen, privata\r\nseniorboenden och småskaliga äldrekooperativ som\r\ndyker upp. Detta kan kompletteras med viktiga sam-\r\nhälleliga insatser för att möjliggöra att servicen finns\r\nkvar ute i bygderna. Det kan gälla allt från bank,\r\napotek och post till riksfärdtjänst. Dessutom bör man\r\nstimulera väntjänst och frivilligorganisationer, som ju\r\när jätteviktiga för att man ska kunna stanna kvar i det\r\negna boendet.\r\nDet är så vi ser på detta. Jag finner att grundidéer-\r\nna i Kommunals försöksverksamhet 80+, där jag för\r\növrigt tycker att man också kan diskutera åldersgrän-\r\nser, är värda att ta till vara. Man ser det själv som en\r\nbillig välfärds- och valfrihetsreform. Man räknar med\r\natt det i landet finns ca 100 000 människor över 80 år\r\nsom inte kan bo kvar hemma, om de inte får komp-\r\nletterande hjälp. Det är viktigt att själv få bestämma\r\nvad man vill ha hjälp med och likaså med avlastning\r\nfrån make eller maka eller från övriga anhöriga. Liv-\r\nskvaliteten förbättras och jämställdheten ökar. Kost-\r\nnaden föreslås fördelad mellan kommun, stat och\r\nbrukare.\r\nMan framhåller helt riktigt att redan vid relativt\r\nsmå effekter i form av senareläggning av tyngre och\r\nmer kostsam äldreomsorg blir reformen i stort sett\r\nfinansierad. Man vill liksom också vi från Centerpar-\r\ntiet se en sådan verksamhet i någon form genomförd i\r\nfull skala över hela landet. Jag tycker, även om det\r\nkanske ligger på någon annan ministers bord, att det\r\när en viktig sak för den samlade regeringen att svara\r\npå om den vill komplettera den befintliga hemtjänsten\r\nmed den här typen av verksamhet. Vi är helt överens\r\nom att för den traditionella och huvudsakliga social-\r\ntjänsten är det behovet och definitivt inte plånboken\r\nsom ska avgöra.</pre><pre>Anf.  11  Socialminister LARS\r\nENGQVIST (s):\r\nFru talman! Bara några tankar om vad det är för\r\nslags diskussioner som vi för. Diskussionen handlar\r\nförst om vår uppfattning om vad socialtjänstlagen\r\nfaktiskt innebär. I propositionen Avgifter inom äldre-\r\noch handikappomsorgen, som det ju ska fattas beslut\r\nom i riksdagen under hösten, redovisar vi ganska\r\nutförligt vår syn på innehållet i hemtjänstbegreppet.\r\nVi konstaterar i propositionen att i begreppet hem-\r\ntjänst ingår både insatser av servicekaraktär och per-\r\nsonlig omvårdnad. Med serviceinsatser menar vi t.ex.\r\nstädning, tvätt, inköp, post- och bankärenden, mat-\r\nlagning och matdistribution.\r\nVi påpekar också att det faktiskt inte finns stöd i\r\nnågot beslut från vare sig regering eller riksdag för att\r\nhemtjänsten inte ska omfatta serviceinsatser. Det är\r\nett viktigt påpekande, för det är till sist kommunens\r\nambitioner som avgör. Jag tror att vi tillsammans kan\r\nbeklaga att kommunerna tolkade sin ekonomiska\r\nsituation så under 90-talet att de drog ned på just\r\ndenna del av hemtjänsten.\r\nOm vi nu har ett ekonomiskt utrymme för att ut-\r\nveckla socialtjänsten och stödet till de äldre, tycker\r\njag att man ska se till att kommunerna får möjlighet\r\natt bygga ut den hemtjänst som är en del av social-\r\ntjänsten och som inte är inkomstprövad utan behovs-\r\nprövad.\r\nKommunals försöksverksamhet har visat på bris-\r\nterna i hemtjänsten, och så länge den kommunala\r\nhemtjänsten inte kan erbjuda den här formen av ser-\r\nvice växer naturligtvis behovet av att lösa problemen\r\npå annat sätt. Men om vi ger kommunerna möjlighet\r\natt bygga ut den kommunala hemtjänsten, får vi en\r\nannan situation.\r\nVidare kan man, som Kenneth Johansson och\r\nCentern gör, föra ett resonemang om hur de hushåll-\r\nsnära tjänsterna ska se ut och i vilken mån det finns\r\nbehov av att subventionera dessa för att göra dem\r\ntillgängliga för flera. Det är en spännande diskussion,\r\nmen jag menar att den ska föras åtskild från debatten\r\nom socialtjänsten.\r\nNär jag svarade på uppvaktningen sade jag att\r\nKommunals verksamhet naturligtvis ska vara med i\r\ndebatten och att vi ska dra slutsatser av den. Det är\r\ninte alldeles säkert att man ska dra de slutsatser som\r\ndras från Kenneth Johanssons eller Kommunals sida.\r\nDet är jag inte beredd att göra, men det är viktigt att\r\nse till att vi får en bättre hemtjänst.</pre><pre>Anf.  12  KENNETH JOHANSSON (c):\r\nFru talman! Jag tycker att det i den här debatten är\r\nen mycket stor skillnad mellan vad som framgår av\r\nKommunalarbetarens artikel och den uppfattning som\r\nsocialministern här har redovisat. Jag beklagar det,\r\nför jag tror att även om vi lyckas med att förstärka\r\nkommunernas ekonomi och att återupprätta en del\r\nuppgifter ute i kommunerna, behöver vi titta på olika\r\nsätt att komma fram till lösningar. Vi behöver komp-\r\nlettera med nya insatser, och vi behöver framför allt\r\nvara bejakande när nytänkande och nya projekt dyker\r\nupp. Jag tycker att det är viktigt.\r\nJag tror att Kommunförbundet och andra aktörer\r\nkommer att uppfatta det som en nyhet när socialmi-\r\nnistern säger att det inte finns något stöd för kommu-\r\nnerna att dra in på städning, fönsterputsning o.d. Men\r\ndet får väl den efterföljande debatten visa.\r\nJag har sett det som angeläget att lyfta fram att\r\nsubventionerad hemservice kan vara värd att titta på\r\nsom komplement till övriga insatser. Det finns helt\r\nklart en efterfrågan på och en marknad för den. Vi har\r\når efter år från Centerpartiet lagt fram finansierade\r\nförslag vilka vi, som jag tidigare sagt, hittills fått\r\nlindrigt uttryckt ganska begränsat stöd för.\r\nVi kommer att fortsätta med det, och vi vill på alla\r\nsätt medverka till att vi ska få en livskvalitet och\r\nframför allt då livskvalitet i det här fallet på äldre dar.</pre><pre>6 §  Svar på interpellationerna 2001/02:6 och  9\r\nom Heby kommun</pre><pre>Anf.  13  Statsrådet BRITTA LEJON (s):\r\nFru talman! Lennart Hedquist har frågat mig om\r\nvilken den bakomliggande orsaken var till att rege-\r\nringen lät Heby kommuns förnyade ansökan ligga i\r\ntvå månader utan åtgärd. Han har också frågat mig\r\nhur regeringen avser att nu leva upp till riksdagens\r\nbeslut av den 12 juni i år angående handläggning av\r\nHeby kommuns förnyade ansökan om länsbyte, så att\r\npositivt beslut kan fattas i god tid före den 1 januari\r\n2002.\r\nMikael Oscarsson har frågat mig om regeringen\r\navser att tillmötesgå Heby kommuns nya ansökan om\r\natt övergå från att tillhöra Västmanlands län till att\r\ntillhöra Uppsala län. Han har också frågat mig om\r\njag, i enlighet med riksdagens beslut i juni 2001,\r\nskyndsamt avser att bereda frågan så att länsbytet kan\r\nske fr.o.m. den 1 januari 2003.\r\nHeby kommuns ansökan inkom till regeringen\r\nden 26 juni 2001 och överlämnades till Kammarkol-\r\nlegiet den 29 augusti 2001. Yttrandet från Kammar-\r\nkollegiet inkom till regeringen den 17 september\r\n2001 och regeringen fattade beslut i ärendet den\r\n11 oktober 2001. Den sammanlagda handläggningsti-\r\nden av ärendet kan således inte bedömas som speci-\r\nellt lång.\r\nRiksdagen beslutade i juni 2001, i anledning av en\r\nmotion, om ett tillkännagivande om att regeringen\r\nskulle utreda och ta ställning till förändringar av in-\r\ndelningslagen. I bostadsutskottets betänkande BoU13\r\nanges också att genom tillkännagivandet kommer\r\nriksdagen otvetydigt att ta ställning för att en fråga\r\nom indelningsändring ska avgöras med betydligt ökad\r\ntyngd lagd till den folkliga opinionen. Vidare anges\r\natt utskottet utgår från att regeringen efter tillkänna-\r\ngivandet kommer att avgöra indelningsfrågor i enlig-\r\nhet med riksdagens ställningstagande. Utskottet\r\nframhåller att så bör bli fallet om Heby kommun\r\nförnyar sin ansökan. Detta uttalande om Heby kom-\r\nmun ingår alltså formellt sett inte i själva det tillkän-\r\nnagivande som riksdagen överlämnade till regering-\r\nen.\r\nLedamöterna från Socialdemokraterna och Väns-\r\nterpartiet reserverade sig och menade att det var tvek-\r\nsamt om riksdagen över huvud taget bör göra ett\r\nuttalande av denna innebörd i ett förvaltningsärende.\r\nDe hävdade att om motionärerna önskade en ändring,\r\nborde denna önskan komma till uttryck genom en\r\nlagändring eller andra generella åtgärder, som är så\r\nutformade att de inte i praktiken kommer att avse ett\r\nfall eller ett enskilt ärende.\r\nRegeringen beslutade den 27 september 2001 att i\r\ntilläggsdirektiv ge Kommundemokratikommittén i\r\nuppdrag att se över förutsättningarna för och förfa-\r\nrandet vid ändringar i landstings- och kommunindel-\r\nningen. Kommittén ska även överväga om förfarandet\r\nvid ändringar i länsindelningen bör lagregleras och\r\nom regeringen ska ges möjlighet att besluta om extra\r\nval vid större indelningsändringar. Vidare ska över-\r\nvägas om regeringen, eller den myndighet som rege-\r\nringen bestämmer, ska kunna föranstalta om folkom-\r\nröstning i sådana områden som berörs av en ansökan\r\nom indelningsändring. Regeringen har således till-\r\nmötesgått riksdagens formella begäran om en översyn\r\nav indelningslagen.\r\nNär det gäller regeringens avslagsbeslut i ärendet\r\nrörande Heby kommun så har regeringen inte funnit\r\natt några nya omständigheter i sak framförts i ansö-\r\nkan och därför kommit till samma bedömning som i\r\napril 2001.</pre><pre>Anf.  14  LENNART HEDQUIST (m):\r\nFru talman! Det känns lite konstigt att stå här i\r\nriksdagens talarstol efter att man har fått uppläst ett\r\nriksdagsbeslut inklusive ett beslut från bostadsut-\r\nskottet beträffande handläggningen av ett ärende om\r\nlänsindelning och landstingsbyte för en kommun och\r\nmotsvarande frågor och hur den förnyade ansökan\r\nfrån Heby kommun skulle handläggas, och så säger\r\nstatsrådet att ingenting nytt hade framförts i sak sedan\r\nregeringen fattade sitt beslut i april 2001. Det är alltså\r\nså att ett beslut här i parlamentet, riksdagen, kan man\r\ntydligen totalt strunta i, enligt demokratiministern.\r\nJag tror att många andra har lite andra funderingar om\r\nvad demokrati och parlamentarism i så fall är.\r\nJag har frågat statsrådet, som jag får tacka för sva-\r\nret, även om svaret är mycket indirekt, hur regeringen\r\navser att leva upp till riksdagens beslut. Det blev ju\r\nsom sagt att man i praktiken har struntat i vad bo-\r\nstadsutskottet och riksdagen uttalade beträffande\r\nhandläggningen av den förnyade ansökan från Heby\r\nkommun.\r\nJag har också frågat om vilken den bakomliggan-\r\nde orsaken var till att Hebys förnyade ansökan låg i\r\ntvå månader utan åtgärd. Här säger man att handlägg-\r\nningstiden inte blev så lång, men det var ju ingalunda\r\nregeringens förtjänst, utan det var tack vare att Kam-\r\nmarkollegiet, när man väl efter två månader fick\r\närendet på remiss, svarade så utomordentligt snabbt.\r\nRegeringens strategi var uppenbarligen att fördröja\r\närendet så att beslut inte kunde fattas i god tid före\r\n1 januari 2002. Det är, tycker jag, upprörande att det\r\nstatsråd som ska svara för god förvaltningspolitik och\r\ndemokrati förfar på det sättet.\r\nMen mest uppseendeväckande med det här be-\r\nslutet är trots allt detta: Man har haft en folkomröst-\r\nning som har givit ett entydigt resultat, man har haft\r\nett remissförfarande hos den statliga myndighet som\r\nhar att handlägga ärendet och se till att man beaktar\r\nalla faktorer och beslutskriterier inför avgörandet och\r\nman har haft ett uttalande i parlamentet i sakfrågan,\r\noch ändå beslutar regeringen att gå emot samtliga\r\ndessa instanser utan att ange ett hållbart skäl för detta.\r\nDet skäl som regeringen åberopade i våras var att det\r\nhär skulle kunna skada sjukvården. Men Kammar-\r\nkollegiet har entydigt visat att så är inte fallet. Vi alla\r\nsom känner till valfrihetsavtalen mellan landstingen,\r\noch särskilt valfrihetsavtalet mellan Västmanlands\r\nläns och Uppsala läns landsting, vet ju att det avtalet\r\när särskilt förmånligt för länsinvånarna i både Väst-\r\nmanlands och Uppsala län, eftersom man också beta-\r\nlar för resor utanför länsgränsen.\r\nDärför är min fråga, när nu regeringen har försatt\r\nsig i den här situationen och har sagt nej: Vilken är\r\nden bakomliggande orsaken till att man inte kunde\r\nbifalla den förnyade ansökan?</pre><pre>Anf.  15  MIKAEL OSCARSSON (kd):\r\nFru talman! Jag vill börja med att tacka för svaret.\r\nDock är det ju inte det svar som jag hade trott att jag\r\nskulle få.\r\nJag vill inleda med att repetera händelseförloppet i\r\nHebyfrågan. Frågan om Heby kommuns länstillhö-\r\nrighet har varit en stor fråga bland hebyborna under\r\nmånga år. För tre år sedan var det så dags för folkom-\r\nröstningen. En stor del av de röstberättigade deltog,\r\nnärmare bestämt 75 %, en ganska fantastisk siffra\r\negentligen. Folkomröstningen gav följande resultat:\r\n39,9 % sade nej och 57,7 % sade ja, dvs. en klar ma-\r\njoritet var för detta länsbyte. Ett enigt kommunfull-\r\nmäktige skickade sedan ansökan till regeringen om\r\natt man vill byta län. Kammarkollegiet, som är rege-\r\nringens egen utredningsinstans i indelningsfrågor,\r\nutredde saken. När utredningen var klar rekommen-\r\nderade Kammarkollegiet regeringen att bevilja läns-\r\nbytet. Den noggranna utredningen visade att det inne-\r\nbär bestående fördelar för Heby att byta län, och\r\nutredningen visade också att konsekvenserna för\r\nberörda län var ringa.\r\nHur kan regeringen ändå motivera sitt avslag med\r\natt ett länsbyte skulle få svåra konsekvenser för\r\nlandstinget i Västmanlands län? Som jag ser det neg-\r\nligerar regeringen både Kammarkollegiet och en\r\nväljarmajoritet i Heby kommun till förmån för ett\r\noenigt remissyttrande från det socialdemokratiskt\r\nstyrda landstinget i Västmanlands län.\r\nMan skyller på att landstinget i Västmanland\r\nskulle få väldiga kostnader. Men beräkningsunderla-\r\nget har aldrig redovisats. Det skulle vara välgörande\r\nom demokratiminister Britta Lejon redovisade beräk-\r\nningsgrunderna - om hon har tagit del av dem -\r\nskriftligen eller muntligen. Det skulle också vara\r\nintressant för alla hebybor och för oss andra som är\r\nengagerade i frågan att få veta om hon inte har fått ta\r\ndel av beräkningsgrunderna.\r\nI svaret sade demokratiministern att sedan beslutet\r\nfattades i våras har det inte hänt någonting som för-\r\nändrar saken. Jag vill bara kort peka på två saker.\r\nFör det första: I september trädde valfrihetsavtalet\r\ni kraft i hela riket. Alla svenskar, inklusive hebybor-\r\nna, har rätt att välja vilket landsting som de vill ha\r\nvård i. Man har t.o.m. rätt att få sina sjukresor betala-\r\nde.\r\nFör det andra: I juni gjorde riksdagen ett uttalande\r\nom att nästa gång som hebyborna och Heby kommun\r\nansöker om att få bli en del av Uppsala län bör rege-\r\nringen säga ja.\r\nDå är min fråga: Anser demokratiministern att\r\ndessa två omständigheter inte har någon betydelse för\r\navgörandet av Hebyfrågan?</pre><pre>Anf.  16  RIGMOR STENMARK (c):\r\nFru talman! Så var det dags för Hebyfrågan igen.\r\nI mina allra bästa stunder trodde jag att regeringen\r\nden här gången skulle säga ett klart ja till Hebys be-\r\ngäran om att få byta län. Vi är många som har arbetat\r\nför det, och det var många som hoppades. Men, ty-\r\nvärr, återigen negligerar demokratiministern demo-\r\nkratin. Det ska vara folkvälde, och all makt ska utgå\r\nfrån folket, eller är det inte så i den socialistiska rege-\r\nringen som vi har i Sverige? Vi anser att vi har en\r\nverklig demokrati i vårt land, och vi vill slå vakt om\r\nden.\r\nDemokratiministern får ursäkta, men irritationen\r\när stor hos Centerpartiet både över handläggningen\r\noch över beslutet. I Hebyärendet har folket i en folk-\r\nomröstning sagt sitt. En klar majoritet vill byta län.\r\nDet finns inga hinder för det, säger Kammarkollegiet.\r\nJag vill påstå att bostadsutskottet och riksdagen var\r\nhyggliga i våras när man gav regeringen en chans.\r\nRegeringen säger ändå nej. Vad är man rädd för?\r\nVilkas ärenden går man?\r\nFru talman! Egentligen anser jag att den här inter-\r\npellationsdebatten med demokratiministern är ut-\r\nsiktslös när det gäller att få regeringen att ändra upp-\r\nfattning. Dessvärre har Centerpartiet ingen tilltro till\r\ndemokratiministern och regeringen i den här frågan.\r\nDet som däremot är intressant är var Moderata\r\nsamlingspartiet står i frågan. Jag har större tilltro till\r\nmina borgerliga kolleger och större anledning att\r\ndebattera med dem. Vill moderaterna ställa sig bakom\r\nmitt och Centerpartiets förslag om att stifta en sär-\r\nskild lag för Heby, lex Heby, som går ut på att riks-\r\ndagen beslutar att Heby ska tillhöra Uppsala län?\r\nInför det förra regeringsbeslutet om Hebys läns-\r\nbyte gav en majoritet i bostadsutskottet - Socialde-\r\nmokraterna och Vänstern var naturligtvis inte med,\r\nmen Miljöpartiet var det - en möjlighet att låta riks-\r\ndagen besluta i ärendet. Vi från Centerpartiet har\r\nlänge arbetat för en ändring i indelningslagen som\r\nflyttar beslut om kommun- och länsindelningsfrågor\r\nfrån regeringen till riksdagen, till det folkvalda par-\r\nlamentet.\r\nDen kompromiss som vi då gjorde var det näst\r\nbästa förslaget. Men moderaterna sade i det läget\r\nblankt nej till en speciallagstiftning. Så här i efter-\r\nhand tror jag att alla inser att det hade varit det bästa,\r\nför då hade ärendet varit i hamn i dag. Hur är inställ-\r\nningen i dag?\r\nJag hoppas innerligt att den debatt som förs i He-\r\nby, i vårt hemlän Uppsala och här i riksdagen inte är\r\nett spel för galleriet, utan att det är allvarligt menat\r\nfrån de partier som önskar att tillmötesgå hebyborna.\r\nDet är ju det som är viktigt, att folket ute på marknivå\r\nfår säga sitt och att vi visar respekt för det.\r\nVill vi tillsammans i handling visa att vi menar\r\nallvar och vill också demokratiministern vara med på\r\ndet tåget?</pre><pre>Anf.  17  HARALD NORDLUND (fp):\r\nFru talman! Visst ska regeringen kunna fatta ett\r\nbeslut som avviker från ett folkomröstningsresultat.\r\nRegeringen har att göra en helhetsbedömning. Men\r\ndet som är så allvarligt med Hebyärendet är att man\r\nska ange skäl när man har gjort sin helhetsbedöm-\r\nning, men då pekar man på de skäl som gör att det\r\nblir dyrare för landstinget i Västmanland utan att gå\r\nin på dessa skäl och förklara dem. Det finns också\r\nandra som säger motsatsen. Det är detta som är det\r\nallvarliga.\r\nPå en punkt är jag inte enig med Rigmor Sten-\r\nmark. Hon tror inte att det här tjänar någonting till.\r\nJag tror att efter den här debatten har vi än en gång\r\nvisat att regeringen inte har några skäl.\r\nJag tycker inte om att man antyder att det skulle\r\nfinnas andra hänsyn som har tagits här, hänsyn som\r\nhar att göra med andra ministrar som bor i Västman-\r\nland. Men jag tycker att regeringen får skylla sig själv\r\nnär man inte anger skälen till varför man säger nej.\r\nDå får man räkna med att den här typen av antyd-\r\nningar görs i debatten.\r\nFru talman! Jag vill nu veta av ministern: Vilka är\r\nskälen?</pre><pre>Anf.  18  HELENA HILLAR ROSEN-\r\nQVIST (mp):\r\nFru talman! Om det är någon som har haft tåla-\r\nmod i det här ärendet är det väl jag. Jag måtte vara\r\nblåögd som är så pass ny i rikspolitiken. Det har be-\r\ndrivits ett utredningsarbete om hur den kommunala\r\ndemokratin ska fördjupas och förankras. Folk ska ha\r\nmöjlighet att säga sitt. Både socialdemokrater och\r\nmiljöpartister har varit väldigt engagerade i detta\r\narbete.\r\nDärför var det med väldigt stor besvikelse som vi\r\nmottog beskedet förra veckan om att det trots att det\r\nföreligger nya omständigheter för en ny bedömning\r\nfår Heby nej på sin ansökan som i sann demokratisk\r\nordning har förankrats i en folkomröstning och i\r\nfullmäktigebeslut. Det är ju inte som i en del andra\r\närenden, att det har varit lokala opinioner som har\r\nansökt om att få bilda egna kommuner. Detta är verk-\r\nligen genomarbetat. I det här läget har mitt tålamod\r\ntrutit.\r\nMiljöpartiets förhoppning från början var att tiden\r\nskulle tala för ett positivt beslut när det gäller Hebys\r\nansökan och att man skulle ta hänsyn till folkomröst-\r\nningen. För mig var det fullkomligt självklart, Britta\r\nLejon, att dessa bedömningar skulle vägas in och ha\r\nett avgörande inflytande. Jag tycker faktiskt att ett\r\nfolkomröstningsresultat av det slaget som Heby har\r\npresterat ska vara avgörande. Det finns ingen anled-\r\nning för någon, vare sig i riksdagen eller i någon\r\nannan instans, att ha någon annan åsikt i frågan.\r\nMan säger i avslagsbeslutet att det inte har till-\r\nkommit någonting nytt, och det säger tyvärr också\r\nKammarkollegiet. Men det som har tillkommit är ju\r\nbostadsutskottets betänkande nr 13, och det är hur\r\ntydligt som helst.\r\nJag tar tacksamt emot svaret att regeringen har\r\ntillmötesgått riksdagens formella begäran om en\r\növersyn av indelningslagen och att man tänker se\r\növer hur folkomröstningsinstitutet ska användas i\r\nfortsättningen. Det är jättebra. Men vinken från oss i\r\nriksdagen och från bostadsutskottet, som tog initiati-\r\nvet, var att det faktiskt finns anledning att föregripa\r\nden nya, förmodligen långa utredningen just på den\r\nhär punkten därför att man är så pass klar i Heby om\r\nvad man vill.\r\nJag trodde också ett tag på utsagorna om att det\r\nskulle vara så förskräckligt dyrbart för Västmanlands\r\nläns landsting att bli av med Heby, att Heby var en\r\nriktig guldgruva för landstinget, men det har kanske\r\nvisat sig att det inte är så. För övrigt har man alltså\r\nefter 1 juli i år den möjlighet som flera har påtalat här\r\nföre mig, att ha ett avtal som innebär att man fritt kan\r\navgöra var man vill ha sin sjukvård. Då faller hela det\r\nekonomiska argumentet. Man kommer förmodligen\r\nefter en tid att se att det blir något slags nollsum-\r\nmespel för Västmanlands läns landsting. Jag vet inte\r\nhur de här avtalen ser ut, men det vet ju ni som har\r\nreglerna precis klart för er. Det sista argumentet har\r\nalltså fallit i frågan. Nu måste bostadsutskottet ta ett\r\ninitiativ igen.</pre><pre>Anf.  19  PER BILL (m):\r\nFru talman! Redan före valet 1998 motionerade\r\njag ett par gånger om att det som hebyborna kommer\r\nfram till ska vi i riksdagen följa, dvs. att vi ska följa\r\nfolkomröstningsresultatet.\r\nSedan genomfördes då folkomröstningen, och en\r\ntydlig majoritet sade ja till att byta län. Dessutom\r\ntillsattes det en demokratiminister, och stora resurser\r\nsatsades på att se till att  öka intresset för demokrati\r\noch för att se till att fler går och röstar. Projekt starta-\r\ndes, stora pengar satsades för att öka tilltron till de-\r\nmokratin.\r\nVi var då väldigt många som sedan blev förvåna-\r\nde när vi trots detta såg att 58 % av länsborna i Heby\r\ntydligen tyckte fel. De hade röstat på ett sätt som\r\nsocialdemokraterna inte  gillade, och därför under-\r\nkände man det tydliga utfallet i folkomröstningen.\r\nTror demokratiministern att de känner större till-\r\ntro till demokrati i allmänhet i dag? Tror demokrati-\r\nministern att de känner särskilt ökat förtroende för\r\nökad lokaldemokrati? Nej, det gör de knappast. Jag\r\ntror snarare att det ökar på politikerföraktet och att\r\ndet just ger känslan av att oavsett om vi kommer fram\r\ntill ett ja eller ett nej, kommer ändå patronen på\r\nHarpsund att bestämma. Vad vi som vanliga enskilda\r\nmedborgare tycker blir inte viktigt.\r\nKänns det ändå inte en aning konstigt att vara de-\r\nmokratiminister och sitta här med ett så tydligt folk-\r\nomröstningsresultat och att dessutom delta i en debatt\r\ndär ministern ju tydligt kan se att det finns en majo-\r\nritet i riksdagen som inte tycker som ministern, som\r\nvill att folkviljan ska få råda? Känns det inte en aning\r\nkonstigt att gå hand i hand med kommunisterna och\r\ngöra allt man kan för att folkets vilja inte ska få styra?</pre><pre>Anf.  20  Statsrådet BRITTA LEJON (s):\r\nFru talman! Det var många olika propåer och en\r\ndel mer högljudda än andra. Jag ska försöka att hinna\r\nmed att bemöta de flesta.\r\nDet låter, när jag lyssnar på er, som om regeringen\r\ninte har argumenterat i sak för varför vi fattade be-\r\nslutet om Hebys ansökan i april. Jag känner en stark\r\nlust att läsa upp det ovanligt långa och innehållsrika\r\nregeringsbeslut som regeringen fattade i april, där vi\r\nfaktiskt går igenom argumenten för vårt ställningsta-\r\ngande.\r\nDen här interpellationsdebatten skulle egentligen\r\nha handlat om handläggningstider och om en begäran\r\natt Heby skulle överföras till Uppsala. Men ni tar upp\r\nett antal aspekter, bl.a. på själva sakfrågan, som jag\r\ngör att jag utan att fördjupa mig i den vill klargöra lite\r\ngrann av argumenteringen för regeringens ställnings-\r\ntagande, även om det är något som jag tycker inte\r\nskulle behövas. Den som är läskunnig skulle kunna\r\nläsa det som står i regeringsbeslutet.\r\nI regeringsbeslutet står det att regeringen ser att\r\ndet finns en stor opinion i Heby för att tillhöra Upp-\r\nsala. Det har varit ett tungt vägande argument för att\r\ntillmötesgå Heby kommuns ansökan, självklart.\r\nI regeringsbeslutet finns också hänvisningen  till\r\ndet remissvar som Västmanlands läns landsting kom\r\nin med efter det att Kammarkollegiet hade utrett själ-\r\nva frågan. Där motsätter sig Västmanlands läns\r\nlandsting Heby kommuns ansökan och säger att Sala\r\nlasarett i så fall skulle tvingas att läggas ned på grund\r\nav ett försvagat underlag.\r\nJag vill klargöra att vid tiden för detta beslut, i\r\napril, fanns det konstruktioner, åtminstone på vissa\r\nområden, som gjorde att hebyborna redan då hade\r\nmöjligheter att välja en del sjukvård fritt över läns-\r\ngränserna. I sak innebär alltså inte det avtal som har\r\ntillkommit efter april så genomgripande förändringar\r\nav förutsättningarna jämfört med i april.\r\nI regeringsbeslutet i april upprepar vi också\r\nKammarkollegiets bedömning, att en ändrad lands-\r\ntingsindelning skulle kunna innebära fördelar från\r\nnäringsgeografisk synpunkt. Men vi säger också i\r\nregeringsbeslutet att mot detta måste vägas risken för\r\natt Sala lasarett läggs ned. Det är ett faktum att folko-\r\npinionen är splittrad geografiskt enligt samma gamla\r\ngräns som en gång utgjorde olika kommungränser.\r\nDet finns en identitet i den del av Heby som är riktad\r\nmot Uppsala att tillhöra Uppsala, medan det finns en\r\nannan identitet i den del av Heby som vetter mot\r\nVästmanland att tillhöra Västmanland. Vi säger också\r\natt detta förhållande skulle kunna tyda på att det kan-\r\nske är andra åtgärder som egentligen skulle vara mer\r\nlämpliga i det här sammanhanget.\r\nVad som är viktigt att hålla i minnet när det gäller\r\nfrågor om alla sorters gränsdragningar, också sådana,\r\nsom i det här fallet, som gäller rikets uppdelning i\r\nkommuner, län och landsting är att gränser aldrig är\r\nperfekta; det finns alltid saker som blir mindre lyckli-\r\nga. Och det finns ett befogat behov av att ha en hög\r\ntröskel när det gäller att ändra på gränser.\r\nJag ser att min talartid har gått ut, så jag åter-\r\nkommer. Jag har bara hunnit till början av vad jag\r\nville säga.</pre><pre>Anf.  21  LENNART HEDQUIST (m):\r\nFru talman! Jag förstår att statsrådet med hänsyn\r\ntill att vi är många debattörer här hamnar lite i\r\ntidstrångmål.\r\nLåt mig ta upp ett par saker. Den utredare som\r\nKammarkollegiet anlitade, som finns på Kommun-\r\nförbundet, för att göra den här omfattande utredning-\r\nen blev det året utsedd till landets bästa kommunutre-\r\ndare. Han hade verkligen penetrerat samtliga de be-\r\nslutkriterier som skulle kunna vara beaktansvärda i\r\ndet här ärendet. Att regeringen då gör en helt annan\r\nbedömning får anses vara mycket anmärkningsvärt i\r\noch med att man lyfter upp argument som inte är\r\nrelevanta i sammanhanget. Frågan om Sala lasaretts\r\nframtid avgörs av i vilken utsträckning medborgarna i\r\nSala och t.ex. Heby kommun söker sig till det lasa-\r\nrettet.\r\nOavsett om Heby ingår i Västmanlands läns\r\nlandsting eller Uppsala läns landsting så blir underla-\r\nget för Sala lasarett exakt detsamma. Men detta har\r\nuppenbarligen regeringen inte begripit.\r\nStatsrådet Lejon var i Uppsala på något jubileum\r\nför ett par veckor sedan. Jag trodde att det mycket\r\nstora antal framstående socialdemokrater som då hade\r\ntillfälle att tala med henne borde ha kunnat tala rege-\r\nringen till rätta. De har sedan skrivit en insändare i\r\nUpsala Nya Tidning i lördags. Det är Hans Alsén,\r\ntidigare arbetardistriktets ordförande, riksdagsleda-\r\nmot, KF-ordförande m.m., och Erik Nilsson, tidigare\r\nHSB-direktör och kommunfullmäktiges ordförande.\r\nDe beskriver vad som har förekommit och avslutar\r\nsedan insändaren med att säga: Mot bakgrund av vad\r\nsom ovan nämnts ter sig regeringsbeslutet som obe-\r\ngripligt. Alla skäl talade för ett bifall till framställan\r\nom länsbyte.\r\nDet är därför som det är så uppseendeväckande att\r\nstatsrådet nu läser från ett regeringsbeslut som är\r\nunderkänt av alla som har gått igenom det hela ur\r\nsaklig synpunkt.\r\nNär regeringen också försätter sig i den situatio-\r\nnen att man har en riksdagsmajoritet mot sig i den här\r\nfrågan tycker jag att man har gått över gränsen. Det är\r\nett så exempellöst agerande att det nu, mot bakgrund\r\nav de oklarheter som också finns i fråga om lagstift-\r\nningen beträffande länsindelning och länsbyte, ter sig\r\nnaturligt för riksdagen att gå in med ett initiativ som\r\nbostadsutskottet får ta ställning till. I så fall handlar\r\ndet om att i lag föreskriva att Heby kommun tillhör\r\nUppsala län och Uppsala läns landsting.\r\nMin fråga, som samtidigt är ett svar till Rigmor\r\nStenmark, är: Tycker regeringen att den genom sitt\r\nagerande är ansvarig för att riksdagen måste inskrida\r\npå detta extraordinära sätt? Det är ju regeringen som\r\ngenom sin handläggning av det här ärendet har orsa-\r\nkat att riksdagen måste gå in med en speciallag i ett\r\negentligen väldigt litet ärende för att se till att demo-\r\nkratin och parlamentarismen fungerar i det här landet.</pre><pre>Anf.  22  MIKAEL OSCARSSON (kd):\r\nFru talman! Jag får tacka för svaret igen. Jag note-\r\nrar att jag inte får svar på de frågor som jag har ställt.\r\nDet gäller exempelvis hur den beräkning är gjord som\r\nkommer fram till de här enorma kostnaderna. Det\r\nskulle vara väldigt intressant att få reda på det. Kam-\r\nmarkollegiet har haft samma siffror att utgå från, och\r\nde har inte alls kommit fram till att det skulle bli de\r\nhär kostnaderna. Det skulle vara intressant att få reda\r\npå det.\r\nFör mig är ändå demokratiaspekten det allra vikti-\r\ngaste i det här. Vilka signaler sänder hanteringen av\r\nden här frågan ut till hebyborna och till vanligt folk?\r\nHär har man använt de demokratiska metoderna. Det\r\nhar varit studiecirklar. Man har engagerat sig, arbetat\r\noch stått i. Nu säger många hebybor helt öppet: Vad\r\ntjänar det till att rösta? Regeringen struntar ändå i det.\r\nDen frågan tycker jag att demokratiministern särskilt\r\nbör ställa sig.\r\nNär Heby kommunfullmäktige, Svenska kom-\r\nmunförbundet, Kammarkollegiet och majoriteten i\r\nriksdagen går på samma linje som folket i Heby och\r\nregeringen ändå väljer att inte tillåta detta, då måste\r\nman fråga sig vilka skäl det egentligen är som ligger\r\nbakom regeringens nej och, som jag ser det, deras\r\novilja gentemot hebyborna.\r\nJag tycker att regeringens beslut är tragiskt, och\r\njag förstår inte hur en demokratiminister kan stå bak-\r\nom detta.</pre><pre>Anf.  23  RIGMOR STENMARK (c):\r\nFru talman! Vad är demokratin, och hur ska vi\r\nförtroendevalda här i riksdagen förvalta den? Den\r\nfrågan tycker jag att vi bör debattera ingående, kan-\r\nske en annan gång, efter dagens interpellationsdebatt.\r\nVi har haft en demokratiutredning. Den pågår. Man\r\ndiskuterar det kommunala självstyret samt inte minst\r\nhur de enskilda människorna ska få en möjlighet att\r\ngör sina röster hörda. Vilken respekt visar vi? Vilka\r\nvill delta i en folkomröstning om inte de förtroende-\r\nvalda tar till sig slutresultatet av den? Hur ska vi få\r\nfler människor, både ungdomar och äldre, att aktivera\r\nsig i olika samhällsfrågor om vi inte visar respekt och\r\nom vi inte har en regering som visar respekt?\r\nMisstron mot oss politiker är också något som det\r\ntalas om, och den går ju inte att ta miste på. Hur ska\r\nvi lyckas få upprättelse? Jag hade trott att när vi fick\r\nen demokratiminister, med den uttryckliga benäm-\r\nningen, skulle vi också få en vitalisering på det här\r\nområdet. Tyvärr har vi inte fått det. Borde det inte\r\nvara alldeles självklart att demokratiministern går\r\nföre och visar vägen? Ombud för folket på högsta\r\nnivå - det är ju det man är. Det är inte något annat. Vi\r\nmåste ändå ha ett krav på att ha föredömen. Det\r\nkänns trist att behöva säga det, men de signaler som\r\nministern nu för ut i dagens samhälle, med ett beslut i\r\nbagaget om att man säger till en majoritet i folkom-\r\nröstning, för inte demokratin framåt.\r\nDessbättre kan jag ana att det finns en majoritet i\r\nriksdagen som har sett att Heby kommun har en na-\r\nturlig tillhörighet till Uppsala län. Länsgränser har ju\r\nändrats förr. Mänskliga gränser är inte svåra att ändra\r\npå även om man har en demokratiminister emot sig.\r\nJag hyser därför fortfarande en förhoppning om att vi\r\ni Uppsala län ska få hälsa Heby kommun välkomna\r\ntill det län som de själva vill tillhöra.</pre><pre>Anf.  24  HARALD NORDLUND (fp):\r\nFru talman! Kanske förståelsen för att man avvi-\r\nker från folkomröstningsresultatet skulle vara större\r\nom hebyborna fick höra starka skäl för det. Då säger\r\nstatsrådet att i regeringsbeslutet är en mängd skäl\r\nuppräknade. Två av dem upprepades av statsrådet för\r\nen stund sedan. Det första är konsekvenserna för\r\nsjukvården. Jag har tillsammans med meddebattörer-\r\nna här hänvisat till yttranden från annat håll och visat\r\natt de invändningarna inte äger någon relevans längre.\r\nDet andra är ett märkligt argument. Om jag för-\r\nstod statsrådet rätt har regeringen tagit hänsyn till att\r\ndet inom Heby kommun finns delar som avviker från\r\nslutresultatet i folkomröstningen och att det på något\r\nsätt skulle få väga tyngre än folkomröstningsresultatet\r\nsom helhet. Det framstår som oerhört märkligt. Jag\r\nser fram emot uppräkningen av ytterligare argument,\r\nför än har jag inte hört några som skulle motivera\r\navsteg från det som folket i Heby kommun vill.</pre><pre>Anf.  25  HELENA HILLAR ROSEN-\r\nQVIST (mp):\r\nFru talman! En sak som förvånar mig väldigt\r\nmycket är den här hänvisningen till landstingets kost-\r\nnader. Jag har inte kunnat finna någonstans vad det\r\negentligen skulle innebära. Jag har bara hört talas om\r\ndet. Tydligen har man begärt fram uppgifter. Bl.a. har\r\nKommunförbundets utredare försökt få underlag för\r\nsitt beslut, eller för sina synpunkter, och inte kunnat\r\nframbringa de kostnader som landstinget skulle åka\r\npå.\r\nDet här tycker jag tyder på en oförmåga att ta reda\r\npå fakta och kanske också, med tanke  på de fakta\r\nsom ändå har framkommit, på en oförmåga att tilläg-\r\nna sig de fakta som har framkommit. Det är väldigt\r\nsorgligt, och det är helt låsta positioner. Vi som tyck-\r\ner att Heby ska få byta län vidhåller våra positioner,\r\noch regeringens företrädare vidhåller sina. Vi tycks\r\ninte komma någonstans. Det jag hoppas på är Kom-\r\nmundemokratikommittén och vad de ska få komma\r\natt ta ställning till så småningom.\r\nKommittén har fått tilläggsdirektiv, men jag vet\r\ninte när den ska vara färdig med sitt arbete. Hur lång\r\ntid ska vi vänta på att få reda på vad kommittén tyck-\r\ner? Det är ju kommittén som har behandlat dessa\r\nfrågor mycket ingående.\r\nI avvaktan på kommitténs arbete återkommer väl\r\nbostadsutskottet med någon form av initiativ, vilket\r\njag nämnde tidigare.</pre><pre>Anf.  26  PER BILL  (m):\r\nHerr talman! Man blir lite beklämd och lite ledsen\r\nnär man har en demokratiminister och ser hur pass\r\nenkelt man sopar undan ett tydligt folkomröstningsre-\r\nsultat och hur man struntar i många utredningar som\r\nvisar att detta går att genomföra.\r\nDet är tyvärr inte första gången som detta händer.\r\nDet har blivit så att det spännande, nya och demokra-\r\ntiska instrumentet med lokala folkomröstningar en\r\ngång har kommit att handla om länsgränser och flera\r\nandra gånger om skapandet av en ny kommun eller\r\nsnarare hur en gammal kommun har kunnat få åter-\r\nuppstå efter de jättelika centraliseringar som har\r\ngjorts tidigare. Även i dessa fall har socialdemokra-\r\nterna ofta hamnat på en sådan ståndpunkt att de har\r\nsagt: Tyvärr, folket, ni tyckte fel. Våra system är\r\nmycket viktigare än vad ni som individer tycker i val.\r\nDetta tycker jag faktiskt är ganska tråkigt. Jag\r\nhoppas därför att det kommer ett utskottsinitiativ. Om\r\ndet inte gör det, så kommer jag att se till att göra allt\r\nför att detta ska bli en av de riktiga valfrågorna. Den\r\nkan ses som en liten fråga av många. Men den är ändå\r\nganska viktig. Vad vill vi med lokaldemokrati? Vilka\r\nsignaler vill vi sända? Ska det bara vara små perifera\r\nprojekt, eller ska man faktiskt låta människorna gå\r\nföre de socialdemokratiska systemen när det finns en\r\nmajoritet för detta?</pre><pre>Anf.  27  Statsrådet BRITTA LEJON (s):\r\nFru talman! Jag ska försöka använda tiden på\r\nbästa sätt och göra en kort rekapitulering av vad som\r\nytterligare finns att säga, särskilt kanske till Harald\r\nNordlund, om argumenten för regeringens ställ-\r\nningstagande. Men låt mig först klargöra en sak,\r\nnämligen att detta inte har varit något enkelt beslut.\r\nTro inte att regeringens ställningstagande har innebu-\r\nrit att vi har bortsett från den folkopinion som finns.\r\nNej, det har vi inte. Detta har varit ett svårt beslut att\r\nfatta. Jag har våndats med det under en lång tid. Det\r\nerkänner jag gärna. Anledningen till det är ju just att\r\ndet finns en sådan uttalad opinion i Heby för detta\r\noch att det handlar om många olika saker, bl.a. om\r\nidentitet. Självklart är det då ett svårt beslut att fatta.\r\nMen håll i minnet, kära riksdagsledamöter, att ni\r\när den folkvalda församlingen och att ni lagstiftar. Vi\r\nhar en indelningslagstiftning som regeringen har att\r\nutgå från som grund. Det är mot bakgrund av den\r\nsom vi fattar våra beslut. Där ingår en folkomröstning\r\nsom en aspekt.\r\nEn annan aspekt som jag ännu inte har hunnit\r\nnämna så mycket om men som jag tänkte säga är\r\nviktig, Harald Nordlund, är att man ska hålla i minnet\r\natt vi måste ha relativt höga trösklar för när ändringar\r\ni rikets uppdelning ska kunna komma till stånd. Jag\r\nmenar att om vi inte har sådana trösklar så skulle\r\nalldeles för mycket tid och energi gå åt till diskussio-\r\nner om gränser. Gränser är aldrig perfekta. Den poli-\r\ntiska tiden och kraften måste kunna användas till i\r\nhuvudsak annat. Självklart ska den också användas\r\ntill gränser när det är befogat och som i detta fall när\r\nen stor opinion har velat någonting annat än vad som\r\ni dag är fallet. Men det finns ett egenvärde i att upp-\r\nrätthålla en viss återhållsamhet med ändringar av\r\ngränser. Vi vet dessutom att Heby inte är det enda\r\nfallet. Sådana här diskussioner pågår naturligtvis på\r\nandra håll i riket. Men att detta skulle ha varit något\r\nenkelt beslut är verkligen inte fallet.\r\nMånga har dragit stora växlar på att jag som de-\r\nmokratiminister borde vara ett gott föredöme, och det\r\nhoppas jag att kan leva upp till i många avseenden.\r\nJag tycker också att det finns anledning att påminna\r\nom vad det borde innehålla i en rättsstat som den\r\nsvenska demokratin. Här tycker jag också att det\r\nfinns anledning att ställa vissa krav på vissa grund-\r\nläggande kunskaper hos de svenska riksdagsledamö-\r\nterna. I en demokrati som den svenska är det natur-\r\nligtvis viktigt att upprätthålla parlamentarismens\r\nprinciper om att regeringen måste accepteras av par-\r\nlamentet. Till dessa principer hör också att riksdagen\r\nska kunna utkräva ansvar, precis som folket ska kun-\r\nna utkräva ansvar av sina valda företrädare.\r\nEn annan viktig princip är principen om rättssta-\r\nten. Dit hör lagstiftningens generalitet. Dit hör att inte\r\nnågon enskild, inte ens riksdagen, kan gripa in i en-\r\nskilda förvaltningsärenden. Det här har Göran Mag-\r\nnusson uttryckt.\r\nJag vill bara till Lennart Hedquist säga att vi från\r\nregeringens sida har lyssnat till riksdagen och till\r\nbostadsutskottets tillkännagivande och gjort exakt det\r\nsom riksdagen har sagt åt oss att göra.</pre><pre>Anf.  28  LENNART HEDQUIST (m):\r\nFru talman! Vi har en indelningslagstiftning som\r\när något oklar beträffande länsbyten men som där-\r\nemot är tydligare beträffande landstings- och kom-\r\nmunbyten. Nu har regeringen skrivit direktiv om\r\nändringar av dessa lagar. Då kan man säga att dessa\r\nlagar under alla omständigheter kommer att föränd-\r\nras. Det gör att det blir betydligt enklare för riksdagen\r\natt nu gå in i lagärendet och även mot bakgrund av\r\nregeringens hantering av Heby att göra en speciallag.\r\nMen detta är bostadsutskottets sak att avgöra.\r\nNär Britta Lejon säger att detta är svåra avgöran-\r\nden och att man måste följa indelningslagstiftningen\r\nså kan man ju jämföra med hur enkelt det blev när\r\nHabo och Mullsjö kommuner i Västergötland ändrade\r\nlän till Jönköping. Skillnaden mellan detta ärende och\r\ndet som gäller Heby var att det där uppenbarligen inte\r\nfanns några inflytelserika socialdemokrater som satte\r\nsig på bakhasorna. Någon annan skillnad kan jag\r\nfaktiskt inte se.\r\nDen här debatten har i mångt och mycket varit\r\nupplysande, och jag vill tro att statsrådet har lärt sig\r\nen del av den debatt och de argument som har förts\r\nfram. Jag hade önskat att regeringsbeslutet hade\r\nkommit efter den här interpellationsdebatten. Då\r\nkanske, vilket jag hoppas, Britta Lejon hade kunnat\r\nvåndas ytterligare en tid kring ärendet och därefter\r\nkommit fram till ett bättre beslut.\r\nJag lider på sätt och vis med demokratiministern\r\nefter denna handläggning och dessa två miserabla\r\nbeslut. Hon beskrivs i pressen som antidemokratimi-\r\nnister. Uppsala Nya Tidning skriver att socialdemo-\r\nkraterna redan nu bör sluta att kalla Britta Lejon för\r\ndemokratiminister. Det får vara någon måtta på pin-\r\nsamheterna.\r\nJag tycker att det är trist att vi har hamnat i det lä-\r\nget att regeringen har fattat ett sådant miserabelt be-\r\nslut som detta.</pre><pre>Anf.  29  MIKAEL OSCARSSON (kd):\r\nFru talman! Jag tycker att det är tragiskt att det i\r\ndenna debatt inte har kommit fram några giltiga skäl,\r\ni varje fall inte som jag kan se. Ministern säger att det\r\ninte är någon enkel fråga. Men när Kammarkollegiet,\r\nsom är regeringens egen utredningsinstans i indel-\r\nningsfrågor, utreder ärendet och kommer till slutsat-\r\nsen att man rekommenderar regeringen att bevilja ett\r\nlänsbyte har jag svårt att se att frågan skulle vara så\r\nsvår. Man har också tittat på de ekonomiska aspek-\r\nterna för landstinget i Västmanland men inte kommit\r\nfram till att detta skulle få några stora konsekvenser.\r\nI svaret sade demokratiministern inledningsvis att\r\ndet inte har hänt något. Jag pekade då på det valfri-\r\nhetsavtal som hade trätt i kraft och som gör att alla\r\nsvenskar inklusive hebyborna har rätt att välja vilket\r\nlandsting de vill. Beslutet som vi fattade i våras i\r\nriksdagen tycker jag också var så pass klart att det\r\nborde finnas skäl för regeringen att återigen titta på\r\ndetta och komma fram till ett annat ställningstagande.\r\nNu ser det ut som att det i stället blir ett initiativ i\r\nbostadsutskottet där man kommer att göra något slags\r\nlex Heby, och det är nog den enda framkomliga vä-\r\ngen.</pre><pre>Anf.  30  Statsrådet BRITTA LEJON (s):\r\nFru talman! Riksdagen har naturligtvis både rät-\r\ntigheten och skyldigheten att vidta de åtgärder som\r\nanses befogade. Jag vill bara återigen påpeka att rege-\r\nringen har gjort vad på regeringen ankommer med\r\nanledning av det beslut som riksdagen fattade tidigare\r\ni juni. Vi har tillsatt den utredning som ni har beställt\r\nav oss. Nu ser jag fram emot att ta hand om resultatet\r\nav den.\r\nAvslutningsvis tänkte jag bara säga någonting om\r\ndet svåra i olika demokratiska avvägningar. Jag tän-\r\nker på hur det var i april - inte nu, för beslutet nu var\r\nrelativt enkelt att ta eftersom vi från regeringens sida\r\nfaktiskt hävdar att det i sak inte har hänt någonting\r\nnytt. Beslutet nu är alltså likadant som det tidigare.\r\nDet första beslutet tog jag med vånda därför att jag,\r\nprecis som många av er har framfört, är helt överty-\r\ngad om att många kommer att säga: Vad spelar det\r\nför roll om vi engagerar oss när man inte gör som vi\r\nvill?\r\nI en demokrati är det så att folkvalda självklart\r\nbåde ska uppmuntra och ska delta i och lyssna till\r\nolika folkliga opinioner. Men i en demokrati är det\r\nockså så att man inte alltid kan räkna med att man får\r\nsom man vill. Det betyder inte att demokratin som\r\nsådan på något sätt är förlorad - tvärtom! I en demo-\r\nkrati handlar det både om att lyssna till andra och om\r\natt få säga sin mening. Jag är övertygad om att heby-\r\nborna kommer att fortsätta att säga sin mening i det\r\nhär fallet. Detta är en lång fråga, och jag är övertygad\r\nom att sista ordet inte är sagt här ännu. Men jag tyck-\r\ner att regeringen har fattat det enda möjliga beslutet\r\nutifrån nu gällande lagstiftning.</pre><pre>Överläggningen var härmed avslutad.</pre><pre>7 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n2001/02:24 till näringsutskottet\r\n2001/02:27 till utbildningsutskottet\r\n2001/02:29 till skatteutskottet\r\n2001/02:31 till miljö- och jordbruksutskottet\r\n2001/02:34 till trafikutskottet\r\n2001/02:37 till socialförsäkringsutskottet</pre><pre>Förslag\r\n2001/02:RS1 till konstitutionsutskottet</pre><pre>Motioner\r\n2001/02:K2-K5 till konstitutionsutskottet\r\n2001/02:Sf2-Sf5 till socialförsäkringsutskottet\r\n2001/02:U1 till utrikesutskottet</pre><pre>8 §  Bordläggning</pre><pre>Anmäldes och bordlades\r\nPropositioner\r\n2001/02:26 Godkännande av ett protokoll om utvidg-\r\nning av Europols behörighet\r\n2001/02:39 Förvärv av aktier i Assi Domän AB, m.m.</pre><pre>Skrivelser\r\n2001/02:22 En förnyad prövning av stängningen av\r\nBarsebäck 2\r\n2001/02:30 Berättelse om verksamheten i Europeiska\r\nunionen under 2000</pre><pre>Förslag\r\n2001/02:RR3 Riksdagens revisorers förslag angående\r\nstatens stöd till kommuner med ekonomiska pro-\r\nblem</pre><pre>Motioner\r\nmed anledning av prop. 2001/02:9 Vissa socialförsäk-\r\nringsfrågor\r\n2001/02:Sf6 av Kenneth Lantz m.fl. (kd)\r\n2001/02:Sf7 av Bo Könberg m.fl. (fp)</pre><pre>med anledning av prop. 2001/02:10 Fortsatt förnyelse\r\nav totalförsvaret\r\n2001/02:Fö1 av Henrik Landerholm m.fl. (m)\r\n2001/02:Fö2 av Henrik Landerholm m.fl. (m)\r\n2001/02:Fö3 av Henrik Landerholm m.fl. (m)\r\n2001/02:Fö4 av Henrik Landerholm m.fl. (m)\r\n2001/02:Fö5 av Henrik Landerholm m.fl. (m)\r\n2001/02:Fö6 av Åke Carnerö m.fl. (kd)\r\n2001/02:Fö7 av Cristina Husmark Pehrsson och Ewa\r\nThalén Finné ( m)\r\n2001/02:Fö8 av Lars Ångström m.fl. (mp)\r\n2001/02:Fö9 av Bo Lundgren m.fl. (m)\r\n2001/02:Fö10 av Runar Patriksson och Eva Flyborg\r\n(fp)\r\n2001/02:Fö11 av Berit Jóhannesson m.fl. (v)\r\n2001/02:Fö12 av Berit Jóhannesson m.fl. (v)\r\n2001/02:Fö13 av Elizabeth Nyström och Jan-Evert\r\nRådhström (m)</pre><pre>med anledning av prop. 2001/02:11 Bättre villkor för\r\ntotalförsvarspliktiga\r\n2001/02:Fö14 av Stig Sandström m.fl. (v)\r\n2001/02:Fö15 av Margareta Viklund (kd)\r\n2001/02:Fö16 av Runar Patriksson och Eva Flyborg\r\n(fp)\r\n2001/02:Fö17 av Roy Hansson (m)</pre><pre>9 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 12 oktober</pre><pre>2001/02:59 av Sven-Erik Sjöstrand (v) till justitiemi-\r\nnister Thomas Bodström\r\nSpridning av främlingsfientliga uppgifter inom poli-\r\nsen\r\n2001/02:60 av Jonas Ringqvist (v) till finansminister\r\nBosse Ringholm\r\nFörnybara drivmedel\r\n2001/02:61 av Ulla Hoffmann (v) till statsrådet Maj-\r\nInger Klingvall\r\nAfghaners familjeåterförening i Sverige\r\n2001/02:62 av Ulla Hoffmann (v) till statsrådet Maj-\r\nInger Klingvall\r\nAvvisning av asylsökande till Ghana</pre><pre>den 15 oktober</pre><pre>2001/02:63 av Karin Pilsäter (fp) till utbildningsmi-\r\nnister Thomas Östros\r\nEffektiviteten hos CSN\r\n2001/02:64 av Sten Tolgfors (m) till justitieminister\r\nThomas Bodström\r\nMänniskohandeln i Europa\r\n2001/02:65 av Inger Lundberg (s) till statsrådet Britta\r\nLejon\r\nFörtidsröstning, valet 2002\r\n2001/02:66 av Ola Karlsson (m) till kulturminister\r\nMarita Ulvskog\r\nDigital radio\r\n2001/02:67 av Willy Söderdahl (v) till statsrådet Maj-\r\nInger Klingvall\r\nBarnet i asylprocessen\r\n2001/02:68 av Kjell-Erik Karlsson (v) till miljömi-\r\nnister Kjell Larsson\r\nReaktorsäkerhetsutredning\r\n2001/02:69 av Ola Karlsson (m) till kulturminister\r\nMarita Ulvskog\r\nTV 4:s koncessionsavgift\r\n2001/02:70 av Karin Svensson Smith (v) till närings-\r\nminister Björn Rosengren\r\nDe synskadades situation i trafiken\r\n2001/02:71 av Carlinge Wisberg (v) till statsrådet\r\nMona Sahlin\r\nArbetsmiljötillsyn\r\nFrågorna redovisas i bilaga som fogas till riksda-\r\ngens snabbprotokoll tisdagen den 23 oktober.</pre><pre>\r\n10 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 12 oktober</pre><pre>2001/02:42 av Tasso Stafilidis (v) till statsrådet Maj-\r\nInger Klingvall\r\nSplittring av familjer i Sverige då en av parterna\r\navvisas\r\n2001/02:49 av Rosita Runegrund (kd) till utrikesmi-\r\nnister Anna Lindh\r\nFattigdomen efter terrorattackerna i USA\r\n2001/02:51 av Ulla Hoffmann (v) till statsrådet Maj-\r\nInger Klingvall\r\nAvvisningar av flyktingar till norra Irak\r\n2001/02:53 av Agneta Ringman (s) till statsrådet Maj-\r\nInger Klingvall\r\nTerrordådens effekter för de fattigaste länderna</pre><pre>den 15 oktober</pre><pre>2001/02:43 av Åke Sandström (c) till justitieminister\r\nThomas Bodström\r\nPolisens resurser</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 23 oktober.</pre><pre>11 §  Kammaren åtskildes kl. 15.33.</pre><pre>\r\nFörhandlingarna leddes\r\nav andre vice talmannen från sammanträdets början\r\nt.o.m. 6 § anf. 28 (delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}