{"dokumentstatus":{"dokument":{"hangar_id":"2348499","dok_id":"GO0979","rm":"2000/01","beteckning":"79","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"79","slutnummer":"0","datum":"2001-03-14 00:00:00","systemdatum":"2005-10-27 12:18:07","publicerad":"2001-03-14 00:00:00","titel":"Riksdagens snabbprotokoll 2000/01:79 Onsdagen den 14 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{46527A21-AA30-4005-8B16-1627707701EC}","dokument_url_text":"http://data.riksdagen.se/dokument/GO0979/text","dokument_url_html":"http://data.riksdagen.se/dokument/GO0979","dokumentstatus_url_xml":"http://data.riksdagen.se/dokumentstatus/GO0979","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2000/01:79</div>\r\n<div class=\"sidhuvud_datum\">Onsdagen den 14 mars</div>\r\n<div class=\"sidhuvud_klockslag\">Kl. 9.00 - 15.14</div>\r\n<hr class=\"sidhuvud_linje\">\r\n<pre>17.00 - 17.41</pre><pre>Det justerade protokollet beräknas utkomma om 3 veckor</pre><pre>-----------------------------------------------------------------</pre><pre>1 §  Justering av protokoll</pre><pre>Justerades protokollet för den 8 mars.\r\n2 §  Sveriges antagande av rambeslut om pen-\r\nningtvätt m.m.</pre><pre>Föredrogs\r\njustitieutskottets betänkande 2000/01:JuU17\r\nSveriges antagande av rambeslut om penningtvätt\r\nm.m. (prop. 2000/01:58).</pre><pre>Talmannen konstaterade att ingen talare var an-\r\nmäld.\r\n(Beslut fattades under 9 §.)</pre><pre>3 §  Högskolan</pre><pre>Föredrogs\r\nutbildningsutskottets betänkande 2000/01:UbU8\r\nHögskolan.</pre><pre>Anf.  1  TOMAS HÖGSTRÖM (m):\r\nFru talman! Jag ska börja med att yrka bifall till\r\nreservation 1 i det här betänkandet som handlar om\r\nhögskolan. Här ser vi vilket utrymme och vilken\r\nbetydelse som högskolefrågor har i riksdagen med\r\ntanke på det antal motionsyrkanden som föreligger\r\ntill behandling i detta betänkande.\r\nSka man framgångsrikt utveckla högskole- och\r\nuniversitetsutbildningen handlar det om hur man\r\nlyckas med de grundläggande utbildningarna. Vad är\r\nresultatet i grundskolan och i gymnasieskolan där\r\ngrunden för vidare studier läggs? Här finns det myck-\r\net övrigt att önska.\r\nEtt större fokusering måste därför ligga på resul-\r\ntat, inte bara inom de kommunala utbildningarna, och\r\npå hur universitet och högskolor hanterar de olika\r\nstudenterna dels när det gäller antagning, dels när det\r\ngäller studier och studiehandledning.\r\nModerata samlingspartiet begär en utbildningspo-\r\nlitisk reform utifrån vissa grundförutsättningar. Till\r\natt börja med säger vi att vi vill ha utökade interna-\r\ntionella kontakter i form av ökat studentutbyte, ökat\r\nutbyte av forskningsstuderande och ett bättre interna-\r\ntionellt forskningssamarbete inom olika forsknings-\r\nfält. Det behövs ett helhetsgrepp på utbildningspoliti-\r\nken, och den uppgiften ligger hos Sveriges utbild-\r\nningsminister.\r\nMen utbildningsministern är mer fokuserad på\r\nantalet platser, vilket har betydelse, mer fokuserad på\r\natt anslå ett visst antal miljoner, vilket vi kan få pre-\r\nsenterat för oss t.ex. i Dagens Nyheters debattartiklar.\r\nMen det räcker inte med att fokusera enbart på det\r\ninternationella samarbetet, även om det har betydelse.\r\nVi lägger fram förslag om nya antagningssystem.\r\nVi anser att respektive högskola och universitet lokalt\r\nska få utforma antagningsreglerna utifrån respektive\r\nutbildning. Nuvarande system, som är likriktat och\r\ncentraliserat, missgynnar individerna och - det vill\r\njag påstå - missgynnar respektive universitet och\r\nhögskola. Likformighet leder sällan till en framgångs-\r\nrik utveckling. Det är först när vi ser en mångfald\r\nsom vi kan dra nytta av de goda exemplen.\r\nSom en del i den utbildningspolitiska reformen\r\nvill vi också att fristående högskolor ska startas. Detta\r\nhar vi också redovisat i våra anslagsmotioner och i de\r\nyrkanden som behandlas i det här betänkandet. På\r\nprecis samma sätt som friskolor är bra när det gäller\r\ngrundskola och gymnasieskola är fristående högsko-\r\nlor bra för resultatutvecklingen inom högskole- och\r\nuniversitetsutbildningen.\r\nVi anser vidare att man måste åstadkomma en\r\nkontinuerlig kunskaps- och kompetensutveckling för\r\nalla som är i förvärvsarbete. Av den orsaken för vi\r\nfram idéer om individuella kompetenskonton som står\r\ntill disposition för den enskilda individen, men där\r\nbåde den anställde och arbetsgivaren bidrar till finan-\r\nsieringen.\r\nI sin vishet avstyrker utbildningsutskottet den\r\nmoderata motionen om betydelsen av humaniora. Det\r\när bra att motionera, men det är sällan som vi så\r\nsnabbt blir tillgodosedda med anledning av en motion\r\ntill Sveriges riksdag på det sätt som vi nu har blivit i\r\noch med att utbildningsministern i DN Debatt i vanlig\r\nordning presenterar och gläntar på locket till kom-\r\nmande vårproposition där han aviserar att ytterligare\r\n200 miljoner kronor ska läggas på satsningar inom\r\nhumaniora och samhällskunskap, och det har ett vär-\r\nde. Sedan ska vi naturligtvis titta närmare på utform-\r\nningen av den satsningen.\r\nMed beklagande kan jag konstatera att det råder\r\nen otakt mellan utskottets majoritet och departemen-\r\ntet. Jag hade kanske hellre sett att det hade förts en\r\ndialog mellan departement och utskott som hade tagit\r\nsig uttryck i ett bejakande av det moderata initiativet i\r\nden här frågan. Men vi sänder en tanke till utbild-\r\nningsministern som hörsammade vårt förslag.\r\nDet är en fråga i det här betänkandet som är av\r\nstort intresse för mig, och den handlar om kårobliga-\r\ntoriet. Med hänvisning till principiella och praktiska\r\nställningstaganden avvisar man förslaget om att av-\r\nskaffa kårobligatoriet. Då måste man ju ställa vissa\r\nprincipiella frågor och reda ut begreppen. Har vi\r\nföreningsfrihet i det här landet eller inte? Varför ska\r\nstudenter vara skyldiga att tillhöra en organisation?\r\nÄr det i överensstämmelse med de demokratiska\r\ntraditioner och de demokratiska värden som riksda-\r\ngen är högsta bevakare av att ha kvar en sådan föråld-\r\nrad ordning som kårobligatoriet ändå är?\r\nDet går bra att tänka fritt i Sveriges riksdag, i Sve-\r\nriges högsta beslutande organ. Det har den nuvarande\r\nutbildningsministern också gjort, eftersom han själv\r\nlade fram motsvarande förslag vid den tid då han var\r\nriksdagsledamot. Nu när han befinner sig i verkstäl-\r\nlande ställning och har möjlighet att lägga fram för-\r\nslag i enlighet med ett motionsyrkande som han själv\r\nhar skrivit, då sviker modet honom, och det måste jag\r\nbeklaga. Det är samtidigt ett fattigdomsbevis att riks-\r\ndagen inte ger regeringen i uppdrag att lägga fram ett\r\nförslag om avskaffande av kårobligatoriet.\r\nFör tydlighets skulle vill jag också framföra att\r\ndet finns många väsentliga uppgifter som utförs inom\r\nkårobligaoritet, och självfallet ska vi hitta lösningen\r\nför dem på frivillig väg eller på annat sätt. Men förut-\r\nsättningen är ändå att vi måste visa en vilja att hitta\r\ndessa lösningar. Föreningsfriheten är en del av den\r\ndemokrati som vi är satta att vårda, och då går det\r\ninte att ha kvar den här typen av föråldrade system.\r\nDet går inte med tanke på de åtgärder som har vidta-\r\ngits inom andra områden där tvång har gällt för att få\r\ndel av vissa av samhället tillhandahållna tjänster,\r\ntidigare knutna till fackliga organisationer.\r\nFru talman! En utbildningspolitisk reform måste\r\nbygga på ett fokus på resultaten, och som jag sagt här\r\ni kammaren måste den också ge ett utrymme för\r\nmångfald och utveckling. Här brister det i det svenska\r\nutbildningssystemet. Här brister det i den svenska\r\nutbildningspolitiska debatten.</pre><pre>Anf.  2  BRITT-MARIE DANESTIG (v):\r\nFru talman! Mycket intresse har fokuserats på\r\nuniversitetens och högskolornas ledningsfunktioner.\r\nMen universitet och högskolor är inte som företag.\r\nInte heller kan man säga att de är som andra myndig-\r\nheter, för de har ett samhällsuppdrag som är lite spe-\r\nciellt. I det ingår att kritiskt pröva etablerade sanning-\r\nar och rådande förhållanden.\r\nNågonstans läste jag att universitetskanslern hade\r\nuttryckt det ungefär så här: Själva kännetecknet för\r\nett universitet måste vara och förbli friheten i sökan-\r\ndet och förmedlandet av kunskap. Ett universitet\r\nutgörs alltså av sina studenter och sina lärare, och det\r\nblir faktiskt vad de gör det till.\r\nDecentralisering av beslutsrätten bör naturligtvis\r\nha resulterat i att studenter och lärare känner att de\r\nhar ett reellt men också större inflytande än tidigare.\r\nDärför är det så viktigt hur den interna demokratin\r\nfungerar inom högskolorna och universiteten. Den är\r\nså viktig att den är värd att utvärdera noggrant.\r\nNär det gäller lärarna skulle jag vilja säga att de-\r\nras arbetsbörda har ökat, vilket bl.a. har fått till re-\r\nsultat att sjukfrånvaron ökat dramatiskt de senaste\r\nåren. Det är allvarligt, tycker vi. Vad beror då detta\r\npå? Ja, det finns många olika orsaker.\r\nAntalet studenter har fördubblats under de senaste\r\ntio åren, vilket är glädjande men naturligtvis har in-\r\nneburit att arbetsbördan har ökat. Anslagen till\r\ngrundutbildningen har också urholkats. Tillräcklig\r\nkompensation har inte utgått för löneförhöjningar och\r\nandra kostnadsökningar. Antalet äldre studenter har\r\nökat och även antalet studenter från andra kulturer\r\noch socioekonomiska grupper, och nya studerande-\r\ngrupper ställer andra krav på stöd. Det har också skett\r\nen kraftig förskjutning mot allt högre examina, vilket\r\nökat kraven på lärartät handledning.\r\nDet är viktigt, tror vi, att lärarnas tjänstgöring inte\r\nblir alltför ensidig, utan att de bereds möjligheter att\r\nbåde undervisa och forska och också att tillräcklig tid\r\navsätts för lärarnas kompetensutveckling. Undervis-\r\nningsskickligheten är någonting som måste uppvärde-\r\nras. Det gäller även högskolepedagogiken, för den har\r\nvarit och är fortfarande ett mycket eftersatt område.\r\nVi anser att alla lärare borde få en god pedagogisk\r\nutbildning.\r\nTrots att adjunkterna svarar för hälften av all un-\r\ndervisning på grundutbildningarna - de är den största\r\ngruppen av lärare och kommer också att förbli det\r\nunder lång tid framöver - är de enligt vår mening en\r\nmissgynnad grupp. Adjunkterna måste stimuleras till\r\noch ges bättre möjligheter att forskarutbilda sig. Ad-\r\njunkterna måste också som grupp bli mer delaktiga i\r\nbeslutsfattandet.\r\nKonsekvenserna av att anslagen till grundutbild-\r\nningar urholkats syns tydligast inom humaniora,\r\nsamhällsvetenskap, teologi och juridik. Där ligger\r\nantalet undervisningstimmar på sina håll klart under\r\nden nivå som angavs som önskvärd i Grundbulten på\r\nsin tid. Och det finns verkligen fog för misstanken att\r\nockså kvaliteten har sjunkit till en icke acceptabel\r\nnivå. Jag vet studenter som möter sina lärare bara tre\r\nfyra timmar i veckan. Detta är brister som nu måste\r\navhjälpas i vårbudgeten.\r\nDet är därför glädjande att utbildningsminister\r\nThomas Östros i går gick ut med en artikel i Dagens\r\nNyheter och berättade om en höjning av anslaget till\r\nhumaniora och samhällsvetenskap med 200 miljoner,\r\nvilket motsvarar en resursförstärkning på 7 %. Det är\r\nett gott steg, tycker vi, på vägen mot en resursför-\r\nstärkning på 15-20 %, som vi menar behövs på lite\r\nlängre sikt för att kunna stärka kvaliteten i undervis-\r\nningen och för att lärarnas engagemang inte ska riske-\r\nra att svalna ytterligare. Vi tycker att det är bra att\r\nutbildningsministern inte valt att flytta medel från\r\nnaturvetenskap och teknik till humaniora och sam-\r\nhällsvetenskap. Det tror vi skulle ha varit en mycket\r\ntveksam lösning av det här problemet.\r\nOm det politiska målet att 50 % av en årskurs som\r\nslutar gymnasieskolan ska fortsätta till högre studier\r\nförverkligas, kommer lärarnas arbetsuppgifter att bli\r\nalltmer komplexa allteftersom studerandegrupperna\r\nblir alltmer heterogena med avseende både på social\r\noch på etnisk bakgrund. Studenterna kommer att\r\nkräva ett mer individualiserat möte med lärarna.\r\nDet är en av orsakerna till att vi har motionerat\r\nom en obligatorisk akademisk introduktionskurs för\r\nstudenterna. En sådan kurs skulle göra studenter från\r\nandra kulturer och från hem utan studietradition tryg-\r\ngare i mötet med den akademiska världen. Utan för-\r\nförståelse kan den akademiska världen och dess be-\r\ngreppsapparat verka både obegriplig och förvirrande.\r\nKursen borde innehålla en introduktion till veten-\r\nskapshistoria, vetenskapsteori, forskningsetik och\r\ngrundläggande vetenskapliga metoder. Den bör också\r\nbehandla studieteknik och ge information om stu-\r\ndenternas rättigheter och om universitetets organisa-\r\ntion. En introduktionskurs med ett mjukt anslag kan\r\nockså skapa ett mer personligt förhållningssätt mellan\r\nstudenter och lärare. Vi tror att en sådan kurs om två\r\ntill fyra veckor skulle betala sig väl längre fram. Min\r\nerfarenhet är också att informationen till nya studen-\r\nter är bristfällig när de väl har påbörjat sin utbildning.\r\nMånga motioner behandlar anpassningen av hög-\r\nskoleutbildningen till invandrares behov. Vänsterpar-\r\ntiet delar uppfattningen att möjligheterna till valide-\r\nring av kurser och betyg samt komplettering av tider i\r\nutbildning är av stor betydelse.\r\nJag har nyligen varit i Göteborg och studerat hur\r\nman jobbar med valideringsfrågor där. Det var häp-\r\nnadsväckande att höra att man har hittat 120 arbetslö-\r\nsa läkare bland invandrare genom att fullständigt\r\ndammsuga hela västkusten. De här personerna är nu\r\nföremål för olika åtgärder, beroende på deras indivi-\r\nduella behov,  och kan inom en snar framtid gå ut i\r\narbete inom ett yrke där det råder stor brist i dag.\r\nVi förväntar oss att propositionen som kommer i\r\nseptember och som kommer att behandla bl.a. antag-\r\nningsregler ska ta ett helhetsgrepp på just de här frå-\r\ngorna.\r\nNär det gäller digital distansutbildning tror jag att\r\nDistansutbildningsmyndighetens nya roll när det\r\ngäller att driva metodutveckling och också stå för\r\ninformation kan ge förutsättningar för ett nätuniver-\r\nsitet baserat på samverkan mellan flera olika lärosä-\r\nten. Vi har här i kammaren i många år lyft fram ett\r\nförslag om ett folkligt öppet distansutbildningsuni-\r\nversitet med en liten slimmad administration som\r\nskulle kunna fylla de här behoven.\r\nNaturvetenskap- och tekniksatsningarna är och\r\nhar varit nödvändiga för att motsvara de behov som\r\nfinns i samhället. Problemet är att för få elever väljer\r\nNV-programmet i gymnasieskolan. Det upplevs som\r\nsvårt med ett abstrakt innehåll och en många gånger\r\ntraditionell uppläggning av undervisningen.\r\nElever som söker till NV-programmet är i regel\r\nmycket målinriktade och klara över sina framtida\r\nyrkesval. Elever som är mer osäkra och sökande i\r\nsina val, och som prioriterar att bli någon i stället för\r\natt bli något, väljer gärna andra program med mer\r\nutrymme för samtal och skapande verksamhet. Här\r\ntror jag att det är viktigt att även gymnasieskolan\r\nhittar formerna för flera otraditionella kombinationer\r\nav ämnen. Jag hoppas att gymnasieskolekommittén\r\nkommer att lägga fram ett förslag om detta.\r\nDen rådande lärarbristen inom naturvetenskap och\r\nteknik är ett problem som måste lösas, och det måste\r\nlösas snart. Annars löper vi risk för att ännu fler tap-\r\npar intresset för dessa ämnen redan tidigt i grundsko-\r\nlan.\r\nJag undrar vilka åtgärder regeringen tänker vidta\r\nför att få flera studenter till lärarutbildningarna inom\r\njust naturvetenskap och teknik och om det är möjligt\r\natt tänka sig det som vi har föreslagit, att man ska\r\nkunna studera inom det här området, i alla fall under\r\nden här bristperioden, med den förhöjda bidragsdelen\r\ni studiemedlet.\r\nMed detta yrkar jag bifall till reservation 8 om en\r\nakademisk introduktionsgrundkurs. Den hör ihop med\r\nmoment 12. Jag vill också säga att vi givetvis står\r\nbakom reservationen som rör moment 26, vidareut-\r\nveckling av lärarutbildningen när det gäller sex- och\r\nsamlevnadsundervisningen.</pre><pre>Anf.  3  TOMAS HÖGSTRÖM (m) replik:\r\nFru talman! Jag yrkade bifall till reservation 1.\r\nFör tydlighets skull vill jag också säga att den ligger\r\nunder moment 1.\r\nBritt-Marie Danestig hävdade i sitt anförande att\r\ndet är viktigt hur den interna demokratin fungerar.\r\nDen interna demokratin inom högskole- och univer-\r\nsitetsområdet handlar ju bl.a. om kårobligatoriet. Av\r\nden anledningen måste jag fråga vilken definition\r\nsom Britt-Marie Danestig och hennes parti har när det\r\ngäller demokratins och dess fundamental del före-\r\nningsfrihetens betydelse.</pre><pre>Anf.  4  BRITT-MARIE DANESTIG (v) re-\r\nplik:\r\nFru talman! I vårt utbildningspolitiska program\r\nstår det här klart. Principiellt skulle jag kunna hålla\r\nmed Tomas Högström om att kårobligatoriet borde\r\navskaffas. Men vi lever i en praktisk, reell verklighet.\r\nKårerna har oerhört stor betydelse när det gäller det\r\nsociala skyddsnätet för studenterna. De handhar en\r\nmängd rent kurativa uppgifter. Detta är oerhört viktigt\r\ni en tid när högskolan expanderar mycket och det\r\nkommer nya grupper till universiteten som kanske\r\ninte har den här förförståelsen som jag talar om och\r\ninte heller tryggheten i det akademiska livet.\r\nStudiemiljön är inte bara, Tomas Högström, själva\r\nundervisningen, det som sker på universiteten. Studi-\r\nemiljön för studenterna handlar också om vad som\r\nsker på fritiden. Det hör också ihop med boendet,\r\nalltså den totala livsmiljön.</pre><pre>Anf.  5  TOMAS HÖGSTRÖM (m) replik:\r\nFru talman! Ja, jag kan ju instämma när det gäller\r\nkårernas arbete och dess betydelse inom ramen för\r\nverksamheten vid ett universitet eller en högskola.\r\nMen att avskaffa kårobligatoriet omöjliggör inte att\r\nden verksamheten fortsätter.\r\nDet är ganska intressant att nu få belyst att Väns-\r\nterpartiets representant i den här debatten instämmer i\r\nprinciperna. Men hon är inte beredd att ta konsekven-\r\nserna av sitt principiella ställningstagande utan över-\r\ngår då till något slags kvasidiskussion om huruvida\r\ndet är möjligt eller inte att avskaffa kårobligatoriet.\r\nMen då går vi väl in och prövar om det är möjligt!\r\nVi kan bara konstatera att så mycket var Vänster-\r\npartiets demokratiska principer värda.</pre><pre>Anf.  6  BRITT-MARIE DANESTIG (v) re-\r\nplik:\r\nFru talman! Jag tror inte att man ska dra det här\r\nalltför långt i någon slags ideologisk diskussion. Jag\r\nredovisade ärligt vad som står i vårt utbildningspoli-\r\ntiska program, och det står vi för.\r\nVi har inte sett några möjligheter att praktiskt lösa\r\nde här problemen. I det fallet delar jag alltså den\r\nskrivning som finns, som majoriteten har i betänkan-\r\ndet. Än så länge finns inte de faktiska förutsättning-\r\narna och då finns det inte möjligheter att slopa kårob-\r\nligatoriet. Kårerna behövs. Ibland får man ju rucka\r\nlite grann på principerna för att verkligheten ser ut\r\nsom den gör.</pre><pre>Anf.  7  YVONNE ANDERSSON (kd):\r\nFru talman! Under det att Vänsterpartiets Britt-\r\nMarie Danestig i sitt anförande presenterar en rad\r\nsaker som bör styras upp ytterligare skulle jag i mitt\r\nanförande vilja lyfta behovet av att självständighets-\r\nförklara våra lärosäten och därigenom tillåta kvali-\r\ntetshöjningar med utgångspunkt i verksamheternas\r\nvardag.\r\nDet hjälper inte med dokument och planer av oli-\r\nka slag om inte dessa praktiseras och fullföljs i var-\r\ndagen. Jag har haft förmånen att på studieresa besöka\r\nflera lärosäten. Jag har hört deras synpunkter och\r\nvisioner. Jag inser att om vi på ett gott sätt ska för-\r\nvalta de tillgångar som vårt land har inom kunskaps-\r\noch utbildningsområdet måste vi våga ta rejäla steg\r\nmot förändringar och mot en uppbyggnad kring lan-\r\ndets lärosäten som syftar till en kvalitet som man kan\r\nkonkurrera med.\r\nFru talman! I det här anförandet vill jag främst be-\r\nröra tre frågor; högskolornas framtida försörjning,\r\nlärares och forskares miljö- och arbetsförhållanden\r\noch studenternas rättigheter.\r\nBehovet av, och antalet, utbildningsplatser och\r\nmöjligheter till avancerad forskning ökar alltmer.\r\nRedan i dag lägger ansvariga sina pannor i djupa\r\nveck. Lojalitetskrisen har drabbat dem. De måste göra\r\nnedskärningar eller kringgå regeringens direktiv, de\r\nmåste välja mellan två onda vägar etc.\r\nFör egen del försöker jag överföra deras problem\r\ntill min egen hushållskassa. Vad gjorde jag när peng-\r\nar saknades och familjen växte? Jo, jag såg till att öka\r\nintäkterna, inkomsterna. Om utgifterna ökar och till-\r\ndelningen av medel inte står i proportion till ökade\r\nkostnader måste man hitta andra vägar. Vägen till\r\nintäkter för lärosätena är i dag krokig. Men den finns.\r\nKunskap kan omsättas i kapital. Sverige har\r\nmånga studenter som studerar utomlands och som får\r\nlåna av svenska staten till sina studieavgifter. Samti-\r\ndigt har vi ett stort antal studenter från andra länder\r\nsom studerar i vårt land, vilket är jättebra. Men dem\r\nbetalar den svenska staten också utbildningen för. Det\r\när orimligt på sikt att ett litet land som Sverige inte\r\nska ta emot sin del av det kapital som flödar på den\r\nglobaliserade utbildningsmarknaden.\r\nAndra länder i världen har insett värdet av kun-\r\nskap och att detta kan omsättas i kapital. Det finns\r\nkapitalstarka nationer som saknar moderna utbild-\r\nningssystem och som behöver få sina ungdomar ut-\r\nbildade. På detta sätt kan Sverige hjälpa länder till ett\r\nutbildningssystem som bygger på demokratins\r\ngrundprinciper samtidigt som vi tjänar på tjänsten och\r\nkan behålla och utveckla kvaliteten på utbildningarna\r\ni vårt land. Det är helt enkelt ett koncept där alla blir\r\nvinnare.\r\nFru talman! Regeringen måste ta bort begränsande\r\nregler och låta utbildning få bli en inkomstkälla till\r\nglädje och nytta för alla. Samtidigt som ett land som\r\nt.ex. Australien har intäkter av utbildning som sin\r\nsjätte största inkomstkälla har Sverige regler som\r\nförhindrar svenska lärosäten att ta betalt av utländska\r\nstudenter.\r\nOm Sverige tillämpar samma villkor som interna-\r\ntionella universitet kan fler lärare med anständiga\r\nlöner anställas, mer forskning och undervisning pro-\r\nduceras och höjd kvalitet åstadkommas. Svenska\r\nstudenter får glädje av en utveckling på lärosätet och\r\nvi får alla del av de infrastrukturella effekterna. Där-\r\ntill blir Sverige ett land på den internationella kartan\r\nnär det gäller god utbildning och forskning. Sverige\r\när detta redan i dag, men Sverige kan stärka sin inter-\r\nnationella position i detta avseende. Vi kan inte heller\r\nförringa alla de nätverk och kontakter som svenska\r\nungdomar kan skapa och ingå i tillsammans med\r\nmänniskor från andra världsdelar.\r\nSverige kan inte längre leva på export av stål, fru\r\ntalman. Men vi kan utveckla de tillgångar av hög\r\nkvalitet som vi faktiskt har. Det är kunskap och ut-\r\nbildning. Detta ökar inkomsterna till landet och på\r\nsikt tillväxten.\r\nFru talman! Jag vill gå vidare och tala om lärares\r\noch studenters arbetsmiljö. Denna skulle också för-\r\nbättras avsevärt om vi självständighetsförklarade\r\nlärosätena och de fick arbeta med världen som upp-\r\ntagningsområde. Självklart har man nationen, och vi\r\nhar som tur är lärosäten i varje region. Det är bra.\r\nMen det är också viktigt att vi inser Utbildningssveri-\r\nge aldrig ska begränsas. Här måste vi se till att det\r\nblir möjligheter för tillväxt och utveckling. Detta sker\r\nbäst om vi tillåter olika lärosäten att själva få hitta\r\nsina möjligheter.\r\nStudenter och lärare är grupper som är ett lärosä-\r\ntes viktigaste resurser och kring vilka själva verk-\r\nsamheten är uppbyggd. Men det är också de grupper\r\nsom är mest utsatta i dag. Genom regleringsbrev\r\nanger regeringen vilka utbildningar som ska erhålla\r\nanslag, hur stora anslagen ska vara och hur många\r\nutbildningsplatser som ska tillskapas och inom vilka\r\nområden. Den styrningen drabbar ytterst studenter\r\noch lärare. Det har också visat sig att ett stort antal\r\nplatser inom t.ex. naturvetenskap och teknik stått\r\ntomma till nackdel för samhällsvetenskap och huma-\r\nniora som har haft köer. Kristdemokraterna vill upp-\r\nrätthålla en balans mellan naturvetenskaplig och tek-\r\nnisk utbildning som är jätteviktig. Men vi vill också\r\nha humaniora och samhällsvetenskap som är absolut\r\nnödvändiga för att mänskliga och kulturella värden\r\nska behållas i ett teknifierat samhälle.\r\nDen svenska högskolan har byggts ut kraftigt un-\r\nder de senaste åren. Kristdemokraterna har inte varit\r\nhelt glada över att utbyggnaden har skett så snabbt.\r\nVi har varit oroliga för att kvaliteten skulle bli lägre,\r\noch det finns tendenser till det. Enligt Ingmar Linds\r\nutredning om högskolans styrning räcker pengarna\r\ninom vissa områden bara till fem timmars lärarinter-\r\naktion per vecka.\r\nMellan 1989 och 1998 har andelen studenter ökat\r\nmed 84 %, medan antalet lärare har ökat med bara\r\n40 %. Vi kan i längden inte påstå att detta inte har att\r\ngöra med kvalitet. Och framför allt har lärarna tving-\r\nats effektivisera sitt arbete så att de knappast kan\r\nkänna arbetstillfredsställelse. Därtill har deras andel\r\nav administrativt jobb ökat. En sådan arbetssituation\r\nlockar inte fler till yrket, särskilt med tanke på att\r\nlöneutvecklingen dessutom är sämre än för de flesta\r\njämförbara arbeten. Lärarbristen kommer att vara\r\nförödande om inget görs.\r\nPå en interpellation inom detta område för en tid\r\nsedan svarade ministern mig att den stora utbyggna-\r\nden av forskning skulle vara tillräcklig. Jag tror att\r\ndet måste finnas både lärare och forskare var och en\r\nmed sin specifika men också gemensamma kompe-\r\ntens för att högskolan ska fungera bra. Därför bör\r\nlärarnas arbetsförhållanden utredas och deras roll\r\nuppvärderas.\r\nInom den närmaste tioårsperioden förväntas en\r\ntredjedel av lärarna och forskarna pensioneras. Det\r\ninnebär att över 10 000 lärare behöver nyanställas för\r\natt motsvara högskolans behov. Den senaste tiden har\r\ndessutom visat en tendens hos lärare att söka sig till\r\nandra länder eller andra mer välbetalda arbeten. Uni-\r\nversiteten i vårt land står inför en gigantisk kris be-\r\nträffande lärarkompetens, och den måste mötas med\r\nstrategier så att man lockar människor att välja lärar-\r\nyrket.\r\nFru talman! Studenterna måste få rätt till en god\r\nutbildning. De satsar resurser för att gå igenom den.\r\nGenom en kraftig styrning fråntas den unga genera-\r\ntionen också friheten att välja det yrke som de önskar.\r\nSamhällets styrning får aldrig innebära en begräns-\r\nning av ungdomars möjligheter till kunskap, lärosäte-\r\nnas självbestämmande och forskningens frihet. Jag\r\nmenar att vi måste självständighetsförklara universi-\r\nteten.\r\nFru talman! Vad har då kristdemokraterna för\r\nkonkreta förslag? Jo, genom att varje lärosäte får ta\r\nansvar för sin utveckling och tillåts äga, förvalta och\r\ninkassera kapital kan de både växa och förbättra kva-\r\nliteten. Låt dem få bedriva de utbildningar som de har\r\nsökande till. Frigör lärare och forskare så att de till-\r\nsammans kan utveckla kurser och program som möter\r\nstudenternas behov. Lärarnas arbetstillfredsställelse\r\när oerhört viktig för att studenterna ska få en god\r\nmiljö för lärande och produktion av ny kunskap. Låt\r\nHögskoleverket med kraft få ägna sig åt sin kvalitets-\r\nkontrollerande och utvecklande insats. Och låt stu-\r\ndenterna få känna att deras behov tas på allvar. De\r\nmåste få leva sina liv och utveckla sina framtids-\r\ndrömmar utan att styras av politiker vilkas prognoser\r\ninte alltid är trovärdiga.\r\nI detta sammanhang kommer naturligtvis också\r\nkårobligatoriet in. Det finns i dag ingen anledning att\r\nha ett sådant. Och de anledningar som Britt-Marie\r\nDanestig framförde i sitt anförande tidigare är knap-\r\npast hållbara. Om det inte skulle gå att lösa studenters\r\nstudiesociala situation utan att tvinga dem att vara\r\nmed i en studentkår, hur kan man då lösa alla andra\r\nmänniskors situation på olika ställen ute i samhället\r\nnär de inte är tvingade till något sådant? Ska inte\r\nreglerna för studenterna gälla som för alla andra\r\nmänniskor i vårt samhälle beträffande den sociala\r\nsituationen? Jag tror att det är viktigt att vi också\r\ninom detta område självständighetsförklarar lärosäte-\r\nna. Visst har de möjlighet att själva i så fall ta upp om\r\ndet ska vara regler eller inte.\r\nJag menar att med en självständighetsförklaring så\r\nskulle kvaliteten höjas på våra lärosäten i landet. I ett\r\ndemokratiskt samhälle är det fria yrkesvalet och den\r\nfria kunskapsbildningen viktiga fundament för sam-\r\nhällsutvecklingen. Själva formandet av framtiden är\r\nen process som måste grundas på demokratiska vär-\r\nden där självständighet är en viktig del. Till dessa hör\r\nrespekten för människors fria val av livsförhållanden\r\noch också lärosätena som organisationer och deras\r\nval av betingelser som rör deras verksamhet. Men det\r\när viktigt att också högskolan präglas av den värde-\r\ngrund som det övriga skolsystemet omfattas av.\r\nJag står bakom alla våra reservationer. Men för\r\ntids vinnande vill jag här yrka bifall bara till reserva-\r\ntion 5 under mom. 5.</pre><pre>Anf.  8  BRITT-MARIE DANESTIG (v) re-\r\nplik:\r\nFru talman! Jag tycker att Yvonne Andersson an-\r\nvänder sifferuppgifter på ett ganska slarvigt sätt. I en\r\ninterpellation för en tid sedan talade hon om de\r\n50 000 utländska studenter som studerar i Sverige. I\r\ndag talar hon om ett stort antal. I själva verket, Yvon-\r\nne Andersson, finns det 13 000 utländska medborgare\r\nsom studerar i Sverige. Av dem är det stora flertalet\r\ninvandrare som har vistats här under ganska lång tid\r\nmen som av olika skäl har valt att behålla sitt med-\r\nborgarskap i något annat land. En del av dem är också\r\nflyktingar. Tar vi bort dem och de studenter som\r\nkommer från de nordiska länderna och från andra\r\neuropeiska länder så rör det sig om 2 800 studenter.\r\nDe flesta av dessa studenter kommer från vårt närom-\r\nråde, de fattiga baltiska staterna Estland, Lettland och\r\nLitauen, och också från Kina. Det finns 800-900\r\nkinesiska studenter, oftast på forskarutbildningen och\r\nalltså inte på grundutbildningen. Jag ser denna möj-\r\nlighet för dem att komma till Sverige och genomföra\r\nsina studier som en oerhört viktig del i svensk bi-\r\nståndspolitik för att hjälpa till med demokratiutveck-\r\nlingen i samtliga dessa länder.\r\nJag kan inte förstå hur man kan argumentera för\r\natt vi här i Sverige, som är ett rikt land, med hjälp av\r\natt ta ut avgifter från den fattiga delen av jordens\r\nbefolkning, de afrikanska staterna osv., skulle ut-\r\nveckla vår egen grundutbildning och forskarutbild-\r\nning. Jag tycker att det är moraliskt stötande på något\r\nsätt.\r\nYvonne Andersson, alla områden i människolivet\r\när inte lämpliga att kommersialisera eller göras till\r\nhandelsvaror.</pre><pre>Anf.  9  YVONNE ANDERSSON (kd) re-\r\nplik:\r\nFru talman! Jag beklagar att Vänsterpartiets Britt-\r\nMarie Danestig inte har lyssnat på det anförande som\r\njag höll. Jag talade inte om att vi ska förändra den del\r\nsom Britt-Marie Danestig här anför. Jag är minst lika\r\nmån om att människor från de fattiga länderna ska\r\nkunna komma hit och studera. Det är över huvud\r\ntaget inte det som jag berör. Jag berörde den tillväxt-\r\npotential som finns. Genom att vi skulle kunna erbju-\r\nda en god utbildning så kan vår utbildning växa till.\r\nSaken är den att många i dag får nej. Lärosätet tving-\r\nas att säga nej till människor från kapitalstarka natio-\r\nner därför att man inte kan ta ut avgift och det finns\r\nett tak för hur mycket de kan expandera. Det är det\r\nhär som är problemet.\r\nDet finns speciella överenskommelser med EU-\r\nländerna, och de studenterna berörs inte alls i mitt\r\nanförande. Det är självklart att vi ska ha det utbudet.\r\nMin poäng är att människor från andra delar av värl-\r\nden som har kapital men inte demokratiska system\r\nska kunna köpa utbildning, ett slags förlängd upp-\r\ndragsutbildning skulle man kunna kalla det för, vid\r\nsvenska lärosäten som därmed kan utvecklas. Får vi\r\nintäkter kan de liksom i många andra länder utveck-\r\nlas. Det här är ingen ny tanke. Det finns i Storbritan-\r\nnien väldigt tydligt och på andra ställen i Europa.\r\nDet här är inget konstigt. Det som är konstigt är\r\natt vi sätter upp regler som gör att vi inte kan ta in\r\nintäkter från olika delar till det här området.</pre><pre>Anf.  10  BRITT-MARIE DANESTIG (v) re-\r\nplik:\r\nFru talman! Jag tillhör dem som är stolta över att\r\nvi i svensk utbildningstradition har haft en avgiftsfri\r\nutbildning, oavsett nivå. Jag tror att det är en mycket\r\nviktig grundbult i svensk utbildningspolitik.\r\nJag tycker att det här är att kapitulera för krafter\r\nsom skulle innebära någonting väldigt negativt för\r\noss. Det är väl bra mycket bättre att vi i Sverige för-\r\nsöker att verka för att inte heller andra länder tar ut\r\navgifter för universitets- och högskoleutbildningar\r\neller för utbildning över huvud taget. Jag ser utbild-\r\nning som en självklar rättighet för varje människa\r\noavsett vilka ekonomiska förhållanden man lever i\r\noch oavsett från vilken del av världen man kommer.\r\nVarifrån kommer de kunder som Yvonne Andersson\r\ntalar om? De måste komma från de fattiga länderna\r\nfrån Asien och Afrika. Vi har hitintills inte varit sär-\r\nskilt intressanta för amerikanska studenter. Däremot\r\när det många svenska studenter som är intresserade av\r\natt läsa i USA. Där finns det stora problem och natur-\r\nligtvis motiv för att inleda ett samtal med olika uni-\r\nversitet i USA för att hitta lösningar på de problem\r\nsom våra studenter möter. När de kommer till USA\r\nklarar de sig inte riktigt på det studiestöd som de får,\r\nsom trots allt är ett av de mest generösa studieme-\r\ndelssystemen i världen, på grund av att man tar ut\r\noskäligt höga avgifter på universiteten där.</pre><pre>Anf.  11  YVONNE ANDERSSON (kd) re-\r\nplik:\r\nFru talman! Jag menar att kunskap är kapital i ett\r\nkunskapssamhälle. Det vet de allra flesta av oss. Det\r\njag tycker är ett problem är att vi utestänger männi-\r\nskor från andra länder där vi kunde se till att de\r\nbyggde upp ett demokratiskt system. Samtidigt kom-\r\nmer vårt land inte att kunna utveckla sin högskole-\r\noch universitetsutbildning och forskning om vi inte\r\nfinns med på den globala utbildningsmarknaden. I\r\ndag säger vi nej. Hur  kan Vänsterpartiet egentligen\r\nförklara och försvara sig med att vi faktiskt får säga\r\nnej när flera tusen människor från Kina skulle vilja\r\nkomma hit och studera? Det finns inte utrymme, det\r\nfinns inte plats för dem, säger vi. De reagerar ungefär\r\nmed att säga: Vi betalar vad som behövs. Vi betalar\r\nvad det kostar bara vi får komma. Nej, ni får inte\r\nkomma, för vi vill inte ta betalt, säger vi. Detta är ett\r\nohållbart resonemang.\r\nJag är övertygad om att vi går den utveckling till\r\nmötes som många andra länder har gjort, att vi inom\r\nen tioårsperiod har blivit tvungna att vidta åtgärder\r\nför att öka intäkterna för att kunna expandera vår\r\nhögskoleutbildning med bibehållen och förhopp-\r\nningsvis höjd kvalitet.</pre><pre>Anf.  12  SOFIA JONSSON (c):\r\nFru talman! Det betänkande som vi diskuterar i\r\ndag omfattar en ganska stor blandning av enskilda\r\nfrågor inom högskolepolitiken. Som läsare kan det\r\nvara svårt att få en helhetsblick kring vad högskole-\r\npolitiken för oss olika partier står för. I början tänkte\r\njag kortfattat gå igenom grunderna för oss i Center-\r\npartiet och sedan gå in på några konkreta yrkanden\r\nsom vi har lagt.\r\nHögre utbildning och forskning har stärkts under\r\nde senaste årtiondena i form av samhällsutveckling\r\noch i form av kunskapssamhället som växer sig allt\r\nstarkare. En bra högre utbildning är viktig för nä-\r\nringslivet, för vår gemensamma välfärd, men den\r\nbetyder också väldigt mycket för enskilda människors\r\ntrygghet.\r\nUtbildningen är inte bara en nytta för individen\r\noch för samhället. Lärandet i sig är också en del av\r\nmänniskors livskvalitet och vår personliga utveckling.\r\nFör oss i Centerpartiet är utbildningen en rättighet för\r\nalla. Det innebär att utbildning ska nå hela folket, den\r\nska nå ut i hela landet och det ska finnas möjlighet att\r\nden sker under hela livet. Genom att vi satsar på hög-\r\nskolor i hela landet och stärka distansutbildningen\r\nkan den sociala och geografiska snedrekryteringen\r\nmotverkas.\r\nUtbildningen måste formas efter studenternas\r\nönskemål och inte efter gamla system som har varit\r\nuppbyggda sedan lång tid tillbaka.\r\nDen kvantitativa utbyggnaden av skolan som\r\ngjorts under de senaste åren tycker jag är väldigt bra.\r\nDet som har varit lite tråkigt är att de resurser som\r\nhar behövt stärkas och läggas till för att kvaliteten\r\nockså ska följa med i samma takt inte har riktigt stor\r\njämvikt. Kvaliteten, att stärka resurserna, att få en\r\nbättre arbetsmiljö, att stärka elevernas och studenter-\r\nnas säkerhet är viktiga delar som vi måste fortsätta att\r\narbeta med för att ge förutsättningar för nya elever\r\noch för de elever som arbetar där i dag.\r\nDen sociala snedrekryteringen har vi diskuterat\r\nmånga gånger här i kammaren. Vi säger att vi måste\r\nhitta lösningar och ge förutsättningar för att fler stu-\r\ndenter från olika delar och med olika bakgrunder ska\r\nha möjlighet att studera. Tyvärr har vi inte hittat lös-\r\nningen på problemet. Vi har fortsatt att diskutera. I en\r\nundersökning som SFS har gjort har man frågat stu-\r\ndenter varför de känner en osäkerhet till att läsa vida-\r\nre har det varit två delar som varit i klar majoritet\r\nsom svar. Det ena är det studiemedelssystem som vi\r\nhar och där man tycker att det blir väldigt dyrt och att\r\nman ska behöva gå med lånedelen resten av livet. Det\r\nandra är trygghetssystemet.\r\nCenterpartiet i båda av de här delarna lagt fram\r\nklara och tydliga förslag. Vi har lagt fram ett eget\r\nstudiemedelsförslag som är helt och fullt budgeterat\r\noch där vi vill höja bidragsdelen. Då blir lånedelen\r\nför studenterna väldigt liten, och skuldbördan blir inte\r\nså stor.\r\nVad gäller trygghetssystemet vill vi ha en utred-\r\nning där man ser över studenternas hela situation vad\r\ngäller trygghetssystemen i dag. Det finns oerhört\r\nstora luckor, och studenterna faller igenom. Studen-\r\nterna är inte en homogen grupp där alla ser likadana\r\nut, utan man har olika bakgrunder, är i olika åldrar.\r\nMen trygghetssystemet är oerhört överlappat och lätt\r\natt falla igenom.\r\nVi ska komma ihåg att den högre utbildningen är\r\ningenting som en student bara ska genomföra. Det är\r\nen investering i framtiden både ekonomiskt och tids-\r\nmässigt för de människor som väljer att läsa inom en\r\nhögre utbildning.\r\nTyvärr har våra förslag inte hörsammats, och pro-\r\nblem kvarstår. Men vi tänker jobba vidare och kämpa\r\nför att i de här delarna få rättvisa.\r\nRegeringens proposition som kom i höstas om\r\nforskning och förnyelse blev för vår del en besvikel-\r\nse. I stället för att gå vägen att stärka lärosätenas\r\nmakt, att ge mer resurser till lärosätena lokalt valde\r\nman att ge regeringen en större och centraliserad\r\nmakt. Det är tvärtemot de diskussioner som vi har\r\nhaft tidigare i kammaren.\r\nVi har i Centerpartiet valt en annan fördelning av\r\nresurserna ut i ämnesområdena. Vi hade velat se en\r\nförstärkning av humaniora och samhällsvetenskap.\r\nSom andra har varit inne på skrev utbildningsminis-\r\ntern i en debattartikel i går att nya medel ska komma\r\ntill humaniora. Det är en bra start. Men vi får inte\r\nglömma bort att fördelningen och en förstärkning av\r\nde lokala lärosätena är oerhört viktigt. Man ska inte\r\nsitta här i kammaren eller i Regeringskansliet och\r\nfördela resurserna ut i minsta detalj. Det ska vara den\r\nfria forskningen och lärosätenas makt som ska vara i\r\ncentrum.\r\nFru talman! Högskolan är i dag den enda institu-\r\ntion i utbildningssystemet där lärarna inte omfattas av\r\nformella krav på pedagogisk, metodisk eller didaktisk\r\nkompetens. Många högskolor försöker att erbjuda\r\nsina lärare pedagogisk utbildning, men tiden är knapp\r\noch resurserna är knappa och räcker inte riktigt till för\r\natt klara denna helhet.\r\nDen centrala resurs som vetenskapligt-pedagogiskt\r\nskickliga lärare utgör inom den högre utbildningen är\r\noerhört stor och viktig, men fortfarande lägger många\r\ninstitutioner betydligt större vikt vid den vetenskapli-\r\nga än vid den pedagogiska skickligheten vid anställ-\r\nning och befordran.\r\nDet tar lång tid att förändra en sådan inställning,\r\nmen vi måste förstärka lärosätenas möjligheter att ge\r\nen pedagogisk utbildning för sina anställda. Vi i\r\nCenterpartiet anser därför att krav på pedagogisk\r\nutbildning ska vara obligatoriskt för lärare som arbe-\r\ntar på högskolorna och universiteten.\r\nDet har tyvärr också varit svårt att få lärare till lä-\r\nrosätena. Vi har ett antal gånger kritiserat regeringen\r\noch sagt att det måste komma fram en strategi för hur\r\nvi ska attrahera fler lärare att arbeta på våra universi-\r\ntet och högskolor. Man har sagt att det här kommer\r\natt  lösa sig på ett eller annat sätt men inte lagt fram\r\nnågra riktiga konkreta förslag. Vi uppmanar regering-\r\nen att snabbast möjligt ta fram en strategi för att\r\nuppmuntra fler att bli lärare.\r\nFru talman! Många invandrare som kommer till\r\nSverige har kvalificerad eftergymnasial utbildning\r\neller högskoleutbildning i bagaget. De kan numera få\r\nsin utbildning värderad enligt tillämplig svensk eller\r\ninternationell standard, men det är inte tillräckligt.\r\nProblemen kvarstår för många som inte kommer in på\r\narbetsmarknaden, dels för att de saknar praktik och\r\nkontakter, dels för att det i vissa fall krävs komplette-\r\nringar av tidigare utbildningar.\r\nVi tycker därför att de här människorna ska erbju-\r\ndas att få komplettera sin utbildning, om det behövs,\r\nför att den ska bli likvärdig med den som dagens\r\nnyutexaminerade har. I samband med den här utbild-\r\nningen bör det också ges en kvalificerad språkunder-\r\nvisning i svenska och, om så behövs, även i det\r\nfackspråk som är aktuellt.\r\nMajoriteten har i betänkandet på detta svarat att\r\ndiskussionen om detta kommer att tas upp i en propo-\r\nsition som ska komma till hösten. Det skulle dock\r\nvara intressant att i dag få höra, speciellt från social-\r\ndemokraterna, vilken inställning man har till den här\r\nproblematiken och vilken väg som man troligtvis\r\nkommer att välja.\r\nFru talman! Traditionellt har personer med aka-\r\ndemiska examina i Sverige rekryterats till offentlig\r\nsektor eller till större industriföretag. Detta har också\r\ntill stora delar styrt mål och innehåll på grundutbild-\r\nningsnivån. I dag är karriärvägarna helt annorlunda.\r\nDe större företagen minskar, vilket vi har kunnat se\r\nunder den senaste tiden, och man får som nyutexami-\r\nnerad student gå andra vägar för att hitta ett arbete.\r\nAlltfler personer med akademiska examina söker sig\r\ndå till mindre eller medelstora företag eller temporära\r\nverksamheter eller bildar egna företag.\r\nDen här utvecklingen innebär möjligheter till för-\r\nnyelse av hela näringslivet och till en ökad tillväxt-\r\npotential, och kompetensnivån i mindre och medel-\r\nstora företag höjs. Utbildningen måste återspegla de\r\nändrade faktiska förhållanden som vi har i samhället.\r\nMot denna bakgrund anser vi att upprättande av\r\nolika s.k. arbetslivscentrum vid universitet och hög-\r\nskolor är ett steg i rätt riktning. I t.ex. Storbritannien\r\nhar man sedan länge liknande sådana verksamheter\r\nför studenter, med olika typer av s.k. karriärservice.\r\nVid i stort sett alla universitet i Finland och i Neder-\r\nländerna har studenterna tillgång till företagsnätverk\r\noch arbetslivsrådgivning under studietiden.\r\nI och med att lärosätena agerar som huvudmän i\r\ndessa aktiviteter kan även fakulteter och institutioner\r\ndra nytta av de nätverk som skapas. Dessutom får\r\nstudenterna tidiga signaler om vikten av karriärplane-\r\nring och om hur de ska arbeta med sådan i sin utbild-\r\nning. Vi tycker därför att det är rimligt att universitet\r\noch högskolor tar ett större ansvar för studenternas\r\növergång från studier till arbetsliv. Då kan inrättandet\r\nav sådana här arbetslivscentrum med stark lokal och\r\nregional förankring vara ett bra sätt. Det behövs en\r\nförstärkning av kopplingen mellan högskola och\r\nnäringsliv.\r\nVi kan se hur man på ett par ställen i Sverige, bl.a.\r\ni Karlskrona/Ronneby, har bildat kluster eller kom-\r\npetensföreningar mellan näringslivet och lärosätet.\r\nFru talman! Majoriteten i utskottet uttalar slutli-\r\ngen vad gäller arbetslivscentrum att det är upp till\r\nregeringen att fundera över om det behövs särskilda\r\ninitiativ för att stimulera här typen av insatser. Jag\r\noch Centerpartiet anser att problemet är att regeringen\r\ninte tar tillräckliga initiativ. Jag vill därför fråga om\r\ndet finns ett intresse från den socialdemokratiska\r\ngruppen i utbildningsutskottet att påverka sina vänner\r\ni Regeringskansliet i riktning mot att stärka universi-\r\ntetens och högskolornas utveckling av kopplingen\r\nmellan näringsliv och lärosäten.\r\nJag yrkar avslutningsvis bifall till reservation 6\r\npunkt 8.</pre><pre>Anf.  13  ULF NILSSON (fp):\r\nFru talman! Om man till olika människor ställer\r\nfrågan vad som är högskolans mål och mening, får\r\nman ganska många olika svar. Svar som ofta åter-\r\nkommer från politiskt håll är att högskolan i första\r\nhand är till för samhället, att den ska tjäna staten eller\r\natt den ska tillgodose näringslivets behov. Men det\r\nfinns ett enkelt liberalt besked: Universitet och hög-\r\nskolor är till för dem som ägnar sig åt högskolans\r\nhuvuduppgift - att söka kunskap. När framtidens\r\nutbildningsväsende nu formas måste därför studenter\r\noch forskare sättas i centrum.\r\nGrunden för min liberala utbildningsvision är idén\r\nom den fria akademin, med nyckelbegreppen frihet\r\noch kvalitet och att kunskap har ett egenvärde. Vad\r\ninnebär då detta liberala ideal i den praktiska verklig-\r\nheten sett ur ett studentperspektiv?\r\nJo, det betyder att staten ska sluta att peka ut vissa\r\nämnen som särskilt nyttiga och andra som onyttiga\r\noch upphöra med att genom centrala planer ensidigt\r\nstyra över tilldelningen av utbildningsplatser dit sta-\r\nten anser det vara lämpligt. I stället borde utgångs-\r\npunkten vara att kunskap har ett värde i sig. Varken\r\nstudenten som läser klassiska språk eller studenten\r\nsom läser naturvetenskap kan peka på hur studierna\r\nkommer att resultera i ekonomisk tillväxt i framtiden.\r\nDäremot leder studier till att den samlade kunskapen\r\nökar, och en student som lyckats med studier i ett\r\nämne som engagerar honom eller henne klarar sig\r\noftast mycket bra på arbetsmarknaden.\r\nFolkpartiet föreslår i olika motioner ett system där\r\nstudenterna bestämmer både hur fördelningen av\r\nplatser mellan olika ämnen ska vara och hur fördel-\r\nningen på platser mellan olika högskolor ska se ut.\r\nUnder det senaste halvåret har högskolorna av rege-\r\nringen fått rätt att föra över resurser om platser står\r\ntomma, men enligt min uppfattning borde man gå\r\nlängre. I stället för att låta studenter läsa på sitt förs-\r\ntahandsval tar man i dag in studenter på deras andra-\r\nhands- och tredjehandsval.\r\nI går meddelade utbildningsministern att ca 200\r\nmiljoner ska gå till humaniora och samhällsveten-\r\nskap, och det är väldigt glädjande, men det är synd att\r\ndet sker först när platser så uppenbart står tomma på\r\nandra utbildningar. Det hade varit bättre om dessa\r\nresurser hade beslutats redan i höstas, som Folkpartiet\r\nföreslog.\r\nDen liberala utbildningspolitiken betyder också att\r\nkvalitet måste gå före kvantitet i den högre utbild-\r\nningen. Studenterna har rätt att ställa krav på att den\r\nutbildning som bedrivs på landets universitet och\r\nhögskolor håller en hög vetenskaplig kvalitet. Därför\r\nmåste utbyggnadstakten kanske minska något, men\r\npå sikt kommer fler studenter att genomföra en lyck-\r\nad utbildning om kvaliteten på undervisningen höjs.\r\nVi måste helt enkelt satsa mer pengar på varje stu-\r\ndent. Då blir det möjligt att komma till rätta med den\r\nkvalitetskris som många studenter och lärare nu vitt-\r\nnar om.\r\nFru talman! Högskolan har en hel del allvarliga\r\nproblem. Offentliga utredningar, Expertgruppen för\r\nstudier i offentlig ekonomi och Riksdagens revisorer\r\nhar alla tagit fram uppgifter som visar att den svenska\r\nhögskolan har allvarliga problem.\r\n- Antalet undervisningstimmar är på många håll\r\nskrämmande lågt. På många universitet och hög-\r\nskolor får studenter i humaniora endast tre fyra\r\ntimmars undervisning i veckan.\r\n- Andelen kvalificerade, disputerade lärare ligger\r\npå en mycket låg nivå. Snittet av disputerade lära-\r\nre ligger runt 50 % i Sverige.\r\n- Antagningssystemet har havererat. Till många\r\nutbildningar ringlar sig köerna av studieintresse-\r\nrade studenter långa. På andra håll gapar föreläs-\r\nningssalarna och seminarierummen tomma.\r\n- Antalet nyantagna doktorander sjunker drastiskt.\r\nEnligt de senaste uppgifterna har andelen nybörja-\r\nre vid forskarutbildningar i humaniora och sam-\r\nhällsvetenskap minskat med ca 50 %.\r\n- Den fria grundforskningen trängs undan. Den\r\nandel av forskningen som finansieras av fakul-\r\ntetsanslag och andra statliga anslag har minskat\r\nfrån ca 70 % i början av 80-talet till 50 % i dag.\r\nBritt-Marie Danestig, Vänsterpartiet, tog upp en\r\ndel om bristen på resurser, lärare och forskarutbild-\r\nning. Hon sade att hon hoppades att den nya budgeten\r\nskulle komma med bra förslag. Det kan vara värt att\r\npåpeka att Vänsterpartiet i detta betänkande inte har\r\nett enda motionsyrkande som rör de frågor som Britt-\r\nMarie Danestig tog upp. Jag vet inte om man ska dra\r\nslutsatsen att Vänsterpartiet för ett drygt halvår sedan\r\nvar nöjt med den budget och det program för hög-\r\nskolan som lades fram. Kan vi framöver i utbild-\r\nningsutskottet förvänta oss motioner med liknande\r\ninnehåll som de motioner som Folkpartiet m.fl. oppo-\r\nsitionspartier har lagt fram? Britt-Marie Danestig\r\ntalar ju om samma brister som jag.\r\nSenast förra veckan kom uppgifter från Högsko-\r\nleverket om att två tredjedelar av landets högskolor\r\ninte lyckats utbilda så många studenter som de har i\r\nuppgift att göra. Av de siffrorna kan vi dra två slut-\r\nsatser.\r\nDen första slutsatsen är att utbyggnaden av den\r\nhögre utbildningen i dag sker i en takt som inte är\r\nmotiverad utifrån studenternas önskemål utan enbart\r\nutifrån verklighetsfrämmande planritningar på Ut-\r\nbildningsdepartementet. Folkpartiet har vid upprepa-\r\nde tillfällen kritiserat den orimligt stora expansionen\r\nsom bl.a. leder till stora kvalitetsbrister.\r\nDen andra viktiga slutsatsen av att platserna nu\r\ninte kan fyllas är att det nuvarande systemet för för-\r\ndelning av utbildningsplatser har havererat. Det leder\r\ntill långa ringlande köer och, som sagt, till tomma\r\nsalar på andra håll. Det leder också till att många\r\nstudenter måste läsa en utbildning de har sökt i andra\r\neller tredje hand, dessutom ofta på en ort där de inte\r\nvill läsa. Det ska vara studentens val som avgör för-\r\ndelningen av studieplatser mellan högskolor och\r\nämnen.\r\nDet grundläggande felet består i att regeringen i\r\nsin utbildningspolitik inte har gjort upp riktigt med\r\nden gamla idén om central politisk styrning. Det är\r\nhelt uppenbart att högskolan måste befrias från stora\r\nrester av planhushållningens tvångströja. Folkpartiet\r\nlanserar i stället en modern och samtidigt klassisk\r\nliberal vision om den fria akademin, i motsats till idén\r\nom utbildningsfabriken.\r\nDen liberala kunskapssynen vänder sig både mot\r\nsocialistiskt plantänkande och en förenklad mark-\r\nnadsideologi. Kunskap och studier har ett värde i sig,\r\nsom inte kan värderas på kort sikt.\r\nFru talman! Studenternas frihet måste ökas. Det\r\nska inte bara ske genom en rörlig studentpeng och\r\nfrihet att välja studieinriktning. Det måste handla om\r\nrätt till inflytande över den egna studiesituationen.\r\nDet ska inte bara vara självklart att genomföra kurs-\r\nutvärderingar. Det ska vara minst lika självklart att\r\nutvärderingarna också tas på allvar och påverkar den\r\nkommande undervisningsplaneringen.\r\nFolkpartiet kommer den närmaste tiden att föreslå\r\nett antal förändringar som ökar studenternas frihet\r\noch makt över sina studier. De ska få rätt att få be-\r\ntygsbeslut överprövade och granskade. De ska kunna\r\nfå tentamina granskade av andra lärare. Varje student\r\nska erbjudas ett studentkontrakt, där bl.a. principer\r\nför rättning, betygssättning och överklagande be-\r\nskrivs. Sådana reformer ökar studentinflytandet. Kå-\r\nrobligatoriet, som strider mot föreningsfriheten,\r\nmåste däremot avskaffas. Studentinflytandet ökar inte\r\nför att studenter tvingas vara med i en organisation\r\ndär ca 20 % deltar i valen.\r\nFru talman! Det måste bli en renässans för den\r\nfria grundforskningen. En stark grundforskning är en\r\nförutsättning för att universitet och högskolor ska\r\nkunna fungera som samhällets självkritiska spegel.\r\nDet finns i dag oroväckande tendenser till att univer-\r\nsiteten blir alltmer beroende av både privata och stat-\r\nliga projektbidrag. Vetenskapens huvuduppgift ska\r\ninte bara bestå i att ta emot beställningar från politi-\r\nker och näringsliv. Därför måste den del av forsk-\r\nningsbidraget som går direkt till högskolor och uni-\r\nversitet växa.\r\nHistorien visar att framgångsrik utbildning och\r\nforskning utvecklas när högskolor och universitet har\r\nen oberoende ställning. Därför måste den akademiska\r\nfriheten stärkas.\r\nStaten och riksdagen har ett avgörande ansvar för\r\natt se till att högskolorna får tillräckliga resurser för\r\nfri forskning. Det är den prioritering vi i riksdagen\r\nska göra. Vi ska inte sitta som amatörer och ta ställ-\r\nning till enskilda forskningsprojekt. Därför ska politi-\r\nker inte sitta i högskolestyrelserna. I stället ska stu-\r\ndenter och forskare ha ett avgörande inflytande. Poli-\r\ntiker ska inte heller sitta i andra organ som beslutar\r\nom forskningspengar.\r\nI Folkpartiets olika motioner till riksdagen har vi\r\nföreslagit en kraftig ökning av de samlade forsknings-\r\nresurserna och en överföring direkt till forskarna för\r\natt öka oberoendet och den fria forskningen. Vi före-\r\nslår också att doktorandreformen nu rivs upp, så att\r\nfler kan doktorera. Vi föreslår också en höjning av\r\nbeloppet på prislappen för varje student, så att det så\r\nsnart som möjligt blir en höjning med närmare 20 %.\r\nDå kan beloppet närma sig de idéer som fanns i\r\nGrundbulten, som Britt-Marie Danestig talade om. De\r\nförslagen kommer vi att upprepa. Olika uppgifter som\r\nströmmar in från högskolevärlden ger oss alltmer rätt.\r\nFolkpartiet har just presenterat ett nytt utbild-\r\nningspolitiskt program för högskolans framtid. Idéer-\r\nna där står i skarp kontrast till synen på högskolor och\r\nuniversitet som utbildningsfabriker. Vi kommer i\r\nolika sammanhang att återkomma till dessa förslag.\r\nFru talman! Avslutningsvis nöjer jag mig med att\r\nyrka bifall till Folkpartiets reservation 1 under punkt\r\n2 och reservation 3 under punkt 30.</pre><pre>Anf.  14  GUNNAR GOUDE (mp):\r\nFru talman! Det har nu gått två och ett halvt år se-\r\ndan Miljöpartiet gick in i samverkan med regeringen\r\ntillsammans med Vänsterpartiet. Vi har valt att inte\r\nlägga fram några motioner under den tiden utan kon-\r\ncentrera oss på de möjligheter som samverkan har\r\ngett.\r\nNu har vi ändå lagt fram en motion. Vi har ett be-\r\nhov av att ge en övergripande beskrivning av Miljö-\r\npartiets syn på utbildning och forskning. Den motsva-\r\nrar i blygsammare skala det som regeringen brukar\r\nlämna i form av en utvecklingsplan för skola eller\r\nutbildning och forskning. Den är ganska omfattande.\r\nUngefär 30 sidor handlar om högskolan. Jag tänker\r\ninte dra innehållet i den nu.\r\nJag vill börja med att konstatera att följande har\r\nskett under mandatperioden, när vi nu har passerat\r\nhalvlek. Vi har fått en ny forskningsorganisation. Vi\r\nhar fått ett forskningsråd för miljöfrågor, med en\r\nekologisk inriktning, vilket vi från Miljöpartiet natur-\r\nligtvis hälsar med glädje. Vi har fått ett markant ökat\r\nstudentinflytande genom en särskild lagstiftning. Vi\r\nhar fått en ny lärarutbildning. Doktorandtjänsterna\r\nhar ökat. Vi har en studiemedelsreform som innebär\r\nförbättringar både när det gäller studiemedlets storlek\r\noch återbetalning.\r\nVi har en lång rad mindre åtgärder som har vidta-\r\ngits för att åstadkomma förbättringar av typen olycks-\r\nfallsförsäkring för alla studenter, handledarutbildning\r\nför dem som handleder doktorander och en rad åtgär-\r\nder för att förbättra jämställdheten. Vi har fått bort\r\nkvinnofällan som tidigare fanns vid rekrytering av\r\nforskarassistenter.\r\nNär jag tittar bakåt i motionerna från förra man-\r\ndatperioden såg jag allt detta i form av önskemål från\r\nvår sida, men också naturligtvis i de andra partiernas\r\nmotioner. Jag nämner det bara för att påminna om att\r\ndessa saker i själva verket har genomförts under rela-\r\ntivt stor enighet. Det tror jag är bra. Det är stora re-\r\nformer, och det är viktigt att de kan ligga kvar fram-\r\növer i tiden. Jag åtkommer till det i slutet av anföran-\r\ndet.\r\nDen motion som jag har väckt inleds med att jag\r\nkonstaterar att universitet och högskolor har fått inte\r\nbara fler studenter utan också ett markant breddat\r\nuppdrag. Universitet och högskolor ska svara för\r\nbildningen. Det är den viktigaste bildningskällan för\r\nsvenska folket, och behovet av den bildningen ökar i\r\noch med att vi går in i kunskapssamhället.\r\nDet krävs en större grad av bildning inom nä-\r\nringsliv såväl som inom den offentliga sektorn och\r\nför att kunna delta i det demokratiska arbetet i sam-\r\nhället. Det krävs naturligtvis också för att med lust\r\noch glädje studera sådant man är intresserad av. Det\r\när en del av den ökade livskvaliteten.\r\nDessutom svarar universitet och högskolor för yr-\r\nkesutbildningarna i allt större utsträckning. Alltfler\r\nyrkesutbildningar tas in i högskolor och på universi-\r\nteten. Fortbildningen kommer att växa. Där har man i\r\nstort sett bara gått ned i startgroparna. Behovet av\r\nfortbildning kommer att vara mycket stort framöver.\r\nUniversitet och högskolor har ännu ganska blygsam\r\nverksamhet på området, men den kommer alltså att\r\nväxa.\r\nForskarutbildningen är viktig. Samhället ropar\r\nefter fler forskarutbildade både på näringslivets sida\r\noch inom den offentliga sektorn. Sedan är det natur-\r\nligtvis forskningen, som är en av de stora huvudupp-\r\ngifterna för universiteten och en del högskolor.\r\nI motionen tas upp olika delar av de problem man\r\nhar inför framtiden. Det oerhört viktigt att vi snabbt\r\nkan åtgärda bristerna i de studerandes situation och\r\ndet faktum att vi har en social snedrekrytering. När\r\ndet gäller jämställdheten mellan kvinnor och män har\r\nvi en bit kvar. Flera talare har berört de studiesociala\r\nfrågorna, bl.a. Sofia Jonsson. Där återstår en del att\r\ngöra. Antagningssystemet skulle förbättras, osv.\r\nPå lärarsidan har vi problem. Vi har som i grund-\r\nskolan och på gymnasiet lärarbrist. Högskola och\r\nuniversitet har alltför få lärare som har egen forskar-\r\nutbildning. Det är naturligtvis inte acceptabelt på sikt.\r\nMen det tar tid. Det kräver att vi får fler doktorand-\r\ntjänster och kan öka på den utbildningen, och det är\r\nviktigt.\r\nVi har i motionen föreslagit att vi ska få en hög-\r\nskollärarutbildning. Det finns väl tecken som tyder på\r\natt det är alltfler som tycker som Miljöpartiet i den\r\nfrågan. Vi har drivit den i fem års tid nu. Det är dags\r\natt vi får den. Det finns en naturlig plats för den i den\r\nnya lärarutbildningen. Den kan lätt byggas ut till att\r\nomfatta också högskollärarutbildningen.\r\nForskningen har berörts av några här. Man har\r\nsagt att forskningen har fått inskränkningar i sin fri-\r\nhet. Det kan jag inte alls hålla med om. I motionen\r\npåpekar vi naturligtvis att det är viktigt att forskning-\r\nens frihet bibehålls. Det finns hot mot den. Men det är\r\nknappast hot som har uppstått på grund av de åtgärder\r\nsom har vidtagits från regeringens sida.\r\nJag skulle kunna ta upp ett sådant hot som jag\r\ntycker är ett märkligt problem framöver när det gäller\r\nforskningens frihet. Det är vårt medlemskap i EU och\r\ndeltagandet i EU:s forskningsprogram. Där växer\r\nhotet mot friheten. Nu har anslagen varit uppe i stor-\r\nleksordningen 2 miljarder.\r\nVi fick en rapport från utbildningsministern där\r\nhan med glädje konstaterar att EU:s satsning ökar\r\nmed 17 %. Hur pass glädjande är det egentligen? Det\r\nbetyder att Sverige kan få lite över 2 miljarder i\r\nforskningsbidrag från EU. Då vet vi att vi har ett krav\r\npå en motfinansiering på 100 %.\r\nVi ska alltså själva ställa upp med drygt 2 miljar-\r\nder. Då är 2 miljarder uppbundna. Dessutom får EU:s\r\nforskningspengar inte användas för administration,\r\nutan det kommer till ytterligare medel som måste\r\nskakas fram här i Sverige för forskningen. Då är vi\r\nuppe i 4 ¼ miljard utan vidare. De pengarna ska jäm-\r\nföras med de 1,7 miljarder som Vetenskapsrådet med\r\nde tre ämnesråden totalt disponerar per år.\r\nDet är alltså pengar som inte alls delas ut enligt de\r\nintentioner vi har, där just forskningens frihet har\r\nsatts i centrum. Forskningsråden har en majoritet av\r\nforskare som själva utan några som helst påverkning-\r\nar från riksdagen fördelar medlen efter kvalitet och\r\ninriktning som de bedömer utifrån vetenskapliga\r\ngrunder.\r\nI stället får vi satsa 4 ¼ miljard på forskning där\r\nområdena prioriteras i EU, där ansökningarna bedöms\r\nnere i Bryssel och där våra forskare eller andras fors-\r\nkare har ett mycket litet inflytande över medlen. Det\r\när det största hotet mot forskningens frihet vi har för\r\nnärvarande.\r\nVi berör också i motionen att det är angeläget att\r\nstaten får tillfälle att organisera åtminstone ansök-\r\nningarna till EU så att vi får dem samordnade på\r\nnågot sätt med det vi och svensk forskning vill se som\r\nen utveckling. Det är ett stort problem.\r\nVi har i motionen berört en mängd mindre frågor\r\nav lite mer speciell natur. Jag kan nämna några som\r\nkan vara av intresse. Vi har i landet ett behov av ett\r\nmiljötekniskt institut. Miljöpartiet föreslår inrättandet\r\nav ett sådant som ska serva små och medelstora före-\r\ntag med hjälp för produktutvecklingen för att få mil-\r\njöanpassade produkter. Det är naturligtvis viktigt ur\r\nmiljösynpunkt. Det är också viktigt av konkur-\r\nrensskäl på den internationella marknaden.\r\nFör att stärka svensk forskning när det gäller det\r\ninternationella arbetet har vi föreslagit att man ska\r\ninrätta ett internationellt science center i Sverige. Det\r\nska vara ett stort kraftfullt sådant som ska kunna\r\nsamla frontforskare inom forskning som är under\r\nstark utveckling.\r\nHuvuduppgiften och signum för detta centrum ska\r\nvara att forskarna diskuterar vilka effekter de nya\r\nforskningsrönen har på en utveckling, med analysen\r\nsärskilt koncentrerad på frågan om hur vi får en eko-\r\nlogiskt och socialt långsiktigt hållbar utveckling.\r\nVi har i motionen också berört en annan stor del\r\nav svensk forskning som få talar om, och det är för-\r\nsvarsforskningen. Försvaret har sedan länge haft en\r\nmycket omfattande forskning av god kvalitet. I den\r\ntakt som försvaret nu ställs om och delvis trappar ned\r\nkan den forskningsresursen föras över i civil verk-\r\nsamhet, dvs. inriktas mot den civila sektorn. Det är\r\nangeläget att vi tar hand om den snabbt, utvecklar den\r\noch tar vara på den på rätt sätt så att den kommer det\r\ncivila samhället till godo.\r\nEn fråga som jag skulle vilja avsluta med gäller\r\nanvändandet av försöksdjur i forskningen. Tyvärr har\r\nantalet försöksdjur som används i forskningen ökat.\r\nDen ökningen beror till allra största delen på utveck-\r\nlingen inom genteknik, där man tar fram nya mus-\r\nstammar med speciella genuppsättningar.\r\nNågra minskningar när det gäller de andra djurar-\r\nterna har vi egentligen inte sett. Förhållandena för de\r\ndjur som används i forskningen måste vara goda. Det\r\när de långt ifrån i dag. De ska användas så lite som\r\nmöjligt i forskningen. Försök med djur ska ersättas\r\nmed andra metoder så långt det någonsin går.\r\nVi föreslår bl.a. att de etiska nämnderna som har\r\natt granska och godkänna forskningsprojekt ska för-\r\nstärkas så att de får en ökad kompetens när det gäller\r\nde djur som de ska yttra sig om. De ska alltså väl\r\nkänna de här djurens naturliga beteenden, vilka bio-\r\ntoper de naturligt förekommer i och vilka krav de har\r\npå djurstallar och själva försökssituationen och vad\r\nde är speciellt känsliga för. Samma krav ska natur-\r\nligtvis ställas på forskarna som använder djuren. De\r\nmåste känna djuren väl och inte tro att det är någon\r\nsorts apparater som man använder.\r\nDe försöksdjursetiska nämnderna har också stora\r\nsvårigheter att avgöra om de forskningsprojekt som\r\nde ska yttra sig om verkligen håller den kvalitet som\r\nman kan kräva och verkligen är så angelägna som det\r\nofta påstås. Angelägenhetsgraden ska ställas mot\r\ngraden av lidande hos djuren. Där behövs det alltså\r\nordentliga förstärkningar, och vi har ett program för\r\ndet.\r\nJag vill avsluta med att säga något kort om ett ka-\r\nraktärsdrag i vår motion såväl som i alla de andras. Vi\r\ntalar egentligen rätt mycket om detaljer i ett system.\r\nDet handlar om korrigeringar och tillägg för att göra\r\ndet bättre. Men det är antagligen så att vi är på väg in\r\ni en ny epok när det gäller högre utbildning och\r\nforskning. Det är alltid svårt att se när man går från\r\nen epok till en annan. Vi ser ju att förändringarna är\r\nstora. Det är kolossalt många fler som ska gå på hög-\r\nskolor och universitet. Uppdragen är kolossalt utvid-\r\ngade.\r\nJag skulle vilja att vi så småningom får en diskus-\r\nsion om hur det här nya ska se ut. Nu nöjer jag mig\r\nmed att konstatera att det är två saker som är viktiga\r\nför att vi inte ska hamna fel. Det är att vi lämnar så\r\nmycket som möjligt öppet i systemet för fri prövning\r\nav alternativ så att vi får en tillväxt i alla de högskolor\r\noch universitet som nu går i rätt riktning. Det skulle\r\nmöjliggöra inträdet i en ny epok. Man måste åtmins-\r\ntone få chansen att pröva sig fram. Där tror jag att vi\r\npå sätt och vis är eniga.\r\nDe borgerliga partiernas företrädare här har talat\r\nom behovet av frihet men inte alls nämnt på vilket\r\nsätt det skulle kunna ske. Moderater och folkpartister\r\nhar talat om att vi måste ge universitet och högskolor\r\nen frihet i form av en privatisering. Vi tror att det är\r\nprecis tvärtom, nämligen att staten är den enda som\r\nlångsiktigt kan garantera att friheten verkligen finns\r\npå högskolor och universitet. Vem vågar överlämna\r\nt.ex. grundforskningen till privata intressen? Jag tror\r\natt det skulle vara mycket riskfyllt på lång sikt. Där\r\nhar staten ett stort ansvar. Det vill jag betona. Frihe-\r\nten får inte på något sätt innebära att staten sviker på\r\nden punkten.</pre><pre>Anf.  15  YVONNE ANDERSSON (kd) re-\r\nplik:\r\nFru talman! Jag tolkar Gunnar Goude så att han\r\nställer sig bakom Kristdemokraternas syn på att själv-\r\nständighetsförklara lärosätena på det sätt som jag\r\ntidigare anförde. Det var intressant att höra hur han\r\ntänker sig de lokala möjligheterna för varje lärosäte\r\natt finna sina alternativ.\r\nMin fråga här gäller lärarförsörjningen, som också\r\nGunnar Goude delvis tog upp. Jag skulle vilja höra\r\nMiljöpartiets förslag till hur man ska lösa den kris\r\nsom kommer att uppstå inom en tioårsperiod om man\r\ninte gör något drastiskt. Det gäller framför allt iden-\r\ntiteten. Finns det någon skillnad på forskare och lära-\r\nre i Miljöpartiets framtida högskola? Ska det vara\r\nskillnad i deras utbildning och i deras tjänsteutöv-\r\nningar på olika sätt? Eller är det grupper som kan\r\nsammanföras med varandra utan någon identitets-\r\nskillnad i gruppen som sådan?</pre><pre>Anf.  16  GUNNAR GOUDE (mp) replik:\r\nFru talman! Det här är en av de intressanta frågor\r\ndär jag tror att vi inte ska göra anspråk på att ha lös-\r\nningen. Vi går in i en ny epok. Vilken typ av lärare\r\nkommer den nya högskolan och det nya universitetet\r\natt behöva på sikt? Vi tänker i termer av det gamla\r\nsystemet - professor, lektorer och studerande. Vi vill\r\nkanske underlätta för adjunkterna genom att göra dem\r\ntill lektorer. Där tror jag att en av bristerna ligger. Vi\r\när lite för tidigt ute för att låsa upp systemet. Vi ska\r\nnog i stället lämna öppet för en frihet att pröva med\r\nmellanformer av tjänster, t.ex. tillsvidareförordnan-\r\nden i stället för fasta tjänster osv.\r\nJag kan mycket väl tänka mig att vi behöver mel-\r\nlangrupper av den typ som man har på Lantbruksuni-\r\nversitetet t.ex. Man har konsulenter som är forskarut-\r\nbildade och kan forskningssidan. De går ut till bön-\r\nderna med information om vad som händer på forsk-\r\nningssidan. De har det som uppdrag. De har hela\r\ntiden kontakt med forskningen. Det är en mellanform\r\nav lärartjänster som kanske blir väldigt viktiga. De\r\nforskar kanske inte alltid själva, men de har forskar-\r\nutbildning och kan den biten. Vi kommer säkert att\r\nbehöva helt nya lärartjänster för yrkesutbildningarna\r\nmed mellantjänster där man har andra kompetenser\r\nän det vi normalt väntar oss att lektorer och professo-\r\nrer ska ha.\r\nDet blir spännande att se. Vi är öppna för en fri\r\nprövning av de här systemen. De kan få se väldigt\r\nolika ut på olika högskolor beroende på vilken inrikt-\r\nning man har och vilken typ av utbildningar man har.</pre><pre>Anf.  17  YVONNE ANDERSSON (kd) re-\r\nplik:\r\nFru talman! Tack för det svaret. Då vill jag spetsa\r\ntill frågan. Jag gillar svaret därför att jag tror att den\r\nhär friheten, att det får växa fram på de enskilda läro-\r\nsätet hur det ska se ut, är så oerhört viktig. Men i sitt\r\nanförande berörde Gunnar Goude att adjunkterna\r\nskulle ha forskarutbildning och att det var väldigt\r\nviktigt. Jag tror att det är jätteviktigt att alla ska ha\r\nmöjlighet till en forskarutbildning. Men ska adjunkter\r\nutan forskarutbildning och som kanske har stort in-\r\ntresse för forskning inte kunna finnas kvar i den\r\nframtida högskolan?</pre><pre>Anf.  18  GUNNAR GOUDE (mp) replik:\r\nFru talman! Yvonne Andersson ställer frågan som\r\nom det var frågan om att sparka adjunkterna. Det är\r\ndet inte. Jag har många gånger talat om att adjunkter-\r\nna har varit en missgynnad grupp i lärarkåren. De har\r\nhaft en alldeles otillbörligt stor undervisningsbörda.\r\nNär lektorerna har haft 700-800 timmar har de kan-\r\nske haft det dubbla. De har haft väldigt små möjlig-\r\nheter att själva vidareutbilda sig. Därför har vi ad-\r\njunkter som saknar forskarutbildning.\r\nDen ursprungliga tanken med adjunktstjänsterna\r\nvar att de skulle vara tre- eller sexårsförordnanden\r\nsom skulle innebära en förstärkning av rörligheten\r\nmellan gymnasier och universitet. Man skulle alltså\r\nvara gymnasielärare som lektor och komma in som\r\nadjunkt och arbeta några år på högskolan för att öka\r\nsin egen kompetens och kunna bidra med erfarenheter\r\nfrån gymnasieskolan. Men den tanken förfelades. Det\r\när inte alls så adjunkterna har använts. De har blivit\r\nen billig arbetskraft för att klara lärarsituationen.\r\nAdjunktstjänsterna bör tas bort på något sätt, men\r\ndärmed inte sagt att adjunkterna ska bort. Den arbets-\r\nrättsliga sidan är ju en helt annan fråga.</pre><pre>Anf.  19  ULF NILSSON (fp) replik:\r\nFru talman! En hel del av det Gunnar Goude säger\r\nom universitets och högskolors frihet stämmer med\r\nvad Folkpartiet säger. Därför kan jag inte förstå att\r\nGunnar Goude kommer till slutsatsen att det inte\r\nockså finns bekymmer när det gäller att garantera\r\nfriheten.\r\nJag brukar säga att statens huvuduppgift när det\r\ngäller forskningen är just att garantera frihet genom\r\natt ge ordentligt med resurser för fri grundforskning.\r\nJag tycker att det är viktigt att högskolorna inte blir\r\nnågot slags beställarorgan vare sig åt politiker eller\r\nnäringsliv. Det är viktigt att det finns ett utrymme för\r\nfri grundforskning.\r\nNär det gäller europeisk forskningspolitik har\r\nfaktiskt Folkpartiet och Miljöpartiet också en liknan-\r\nde inställning, trots att vi har rakt motsatt inställning i\r\növrigt när det gäller europeiskt samarbete och EU. I\r\nbl.a. EU-nämnden fick miljöpartister och folkpartister\r\nm.fl. för några månader sedan en majoritet för en\r\nskärpning av formuleringarna till värn för fri forsk-\r\nning.\r\nVad jag inte förstår är att Gunnar Goude inte ser\r\nett hot mot forskningens frihet i Sverige. Det är ju så\r\nuppenbart att den beställda forskningen har ökat i\r\nförhållande till den fria forskningen. Det är också helt\r\nuppenbart att vi här i riksdagen har fattat beslut om en\r\nproposition som säger att andelen forskningsmedel\r\nsom går direkt till högskolorna ska minska.\r\nSlutligen har vi också sett i den ekonomiska pro-\r\npositionen hur regeringen öronmärker en mycket stor\r\ndel av ökningen av resurserna till Vetenskapsrådet.\r\nDet finns alltså åtminstone tre punkter där jag\r\ntycker att Gunnar Goude med sin inställning också\r\nborde vara lite bekymrad.</pre><pre>Anf.  20  GUNNAR GOUDE (mp) replik:\r\nFru talman! Vi delar uppfattningen att man ska ha\r\nen fri grundforskning, att det är viktigt och att det ska\r\nstödjas.\r\nDet återspeglas också i budgetarna. Det har ju\r\nfaktiskt givits ett ordentligt tillskott med friska pengar\r\ntill Vetenskapsrådet i samband med att man satte den\r\nnya organisationen. Det är angeläget. Man kan alltid\r\nönska att det skulle ha varit mer pengar. På sikt\r\nkommer det naturligtvis att bli så när pengapåsen i\r\nstort räcker till det. Vi ser gärna att det skulle bli mer\r\npengar till den grundforskning som finansieras via\r\nVetenskapsrådet.\r\nI frågan om fördelningen mellan universitet och\r\nvetenskapsråd har vi kanske en motsatt uppfattning.\r\nDet är naturligtvis inte så att vi vill minska forsk-\r\nningsanslagen till universitet och högskolor. Men vi\r\nvill öka de anslag som går via Vetenskapsrådet snab-\r\nbare. Det innebär nämligen en kvalitetsgaranti om det\r\ngår via Vetenskapsrådet. Forskarna konkurrerar med\r\nvarandra om pengarna i kvalitetshänseende.\r\nFakulteterna ute på universitet och högskolor har\r\nalltid varit ganska dåliga på att bedöma kvaliteten i\r\nforskningsprojektet. Det beror bl.a. på att det sitter en\r\nrepresentant från varje ämne i fakulteten, som alltså\r\nska bedöma andra ämnens forskning. Man kan natur-\r\nligtvis ta in utlåtanden utifrån. Men jag tror att det är\r\nviktigt att högskolorna koncentrerar sig på att hålla\r\nbasresurserna för forskning - tjänster, lokaler, utrust-\r\nning - medan projekten, där själva utvecklingspoten-\r\ntialen ju ligger, styrs från Vetenskapsrådet.\r\nOch, som sagt, EU är det största hindret för fri\r\nforskning i Sverige. Det är det ojämförligt största\r\nhindret. Man hanterar mer pengar än Vetenskapsrådet\r\ntillsammans med de två forskningsråden för tillämpad\r\nforskning.</pre><pre>Anf.  21  ULF NILSSON (fp) replik:\r\nFru talman! Vi ser tydligen till en del olika på vad\r\nsom är fri forskning i Sverige. Jag tycker att det är\r\nviktigt att t.ex. en människa som börjar doktorera\r\nhittar en idé och utvecklar den tillsammans med\r\nhandledaren i stället för den omvända vägen - att\r\ninstitutionen hittar pengar och sedan i efterhand letar\r\nefter en doktorand som passar till pengarna. Det är\r\nden utveckling vi nu ser på våra institutioner i allt\r\nstörre utsträckning.\r\nGunnar Goude nämnde Vetenskapsrådet. Hade de\r\npengarna varit avsedda för fri forskning hade de inte\r\nvarit så öronmärkta. I stort sett hela resursökningen\r\nsom kom var bunden till enskilda forskningsprojekt\r\nsom det enligt min mening inte är politikernas uppgift\r\natt syssla med.\r\nÄn en gång upprepar jag att det står ordagrannt i\r\npropositionen att andelen som går direkt till högsko-\r\nlor ska minska. Det tycker tydligen Gunnar Goude\r\ntrots allt är bra, vilket inte jag tycker.</pre><pre>Anf.  22  GUNNAR GOUDE (mp) replik:\r\nFru talman! Att andelen ska minska är en fråga\r\nom proportioner. Jag säger ju att forskningsanslagen\r\ntill högskolor och universitet ska öka. Det är också\r\nangeläget. Men de ska öka snabbare till Vetenskaps-\r\nrådet.\r\nVi har ett Vetenskapsråd som totalt disponerar 1,7\r\nmiljarder. Det är inte en tillräckligt stor del som är\r\navsatt.\r\nAndelen ska man väl inte vara så bekymrad om.\r\nDet skulle vara av något slags avundsjukeskäl mellan\r\nde två parterna. Men det tycker jag inte att man ska\r\ngå in på.\r\nSedan är det lite konstigt att hävda å ena sidan att\r\nresursökningen till Vetenskapsrådet har varit så be-\r\ndrövligt liten, å andra sidan att det är så mycket\r\nöronmärkning i och med att man öronmärkt just re-\r\nsursökningen. Det var nog ganska naturligt. I princip\r\ntycker inte jag heller att man ska öronmärka resurser-\r\nna till grundforskningen. Det är viktigt, och det har\r\nman heller inte gjort. Den stora delen av pengarna\r\nsom ligger på Vetenskapsrådet är ju inte öronmärkta.\r\nDäremot kan det vara naturligt att man i ett läge då\r\nman startar en ny organisation säger något om hur\r\nman förväntar sig att det ska fördelas. Det ligger nära\r\nde allmänna direktiv som Vetenskapsrådet har fått,\r\nt.ex. när det gäller tvärvetenskaplig forskning.\r\nNär det gäller doktoranderna skedde den här\r\ngången just en sådan öronmärkning av pengarna till\r\nVetenskapsrådet. Man har sagt att Vetenskapsrådet\r\nska särskilt stödja unga forskare och forskarutbild-\r\nning. Man har alltså fått det i direktivet. Men man kan\r\ninte hävda att man absolut inte ska ge sådana direktiv\r\noch samtidigt kräva att de ska komma till stånd. Jag\r\ntycker att det där är lite oklart. Men det gör ingenting.\r\nVi tycks ju vara överens om både doktorandernas\r\nbehov av egna resurser för forskning och om grund-\r\nforskningens frihet.</pre><pre>Anf.  23  SOFIA JONSSON (c) replik:\r\nFru talman! Jag blev glad över ett par saker som\r\nGunnar Goude sade.\r\nDet ena var när han diskuterade lärarförsörjningen\r\noch påpekade hur viktigt det är att försöka hitta en\r\nstrategi, ett arbetssätt, för att fler ska attraheras av att\r\nta ett arbete som lärare på högskolor och våra univer-\r\nsitet.\r\nDet andra var trygghetssystemen för studenter. I\r\ndag är det ett stort problem för studenterna när de\r\nbörjar på högskola eller universitet. De trygghetssys-\r\ntem vi har i dag grundar sig ju på den inkomstbort-\r\nfallsprincip som finns och som i grund och botten är\r\nbyggd för arbetsmarknaden. Det betyder att de stu-\r\ndenter som kommer direkt från gymnasiet till hög-\r\nskolan och som inte har arbetat tidigare inte har grun-\r\nden för t.ex. a-kassa eller olika försäkringar, föräldra-\r\nförsäkring eller vad det nu kan vara, om man t.ex. blir\r\nsjukskriven. Det är en fruktansvärd situation.\r\nSystemet är sådant att myndigheterna har olika\r\nåsikter om hur lång tid man är student och om vad\r\nman är som student. Det här vill vi ha en översyn av.\r\nVi vill ha en utredning för att hitta en samlad bild för\r\natt underlätta för studenterna.\r\nTycker Goude att det är en bra inriktning att för-\r\nsöka hitta en samlad, förenklad bild för studenterna\r\noch för deras säkerhet?</pre><pre>Anf.  24  GUNNAR GOUDE (mp) replik:\r\nFru talman! Den fråga som Sofia Jonsson tar upp\r\när en mycket viktig fråga. Det är alldeles korrekt att\r\ndet inte är bra förhållanden för studenterna.\r\nSvårigheterna däremot är stora. Inom Utbild-\r\nningsdepartementet känner man sig naturligtvis tvek-\r\nsam till att ta på sig den här uppgiften. Möjligen\r\nskulle man kunna initiera detta och peka på att det\r\nbehövs ett socialförsäkringssystem för studenterna.\r\nDå är man inne på den stora frågan som handlar\r\nom hur man ska förändra trygghetssystemen i Sveri-\r\nge. Vi har ett socialförsäkringssystem som ur Miljö-\r\npartiets synpunkt har stora brister. Det är plottrigt.\r\nDet har vuxit fram i steg vartefter den svenska välfär-\r\nden har byggts ut. Och det har varit bra när det har\r\nkommit. Men i dagsläget innebär det svårigheter när\r\nvi har en helt ny situation med t.ex. våldsam arbets-\r\nlöshet. Det passar inte för vårt socialförsäkringssys-\r\ntem. Det spräcker a-kassan och det hindrar möjlighe-\r\nterna att använda studiemedlen på ett effektivt sätt. Ni\r\nhar själva sett hur vi har bollat med de bitarna. För\r\nstudenterna passar inte föräldraförsäkringen, sjukför-\r\nsäkringen är inte konstruerad efter deras syfte och de\r\nhar inte tillgång till a-kassa.\r\nDet är många problem där. Vi skulle vilja ha en\r\nutredning när det gäller trygghetssystemet. Och Mil-\r\njöpartiet har föreslagit en förenkling, så att vi får en\r\ngrundtrygghet för alla som inte är så hårt knuten till\r\nlönearbetet. Det gagnar kvinnor, arbetslösa och stude-\r\nrande. Men jag kan alltså inte lova någon lösning på\r\ndet problemet i dag men arbetar för det.</pre><pre>Anf.  25  SOFIA JONSSON (c) replik:\r\nFru talman! Det var ju bra att Goude vill arbeta\r\nför det. Det vore intressant om han kunde forma en\r\ndiskussion kring det.\r\nMin andra fråga är kortfattad och gäller kårobli-\r\ngatoriet. Goude har ju inte bara i den här debatten\r\nutan även i andra debatter diskuterat friheten och\r\nmångfalden. Det gäller inte bara studenter utan även\r\nmänniskors och individers rättigheter att vara fria och\r\nkunna välja därefter. Sedan kan man då se i betän-\r\nkandet och tidigare att Miljöpartiet inte ställer upp på\r\nstudenternas friheter. Man säger i stället att kårobli-\r\ngatoriet ska finnas kvar. Är det verkligen Miljöparti-\r\nets och Gunnar Goudes uppfattning?</pre><pre>Anf.  26  GUNNAR GOUDE (mp) replik:\r\nFru talman! Den där frågan är lite rolig. Jag hade\r\nödet att jungfrutala här i riksdagen med anledning av\r\nkårobligatoriet. Vi deklarerade då tydligt att det na-\r\nturligtvis principiellt sett är fullständigt oacceptabelt\r\natt man har tvångsanslutning till en förening. Det är\r\ningenting som Miljöpartiet ställer upp på.\r\nDet här var 1994 och 1995. Då satt den nuvarande\r\nutbildningsministern, Thomas Östros, bakom mig på\r\nUppsalabänken och hade en precis likadan motion för\r\navskaffande av kårobligatoriet. Det gällde också\r\nprincipen, som var mycket vackert deklarerad i mo-\r\ntionen. Men vi hade alltså bakom oss en mandatperi-\r\nod med en borgerlig regering som hade försökt av-\r\nskaffa det här snabbt men inte hade lyckats åstad-\r\nkomma någon lösning på de problem som det innebär\r\nnär det gäller just t.ex. den sociala tryggheten. Det är\r\nju många sociala frågor som hanteras inom kårerna.\r\nDär finns ekonomiska intressen i form av byggnader\r\nosv. Och det är en organisation som har en viktig\r\nfunktion.\r\nMan måste naturligtvis då ta steget när man av-\r\nskaffar det här på ett planerat sätt, och det har suttit\r\ntvå utredningar som har kommit med förslag som har\r\nförkastats därför att de skulle innebära en försämring\r\nför studenterna. Man gjorde den bedömningen att det\r\nvar en risk med att avskaffa det här. Det gjordes för\r\nrätt länge sedan.\r\nJag har begärt att man skulle få en ny utredning.\r\nDet var för fyra år sedan. Men viljan har inte varit så\r\nstor. Det är naturligtvis inte något väldigt angeläget\r\nproblem, och tidpunkten just nu är ogynnsam därför\r\natt vi har fått en förändring med ett markant ökat\r\nstudentinflytande. Därför är det viktigt att de gamla\r\nkanalerna finns och att man kan utnyttja dem. Där ska\r\nalltså studenterna ha en helt annat möjlighet att på-\r\nverka utformningen av kurser, innehållet osv. Så nu\r\nskulle jag nog vilja vänta av det skälet. Det är inte rätt\r\nögonblick att göra det.</pre><pre>Anf.  27  TOMAS HÖGSTRÖM (m) replik:\r\nFru talman! Jag tror att de flesta av oss är överens\r\nom att det är bra med ett ökat internationellt forsk-\r\nningssamarbete. Det är bra att man i forskarvärlden\r\nges möjligheter att utbyta erfarenheter. Det berikar\r\nforskare i olika länder att gemensamt samarbeta kring\r\nviktiga foskningsprojekt.\r\nDet är därför intressant att nu höra Gunnar Goude\r\nifrågasätta EU:s forskningsanslag och den utveckling\r\nvi ser här, utifrån att forskarvärlden i liten utsträck-\r\nning kan påverka fördelningen av anslagen och pröv-\r\nningar av anslagen. Det är ju samma Gunnar Goude\r\nsom samarbetar med en regering som har ökat den\r\npolitiska styrningen av resursfördelningen, av organi-\r\nsationsformerna och av ledningsfunktionerna beträf-\r\nfande högskolor, universitet och organisationsmo-\r\ndellerna. Så här hör vi en röst från talarstolen för\r\nMiljöpartiet, men i verkligheten sker någonting annat.</pre><pre>Anf.  28  GUNNAR GOUDE (mp) replik:\r\nFru talman! Det där var ju ingen bra beskrivning\r\nav verkligheten, Tomas Högström. Det är väl så att\r\nregeringen, i samverkan med Miljöpartiet och Väns-\r\nterpartiet, har ökat den politiska friheten och minskat\r\nden politiska styrningen men inte kunnat klara det\r\nfullt ut.\r\nJag kan ju peka på vad som har skett. Vi har alltså\r\nforskarmajoritet i Vetenskapsrådet, i styrelsen där.\r\nForskarna har majoritet och full bestämmanderätt.\r\nDessutom har vi ordnat så att det är forskarmajoritet\r\näven i forskningsråden för tillämpad forskning.\r\nForskningsrådet för sociala frågor och forskningsrå-\r\ndet för ekologiskt inriktade frågor formas och har\r\nockså en majoritet av forskare.\r\nDäremot åker vi naturligtvis på pumpen när det\r\ngäller möjligheten att komma åt en styrning som inte\r\när en forskarstyrning när det gäller de stora pengar\r\nsom ni band upp i löntagarfondsstiftelsen, som vi då\r\ninte kan se. Det hade ju varit bättre om de hade kun-\r\nnat ligga i Vetenskapsrådet, där forskarna hade haft\r\nmöjligheten att hantera de pengarna. Det är mycket\r\nstora pengar. Det var moderaterna, Per Unckel, som\r\ndrev igenom det. Det är den stora låsningen av peng-\r\narna. Man förde undan dem från forskarsamhället.\r\nDet som den här regeringen har gjort och som vi\r\nhar varit med om att göra är alltså att öka friheten och\r\nminska den politiska styrningen. Ni gjorde tvärtom.\r\nOch EU är alltså det största hotet. Vi är självfallet\r\nför samverkan, och den samverkan är inget problem\r\nför en grundforskare. En grundforskare som är intres-\r\nserad av ett område hittar genast de andra i världen\r\nsom forskar på samma område. Inte ens järnridån\r\nkunde hindra den typen av samverkan. EU:s klåfing-\r\nrighet på det här området är i bästa fall bara en liten\r\nbroms, men den är ett kraftigt hinder.\r\nNär det gäller näringslivet har utvärderingarna vi-\r\nsat att pengarna dessutom används på ett dåligt sätt.</pre><pre>Anf.  29  TOMAS HÖGSTRÖM (m) replik:\r\nFru talman! Tillskapandet av de fristående forsk-\r\nningsstiftelserna uppfattas i alla fall av forsknings-\r\nsamhället som ett lyft och innebar de facto en för-\r\nstärkning till det området. I den delen har vi tydligen\r\nhelt olika beskrivningar.\r\nVad vi nu har sett är en ökad öronmärkning som\r\ndessutom har omvittnats från andra håll. Och då häv-\r\ndar Goude fortfarande att politiseringen har minskat.\r\nDet är de facto helt felaktiga påståenden som han\r\nkommer med.</pre><pre>Anf.  30  GUNNAR GOUDE (mp) replik:\r\nFru talman! När det gäller att man har uppfattat\r\ndet som ett lyft beror det ju på vilken valsituation\r\nman ställs inför. Då kunde man t.ex. välja att låta\r\nlöntagarfondspengarna, om det nu skulle avvecklas,\r\ngå tillbaka till löntagarna, som ägde pengarna. Det\r\nvar ju ett alternativ. Ett annat alternativ var att göra\r\nde här stiftelserna, som delar ut pengar till forskarna.\r\nOm man frågar forskarna vilket de tycker är ett\r\nlyft, det ena eller det andra alternativet, är det lätt att\r\nfå ett svar. Om man frågar forskarna i dag om de\r\ntycker att det är ett lyft kan jag garantera att de skulle\r\nsvara att de inte tycker det.\r\nDet var väl den fråga som jag skulle svara på, tror\r\njag.\r\nFår jag tillägga att jag yrkar bifall till reservation\r\n4 under punkt 3.</pre><pre>Anf.  31  MAJLÉNE WESTERLUND PAN-\r\nKE (s):\r\nFru talman! Alltsedan medeltiden har universitetet\r\nfunnits som institution och begrepp för kunskap,\r\nbildning och utveckling. Genom århundraden har\r\ndenna institution behållit sin ställning som garant för\r\natt samhället skulle kunna tillföras den kunskap och\r\nden kompetens som krävs för att upprätthålla och\r\nutveckla administrationen samtidigt som kunskap och\r\nvetskap om världen ackumuleras och förs vidare från\r\ngeneration till generation. Dess position har sällan\r\nifrågasatts och dess kunskapsmonopol har varit i det\r\nnärmaste totalt.\r\nDenna obrutna styrkeposition har möjliggjorts inte\r\ngenom stagnation och slutenhet utan genom föränd-\r\nringsberedskap inför de omställningar som samhället\r\ngenomgått och de nya kunskapsområden som forsk-\r\nning har skapat.\r\nJordbrukssamhället övergick i industrisamhället.\r\nIndustrisamhället övergår i kunskapssamhället. Ald-\r\nrig tidigare har samhällets behov av ökade kunskaper\r\noch breddad och fördjupad kompetens varit större.\r\nAldrig har heller universitet och högskolor haft så\r\nmånga som vill ta del av det kunskapsutbud som\r\ndessa lärosäten kan erbjuda. Det livslånga lärandet\r\nhar blivit ett internationellt begrepp, samtidigt som\r\nden informationstekniska utvecklingen skapat nya\r\nformer för kunskapsinhämtande som innebär att den\r\nenskilde studentens möjligheter till geografiskt och\r\ntidsmässigt oberoende gentemot utbildningsanordna-\r\nren kan göras i det närmaste totalt.\r\nHur förändras rollen för universitet och högskolor\r\ni detta samhälle? Bilden av högskolan håller på att\r\ndubbelexponeras. Vad menar jag med det? Jo, samti-\r\ndigt som den traditionella bilden av högskolan ligger\r\nkvar - den bild som visar uppdraget att samla och\r\nutveckla kunskap genom forskning och förmedla den\r\ni givna former till studenter som i sin tur ska utveckla\r\nny kunskap - tydliggörs en annan bild, bilden av\r\nhögskolan som en aktör i det livslånga lärandet. En\r\nny roll, som ingen egentligen medvetet har skrivit\r\ntext till, har dykt upp i pjäsen.\r\nDenna roll avspelas i siffror i Högskoleverkets\r\nårsrapport för universitet och högskolor 1999. Bland\r\ndessa siffror har jag plockat ut en del. T.ex. började\r\nnästan en femtedel av dagens studenter för första\r\ngången i en högskoleutbildning vid 25 års ålder eller\r\nsenare. Cirka en femtedel av studenterna har gjort ett\r\nlångt uppehåll i studierna. Mer än en tiondel av stu-\r\ndenterna har redan en examen på högskolenivå men\r\nhar återkommit till högskolan. Deltidsstudier håller\r\npå att bli allt vanligare. Dessa siffror tyder på att vi i\r\ndag har många studenter som redan kan sägas ingå i\r\nbegreppet det livslånga lärandet. Detta mönster är\r\nvanligare bland kvinnor än bland män.\r\nDen traditionelle studenten, som kommer direkt\r\nfrån gymnasieskolan och läser på heltid med inrikt-\r\nning mot examen, har fått studiesällskap av en ökan-\r\nde grupp studenter som egentligen inte ser som ett\r\nmål att avlägga examen. Snarare vill de skaffa kun-\r\nskaper för en speciell kompetens som de just nu be-\r\nhöver i sin roll på arbetsmarknaden.\r\nSamtidigt som studentpopulationens sammansätt-\r\nning förändras ökar lärosätenas utbud av nya ämnen,\r\nnya ämneskombinationer och tvärvetenskapliga ut-\r\nbildningar. Vi socialdemokrater tycker att det är\r\nglädjande och spännande med all den kreativitet som\r\nfinns på de enskilda lärosätena, där man på senare år\r\nhar skapat utbildningsalternativ där humanistiska,\r\nsamhällsvetenskapliga och konstnärliga ämnen kom-\r\nbineras med naturvetenskapliga och tekniska ämnen\r\nför att öka helhetssynen och bredden för den enskilde\r\nstudenten.\r\nJag vill bara nämna allt detta, som jag är överty-\r\ngad om är tecken på en betydande förändringsprocess\r\nsom är i full gång inom högskolan. Jag utgår ifrån att\r\nvi alla delar uppfattningen att vår uppgift som be-\r\nslutsfattare är att skapa förutsättningar för lärosätena\r\natt möta de nya krav som kunskapssamhället och\r\nprincipen om det livslånga och livsvida lärandet stäl-\r\nler och kommer att ställa.\r\nFör oss socialdemokrater är en öppen högskola,\r\nsom möjliggör för fler att inhämta de kunskaper som\r\nlärosätena erbjuder, en grundförutsättning. Samtidigt\r\nmåste högskolan vara lyhörd för det omgivande sam-\r\nhällets krav och behov. Men det här är inget nytt.\r\nLärosätena har alltid varit lyhörda inför samhällets\r\nkrav och behov. Det har varit en förutsättning, som\r\njag sade inledningsvis, för deras överlevnad.\r\nFru talman! Det känns bra att vi i dag tycks vara\r\neniga om de små och medelstora högskolornas bety-\r\ndelse för att kunna möta den nya tiden och det nya\r\nsökandetrycket. Utan dessa lärosäten hade den ma-\r\nkalösa expansion av högskolan som vi ser i dag varit\r\nomöjlig.\r\nFler platser behöver inte nödvändigtvis innebära\r\nen försämring av kvaliteten. Men sker expansionen,\r\nsåsom den har gjort, i en tid av ekonomiska bespa-\r\nringar föreligger en risk för att undervisningsgrupper\r\nblir för stora och antalet undervisningstimmar för\r\nlitet. Den resursförstärkning på 200 miljoner kronor\r\nsom många talare här har nämnt och som utbild-\r\nningsministern nu utlovat för att förstärka humaniora,\r\nsamhällsvetenskap, juridik och teologi kommer na-\r\nturligtvis att minska risken för kvalitetsförsämring.\r\nSamtidigt är jag övertygad om att det kvalitetsutvär-\r\nderingssystem som vi nu har sjösatt dels kommer att\r\nvara det enskilda lärosätet till stort stöd i kvalitetsar-\r\nbetet, dels kommer att ge oss beslutsfattare en god\r\nbild av situationen ute på de enskilda lärosätena.\r\nSom jag tidigare anförde är öppenheten ett nyck-\r\nelbegrepp för att högskolan ska kunna bli en aktiv\r\npart i det livslånga lärandet och behålla sin styrkepo-\r\nsition när det gäller att föra kunskaper vidare och\r\nackumulera kunskap. Det krävs lyhördhet utåt för att\r\nkunna möta kunskapssamhällets krav, men även ly-\r\nhördhet inåt mot den egna organisationen för att kun-\r\nna göra bedömningen av vad det enskilda lärosätet\r\nhar förmåga att erbjuda.\r\nSom jag upplever det är mötesplatsen för de här\r\nkraven och denna förmåga i dag lärosätets styrelse.\r\nGenom den sammansättning som styrelsen i dag har\r\nkan lärosätet skapa det starka nätverk i det omgivande\r\nsamhället som är en förutsättning för en fortsatt stark\r\nposition i ett växande kunskapsutbud.\r\nJag tycker att Ulf Nilsson och Folkpartiet i denna\r\nfråga, som i många andra utbildningspolitiska frågor i\r\ndag, har intagit en mycket märklig position. Jag har\r\ntidigare uppfattat Folkpartiet som ett radikalt parti\r\nvad gäller utbildningsfrågor. Men det Folkpartiet\r\nframför i dag upplever jag som reaktionära strukturer\r\nför att möta nya moderna utmaningar.\r\nJag ska försöka göra en sammanfattning av Ulf\r\nNilssons bild av den framtida högskolan så som Ulf\r\nNilsson beskrev den, nämligen att lärosätena själva\r\nska utse styrelser, men man kan plocka in några kom-\r\npetenta personer utifrån som kan högskole- och\r\nforskningsfrågor. Det sägs ingenting om att man ska\r\nkänna till samhället.\r\nDe här kompetenta personerna får inte vara politi-\r\nker, för politiker är amatörer. Jag kan inte uttala mig\r\nom de förtroendevalda i Ulf Nilssons parti, men jag\r\nkan garantera att de företrädare för de politiska parti-\r\nerna som jag har mött i högskolornas styrelser defini-\r\ntivt inte kan karakteriseras som amatörer när det gäl-\r\nler frågor om högskolans nuvarande och framtida roll\r\ni kunskapssamhällets utveckling. Märker inte Ulf\r\nNilsson att den bild av högskolan som Ulf Nilsson\r\nmålar upp är ett mycket slutet system som riktar sig\r\ninåt mot sig självt och med alla medel försöker att\r\nstänga ute samhället och de förändringar som där\r\nsker?\r\nHerr talman! Förändringsprocessen inom hög-\r\nskolan är i gång. Den har uppfattats av många av oss\r\ninom utbildningsutskottet, vilket jag tydligt har hört i\r\ninläggen i dag. Den har uppfattats av vår socialdemo-\r\nkratiska regering, det kan jag garantera. Alla de ut-\r\nredningar som har gjorts och som fortfarande pågår\r\nvittnar väl om att man har uppfattat att vi är mitt inne\r\ni en stor förändringsprocess som kräver beslut av oss.\r\nEn stor högskoleproposition har signalerats under\r\nhösten. Jag förväntar mig att vi här i kammaren\r\nkommer att ha ytterligare en intensiv och förhopp-\r\nningsvis konstruktiv debatt före jul kring mer kon-\r\nkreta förslag i de här frågorna.\r\nMed detta vill jag yrka avslag på samtliga motio-\r\nner i detta betänkande.</pre><pre>Anf.  32  YVONNE ANDERSSON (kd) re-\r\nplik:\r\nHerr talman! Majléne Westerlund Panke har här\r\nframfört en hel del tankar kring universitetens och\r\nlärosätenas förändrade roll. Den är inte bara föränd-\r\nrad, utan som jag tolkar det finns också en hel del\r\nkvar av det arv som vi kan se i det historiska pers-\r\npektivet. Den rollen är inte borta därför att lärosätena\r\nska bli en del av det livslånga lärandet och en aktör i\r\ndet sammanhanget.\r\nHon uttrycker också vikten av att lärosätena ges\r\nförutsättningar att vara aktörer i det livslånga lärandet\r\noch en glädje över att det är fler som studerar på\r\ndeltid.\r\nMin uppfattning är nog att den senaste tidens för-\r\nändringar i mångt och mycket har försvårat för läro-\r\nsätena att vara reella aktörer på den arena som det\r\nlivslånga lärandet bjuder. Studenter och forskare har\r\nhaft svårigheter. De har t.ex. inte samma villkor vid\r\nfamiljebildande och annat som andra samhällsmed-\r\nborgare. Lärosätena har av olika regleringar som skett\r\ntvingats att sammanföra mycket av sin undervisning\r\noch sin utbildning i lite mer långsiktiga program än\r\nfristående kurser, vilket tidigare var rätt tydligt.\r\nJag skulle vilja höra om Majléne Westerlund Pan-\r\nke är intresserad av att driva de här frågorna så att\r\nman hittar möjligheter och kanske arenor för att dis-\r\nkutera hur lärosätenas intresse för och politikers vilja\r\natt de ska delta som aktörer i det livslånga lärandet\r\nfaktiskt förverkligas.</pre><pre>Anf.  33  MAJLÉNE WESTERLUND PAN-\r\nKE (s) replik:\r\nHerr talman! Jag trodde faktiskt att det jag gjorde\r\ni mitt anförande var ett försök att klarlägga lite grann\r\nhur jag ser på de här frågorna. Naturligtvis känner\r\nvarje lärosäte i dag mycket väl förändringsprocessen\r\noch de nya krav som förändringsprocessen ställer på\r\nvarje enskild högskola.\r\nJag talade lite grann om alla de nya ämnen, äm-\r\nneskombinationer och tvärvetenskapliga utbildningar\r\nsom enskilda lärosäten skapar och genomför. Allt\r\ndetta beror ju på att man känner att det finns ett annat\r\nbehov i samhället. Det är jag övertygad om, trots att\r\nflera talare här har sagt att lärosäten på något sätt är\r\nbundna i ett hårt regelsystem, att man inte kan ut-\r\nvecklas osv. Det förhållande jag möter när jag är ute\r\npå enskilda högskolor är tvärtom. Varje högskola har\r\ni dag nya kreativa idéer när det gäller dels innehållet i\r\nutbildningar, dels hur utbildningar ska kunna genom-\r\nföras för att så många som möjligt som så önskar ska\r\nkunna få tillträde till de utbildningarna.\r\nDet är i det här sammanhanget som vi som be-\r\nslutsfattare ska komma in och skapa kanske ännu\r\nbättre förutsättningar för enskilda lärosäten att just\r\nkunna utnyttja den inneboende kreativa förmågan.\r\nMen vi är i ett diskussionsskede och precis som\r\njag sade i mitt anförande hoppas jag att vi ska ha en\r\nmer konkret bas att diskutera utifrån i höst när propo-\r\nsitionen kommer.</pre><pre>Anf.  34  YVONNE ANDERSSON (kd) re-\r\nplik:\r\nHerr talman! Lärosätenas roll är långsiktigt oer-\r\nhört viktiga frågor för samhället, precis som Majléne\r\nWesterlund Panke säger. Därför ser jag fram emot att\r\nvi förhoppningsvis också ska ha en diskussion i ut-\r\nskottet om hur man kan hitta breda politiska lösningar\r\nsom leder till olika sätt och strategier för hur univer-\r\nsitetens och högskolornas framtida roll kan se ut och\r\nhur den kan förändras på bästa möjliga sätt för oss\r\nalla. Därför är jag glad för det besked jag i den här\r\ndebatten får från det parti som ingår i regeringen när\r\ndet gäller utvecklingen och öppenheten, även öppen-\r\nheten för att olika lärosäten ska få lösa detta på ett\r\nsätt som är bäst för dem.</pre><pre>Anf.  35  BRITT-MARIE DANESTIG (v) re-\r\nplik:\r\nHerr talman! Jag tog i mitt anförande upp att jag\r\när oroad över lärarbristen i grundskolan och gymna-\r\nsieskolan, främst i ämnena matematik, naturveten-\r\nskap och teknik. Jag är rädd för att vi lätt hamnar i en\r\nond spiral om vi inte snabbt gör någonting åt det här\r\nproblemet.\r\nVakanser som fylls av \"obehöriga\" lärare innebär\r\nförmodligen sämre kvalitet på undervisningen, ett\r\nännu mer minskat intresse för just de ämnena hos\r\neleverna, ännu färre sökande till NB-programmet på\r\ngymnasieskolan, vilket i sin tur innebär ännu färre\r\npresumtiva sökande till grundutbildningar på hög-\r\nskolan som kräver just kompetensen avslutat NB-\r\nprogram. I konkurrens med andra attraktiva utbild-\r\nningar, t.ex. läkarutbildningen och civilingenjörsut-\r\nbildningen, där det också finns stora behov, kan det\r\ninnebära ännu färre sökande till lärarutbildningarna.\r\nDet är basalt att för att klara alla dessa behov att ha\r\nduktiga lärare. Har socialdemokraterna några idéer\r\nom vilka åtgärder man vill vidta för att få fler sökan-\r\nde till lärarutbildningarna just inom området mate-\r\nmatik, naturvetenskap och teknik?</pre><pre>Anf.  36  MAJLÉNE WESTERLUND PAN-\r\nKE (s) replik:\r\nHerr talman! Jag ser en möjlighet att öka antalet\r\nsökande till lärarutbildningar i naturvetenskapliga\r\nämnen i den nya lärarutbildning som vi har fattat\r\nbeslut om. Här finns i dag alla möjligheter till att göra\r\nsamma nya ämneskombinationer som växer upp inom\r\nde olika lärosätena. Man ska inte längre behöva vara\r\nlåst i antingen ett naturvetenskaplig-tekniskt fack\r\neller i ett humanistiskt fack, utan man ska i stället\r\nkunna ha ett ben i varje läger. På det sättet ska man,\r\ntror jag, kunna överföra till den enskilde eleven på\r\ngrundskola och gymnasieskola en bättre helhetsbild\r\nav världen - om jag ska uttrycka mig lite högtidligt.\r\nDet är kanske där som jag i dag ser den största möj-\r\nligheten att rekrytera fler bra lärare till naturveten-\r\nskapliga och tekniska ämnen. Det innebär naturligtvis\r\natt varje enskild skolenhet följer med i utvecklingen\r\noch inte låser tjänstefördelningar på ett sätt att det\r\ninte går att utnyttja den typen av ny ämneskombina-\r\ntion.</pre><pre>Anf.  37  BRITT-MARIE DANESTIG (v) re-\r\nplik:\r\nHerr talman! Jag delar Majléne Westerlund Pan-\r\nkes uppfattning att den nya lärarutbildningen kan\r\ninnebära många intressanta ämneskombinationer och\r\nockså motverka fastlåsningarna.\r\nMen faktum kvarstår: Problemet är akut. Vi\r\nkommer inte ifrån att även med nya ämneskombina-\r\ntioner i lärarutbildningen kommer det att finnas nå-\r\ngon typ av behörighetskrav i botten för att läsa mate-\r\nmatik och naturvetenskapliga ämnen.\r\nSkulle Majléne Westerlund Panke och socialde-\r\nmokraterna kunna tänka sig att under en period, för\r\natt komma över det svåra läget nu, låta studerande på\r\nlärarutbildningen inom detta ämnesområde läsa med\r\nett förhöjt bidrag i studiemedlen?</pre><pre>Anf.  38  MAJLÉNE WESTERLUND PAN-\r\nKE (s) replik:\r\nHerr talman! Av begripliga skäl kan jag inte ge ett\r\ntydligt svar på en sådan konkret fråga som har eko-\r\nnomiska konsekvenser. Jag utgår från att om detta är\r\nen viktig princip för Vänsterpartiet, kommer Vänster-\r\npartiet att lyfta fram den principen i de budgetdebatter\r\nsom man för med den socialdemokratiska regeringen.\r\nDet är väl snarare där diskussionen i dagsläget hör\r\nhemma än kanske diskussionen i kammaren och att\r\ngöra utfästelser i kammaren. Det tror jag inte är rea-\r\nlistiskt.</pre><pre>Anf.  39  SOFIA JONSSON (c) replik:\r\nHerr talman! Majléne Westerlund Panke var inne\r\npå en del intressanta saker. Det gällde bl.a. det livs-\r\nlånga lärandet, och det är något vi behöver diskutera\r\nmer. Det gäller bl.a. hur lärosätena ska utvecklas för\r\natt ge bra förutsättningar för de framtida behoven i\r\nutbildningen.\r\nMen jag tyckte att det var en sak som saknades i\r\nMajléne Westerlund Pankes anförande, nämligen\r\nstudenternas roll. Högskolan och lärosätena är till för\r\nstudenterna och deras kunskapsutveckling, inte tvärt-\r\nom. Här måste vi se till att ge förutsättningar för dem\r\nsom ska ha möjlighet att ta till sig kunskapen.\r\nDet finns ett par saker som jag funderar kring. Jag\r\ntycker att det är viktigt att vi stärker distansutbild-\r\nningen mer än vad som har skett i dag. Det har Cen-\r\nterpartiet yrkat på tidigare. Regeringen har varit rela-\r\ntivt återhållsam och sagt att det kan ske på de ställen\r\nutbildningen fungerar men att inget ytterligare ska\r\nsatsas. Det ska finnas möjlighet att studera över hela\r\nlandet.\r\nEn annan sak är trygghetssystemen. Det har jag i\r\ndag diskuterat med bl.a. Gunnar Goude. Där finns det\r\nstora hål för många studenter. Det är en väldig osä-\r\nkerhet för dem hur de ska klara sig.\r\nSka det finnas en möjlighet för invandrare som\r\nkommer till Sverige med en bra högskoleutbildning\r\natt komplettera sin utbildning, att lära sig det svenska\r\nspråket och eventuellt fackspråk inom det område de\r\nhar utbildning?</pre><pre>Anf.  40  MAJLÉNE WESTERLUND PAN-\r\nKE (s) replik:\r\nHerr talman! Jag ska börja med distansutbildning-\r\nen.\r\nDistansutbildningen är kanske det mest spännan-\r\nde, nya inslaget i möjligheten att inhämta kunskap. Vi\r\nhar länge diskuterat distansutbildningen bara med\r\ngeografiska förtecken. Vi har talat om att vi ska un-\r\nderlätta för människor i glesbygd att studera vid uni-\r\nversitet och högskolor. Men när man ser på de männi-\r\nskor som faktiskt befinner sig i systemet för di-\r\nstansutbildning, kommer man snabbt underfund med\r\natt det kanske är lika mycket den tidsmässiga aspek-\r\nten som är väsentlig för att i stället för att förflytta sig\r\ntill campus välja att studera på distans, dvs. männi-\r\nskan vill disponera sin tid. Studenten vill ha kvar sitt\r\narbete samtidigt som denne studerar.\r\nVid en enkät bland de distansstuderande har det\r\nvisat sig dels att de ofta bor inom tätort och i stor-\r\nstadsregion, dels att tiden för studier påbörjas ca\r\n23.00 på kvällen. Då är det ofta kvinnor som anger att\r\nnär arbetet är slut, de delar som rör familjeansvaret är\r\navklarade, sätter de sig några timmar med distansut-\r\nbildningen. Även vi får börja tänka i de banorna, dvs.\r\natt det inte enbart är geografin utan tiden som be-\r\nstämmer distansutbildningen. Då blir distansutbild-\r\nningen definitivt en viktig del i principen det livs-\r\nlånga och livsvida lärandet.</pre><pre>Anf.  41  SOFIA JONSSON (c) replik:\r\nHerr talman! Nu hann Majléne Westerlund Panke\r\ninte svara på mina andra frågor.\r\nDet Majléne Westerlund Panke säger om di-\r\nstansutbildningen är helt rätt, dvs. att den handlar om\r\nfler saker. Det gäller tiden och tillgången. Det är\r\nprecis det vi har formulerat i vår motion. Det är där-\r\nför vi vill satsa mer resurser kring distansutbildningen\r\noch helheten, för att utveckla tekniska hjälpmedel och\r\nse till att folk har råd att köpa in dem - oavsett om det\r\ngäller kommunen eller som privatpersoner.\r\nJag vill en gång till höra någonting om frågan om\r\ninvandrare som kommer till Sverige och som har en\r\nhögskoleutbildning eller en bra eftergymnasial ut-\r\nbildning och deras möjligheter till att läsa och komp-\r\nlettera, både språkmässigt och ämnesmässigt.\r\nSedan var det arbetslivscentrum. Tycker Majléne\r\nWesterlund Panke att det är en intressant fråga?\r\nSkulle det vara någonting som socialdemokraterna\r\nkunde ta med sig till sina vänner i regeringen och\r\ndiskutera? Det handlar om att vara en extraresurs för\r\nstudenter och lärosäten i fråga om kunskapsinhäm-\r\ntande och koppling till näringslivet och samhället\r\nruntomkring.</pre><pre>Anf.  42  MAJLÉNE WESTERLUND PAN-\r\nKE (s) replik:\r\nHerr talman! Då ska jag snabbt börja med arbets-\r\nlivscentrum. Arbetslivscentrum, regionala utveck-\r\nlingscentrum och lärcentrum - man kan kalla det vad\r\nman vill - växer upp som svampar ur jorden i stort\r\nsett över hela Sverige i dag. Det gör de genom regio-\r\nnalpolitiskt aktiva politiker, näringsidkare och skol-\r\nfolk. Det är jätteviktiga delar i det framtida utbild-\r\nningssamhället, om vi nu ska koppla det t.ex. till\r\ndistansutbildning. De drivs ofta av eldsjälar, skapar\r\nliv i små bygder som tidigare har känt en viss despe-\r\nration och hopplöshet. Därför är det en väldigt positiv\r\ndel av utvecklingen av Sverige som vi ser nu. Att vi\r\nska gå in och statligt reglera och styra det här har jag\r\nlite svårt att se när det växer så det knakar av sig\r\nsjälvt ute i bygderna.\r\nNär det gäller invandrare är det väl ingen som har\r\nen motsatt åsikt när det gäller att man ska ta till vara\r\ninvandrares kunskap som de har med sig när de\r\nkommer hit. Det är jätteviktigt att vi vidareutvecklar\r\nvaliditetssystemet. Validitetssystemet i sig kommer\r\natt bli en viktig del i det livslånga, livsvida lärandet.\r\nMen jag tror att vi inte bara ska koncentrera oss på de\r\nvuxna invandrare som kommer färdigutbildade hit till\r\nSverige. Vi har ett annat, kan man säga, enormt mo-\r\nraliskt ansvar för de invandrarungdomar som är andra\r\ngenerationens invandrare, att se till att de får tillgång\r\ntill en utbildning i grundskola, gymnasium och hög-\r\nskola för att få likvärdiga livsbetingelser som de\r\nsvenska ungdomar med svenska föräldrar och farför-\r\näldrar som finns i landet. Det är nog så viktigt, tycker\r\njag.</pre><pre>Anf.  43  ULF  NILSSON (fp) replik:\r\nHerr talman! Majléne Westerlund Panke gjorde en\r\nhistorisk beskrivning av universitetens viktiga roll\r\nsedan medeltiden som vi kan instämma i. Men om\r\nman kompletterar det och ställer sig frågan var och i\r\nvilka kulturer universiteten har varit mest framgångs-\r\nrika när det gäller forskning, fritt tänkande och högre\r\nutbildning finns det en gemensam nämnare. Det är\r\nmiljöer där den politiska styrningen och den religiösa\r\nstyrningen över utbildningen har varit minimal. Det\r\när rätt intressant. Vi ser även i dag att de länder som\r\nhar spetsforskning, högt kvalificerad utbildning, har\r\nliten politisk styrning över universiteten och högsko-\r\nlorna.\r\nDet är där min formulering, som Majléne Wes-\r\nterlund Panke citerade, om amatörer kommer in. Om\r\nMajléne Westerlund Panke föredrar ordet lekmän kan\r\njag använda det, men det är min bestämda uppfatt-\r\nning att politiker är lekmän och inte ska sitta och fatta\r\nbeslut i enskilda forskningsfrågor och fackfrågor\r\ninom andra områden. Politikers uppgifter är att slå\r\nfast principer, fördela resurser i stort, göra utvärde-\r\nringar och uppföljningar osv. Det är politikerns upp-\r\ngift.\r\nNu har ett antal förändringar tvingats fram. Vi har\r\nsett att utbildningsministern lovar ytterligare\r\n200 miljoner. Vi har sett att man på universiteten har\r\nfått tillstånd att inrätta andra platser om platser står\r\ntomma. Det är förändringar som har tvingats fram på\r\ngrund av att Socialdemokraternas centrala planering\r\nhar misslyckats.\r\nMin fråga är då: Vill Socialdemokraterna gå vida-\r\nre nu och planera på det sättet att studenterna i större\r\nutsträckning får välja vad de ska läsa när nu den cent-\r\nrala planeringen har misslyckats som den har gjort?</pre><pre>Anf.  44  MAJLÉNE WESTERLUND PAN-\r\nKE (s) replik:\r\nHerr talman! Den akademiska friheten är unik, har\r\njag hört Ulf Nilsson säga i något annat sammanhang.\r\nJag skulle snarare vilja säga att den akademiska fri-\r\nheten en gång i tiden var unik, när akademin kanske\r\nvar den enda institution i ett i övrigt oerhört regelstyrt\r\nsamhälle som hade denna friheten att tänka och dra\r\nslutsatser. Friheten begränsades då och då ganska\r\nrejält och brutalt. Jag tänker på tiden med paradigm-\r\nskiftet när det gällde universum, och hur universum\r\nsåg ut när den akademiska friheten och tankefriheten\r\nkolliderade med den katolska kyrkans oerhört strikta\r\nregelsystem när det gällde tänkandet. Det gick inte\r\nspeciellt bra för forskare då.\r\nVi har haft andra tider då det har funnits politiska\r\nenpartisystem, där partiideologin har varit övergri-\r\npande allt tänkande och där den akademiska friheten\r\npå något sätt, precis som Gunnar Goude lyfte fram,\r\nhar lyckats hålla sin position dold någonstans. Då slöt\r\nman sig i akademierna.\r\nMen att i ett demokratiskt samhälle, Ulf Nilsson,\r\nsom vi befinner oss i måla upp myten av att den aka-\r\ndemiska friheten på något sätt skulle ha samma roll\r\nsom den en gång har haft stämmer inte. Hela sam-\r\nhället är fritt i dag. Vi har hela den mediala världen,\r\ndär man kan tänka fritt och säga vad man vill. Vi\r\nmåste se lärosätets roll i det nya samhället och inte\r\nmåla upp en mytbild av ett samhälle som fortfarande\r\nförföljer forskare för deras idéers och tänkandes skull.</pre><pre>Anf.  45  ULF NILSSON (fp) replik:\r\nHerr talman! Den här konflikten med kyrkan om\r\nvärldsbilden är ett väldigt bra exempel på hur veten-\r\nskaplig utveckling kan hindras, om t.ex. kyrkan har\r\nför stor makt över den vetenskapliga utvecklingen.\r\nJag vill nu inte på något sätt antyda - det hoppas\r\njag att Majléne Westerlund Panke förstår - att Social-\r\ndemokraterna skulle vilja införa något slags inkvisi-\r\ntion i Sverige. Men jag tycker att det är viktigt att\r\nuniversitet och högskolor får fortsätta att vara en\r\nsjälvkritisk spegel i samhället. Jag tycker att det är\r\nviktigt att politiker inte fattar beslut om enskilda\r\nforskningsobjekt och forskningsprioriteringar, utan\r\natt det är ramarna politikerna ska bestämma om -\r\nannars blir det helt enkelt sämre beslut och den veten-\r\nskapliga halten riskerar att uttunnas.\r\nMin fråga, som jag ställde första gången, var:\r\nKommer Socialdemokraterna nu att gå vidare och\r\nförsöka hitta mjukare vägar att fördela studieplatser\r\npå, när vi nu på grund av att sökandetrycket inte mot-\r\nsvarar det som regeringen har planerat för redan har\r\nsett att det tvingas fram en fördelning av platser? Är\r\nSocialdemokraterna beredda att diskutera en upp-\r\nmjukning av det stela fördelningssystem för studie-\r\nplatser som vi hittills har haft?</pre><pre>Anf.  46  MAJLÉNE WESTERLUND PAN-\r\nKE (s) replik:\r\nHerr talman! Jag skulle inte vilja beskriva system-\r\net när det gäller fördelning av studieplatser som ett\r\nstelt system. Det är klart att det har sina svagheter.\r\nDet gäller att vara lyhörd och lyssnande, och man kan\r\nsom politiker inte undgå att vara lyssnande och inte\r\nundgå att höra vilka åsikter som förs fram.\r\nDet är inte så väldigt många år sedan som Folk-\r\npartiet och alla övriga partier tillsammans med Soci-\r\naldemokraterna var överens om att det behövdes en\r\nstörre satsning på naturvetenskapliga-tekniska ämnen.\r\nSå kom det fler platser till naturvetenskap och teknik.\r\nI dag visar det sig att man inte kan fylla alla dessa\r\nplatser på alla håll, och då får man i stället möjlighet\r\natt omforma dem till humanistiska och samhällsve-\r\ntenskapliga utbildningsplatser. I dag svänger pendeln,\r\noch fler och fler inlägg kommer om att det är viktigt\r\natt stärka humaniora och samhällskunskap.\r\nDå är det ganska skönt att det styrsystem som\r\nfinns verkligen finns, och att det finns möjligheter att\r\nse till att kanske andra sektorer som behöver det får\r\nen större tillförsel av ekonomiska resurser.\r\nNu är vi väl inne i den här pendelsvängningen.\r\nDet upplever jag mycket tydligt när det gäller sats-\r\nningen på humaniora och samhällsvetenskap.\r\nVi är ganska eniga, har jag förstått i dag, om att de\r\n200 miljoner kronor som nu kommer som resurstill-\r\nskott är efterlängtade. Forskningssatsningarna på\r\ndessa områden, som har gjorts de senaste åren, har\r\nockså varit efterlängtade. Men det kan faktiskt inne-\r\nbära att vi hamnar i samma situation, fast tvärtom,\r\ndvs. att vi inte kan fylla alla platser inom humaniora\r\noch samhällsvetenskap.\r\nJag tror i alla fall att det är bra att vi har möjlig-\r\nheten att styra.</pre><pre>Anf.  47  TOMAS HÖGSTRÖM (m) replik:\r\nHerr talman! Det finns behov av att få i gång en\r\nförändringsprocess när det gäller utvecklingen inom\r\nhögskole- och universitetsområdet. Jag kan hålla med\r\nMajléne Westerlund Panke om att vår uppgift är att\r\nskapa förutsättningar för lärosätena att möta utveck-\r\nlingen.\r\nJag har ett konstaterande utifrån den debatt och\r\nden redovisning som vi har fått från den socialdemo-\r\nkratiska representanten. Vi kan lätt konstatera att det\r\ninte görs tillräckligt och att man inte tar vara på de\r\ngoda exempel som ändå finns i dag på alla de lärosä-\r\nten vi har.\r\nJönköpings högskola och Chalmers är två goda\r\nexempel på fristående högskolor.\r\nI våra yrkanden framgår att vi vill - vi lägger fram\r\nförslag om det - inrätta fler fristående högskolor.\r\nMajoriteten, förmodligen på inrådan av regeringen,\r\nsäger nej till den utvecklingen med hänvisning till att\r\ndet är bra nog ändå. Men om vi nu har goda resultat\r\nsom talar för sig, låt oss då ta vara på dem. Ser vi\r\ndessutom i redovisningar beträffande den kommunala\r\nskolan att friskolor, fristående skolor och alternativa\r\ndriftsformer, bl.a., har inneburit en positiv utveckling\r\näven för den offentliga skolan kan vi dra en parallell\r\ntill högskolor och universitet.\r\nDet är det vi ska ta vara på, och det är den ut-\r\nvecklingen som vi borde eftersträva om vi menar\r\nallvar med att vi ska skapa goda förutsättningar för\r\nlärosätena.</pre><pre>Anf.  48  MAJLÉNE WESTERLUND PAN-\r\nKE (s) replik:\r\nHerr talman! Här har vi kanske ytterligare en\r\nmytbild som vi måste diskutera på djupet - de fristå-\r\nende högskolorna. De kom till med hjälp av löntagar-\r\nfondsmedel och fick ett rejält kapital med sig i botten.\r\nMen är dessa lärosäten fristående? Då är frågan vad\r\nde i så fall är fristående ifrån.\r\nMig veterligt ingår de i det statliga bidragssys-\r\ntemet både när det gäller grundutbildning och när det\r\ngäller forskning. De har ungefär samma styrsystem\r\nsom de statliga högskolorna. Så att de är fristående är\r\nväl en sanning med modifikation, Tomas Högström.\r\nNär det sedan gäller förutsättningarna försökte jag\r\ntidigare i mitt inledningsanförande att ge en bild av\r\nvad jag möter när jag är ute på lärosäten i dag, nämli-\r\ngen en otrolig kreativitet när det gäller att starta nya\r\nutbildningar som är lyhörda för arbetsmarknadens\r\nbehov. Där har jag faktiskt inte upplevt att det finns\r\nnågon skillnad mellan Chalmers tekniska högskola\r\noch Jönköpings stiftelsehögskola och alla övriga\r\nhögskolor i landet. De är i det fallet innehållsmässigt i\r\ndag mycket lika. Visste inte jag att den ena var en\r\nstiftelsehögskola och att den andra inte var det skulle\r\njag inte kunna se någon skillnad.</pre><pre>Anf.  49  TOMAS HÖGSTRÖM (m) replik:\r\nHerr talman! Vi känner till att regeringen har varit\r\ninne och petat i regelverket beträffande stiftelsehög-\r\nskolorna utifrån en uppfattning om att den politiska\r\nstyrningen ska säkras.\r\nVi lägger fram förslag om att fler ska få en möj-\r\nlighet att i stiftelseform bedriva verksamhet, och det\r\nborde egentligen Majléne Westerlund Panke bejaka\r\nmed tanke på hennes påstående att vi måste ha en mer\r\nkonkret bas att diskutera utifrån. Vi har en konkret\r\nbas att diskutera utifrån t.ex. när det gäller Högskolan\r\ni Jönköping och Chalmers, såsom varande goda ex-\r\nempel. Vi ska ta vara på de goda exemplen.\r\nDet är ju den utvecklingen som vi måste sträva\r\nefter för att kunna få i gång den förändringsprocess\r\nsom vi såväl behöver för att skapa förutsättningar att\r\nmöta den utveckling vi står inför.\r\nDet är ingen nidbild som jag målar upp vad gäller\r\nde fristående högskolorna. Jag tycker att de är goda\r\nexempel på lyckade satsningar. De är lyckade kon-\r\nkreta exempel. Det är ju de som ska vara normbildan-\r\nde i större utsträckning än vad de i dag är.</pre><pre>Anf.  50  MAJLÉNE WESTERLUND PANKE\r\nreplik:\r\nHerr talman! Det var ju just detta jag försökte\r\nframföra. Jag ser inte någon större skillnad på kreati-\r\nvitet och nyskapande mellan Blekinge tekniska hög-\r\nskola, Högskolan i Halmstad, Chalmers tekniska\r\nhögskola, Karlstads universitet, Mälardalens högskola\r\noch Jönköpings stiftelsehögskola. Det finns samma\r\nkreativitet, nytänkande och nyskapande för att möta\r\nde nya kraven.\r\nJag hoppas verkligen inte att det är fristående\r\nhögskolor med ett regelsystem som liknar de fristå-\r\nende skolornas Tomas Högström är ute efter. Vi har\r\ntidigare i dag diskuterat kvalitet i lärarbehörighet,\r\nosv. Vad jag vet finns det i dag egentligen ingen regel\r\nsom säger att man måste ha behöriga lärare i frisko-\r\nlan. Jag hoppas verkligen inte att det är samma brist\r\npå regelsystem som Tomas Högström efterfrågar när\r\ndet gäller fristående högskolor.\r\nJag anser i dag att de statliga högskolorna är minst\r\nlika nyskapande och kreativa som stiftelsehögskolor-\r\nna. Där finns ingen skillnad, om vi nu ska utgå ifrån\r\ngoda exempel.</pre><pre>Anf.  51  GUNNAR AXÉN (m):\r\nHerr talman! Den akademiska friheten är viktig.\r\nMinst lika viktig är individens frihet. Vi hörde nyss\r\nsocialdemokraternas representant i denna debatt,\r\nMajléne Westerlund Panke, stå och tala om att vi\r\nlever i ett fritt samhälle. Det är en lögn.\r\nTvånget att tillhöra en studentkår, det s.k. kårobli-\r\ngatoriet, är en betydande kränkning av de mänskliga\r\nfri- och rättigheterna. Ingen ska mot sin vilja tvingas\r\natt vara medlem i en förening.\r\nDetta fastslås i vår grundlag. I regeringsformens\r\n2 kap. 2 § står att läsa detta: \"Varje medborgare är\r\ngentemot det allmänna skyddad mot tvång att giva till\r\nkänna sin åskådning i politiskt, religiöst, kulturellt\r\neller annat sådant hänseende. Han är därjämte gente-\r\nmot det allmänna skyddad mot tvång att deltaga i\r\nsammankomst för opinionsbildning eller i demonst-\r\nration eller annan meningsyttring eller att tillhöra\r\npolitisk sammanslutning, trossamfund eller annan\r\nsammanslutning för åskådning som avses i första\r\nmeningen.\"\r\nDet ska således stå fritt för varje medborgare att\r\nsjälv välja om han eller hon vill tillhöra en viss före-\r\nning. Det är beklämmande att tvingas till högläsning\r\nav vår grundlag här i kammaren, men det känns nöd-\r\nvändigt efter att ha hört Vänsterpartiets representant i\r\ndenna debatt, Britt-Marie Danestig, motivera tvångs-\r\nanslutningen till studentkårer med dessa ord: Ibland\r\nfår man rucka lite på principerna.\r\nDet vore intressant, men sannolikt skrämmande,\r\natt få höra vilka fler principer om mänskliga fri- och\r\nrättigheter som Vänsterpartiet vill rucka lite på.\r\nFöreningsfriheten fastslås för övrigt även i artikel\r\n11 i Europakonventionen angående skydd för de\r\nmänskliga rättigheterna och grundläggande friheter-\r\nna. Det borde räcka som argument för att riksdagen å\r\ndet snaraste skulle besluta om att avskaffa kårobliga-\r\ntoriet och bifalla de motioner som har väckts av\r\nsamtliga borgerliga partier i frågan.\r\nJag förstår att Vänsterpartiet med sin bakgrund\r\ninte har något emot att man kränker mänskliga fri-\r\noch rättigheter. Det är också lätt att inse att socialde-\r\nmokraterna, som under många år erhöll sina med-\r\nlemmar genom att tvångsmässigt kollektivansluta\r\nfackföreningsmedlemmar till sitt parti, inte heller har\r\nnågon förståelse för vad föreningsfriheten i praktiken\r\nbör innebära.\r\nDet är däremot högst uppseendeväckande att ett\r\nparti som Miljöpartiet inte har förmågan att markera\r\nett avståndstagande från politiskt förmynderi till för-\r\nmån för människors rätt att själva välja vilka organi-\r\nsationer de ska vara medlemmar i.\r\nJag vill vädja till Miljöpartiet att tänka om i den\r\nhär frågan. Ställ er på individens sida mot politiskt\r\nförmynderi! Visa att ni står på medborgarnas sida mot\r\nde politiker som vill bestämma över huvudet på män-\r\nniskor! Ställ upp på att avskaffa kårobligatoriet! Visa\r\natt ni slår vakt om de mänskliga fri- och rättigheterna\r\noch visa att även ni vill myndigförklara medborgarna!</pre><pre>Anf.  52  MAJLÉNE WESTERLUND PAN-\r\nKE (s) replik:\r\nHerr talman! När man lyssnar på Gunnar Axén\r\nkan man tro att man lever i någon form av diktatur.\r\nNu är ju så inte fallet.\r\nJag kan ha principiella synpunkter på kårobligato-\r\nriet och tycka att det inte är bra. Men som politiker\r\nförsöker jag att vara pragmatisk. Det är inte lätt som\r\nen plätt att avskaffa kårobligatoriet, vilket även Gun-\r\nnar Axéns eget parti nogsamt fick göra erfarenheten\r\nav 1991-1994, då man hade möjlighet att avskaffa\r\ndet. Men det visade sig vara praktiskt mycket svårt att\r\nhitta ett system som skulle kunna ersätta kårobligato-\r\nriet.\r\nPrincipiellt kan man säga att det inte ska finnas ett\r\nobligatorium, men rent praktiskt har man ännu inte\r\nhittat ett system som kan ersätta dagens kårobligato-\r\nrium. Som jag sade är det en erfarenhet som inte bara\r\nsocialdemokraterna har gjort, utan Gunnar Axén kan\r\ngå till sina egna i Moderata samlingspartiet och höra\r\nom deras erfarenheter av problematiken kring ett\r\navskaffande av kårobligatoriet.</pre><pre>Anf.  53  GUNNAR AXÉN (m) replik:\r\nHerr talman! När principer om mänskliga fri- och\r\nrättigheter får ge vika med hänvisning till praktiska\r\nargument, då är det fara och färde. Så lätt ska man\r\ninte kunna kränka grundläggande fri- och rättigheter.\r\nDet finns vissa praktiska verksamheter som stu-\r\ndentkåren arrangerar i dag, och det finns förslag om\r\nhur man ska kunna lösa detta av universitet utan en\r\ntvångsanslutning till studentkårerna, det vet Majléne\r\nWesterlund Panke. Under den borgerliga regeringsti-\r\nden togs det fram en utredning som visade på hur det\r\nhär praktiskt skulle kunna lösas. Så det finns inte\r\nheller några som helst praktiska argument emot ett\r\navskaffande av kårobligatoriet.\r\nOch framför allt: Att kränka mänskliga fri- och\r\nrättigheter med hänvisning till pragmatism och prak-\r\ntiska argument håller inte i längden.</pre><pre>Anf.  54  MALÉNE WESTERLUND PAN-\r\nKE (s) replik:\r\nHerr talman! Under alla de år som jag har suttit i\r\nutbildningsutskottet och vid alla de samtal som jag\r\nhar haft med svenska studenter har jag inte mött nå-\r\ngon som har ansett sig vara kränkt i sina mänskliga\r\nrättigheter på grund av att de är med i en svensk stu-\r\ndentkår.\r\nSedan har det gjorts utredningar - jag vet det och\r\njag har läst dem - men det visade sig vara väldigt\r\nsvårt att genomföra ett avskaffande i praktiken. Jag\r\nvill hänvisa Gunnar Axén till den tidigare utbild-\r\nningsministern Per Unckel som kan ge information\r\nom de svårigheter och de problem som det faktiskt\r\nfinns med att fasa ut kårobligatoriet. Denna informa-\r\ntion bör Gunnar Axén inhämta innan han i kammaren\r\npådyvlar andra partier ganska allvarliga demokratiska\r\nbrister.</pre><pre>Anf.  55  GUNNAR AXÉN (m) replik:\r\nHerr talman! Ja, det är ganska allvarliga demo-\r\nkratiska brister när man så enkelt och lättvindigt bry-\r\nter mot både grundlagen och Europakonventionen om\r\nde mänskliga fri- och rättigheterna.\r\nMajléne Westerlund Panke säger att hon aldrig\r\nhar träffat på någon student som anser sig vara kränkt\r\npå grund av tvångsanslutningen till studentkårerna.\r\nDå tror jag att Majléne Westerlund Panke har träffat\r\nväldigt få studenter.\r\nFör min del kan jag i egenskap av riksdagsleda-\r\nmot inte ta ett steg på ett svenskt universitet eller en\r\nsvensk högskola utan att träffa på studenter som ifrå-\r\ngasätter och protesterar emot den tvångsmässiga\r\nanslutningen till studentkåren.\r\nJag undrar om Majléne Westerlund Panke tror att\r\ndet skulle vara så svårt att anordna studentpubar,\r\nfestaftnar, kulturella tillställningar och andra upptåg\r\nutan den tvångsmässiga anslutningen till studentkå-\r\nren. De få saker som kan anses vara studiesociala och\r\nsom man kan behöva ha ett gemensamt ansvar för på\r\nuniversiteten kan mycket väl lösas av universiteten\r\noch högskolorna på annat sätt än via studentkårerna.\r\nStudentkårerna kan säkerligen locka till sig studenter\r\ntill sina sociala, kulturella och festliga aktiviteter utan\r\nett tvång på medlemskap.</pre><pre>Anf.  56  BRITT-MARIE DANESTIG (v) re-\r\nplik:\r\nHerr talman! Gunnar Axéns tonläge är osedvan-\r\nligt högt, måste jag säga. Det kan ju bero på att argu-\r\nmentationen är svag.\r\nJag vet inte om Gunnar Axén befann sig här i ple-\r\nnisalen när jag svarade på liknande frågor från Ulf\r\nNilsson. Vänsterpartiets utbildningspolitiska program\r\ninnehåller ett principiellt avståndstagande från den\r\nkollektiva anslutningen till kårerna. Vi är också emot\r\nkollektivanslutning till andra föreningar eller organi-\r\nsationer, och det har vi varit sedan lång tid tillbaka.\r\nAtt vi nu inte är beredda att avskaffa kårobligato-\r\nriet är enbart av skäl som hör ihop med omtanken om\r\nvåra studenter. Vi vill inte försämra studenternas\r\nstudiesociala situation innan det finns garantier för att\r\ndet kommer att lösas och fungera på något annat sätt.</pre><pre>Anf.  57  GUNNAR AXÉN (m) replik:\r\nHerr talman! Om Britt-Marie Danestig hänvisar\r\ntill Vänsterpartiets principiella program där det står\r\natt man inte ska tvingas att vara ansluten till en viss\r\nförening, måste jag ställa frågan varför ni inte vill\r\nbifalla de motioner som föreslår ett avskaffande av\r\nkårobligatoriet. Jag måste också ställa frågan till\r\nBritt-Marie Danestig om vad Vänsterpartiet avser\r\ngöra för att tvångsanslutningen till studentkåren ska\r\nupphöra.</pre><pre>Anf.  58  BRITT-MARIE DANESTIG (v) re-\r\nplik:\r\nHerr talman! Jag riskerar att upprepa vad jag tidi-\r\ngare har sagt, men jag trodde att jag svarade på den\r\nfrågan genom att säga att orsaken är att vi hyser stor\r\nomtanke om studenternas bästa och deras studiesoci-\r\nala situation, särskilt nu med tanke på att det är så\r\nmånga nya grupper som vill läsa vidare på universitet\r\noch som inte har den bakgrunden att de är medvetna\r\nom vad det innebär att möta den akademiska världen.\r\nDet är invandrare, det är studenter med en helt annan\r\nsocioekonomisk bakgrund och det är också studenter\r\nsom har kommit upp något i åren. Det är alltså det\r\navgörande.\r\nVi kommer naturligtvis att fortsätta att behålla vår\r\nprincipiella åsikt om det inte finns finansiella möjlig-\r\nheter eller något annat sätt att lösa detta. Men ingen\r\nhar ju ännu i dag lyckats föreslå hur problemet ska\r\nlösas. Så länge man inte har gjort det behåller vi vår\r\nåsikt. Vi ställer inte upp på att avskaffa kårobligatori-\r\net förrän vi får garantier för att studenternas studieso-\r\nciala situation behålls oförändrad eller snarare för-\r\nbättras än försämras.</pre><pre>Anf.  59  GUNNAR AXÉN (m) replik:\r\nHerr talman! Jag kan inte annat än beklaga den\r\nmänniskosyn som Britt-Marie Danestig ger uttryck\r\nför. Britt-Marie Danestig säger att studentkårerna\r\nfyller en så otroligt viktig studiesocial funktion att vi\r\ninte kan vara utan dem och att studenterna inte har\r\nförmågan att förstå vilken betydelse studentkåren har.\r\nStudenterna behöver ha hjälp av studentkåren. Stu-\r\ndenterna behöver ha den studiesociala hjälp som\r\nstudentkåren ger. Men de har inte förstånd och för-\r\nmåga att själva välja att bli medlemmar i studentkå-\r\nren. I stället ska de tvångsanslutas. Det är att säga att\r\nstudenterna inte förstår sitt eget bästa.\r\nJag beklagar att Britt-Marie Danestig ger uttryck\r\nför denna människosyn, men jag är inte förvånad. Det\r\när en traditionell vänsterpartistisk syn på människan,\r\nuppifrån och ned. Politikerna ska lägga till rätta.\r\nMänniskorna förmår inte att forma sina egna liv.</pre><pre>Anf.  60  GUNNAR GOUDE (mp):\r\nHerr talman! För Miljöpartiets del är det lätt att\r\nbemöta kritiken. Det är alltså inte så att vi ansluter\r\noss till den här principen. Däremot har Miljöpartiet i\r\npartimotioner tagit avstånd från kårobligatoriet och\r\ntycker att det ska avskaffas.\r\nVi har haft många debatter här i kammaren med\r\npartier som inte som partier har tagit en tydlig ställ-\r\nning. Det gäller t.ex. Socialdemokraterna som vi nu\r\nsamverkar med. Där finns alltså inte det här kravet.\r\nThomas Östros, nuvarande utbildningsministern,\r\nhade en enskild motion där han hävdade just de prin-\r\nciper som Gunnar Axén hävdar. Principerna är vi\r\ntydligen överens om.\r\nDet gäller att få möjligheten att genomföra det här\r\npå ett sätt som inte skadar mer än det gör nytta. Då är\r\ndet inte fråga om något  falskspel, att man vill dölja\r\natt man egentligen vill behålla principen och försöker\r\nslingra sig för att få bort den. Det är inte alls fråga om\r\ndet, utan det handlar om att inte försätta studenterna i\r\nen sämre situation.\r\nDet är riktigt, som Gunnar Axén säger, att man\r\nunder den borgerliga tiden, alltså när det var borgerlig\r\nmajoritet här riksdagen, gjorde utredningar. Men\r\nmajoriteten i riksdagen förkastade ju dem. Glöm inte\r\nbort det! De hade alltså inte bärkraft, utan man tyckte\r\natt det här borde lösas på ett bättre sätt, och det är väl\r\ndet som det lite grann handlar om.\r\nOm Miljöpartiet hade majoritet i riksdagen och\r\nregeringsmakten, kan jag försäkra att vi skulle lägga\r\nned ett lite större arbete för att försöka ta fram ett\r\nsådant förslag. Jag är inte säker på att vi skulle göra\r\ndet just för ögonblicket, därför att vi har nu fått ige-\r\nnom en lagstiftning för ökad studentaktivitet. I det\r\narbetet kan de kanaler som finns av gammal tradition\r\nvara bra att ha, så det skulle kanske förstöra ännu mer\r\natt ta bort dem just i dagsläget.\r\nMen, som sagt var, har Gunnar Axén ett bra för-\r\nslag i de här motionerna på hur det skulle gå till,\r\nskulle vi kunna fundera på det. Men det finns ju inte i\r\nmotionerna, och då är det riskfyllt att gå med på det.</pre><pre>Anf.  61  GUNNAR AXÉN (m):\r\nHerr talman! Gunnar Goude med den bakgrund i\r\nden akademiska miljön som han har borde kunna\r\ntilltro studenterna förmågan att själva välja om de vill\r\noch inse om de behöver vara medlemmar i en stu-\r\ndentkår eller inte.\r\nDet är ju bra att Miljöpartiet principiellt sett är\r\nemot tvångsanslutning till studentkårer. Vi skulle ha\r\nen majoritet här i riksdagen för att avskaffa tvångsan-\r\nslutningen om Miljöpartiet förenade sig med de bor-\r\ngerliga partierna. Men det vill inte Miljöpartiet, där-\r\nför att samverkan med regeringen är viktigare än\r\nprinciper och ideal. Eftersom man samverkar med\r\nVänsterpartiet och Socialdemokraterna, vill man\r\ntydligen inte på den här punkten slåss för det man\r\nsäger sig stå för. Det är beklagligt.\r\nGunnar Goude säger att om Miljöpartiet hade\r\negen majoritet i riksdagen, då skulle vi få se ett för-\r\nslag om avskaffande av kårobligatoriet. Men varför\r\ninte, Gunnar Goude, i parlamentarismens namn för-\r\nena sig med de fyra borgerliga partierna och ta fram\r\nett förslag om hur kårobligatoriet kan avskaffas?\r\nVarför inte tillsammans med de fyra borgerliga parti-\r\nerna rösta för den reservation som vill ge regeringen i\r\nuppdrag att återkomma till riksdagen med ett förslag\r\nom ett avskaffande av kårobligatoriet?</pre><pre>Anf.  62  GUNNAR GOUDE (mp):\r\nHerr talman! Jag tror att det finns risk för att det\r\nblir lite överdrifter här. Den principiella frågan är\r\nnaturligtvis viktig. Den skulle vara ännu viktigare om\r\ndet vore så att personer drabbades eller råkade illa ut\r\npå grund av den här principen. Nu är det i stället en\r\nprincip som har en historisk förankring bakåt i tiden.\r\nDen ska naturligtvis bort. Det är vi överens om. Och\r\ndet tror jag att alla tycker egentligen. Men det ska ske\r\nunder former som är rimliga med hänsyn till de för-\r\nändringar som nu sker ute på universitet och högsko-\r\nlor, så att man inte gör ett missgrepp och försämrar\r\nsituationen för studenterna.\r\nJag tycker kanske att det är på gränsen till oan-\r\nständigt att försöka påskina att vi därmed skulle dölja\r\nnågonting och att vi egentligen inte står bakom prin-\r\ncipen. Principen har i dagsläget inte alls några negati-\r\nva effekter av den arten. Det är bra att studenter rea-\r\ngerar mot att vi har ett kårobligatorium. Det är väl\r\nockså bra att vi i kammaren får diskutera det. Men det\r\nfinns alltså inget förslag i motionerna som visar på att\r\ndet går att genomföra ett avskaffande av kårobligato-\r\nriet utan att det blir försämringar. Det är klart att detta\r\när ett skäl till att man är lite försiktig.\r\nJag tänker inte göra någon röstdeklaration i frågan\r\ni dagsläget, men vår inställning är klar. Jag tycker att\r\nargumentationen är något överdriven från Gunnar\r\nAxéns sida.\r\nDet finns ju andra tillfällen att ta upp frågor. T.ex.\r\nhade det varit intressant att höra Gunnar Axén delta i\r\nden debatt som vi hade för bara drygt en vecka sedan\r\nhär i kammaren om den lag som vi i Sverige har som\r\ngör att man kan födas till ett ämbete, alltså att man\r\nkan ärva det. Det är så monarkin i det här landet fun-\r\ngerar. Det låter i mina öron som en lite allvarligare\r\nprincipfråga. Är Gunnar Axén lika ståndfast på den\r\npunkten? Har han partiet med sig? Jag tycker nog att\r\nman ska vara lite nyanserad i debatten i en sådan här\r\nfråga.</pre><pre>Anf.  63  GUNNAR AXÉN (m):\r\nHerr talman! Det är beklämmande att Gunnar\r\nGoude inte har några argument att återkomma med i\r\nden här frågan, utan att han i stället tvingas att ta upp\r\nandra frågor som inte den här debatten rör.\r\nJag noterar bara att Gunnar Goude inte tilltror\r\nstudenterna förmågan att själva inse det eventuella\r\nvärdet av att vara med i en studentkår. Gunnar Goude\r\nanser att studentkårernas arrangerande av pubaftnar,\r\nfester och kulturella aktiviteter är så viktiga för stu-\r\ndenternas situation att studenterna måste tvingas att\r\nvara med i den förening som arrangerar aktiviteterna.\r\nGunnar Goude tror inte att studenterna själva\r\nskulle kunna inse värdet av det som studentkårerna\r\nägnar sig åt. Det är beklagligt, men det är bara att\r\nkonstatera att Miljöpartiet hellre ser till regerings-\r\nsamverkan med Socialdemokraterna och Vänsterpar-\r\ntiet än till studenternas rätt att själva få välja vilken\r\norganisation de vara med i eller inte vara med i.\r\nJag hoppas att Miljöpartiet nästa år, för jag antar\r\natt den här frågan kommer upp för debatt och beslut\r\nåterigen, kan stå rakryggade och säga att vi slår vakt\r\nom de mänskliga fri- och rättigheterna, vi slår vakt\r\nom studenternas rätt att själva välja om de ska vara\r\nmed eller inte vara med i studentkårerna. Jag ser fram\r\nemot det beskedet från Miljöpartiet om ett år.</pre><pre>Överläggningen var härmed avslutad.\r\n(Beslut fattades under 9 §.)</pre><pre>4 §  Sjöfartsinspektionens tillsyn</pre><pre>Föredrogs\r\ntrafikutskottets betänkande 2000/01:TU8\r\nSjöfartsinspektionens tillsyn (förs. 2000/01:RR8)</pre><pre>Anf.  64  TOM HEYMAN (m):\r\nHerr talman! Det brukar inte vara vanligt att man\r\nbegär ordet när ett betänkande är enhälligt, men jag\r\nvill i detta fall ändå göra så. Revisorerna har i sin\r\ngranskning av Sjöfartsinspektionen gjort många vär-\r\ndefulla iakttagelser, och de senaste årens pressdebatt\r\nhar kraftigt förstärkt den kritik som revisorerna har\r\nframför mot Sjöfartsverkets och inspektionens verk-\r\nsamhet.\r\nLedande företrädare för Sjöfartsverket har under\r\nden senaste tiden gjort uttalanden som indikerar att\r\nman inte helt har förstått innebörden i trafikutskottets\r\nbeslut och att man inte heller har tagit revisorernas\r\nkritik till sig på det sätt som man borde ha gjort. Det\r\nräcker inte att bara rita en ny ruta i organisations-\r\nschemat och sedan fortsätta som tidigare. Det krävs\r\nen väsentligt förändring av själva säkerhetskulturen\r\ninom inspektionen.\r\nInom sjöfarten har det länge funnits en fixartradi-\r\ntion. Den har en historisk bakgrund. Man har varit\r\nvan att klara sig själv och lösa problemen efter bästa\r\nförmåga, något som inte längre alltid är önskvärt.\r\nSamma fixarattityd fanns tidigare också inom flyget,\r\nmen där insåg flygbolagen redan på ett tidigt stadium\r\natt med den haverifrekvens som fanns i slutet av 40-\r\ntalet skulle det inte bli någon kommersiell flygverk-\r\nsamhet. Förtroendet hos allmänheten skulle inte läng-\r\nre finnas. Man införde då långt gående säkerhetsruti-\r\nner som också givit konkreta resultat. Flyget är i dag\r\nett av de mest trafiksäkra transportslagen.\r\nOckså inom järnvägen fanns det tidigare ibland en\r\nlättsinnig attityd till säkerhetsfrågor. Säkerheten var\r\nbara en del av affärsverket SJ:s verksamhet, och inte\r\nalltid den som prioriterades högst. Såväl den stora\r\nurspårningen vid Lerum som den svåra språvägso-\r\nlyckan i Göteborg för ett antal år sedan var inte bara\r\nolyckor i ordets egentliga bemärkelse utan båda var\r\ndirekta följder av att man tog genvägar i fråga om\r\nsäkerhetsrutinerna.\r\nMotsatsen kan man finna i Japan, där snabbtåget\r\nShinkansen nu varit i trafik i flera decennier utan en\r\nenda dödsolycka. Det är ingen slump. Det är resulta-\r\ntet av ett konsekvent och metodiskt säkerhetstänkan-\r\nde i hela organisationen.\r\nEtt sådant tänkande finns i dag hos enskilda rede-\r\nrier. Men det måste också finnas hos de ansvariga\r\nmyndigheterna. Såväl inom luftfarten som inom\r\nspårtrafiken är inspektionsverksamheten nu avskild\r\nfrån den affärsmässiga driften, och det är viktigt att\r\ndenna förändring också genomförs i sjöfarten. Da-\r\ngens riksdagsbeslut är ett steg i denna riktning. Det är\r\nbra att en enig riksdag står bakom beslutet. Det blir\r\nnu regeringens ansvar att genomföra organisations-\r\nförändringen, och det är min förhoppning att den\r\nockså snart kommer att bli av. Därmed yrkar jag\r\nbifall till hemställan i betänkandet.</pre><pre>Anf.  65  KARIN SVENSSON SMITH (v):\r\nHerr talman! I denna debatt om sjösäkerhet finns\r\ndet inga reservationer. Vänsterpartiet hade i likhet\r\nmed andra partier skrivit motioner om Sjöfartsin-\r\nspektionen, men i trafikutskottet lyckades vi hitta\r\nskrivningar som någorlunda tillgodoser motionsyr-\r\nkandena. Därför vill jag yrka bifall till hemställan i\r\nbetänkandet.\r\nFrån Vänsterpartiets sida vill vi ta tillfället att\r\nmotivera varför vi anser att frågan om sjösäkerhet är\r\nmycket angelägen. Vid en första betraktelse handlar\r\ndiskussionen om Sjöfartsinspektionen huvudsakligen\r\nom att främja passagerarnas säkerhet. Mot bakgrund\r\nav Estoniaolyckan behöver jag inte orda mer om\r\nvikten av att vidta åtgärder som förhindrar att sådana\r\noch andra olyckor sker. Det är inte det som skiljer oss\r\nåt i diskussionen.\r\nEn stark och effektiv sjöfartsinspektion kan före-\r\nbygga flera olika problem. Förutom att man tryggar\r\npassagerarnas säkerhet kan miljöproblemen i Sveri-\r\nges omgivande vatten minska och de sämsta arbets-\r\nförhållandena på båtarna saneras. Erika-haveriet utan-\r\nför Frankrikes kust 1999 gav ytterligare en illustra-\r\ntion av hur viktigt det är med sjösäkerhet. Varje år\r\nsker det tillbud i det känsliga innanhav som är Öster-\r\nsjön. För inte så länge sedan hade vi en debatt i denna\r\nkammare med anledning av den oroväckande situa-\r\ntionen för Östersjöns miljö.\r\nRiksdagen har beslutat om 15 miljökvalitetsmål.\r\nVilka etappmål åtgärdsstrategier och som behövs för\r\natt nå dessa mål har utretts av Miljömålskommittén.\r\nRegeringen ska lämna en miljömålsproposition i vår.\r\nVäsentligt för att miljöproblemen till sjöss ska kunna\r\nåtgärdas är där som på andra ställen att tillsynen av\r\ngällande regelverk är effektiv. Därför är det viktigt att\r\nförbättra Sjöfartsinspektionens verksamhet.\r\nKonkurrensen inom sjöfartsnäringen har, i likhet\r\nmed vad som är fallet i många andra näringar, hård-\r\nnat. För att man ska kunna erbjuda den billigaste\r\nfrakten ökar pressen på de anställda. Den fysiska och\r\npsykiska arbetsmiljön ombord är tuff. Kortsiktiga\r\nvinster kan göras genom utflaggning och utnyttjande\r\nav besättningar från andra länder. De rådande miss-\r\nförhållandena måste åtgärdas. Det är särskilt angelä-\r\nget att komma åt de rostholkar som trafikerar våra\r\nkuster och bjuder under de rederier som har ambitio-\r\nnen att prioritera säkra och miljöanpassade frakter.\r\nMed ett vassare regelverk och en högre ambi-\r\ntionsnivå i fråga om inspektion och tillsyn skulle flera\r\nvinster kunna göras. Det skulle bli minskad risk för\r\nvattenförorening. Det skulle bli en välbehövlig för-\r\nbättring av sjöfolkets arbetsförhållanden samt en\r\ntryggare färd för färjesjöfartens passagerare.\r\nDe förslag som har kommit från Riksdagens revi-\r\nsorer är väl avvägda och förs i huvudsak vidare i\r\nutskottsbetänkandet.\r\nRiksdagen har vid flera tillfällen uttalat sig för en\r\nfristående statlig instruktion inom luftfart respektive\r\nvägtrafik. Tydlig självständighet och integritet är en\r\nförutsättning för att tillsynen och granskningen ska\r\nvara effektiv. Samma argument är tillämpligt inom\r\nsjöfarten.\r\nSka tillsynsarbetet bli effektivt måste det regel-\r\nverk som tillsynen utövas gentemot vara relevant och\r\nstringent. Så är inte fallet i dag, vilket har visats både\r\nav Riksrevisionsverket och Riksdagens revisorer.\r\nArbetsmiljöreglerna är från 1970-talet. Därför bör\r\nden sittande utredningen om fartygssäkerhetslagstift-\r\nning återkomma med förslag inom det här området.\r\nAnalysmetoder för olyckor, tillbud, avvikelser och\r\nrisker, som kommit till användning inom andra områ-\r\nden i trafiken kan också komma till användning här.\r\nDetsamma gäller för kvalitetsarbete som utvecklats\r\nför de verksamheter som strävar efter att miljöcertifi-\r\nera sig. På detta område finns det stort utrymme för\r\nförbättringar inom sjöfarten. Sjöfartsinspektionens\r\nmetod för analys och inspektion av förebyggande\r\narbete behöver utvecklas.\r\nKlassificeringssällskapens roll behöver också\r\ngranskas och förtydligas. Det har både revisorerna\r\noch remissvaren kommit fram till.\r\nDet som kan göras i övrigt är att tillföra Sjö-\r\nfartsinspektionen större resurser. Det faller egentligen\r\nutanför ramen för detta betänkande, men jag måste\r\nändå passa på att säga att ökade kvantitativa krav,\r\nalltså krav på ett visst antal inspektioner exempelvis\r\nsåsom det är uttryckt i regelverket för hamnstadskon-\r\ntrollen, blir en förstärkning enbart om resurserna för\r\natt utföra densamma ökar.\r\nPå sikt kan ifrågasättas varför Sjöfartsverket ska\r\ninleverera en avkastning till statskassan. Kontrasten\r\ngentemot det anslagsfinansierade Vägverket är bjärt.\r\nRättvisa förhållanden mellan transportslagen i enlig-\r\nhet med vad som är uttalat i EU m.fl. andra organ\r\nborde leda till en ändring av dessa villkor. En miljö-\r\nanpassad transportpolitik ska ha trafikavgifter som\r\ninkluderar de externa kostnader som transporterna ger\r\nupphov till. Även om sjöfarten för närvarande drivs\r\nmed fossila bränslen och kommer att göra det ett tag\r\nframöver så har den goda förutsättningar för att axla\r\nen större andel av de godstransporter som behöver\r\ngöras. En omlastning mellan transportslagen är an-\r\ngelägen, men den ska ske på ett miljöanpassat sätt.\r\nJag yrkar än en gång bifall till hemställan i betän-\r\nkandet.\r\nTack för ordet.</pre><pre>Anf.  66  JOHNNY GYLLING (kd):\r\nHerr talman! Jag yrkar bifall till hemställan i be-\r\ntänkandet om Sjöfartsinspektionens tillsyn.\r\nVi kristdemokrater hade velat gå ett steg längre än\r\nvad Riksdagens revisorer föreslog, nämligen genom\r\natt skilja Sjöfartsinspektionen helt ifrån Sjöfartsver-\r\nket, och vi har beskrivit detta i både en motion och i\r\nett särskilt yttrande i betänkandet.\r\nVi inser naturligtvis att det finns fördelar med att\r\nlåta inspektionen vara kvar inom Sjöfartsverket. Men\r\nprecis som revisorerna påpekat så finns det en risk för\r\natt rollkonflikter kan påverka sjösäkerhetsarbetet\r\nmenligt. Den risken menar vi hade eliminerats genom\r\natt man hade skapat en fristående myndighet av Sö-\r\nfartsinspektionen.\r\nNu tycker vi ändå att utskottet har lyssnat på oss,\r\noch vi inser värdet av att ett enigt utskott begär en\r\nförstärkt lagstiftning i syfte att stärka Sjöfartsinspek-\r\ntionens ställning. Det är ett stort steg framåt.\r\nHerr talman! Jag kan också instämma i de tanke-\r\ngångar som Tom Heyman framförde här tidigare.\r\nKristdemokraterna kommer att bevaka att den\r\nkommande lagstiftningen blir skarp och tydlig till\r\nförmån för sjösäkerhetsarbetet.\r\nI det förslag som har lagts fram om en ny fartygs-\r\nsäkerhetslag, SOU 2001:17, berörs inte Sjöfartsin-\r\nspektionens ställning. Den måste uppmärksammas av\r\nregeringen i kommande arbete.\r\nSverige är en gammal sjöfartsnation med gott an-\r\nseende vad gäller kompetens inom sjösäkerhet. Detta\r\nanseende får inte grumlas i något avseende. Den som\r\nupptäcker brister inom systemet, t.ex. i förordningar\r\neller i inspektionsarbetet, ska med stor frimodighet\r\nanmäla bristerna utan att riskera sitt eget anseende. Vi\r\nkommer att följa denna fråga noggrant, och vi förut-\r\nsätter att regeringen tar det här på största allvar.</pre><pre>Anf.  67  CLAES-GÖRAN BRANDIN (s):\r\nHerr talman! Jag tycker att det är bra att vi blev\r\növerens i trafikutskottet med anledning av Riksda-\r\ngens revisorers påpekande och de motioner som\r\nfanns. Vad jag vill säga är att vi ska avvakta rege-\r\nringens behandling av frågan. Vi har ändå gjort ett\r\ntillkännagivande till regeringen. Låt oss då avvakta\r\ndet. Om vi sedan tycker att de förslag som kommer\r\ninte är bra får vi anledning att debattera detta då.\r\nJag har inte mer att säga i denna fråga än att än en\r\ngång yrka bifall till hemställan i utskottets betänkan-\r\nde.</pre><pre>Överläggningen var härmed avslutad.\r\n(Beslut fattades under 9 §.)</pre><pre>5 §  Hanteringen av djurkadaver och annat\r\nanimaliskt avfall</pre><pre>Föredrogs\r\nmiljö- och jordbruksutskottets betänkande\r\n2000/01:MJU11\r\nHanteringen av djurkadaver och annat animaliskt\r\navfall.</pre><pre>Anf.  68  CARINA OHLSSON (s):\r\nHerr talman! Jag yrkar bifall till hemställan i\r\nmiljö- och jordbruksutskottets betänkande 11, Hante-\r\nringen av djurkadaver och annat animaliskt avfall.\r\nNågra reservationer finns inte att avslå, utan det är ett\r\nenhälligt betänkande.\r\nI betänkandet behandlas ett tiotal motionsyrkan-\r\nden. Motionerna går i huvudsak ut på att det bör infö-\r\nras nationella undantag eller särslösningar för Norr-\r\nlandslänen avseende EU:s regelverk för bortskaffande\r\noch bearbetning av animaliskt avfall. I några motio-\r\nner tar man upp behovet av behandlingskapacitet för\r\nanimaliskt avfall och att denna kapacitet bör öka.\r\nMotionerna avstyrks med hänvisning bl.a. till att stora\r\ndelar av norra Sverige omfattas av generella undan-\r\ntagsbestämmelser i detta avseende. Vad gäller be-\r\nhandlingskakpaciteten för animaliskt avfall hänvisar\r\nutskottet till att jordbruksministern nyligen förordnat\r\nen utredare att se över frågan.\r\nFör att få en lägesbeskrivning i frågan anordnade\r\nutskottet den 16 januari en utfrågning med represen-\r\ntanter för Statens jordbruksverk, Konvex AB och\r\nlänsveterinären i Jämtlands län angående både BSE-\r\nkrisen i EU, regelverket för hantering av animaliskt\r\navfall samt vissa frågor rörande behandlingsanlägg-\r\nningen för animaliskt avfall i Stenstorp i Västergöt-\r\nland.\r\nHur ser då läget ut? Vid årsskiftet startade den\r\nsvenska övervakningen av BSE som innebär att man\r\ntar prov på nödslaktade, avlivade och självdöda nöt-\r\nkreatur som är över 30 månader. Dessutom har Sveri-\r\nge tidigare beslutat att vid slakt ta prov på nötkreatur\r\nsom importeras från länder med BSE. Sammanlagt\r\nrör det sig om 20 000 djur per år.\r\nVarje kväll hämtar Postens budbil burkarna med\r\nBSE-prov vid Konvex för att köra dessa till SVA i\r\nUppsala. I snitt är det 80 prov per dag. I månadsskif-\r\ntet februari-mars hade över 3 000 prov tagits.\r\nNär det gäller behandlingskapaciteten uppgav\r\nJordbruksverket vid denna utfrågning att det finns\r\nbehov av fler anläggningar, gärna med placering i\r\nNorrland. Regeringen har, som jag tidigare har\r\nnämnt, tillsatt en utredning om detta under ledning av\r\nSvante Englund. Utredningen ska vara klar den 15\r\napril i år. Utredaren har getts i uppdrag att föreslå hur\r\nstor kapacitet som bör finnas i Sverige för att omhän-\r\nderta och bearbeta animaliskt högriskavfall och speci-\r\nficerat riskmaterial och också lämna förslag om vil-\r\nken bearbetningsteknik som ska användas, hur många\r\nanläggningar som bör inrättas, var dessa ska vara\r\nbelägna, omfattningen av ett eventuellt statligt enga-\r\ngemang i inrättandet av anläggningarna och hur\r\neventuellt samarbete med näringen ska ske.\r\nSom en parentes kan jag nämna att jag hört att fle-\r\nra kommuner nu är intresserade av nya anläggningar,\r\nvilket definitivt inte har varit fallet tidigare.\r\nAnläggningen i Stenstorp får enligt beslut av\r\nKoncessionsnämnden för miljöskydd bearbeta 16 000\r\nton animaliskt avfall årligen. Och för år 2000 fick\r\nman efter ett beslut från regeringen behandla ytterli-\r\ngare 2 800 ton. Överskjutande kvantiteter förs till\r\nDanmark för bearbetning. Utförsel av animaliskt\r\navfall till annan medlemsstat kan endast ses som en\r\ntillfällig lösning, eftersom avfallsmängden dessutom\r\nhar ökat med anledning av beslut som har fattats i\r\nsamband med BSE-krisen.\r\nKonvex AB genomför för närvarande studier av\r\nny förbränningsteknik för att omhänderta kadaver och\r\nsamtidigt kunna utnyttja energiinnehållet i avfallet.\r\nSyftet är att anläggningen i Stenstorp ska läggas ned\r\noch ersättas med en eller flera anläggningar.\r\nEnligt det aktuella EG-direktivet ska medlems-\r\nstaterna för hela eller delar av sitt territorium godkän-\r\nna en eller flera anläggningar för insamling och bear-\r\nbetning av högriskmaterial. En medlemsstat får be-\r\nsluta om att anlita en anläggning för bearbetning av\r\nsådant material i en annan medlemsstat efter överens-\r\nkommelse om detta med den andra staten.\r\nHerr talman! Såvitt jag kan bedöma råder stor\r\nenighet om att behandlingsanläggningen i Stenstorp\r\ninte har tillräcklig kapacitet för att hantera det anima-\r\nliska avfallet som uppkommer i Sverige. Enligt beslut\r\nav Koncessionsnämnden för miljöskydd, som jag\r\nnämnde tidigare, att man får bearbeta 16 000 ton\r\nhögriskavfall har företaget också ansökt om att få\r\nbearbeta 24 000 ton, men det har avslagits.\r\nOrsaken till avslaget är i huvudsak att anläggning-\r\nen ligger nära bebyggelsen med följden att de om-\r\nkringboende tycker att det är stora problem med dålig\r\nlukt från den verksamhet som bedrivs där och också\r\natt det är ett problem med transporterna av kadaver\r\ngenom samhället och genom att höga utsläpp ibland\r\nkommer till det kommunala reningsverket.\r\nSom jag sade i inledningen förslår utskottet att\r\nriksdagen avslår motioner om särlösningar eller un-\r\ndantag för norra Sverige när det gäller föreskrifterna\r\nom insamling och bearbetning av animaliskt avfall.\r\nUtskottet hänvisar till att mer än två tredjedelar, när-\r\nmare bestämt 72 %, av berörda län omfattas av gene-\r\nrella undantagsbestämmelser och att det dessutom\r\nfinns möjligheter till dispens i enskilda fall. Jord-\r\nbruksverket ser över gränsdragningarna, och länssty-\r\nrelserna får då avge synpunkter på detta, men möjlig-\r\nheten att undanta ytterligare delar av Sverige från\r\nolika krav känns i dagsläget helt felaktigt med tanke\r\npå att det främsta syftet med att omhänderta anima-\r\nliskt avfall är att förhindra smittspridning. Om inte\r\nreglerna inte efterlevs utsätter vi då både människor\r\noch djur för hälsorisker.\r\nDe beslut som fattats inom EU syftar främst till att\r\nmotverka spridning av BSE, galna ko-sjukan och\r\nandra smittsamma djursjukdomar. Enligt regelverket\r\nska allt animaliskt avfall, både s.k. högriskavfall och\r\nlågriskavfall, samlas in och bearbetas i särskilda an-\r\nläggningar. För den del av det animaliska avfallet\r\nsom definieras som specificerat riskmaterial finns\r\nsärskilda regler som omfattar både slakten, transpor-\r\nten och den slutliga avfallshanteringen.\r\nEnligt direktivet finns vissa möjligheter att besluta\r\nom nationella undantag om det berörda animaliska\r\navfallet härrör från platser som är svåra att nå eller\r\nom kvantiteten och avståndet inte gör det berättigat\r\natt ta vara på avfallet. I sådana fall kan den nationella\r\nmyndigheten medge att avfallet bortskaffas genom\r\nförbränning eller nedgrävning.\r\nI de nationella föreskrifterna finns dels bestäm-\r\nmelser om generella undantag, dels regler om undan-\r\ntag i speciella fall enligt beslut av Jordbruksverket\r\neller berörd länsstyrelse. De generella undantagen tar\r\nbl.a. sikte på enstaka smådjur som har dött eller avli-\r\nvats utan att smittsamma sjukdomar har misstänkts.\r\nJordbruksverket har vidare beslutat att självdöda eller\r\navlivade djur i besättningar som är belägna i de för-\r\nsamlingar som anges i en särskild bilaga inte behöver\r\nbearbetas i en anläggning. Det är 37 kommuner, helt\r\neller delvis, i Värmlands, Dalarnas, Gävleborgs,\r\nVästernorrlands, Jämtlands, Västerbottens och Norr-\r\nbottens län.\r\nI nu angivna fall får det animaliska avfallet grävas\r\nned på en plats som anvisats av den myndighet som\r\nutövar tillsyn på området eller på en godkänd avfalls-\r\ndeponi. Utöver de generella undantagen finns möjlig-\r\nhet för Jordbruksverket att medge dispenser. Det kan\r\ngälla om det är platser som är svåra att nå eller om\r\nkvantiteten och avståndet gör att det inte är motiverat\r\natt ta hand om avfallet. Länsstyrelsen kan också med-\r\nge att självdöda eller avlivade hästdjur får grävas ned\r\neller omhändertas genom kommunal avfallshantering.\r\nVid utskottets utfrågning framkom också att de\r\nundantagna områdena utgörs av församlingar i Norr-\r\nland och Svealand med relativt låg djurtäthet och att\r\nJordbruksverket ser över detta ytterligare. Jag kan\r\nockså säga att de fem Norrlandslänen tillsammans\r\nmotsvarar 58 % av Sveriges landareal. Det är alltså en\r\nstor del av Sverige som är undantagen.\r\nUtskottet har konstaterat att de aktuella motioner-\r\nna i större eller mindre utsträckning är tillgodosedda\r\ngenom de nationella föreskrifter som redovisas ovan\r\noch genom den översyn som pågår och utgår från att\r\nmotionärernas synpunkter beaktas i det fortsatta ar-\r\nbetet samt att frågan får en lösning som tillgodoser\r\nbåde smittskyddsintresset och de berättigade önske-\r\nmålen om att animaliskt avfall ej ska behöva trans-\r\nporteras så långa sträckor som i dag är fallet.</pre><pre>Anf.  69  INGVAR ERIKSSON (m):\r\nHerr talman! I miljö- och jordbruksutskottets be-\r\ntänkande nr 11 behandlas reglerna för hantering av\r\nanimaliskt avfall i norra Sverige m.m. samt hur bear-\r\nbetning och bränning av animaliskt avfall ska klaras\r\nav i landet. Betänkandet är föranlett av ett antal mo-\r\ntionsyrkanden på området, väckta under den allmänna\r\nmotionstiden.\r\nBSE-krisen i Europa har föranlett en ökad belast-\r\nning vad gäller omhändertagande av detta avfall. Det\r\nhar kommit nya regler, och det är mer inhemskt\r\nriksavfall som omhändertas. Kapaciteten på den enda\r\nanläggning som i Sverige finns som kan och får ta\r\nemot detta avfall, inte minst högriskavfallet, är otill-\r\nräcklig, varför en stor del av detta avfall i dag går till\r\nDanmark för omhändertagande. Från Stenstorp går i\r\ndag inte mindre än 300-400 ton per vecka till Dan-\r\nmark.\r\nVi väntar på förslag från den av regeringen till-\r\nsatta enmansutredaren före den 15 april om hur vi i\r\nSverige själva ska kunna ta hand om det svenska\r\navfallet inom landet. Det har talats om ett antal nya\r\nanläggningar för förbränning av avfallet eventuellt i\r\nanslutning till industrier som året runt kan tillgodogö-\r\nra sig energin från förbränningen. Det har också\r\nkommit till min kännedom att vissa försök, proveld-\r\nningar, sker av bl.a. köttmjöl i syfte att finna en god-\r\ntagbar lösning.\r\nDet är mycket angeläget att snarast finna accep-\r\ntabla lösningar för omhändertagande och förbränning\r\ni nya anläggningar på nya platser.\r\nEtt stort problem är givetvis att de miljökon-\r\nsekvensprövningar och utredningar som krävs för nya\r\nanläggningar kan komma att kräva lång tid. Det är\r\ninte otänkbart att enbart detta kan ta upp till ett par år\r\natt klara av. Då förstår vi vilka problemen kan bli.\r\nDetta först efter det att förslagen framförts av utred-\r\nningen.\r\nEtt skräckscenario skulle vara om mul- och klöv-\r\nsjukan, som nu spritt sig till Frankrike, skulle drabba\r\näven Danmark och i värsta fall också Sverige. Ett fall\r\ni Sverige eller i Danmark skulle omedelbart stoppa\r\nleveranserna av det animaliska avfallet från Sverige\r\ntill Danmark. Var och en förstår vilka konsekvenser-\r\nna då kan bli för Stenstorp som inte får ta emot mer\r\nän ca 16 000 ton per år. Hur ska man då klara de\r\ntotalt upp till 37 000 ton som måste omhändertas om\r\nmöjligheterna i Danmark stoppas? Har regeringen\r\ntänkt sig in i den situationen? Carina Ohlsson har\r\nmåhända ett svar på denna fråga.\r\nHerr talman! Skrivningarna i betänkandet i anled-\r\nning av motionerna står vi moderater helt bakom. Vi\r\nutgår också ifrån, vad gäller kadaver och riskmateri-\r\nalhanteringen i Norrland, att man ska finna acceptabla\r\nlösningar ur smittskyddssynpunkt där hänsyn tas till\r\natt lokala näringsidkare också framöver ska kunna\r\nbedriva sin verksamhet på ett ekonomiskt gångbart\r\nsätt.\r\nHerr talman! Jag yrkar bifall till utskottets hem-\r\nställan.</pre><pre>Anf.  70  CARINA OHLSSON (s) replik:\r\nHerr talman! Jag fick en fråga från Ingvar Eriks-\r\nson om jag hade tänkt mig in i problemet. Jag har\r\ntänkt mig in i problemställningen, men däremot kan\r\njag inte ha något färdigt svar. Jag vill gärna se på den\r\nutredning som läggs fram den 15 april. Utredaren har\r\nockså fått i uppdrag att se över det som Ingvar Eriks-\r\nson tog upp om tidsperspektivet och redogöra för de\r\nolika faserna i inrättandet och uppbyggandet av an-\r\nläggningen - detta inklusive tillståndsgivning och\r\nangivande av eventuella möjligheter att minska\r\ntidsåtgången. Då är det naturligtvis mycket angeläget\r\natt anläggningarna kommer i drift inom en snar fram-\r\ntid. Där är vi helt överens.</pre><pre>Anf.  71  INGVAR ERIKSSON (m) replik:\r\nHerr talman! Jag tackar för det beskedet. Det är\r\noundvikligen så att om det skulle dra ut på tiden på\r\ngrund av tillståndsbeslut t.ex. i samband med mil-\r\njöprövning, kommer problemen att bli väldigt akuta.\r\nSkulle vi drabbas av ett stopp för leveranser från\r\nDanmark, blir problemen oerhört stora.\r\nJag kan inte begära att Carina ska svara på detta,\r\nmen jag vill uppmana Carina och regeringsföreträ-\r\ndarna att verkligen tänka sig in i den situationen. Den\r\nkan komma redan inom en eller två veckor, och då\r\nstår vi i en väldigt allvarlig situation. Detta måste\r\nuppmärksammas. Man måste ta hänsyn till att detta\r\nkan hända.</pre><pre>Anf.  72  ESTER LINDSTEDT-\r\nSTAAF (kd):\r\nHerr talman! Ämnet för det här betänkandet är,\r\nsom vi har hört, hanteringen av djurkadaver och annat\r\nanimaliskt avfall. Det föreligger, som vi också hört,\r\ninga reservationer, men vi kristdemokrater har avgivit\r\nett särskilt yttrande, eftersom bristen på brådska i\r\närendets hantering bekymrar oss.\r\nDen motion som rör anläggningen i Stenstorp har\r\nväckts av oss kristdemokrater. Denna anläggning i\r\nVästergötland ligger i anslutning till bebyggelser, och\r\nden stinker, till stor olägenhet för Stenstorpsborna.\r\nBranschen har med stöd av Jordbruksdeparte-\r\nmentet länge letat efter alternativa platser för en de-\r\nstruktionsanläggning. Man har inte lyckats hitta en\r\nlämplig plats. Som Carina Ohlsson sade verkar det nu\r\nfinnas alternativa lägen, men sådana har alltså tidiga-\r\nre inte funnits.\r\nPå grund av den nuvarande anläggningens dåliga\r\nläge har man inte fått tillstånd att tillräckligt öka\r\nmängden bearbetat avfall i Stenstorp. Som vi har hört\r\nhar kapaciteten i flera år varit för liten. Detta har\r\nkompenserats av att Sverige årligen har kunnat ex-\r\nportera ca 5 000 ton högriskavfall till Trondheim i\r\nNorge. EU har under de senaste åren tagit en del\r\nbeslut i syfte att begränsa spridningen av BSE-smitta.\r\nDet beslutades under förra året att animaliskt högris-\r\nkavfall inte längre får transporteras till land utanför\r\nEU, och därmed kan vi inte längre exportera sådant\r\nhär avfall till Norge.\r\nGenom dessa beslut har mängderna av det som\r\nklassificeras som riskavfall och specificerat riskmate-\r\nrial ökat betydligt.\r\nSverige har, som vi också har hört, försökt kom-\r\nma till rätta med situationen genom avtal med Dan-\r\nmark för mottagande, destruktion och bearbetning av\r\ndetta högriskavfall. Detta har inte räckt, utan bearbe-\r\ntat avfall har tills vidare lagrats i form av köttmjöl i\r\nStenstorp, med åtföljande besvärande stank för de\r\nboende.\r\nLäget blev, som vi ser det, akut redan i somras.\r\nJordbruksministern har låtit förstå att det ligger i\r\nbranschens intresse att lösa frågan och har inte gett\r\nintryck av att känna brådska i ärendet. Visst ligger det\r\nockså i branschens intresse.\r\nDen 15 december 2000 förordnades en utredning\r\natt utreda saken, som Carina Ohlsson också sagt.\r\nUtredningen ska vara färdig den 15 april, alltså om\r\nnågra veckor.\r\nHerr talman! Formuleringarna i det aktuella EG-\r\ndirektivet angående avfallshanteringen gör klart att\r\nman inom EU anser att staten har ett ansvar för att\r\nlösa frågan om destruktion av animaliskt högriskav-\r\nfall. Vi kristdemokrater vill starkt betona att det lig-\r\nger i samhällets intresse att riskavfall omhändertas på\r\nett säkert sätt.</pre><pre>Anf.  73  ESKIL ERLANDSSON (c):\r\nHerr talman! Även jag vill i det här sammanhang-\r\net påpeka vikten av att Sverige får anläggningar med\r\nen sådan kapacitet att destruktion av animaliskt avfall\r\nkan ske på ett säkert och fullgott sätt i vårt land. Så är\r\ninte fallet i dag. De nya EU-regler som vi har fått\r\ninnebär dessutom att mängden av material som klas-\r\nsificeras som riskavfall och specificerat riskmaterial\r\nhar ökat och kommer att öka betydligt.\r\nLäget är akut och kommer så att förbli. Det kan\r\nbli än mer akut om vi i vårt land skulle få fall av den\r\nfruktade sjukdomen BSE. Det oroar oss i Centerparti-\r\net mycket att regeringen har låtit det här problemet\r\nvara olöst. Märk väl att en utredning tillsattes först i\r\ndecember år 2000, långt efter det att dessa problem\r\nborde ha varit uppmärksammade av regeringens fö-\r\nreträdare. Redan före den s.k. BSE-krisen, då alltfler\r\nfall av den fruktade sjukdomen upptäcktes även på\r\nfastlandet i Europa, hade BSE i sig ökat uppmärk-\r\nsamheten på smittskyddsaspekter på och hantering av\r\nriskmaterial och riskavfall.\r\nDen nuvarande hanteringen innefattar, vilket har\r\nuppmärksammats i ett par motioner, långa transporter\r\nav bl.a. kadaver och annat riskmaterial, främst från\r\nNorrlands inland, då anläggningar för destruktion\r\nfinns bara i södra Sverige. Kostnaden för dessa trans-\r\nporter är inte obetydlig, vilket försvårar den ekono-\r\nmiska situation som bl.a. de små lokala företagen i\r\nform av t.ex. slakterier har i de berörda områdena av\r\nlandet. Detta leder i sin tur i förlängningen till att\r\nlevande djur får transporteras längre, vilket vi inte\r\nheller tycker är bra. Till detta ska läggas de allmänna\r\nmiljöaspekterna på långa transporter.\r\nVad gäller kadaverhanteringen och riskmaterial-\r\nhanteringen i Norrland tycker jag att det är viktigt att\r\ndet kommer till stånd en lösning som är acceptabel ur\r\nsmittskyddssynpunkt och som inte allvarligt försvårar\r\nför lokala näringsidkare att bedriva sin verksamhet.\r\nDagens situation uppfyller inte till fullo dessa krav.\r\nJag hoppas att regeringen tar den här situationen på\r\nallvar och med skyndsamhet återkommer till riksda-\r\ngen, om det behövs för att lösa de problem som vi har\r\npekat på i denna debatt. Får vi inte lösningar som\r\ntillfredsställer de krav som rimligen kan ställas på den\r\nhär verksamheten, avser jag och Centerpartiet att\r\nåterkomma i kammaren om detta.</pre><pre>Anf.  74  CARINA OHLSSON (s):\r\nHerr talman! Jag ser liksom Eskil Erlandsson fram\r\nemot att vi får goda lösningar på dessa frågor. Jag\r\ninstämmer i hans anförande.\r\nEskil säger att regeringen inte har gjort någonting\r\ni den här frågan, men det har den. Det har gjorts en\r\nansökan till Koncessionsnämnden för miljöskydd om\r\ntillstånd till Konvex för mottagande av en ökad\r\nmängd av avfall i Stenstorp, men den har avslagits.\r\nDet är klart att den här frågan har utretts också under\r\nhanteringstidens gång.\r\nJag kan hålla med om att ärendet har tagit lång tid.\r\nStenstorp ligger ganska nära min hemkommun, och\r\njag har följt frågan under lång tid. Kanske har näring-\r\nen inte tagit sitt fulla ansvar under den här tiden och\r\ntill fyllest ansträngt sig för att komma till rätta med\r\nsituationen.\r\nDet har riktats mycket kritik mot anläggningen i\r\nStenstorp, och vissa kommuner som till att börja med\r\nvarit intresserade av en anläggning har sagt nej när de\r\nhört talas om de stora besvärligheterna. Man provar\r\nnu teknik, och jag förstår att de kommuner som sagt\r\natt de nu gärna vill ha en sådan här anläggning ser\r\nfram emot den. Jag hoppas att det blir anläggningar\r\näven i norra Sverige om flera sådana kommer till\r\nstånd.</pre><pre>Anf.  75  ESKIL ERLANDSSON (c):\r\nHerr talman! Det jag kritiserade i mitt anförande\r\nvar bristen på initiativ från regeringens sida. Jag\r\ntycker att man med fog kan kritisera regeringen och\r\ndess företrädare för det. Redan innan vi fick de nya\r\nbestämmelser vi nu har för hanteringen av riskmateri-\r\nal och riskavfall rådde det en brist på kapacitet för att\r\nta hand om kadaver och riskmaterial. Det rådde brist\r\npå sådan kapacitet i Sverige.\r\nMan måste ta den situation som vi hade redan då\r\npå allvar. Det gjorde man inte. Först när läget blev\r\nakut gjorde regeringen något. Då gjorde man det som\r\nman alltid gör, nämligen tillsatte en utredning. Vi får\r\nhoppas att den arbetar skyndsamt och att man kom-\r\nmer med en bra lösning som kan accepteras av alla,\r\nså att vi kan ta hand om problemen på egen hand i\r\nSverige.</pre><pre>Anf.  76  CARINA OHLSSON (s):\r\nHerr talman! Även näringen har ett ansvar och har\r\nhaft det hela tiden. Konvexanläggningen ägs av det\r\ndanska företaget Daka, som den svenska slakterinä-\r\nringens Swedish Meats AB är delägare i. Även nä-\r\nringen har ett ansvar i frågan, både nu och framöver.\r\nDet är ett delat ansvar.</pre><pre>Anf.  77  ESKIL ERLANDSSON (c):\r\nHerr talman! Jag vidgår att näringen självklart\r\nockså har ett ansvar. Men huvudansvaret måste ligga\r\npå samhället eftersom vi talar om riskmaterial. Det är\r\nfrågan om att vi inte ska sprida sjukdomar, epizootier\r\noch annat i våra omgivningar. Vi ska ta hand om det\r\nsom produceras i vårt land på ett bra sätt inom landet.\r\nDär kan regeringen inte springa ifrån det ansvar som\r\nregeringen har ytterst. Självklart ska näringen också\r\nhjälpa till.</pre><pre>Överläggningen var härmed avslutad\r\n(Beslut fattades under 9 §.)</pre><pre>6 §  Livsmedelskontroll och genteknik</pre><pre>Föredrogs\r\nmiljö- och jordbruksutskottets betänkande\r\n2000/01:MJU12\r\nlivsmedelskontroll och genteknik.</pre><pre>Anf.  78  CATHARINA ELMSÄTER-\r\nSVÄRD (m):\r\nHerr talman! Runt våra köksbord, på fikarasterna\r\nute på våra arbetsplatser och inte minst i medierna\r\npågår nu en intensiv debatt om vad vi kan och vad vi\r\nvågar äta. Det svenska jordbruket och vår svenska\r\nlivsmedelsindustri har av tradition och med kunskap\r\noch engagemang sett till att vi har kunnat äta säkra\r\nlivsmedel med hög kvalitet samtidigt som vi har vär-\r\nnat om våra djur så att de trivs och mår väl.\r\nNaturligtvis måste vi alla ta människors oro på\r\nallvar. Desto viktigare är det att vi har kunskap om\r\nvåra livsmedel. Som konsument - när jag går och\r\nhandlar eller sätter mig vid middagsbordet - har jag\r\nrätt att veta bakgrunden till den föda jag stoppar i\r\nmig. Endast då kan jag påverka och göra mina val.\r\nDet är alldeles utmärkt att Sverige, som ändå är\r\nett ganska litet land, har möjlighet att påverka vår\r\ngemensamma jordbruks- och livsmedelspolitik inom\r\nEuropa. Därför är ett Europasamarbete bra. Särskilt\r\nviktigt är det i de här dagarna. Min förhoppning är att\r\nSverige fortsatt ska kunna vara pådrivande i viktiga\r\nfrågor. Själv ser jag att en avreglering inom jordbru-\r\nket och likvärdiga konkurrensvillkor för de olika\r\nländerna är bra förutsättningar för bättre livsmedel,\r\ninte minst från svensk sida.\r\nHerr talman! Jag måste verkligen ifrågasätta vissa\r\ndelar av EU-bestämmelserna och det de medför. Som\r\nordförandeland måste vi slå klubban i bordet och säga\r\nifrån. I det 167-sidiga förslaget om en gemensam\r\nlivsmedelshygien för hela unionen krävs att alla vilda\r\ndjur som fälls vid jakt ska besiktigas av veterinär eller\r\nlivsmedelshygienist, i den mån de ska bli föda för\r\nmänniskor. Även lokalen för förvaring av viltet ska\r\nbesiktigas. Inga undantag medges. Alltså ska fasaner,\r\nripor och harar kontrollbesiktigas liksom rådjur och\r\nälgar.\r\nHerr talman! Det verkar som om vi håller på att få\r\nen spridning av galna byråkrati-sjukan.\r\nDet säger sig självt att hanteringen av jakten\r\nkommer att fördyras och förkrångligas. Viltet kom-\r\nmer att bli mindre åtkomligt som föda för dem som\r\ninte jagar själva. Vilt har kunnat serveras på det\r\nsvenska bordet i århundraden. Min fråga till övriga\r\npartier här i kammaren är om det verkligen är rätt att\r\nbyråkratin, utan undantag, ska få ta över våra matbord\r\npå den detaljnivån. Om inte, stöd oss i vår reservation\r\nmot besiktning av vilt.\r\nHerr talman! Låt mig även via protokollet få göra\r\nett medskick till jordbruksminister Margareta Win-\r\nberg: Slå bort påhittet med den ordförandeklubba som\r\nSverige nu har!\r\nFunctional food är mat som kan sägas ha effekter\r\npå människors hälsa och välbefinnande. Jag kan för-\r\nvisso konstatera att det pågår ett arbete för att undan-\r\nröja falska marknadsföringspåståenden och i stället\r\nmöjliggöra riktig konsumentupplysning. Vi har ändå\r\nvalt att reservera oss, eftersom vi anser att arbetet går\r\nför långsamt och att Sverige inte är tillräckligt pådri-\r\nvande.\r\nVi har mycket kunskap inom våra livsmedelsfö-\r\nretag. Såväl av konkurrensskäl som för konsumenter-\r\nna bör arbetet ske snabbare.\r\nSvenska bönder har god erfarenhet av djurhåll-\r\nning. Vårt land har också hittills klarat sig undan\r\nsmittsamma sjukdomar som t.ex. BSE och mul- och\r\nklövsjuka. Vi har kunnat hålla undan salmonella utan\r\natt använda antibiotika m.m. Gemensamt med den\r\nsamlade kunskapen inom livsmedelsbranschen borde\r\nSverige utgöra det bästa alternativet för placering av\r\nen för Europaunionen gemensam livsmedelsmyndig-\r\nhet. Min förhoppning är att frågan ännu inte är avförd\r\noch beslutad utan att regeringen kan återkomma med\r\nett positivt besked i frågan.\r\nHerr talman! Avslutningsvis vill jag medge att jag\r\när glad över att utskottet har gjort vissa tillkännagi-\r\nvanden med anledning av motioner, bl.a. när det\r\nhandlar om den småskaliga livsmedelsproduktionen.\r\nVi kan inte ha missgynnande avgiftssystem som mot-\r\nverkar mångfald och entreprenörskap. Det är särskilt\r\nviktigt ute på landsbygden. Det påverkar konkret\r\nmöjligheterna till försörjning och att behålla ett le-\r\nvande Sverige. I den översyn av den småskaliga\r\nlivsmedelsproduktionen, som utskottet nu gemensamt\r\nhar kommit fram till, kommer även regelverket för de\r\nmobila slakterierna att ses över. I och med det har vi\r\nvalt att inte reservera oss till förmån för vår motion\r\nom att möjliggöra mobila slakterier. Vi ser fram emot\r\nett konkret förslag inom kort.\r\nFör tids vinnande yrkar jag endast bifall till vår\r\nförsta reservation i betänkandet, alltså reservation 4\r\nunder moment 4.</pre><pre>Anf.  79  KARL-ERIK KARLSSON (v):\r\nHerr talman! I detta betänkande, MJU12, som\r\nbl.a. behandlar livsmedelskontroll och genteknik,\r\nbehandlas även frågan om småskalig och lokal livs-\r\nmedelsproduktion. Denna typ och inriktning av livs-\r\nmedelsproduktion kommer efter de händelser som\r\nvarit ute i Europa på djur- och livsmedelsområdet att\r\nfå allt större betydelse. Det kommer om inte annat\r\nkonsumenterna att se till.\r\nHårdare tidsbegränsningar av djurtransporter och\r\nkrav på bättre djurmiljöer under transporter är ett sätt\r\natt förbättra situationen för djuren samt att förkorta\r\ndjurtransporterna.\r\nEtt annat sätt är att utveckla och gynna alternativ\r\ntill långa transporter till slakt. Ett sådant alternativ är\r\nlokal och småskalig livsmedelsförädling. Ett annat\r\nalternativ är integrerad produktion, dvs. att djuren\r\nlever hela livet på samma gård.\r\nI dag borde det växa upp fler och fler små lokala\r\nslakterier. Men utvecklingen går alltför trögt, och\r\nfortfarande är huvudinriktningen att antalet slakterier\r\nminskar. Som följd medför detta ett kraftigt ökande\r\nantal djurtransporter. Vi ser det som nödvändigt att\r\nhitta politiska metoder för att gynna en utveckling där\r\nalltfler djur kan slaktas på eller i närheten av gården\r\njust för att undvika transporterna. I dag finns det flera\r\nhinder för en sådan utveckling.\r\nDen som i dag vill starta en småskalig livsme-\r\ndelsanläggning måste uppfylla olika myndighetskrav.\r\nVisst ska man uppfylla myndighetskraven, men för\r\ndet krävs ett stort antal kontakter med flera olika\r\nmyndighetspersoner. Att få ett tillstånd kan vara en\r\nsvår och långt utdragen process.\r\nDetta bör kunna underlättas. Myndigheter borde\r\nkunna samverka för att underlätta tillståndsgivningen\r\nså att så få myndigheter som möjligt behöver hand-\r\nlägga ärendet och någon myndighet ges huvudansva-\r\nret för att stödja den som vill starta verksamhet.\r\nEtt annat sätt kan vara att underlätta tillståndgiv-\r\nningen för småskalig livsmedelsförädling genom att\r\ngöra typgodkännande av småskaliga anläggningar\r\nsom går att anpassa till lokala förutsättningar.\r\nDet är positivt att jordbruksministern uttalat sin\r\nambition att driva fram en förändring av jordbruks-\r\npolitiken som skulle göra det möjligt för de små\r\nslakterierna att erhålla stöd ur landsbygdsprogram-\r\nmet.\r\nDen utveckling som nu sker i verkligheten, näm-\r\nligen att antalet småskaliga slakterier minskar, stäm-\r\nmer dåligt med den utveckling av landsbygden och\r\ndet förbättrade djurskyddet som riksdagen och rege-\r\nringen tidigare sagt sig vilja stå för och främja.\r\nUtskottet gör därför i detta betänkande ett tillkän-\r\nnagivande och anser att regeringen i det fortsatta\r\narbetet bör ägna särskild uppmärksamhet åt den små-\r\nskaliga livsmedelsproduktionen. Därför får regering-\r\nen i uppdrag att för riksdagen redovisa förslag till\r\nåtgärder som bl.a. syftar till en förenkling av regel-\r\nverket, skapa bättre förutsättningar för lokal och små-\r\nskalig livsmedelsproduktion och främja etableringen\r\nav nya företag inom området. Denna översyn av för-\r\nutsättningarna för den småskaliga livsmedelsproduk-\r\ntionen ska även belysa regelverket för mobila slakte-\r\nrier. Detta är positivt.\r\nHerr talman! I detta betänkande har Vänsterpartiet\r\nen reservation om global livsmedelssäkerhet. I den\r\nanser vi att alla har ansvar för att bidra till en rättvis\r\nglobal livsmedelsförsörjning. Vi kan ta det ansvaret\r\ngenom att förändra vårt konsumtionsmönster och\r\ngenom att lägga om produktionen.\r\nEftersom det behövs en ökad allmän kunskap i\r\ndessa frågor och stimulans till en socialt och ekolo-\r\ngiskt hållbar konsumtion av livsmedel anser vi att\r\nregeringen bör starta en informationskampanj om\r\nmat, miljö och rättvisa. Den kampanjen borde genom-\r\nföras i nära samarbete med forskare och folkrörelser-\r\nna.\r\nDet är inte bara ekologiska hinder som finns för\r\nen öppnare världsmarknad för jordbruksprodukter.\r\nDet finns även ett antal ekonomiska och sociala hin-\r\nder som förhindrar att fattiga bönder i u-länderna ska\r\nkunna dra nytta av en ökad världshandel.\r\nDiskussionen om frihandel med jordbrukspro-\r\ndukter fokuseras i dag ofta på framför allt jordbruks-\r\nsubventioner och tull- och kvothinder. Visst är dessa\r\nviktiga, men vi får inte glömma bort de övriga pro-\r\nblemen såsom fattigdom och brist på jämställdhet. Vi\r\nanser att det borde vara Sveriges uppgift att som ett\r\nprogressivt land i utvecklingsfrågor sätta dessa och\r\näven andra frågor om fattigdomsbekämpning och\r\njämställdhet överst på dagordningen i arbetet för ökad\r\nlivsmedelssäkerhet.\r\nDärmed yrkar jag bifall till reservation 8.\r\nNär det gäller märkning av ägg anser vi, som\r\nframgår i vårt särskilda yttrande, att märkningen ska\r\nvara obligatorisk. Det bör klart framgå av märkningen\r\nom äggen kommer från hönor som uppfötts i det fria\r\neller i burar. Konsumenterna ska kunna få den infor-\r\nmation som de efterfrågar. Sverige borde gå före och\r\ninföra märkningssystem nationellt innan det införs i\r\növriga EU-länder, om nu införandet där dröjer. Vi har\r\nhär avstått från att reservera oss då det inom EU på-\r\ngår ett arbete för att få fram ett märkningssystem för\r\nägg. Men vi vill ändå poängtera vikten av att Sverige\r\nhåller sig mycket aktivt i arbetet på detta område.</pre><pre>Anf.  80  ESTER LINDSTEDT-\r\nSTAAF (kd):\r\nHerr talman! Betänkandet avhandlar 54 motion-\r\nsyrkanden beträffande livsmedelskontroll och gen-\r\nteknik från allmänna motionstiden år 1999 respektive\r\når 2000, varav kristdemokraterna står för fyra. Våra\r\nandra yrkanden i dessa motioner har behandlats vid\r\nandra tillfällen. Jag tycker betänkandet ger en god\r\nbeskrivning av de frågor de olika yrkandena väcker,\r\nmen vill ta upp några punkter.\r\nGenteknik har avhandlats flera gånger de senaste\r\nåren. Kristdemokraterna har även denna gång med ett\r\nyrkande om en internationell konferens om gen-etik,\r\ngärna i FN:s regi. Utskottet avvisar yrkandet med att\r\nhänvisa till att det ingick i Bioteknikkommitténs\r\nuppdrag att lämna förslag till en övergripande politik\r\nför området i ett internationellt perspektiv. Kommit-\r\ntén lämnade inget förslag om en sådan konferens,\r\nvarför utskottet avstyrker. Men kommitténs arbete är\r\navslutat medan riksdagens arbete fortsätter.\r\nHastigheten i den gentekniska utvecklingen är\r\nsvindlande hög. Vad som i går var science fiction är i\r\ndag verklighet. Av flera skäl är den gentekniska ut-\r\nvecklingen en angelägenhet för världssamfundet.\r\nRisken för rashygieniska projekt, möjligheten att\r\növerföra DNA från och till människa och andra orga-\r\nnismer och frågor om genetisk integritet måste be-\r\ntraktas som människorättsfrågor. Med tanke på kon-\r\nsekvenserna för djur och växter av genetisk modifie-\r\nring är det också en internationell angelägenhet hur\r\ngenmodifierade organismer ska användas och kon-\r\ntrolleras. Kristdemokraterna anser därför att Sverige\r\naktivt bör verka för en internationell konferens om\r\ngen-etik, lämpligen i FN:s regi.\r\nHerr talman! Jag yrkar bifall till reservation 12.\r\nUtskottet ger en bra redogörelse för arbetet inter-\r\nnationellt och inom EU för skärpta regler för livsme-\r\ndelssäkerhet. Bestämmelserna i EU-kommissionens\r\nförslag till livsmedelslagstiftning omfattar hela livs-\r\nmedelskedjan från primärproduktion till slutkonsu-\r\nment. Det innefattar bl.a. kvalitetssäkring, djurhåll-\r\nning och öppna landskap enligt vår åsikt.\r\nKonsumenterna har nämligen ett växande intresse\r\nav en fortsatt inhemsk produktion av livsmedel som\r\nutgår från miljö- och djurhållningsmässigt goda vill-\r\nkor. Kostens innehåll och säkra livsmedel är viktiga\r\nfrågor inför framtiden både nationellt och internatio-\r\nnellt.\r\nEn fungerande marknadsekonomi förutsätter kun-\r\nniga och kritiska konsumenter, som har möjlighet att\r\ngöra medvetna val och etiska ställningstaganden.\r\nKonsumenterna ska också genom medvetna val av\r\nlivsmedel ha möjlighet att påverka sin hälsa. Allt\r\ndetta ställer krav på bl.a. ursprungsmärkning och\r\ninnehållsdeklaration. Innehållsdeklarationen ska vara\r\nkundorienterad och därmed begriplig för ifrågavaran-\r\nde kund. Märkning ska också bl.a. ske av genmodifie-\r\nrade varor.\r\nHärutöver behöver unga människors ställning som\r\nmedvetna konsumenter stärkas.\r\nEU vill inrätta en livsmedelsmyndighet. Det ingår\r\nockså i det här betänkandet. Det var från början tänkt\r\natt den skulle kunna förläggas till Finland. Sverige\r\nbeslutade stödja Finland i denna strävan. Det ska\r\ninrättas ett antal EU-myndigheter. Strävan inom EU\r\när att de här myndigheterna ska fördelas på olika\r\nländer. En IT-myndighet skulle kunna förläggas till\r\nSverige. IT-myndigheten blir nu inte av, men Sverige\r\nstår fast vid sitt stöd för en lokalisering av livsmedel-\r\nsmyndigheten till Finland.\r\nMen inom EU förefaller man nu förorda Bryssel\r\nsom plats för livsmedelsmyndigheten. Finland verkar\r\ninte längre vara påtänkt. Då tycker vi att saken kom-\r\nmer i ett nytt läge. Därför har Kristdemokraterna\r\ninstämt i reservation 6 om att i den händelse Finland\r\ninte längre kommer i fråga för lokalisering av livsme-\r\ndelsmyndigheten bör Sverige kunna komma i fråga\r\nför en lokalisering.\r\nVid ett samtal i går var det uppenbart att åtmins-\r\ntone finländarna uppfattar det så att de fortfarande är\r\nhuvudkandidat för en lokalisering. Och så länge så är\r\nfallet, tycker vi att man i första hand ska driva en\r\nlokalisering till Finland.\r\nKristdemokraterna instämmer i utskottets tillkän-\r\nnagivande om en förenkling av regelverk och bättre\r\nförutsättningar för lokal och småskalig livsme-\r\ndelsproduktion. En sådan översyn av förutsättningar-\r\nna för den småskaliga livsmedelsproduktionen ska\r\nenligt utskottets mening även belysa eventuellt behov\r\nav förändrat regelverk för mobila slakterier. Kristde-\r\nmokraterna instämmer även i detta. Vi har redan\r\ntidigare uttalat oss för mobila slakterier, men vi anser\r\natt det måste klarläggas om specificerat riskmaterial\r\nstrikt kan hållas åtskilt vid mobil slakt.\r\nCatharina Elmsäter-Svärd tog upp frågan om be-\r\nsiktning av vilt innan det släpps ut på marknaden. Där\r\nhar vi godtagit den skrivning som finns i betänkandet.\r\nDär står det att utskottet förutsätter att regeringen\r\ninom EU verkar för ett regelsystem som, givetvis\r\nmed beaktande av hygienaspekter och annan hänsyn\r\ntill folkhälsan, bättre än vad som är fallet i dag tar\r\nhänsyn till svenska förhållanden och till allmänhetens\r\nrättsuppfattning. Vi delar alltså i sak Catharina Elm-\r\nsäter-Svärds uppfattning, men vi godtog den här\r\nskrivningen. Det betyder att vi kan följa regeringens\r\narbete och ställa dem till svars om vi tycker att det\r\ninte händer någonting.\r\nI det här betänkandet ger utskottet också en god\r\nbeskrivning av kvalificerad yrkesutbildning av vat-\r\ntenverkspersonal. Vi kristdemokrater har förut motio-\r\nnerat om utbildning av vattenverkspersonal, men\r\nutskottet har tidigare bara hänvisat till ett samarbete\r\nmellan Kommunförbundet och VA-förbundet. Enligt\r\nbranschens egen uppfattning utgör gymnasie- och\r\nhögskoleutbildade ungdomar framtidens rekryte-\r\nringsbas. Dagens va-verk liknar alltmer processin-\r\ndustrier, och i framtiden kommer den bilden att för-\r\nstärkas. Datatekniken blir helt oumbärlig i driften och\r\nsom uppföljnings- och planeringsinstrument, och det\r\när numera en avancerad balansakt att framställa och\r\ndistribuera dricksvatten. Vi tackar utskottet för den\r\nbeskrivningen av utbildningen.</pre><pre>Anf.  81  ESKIL ERLANDSSON (c):\r\nFru talman! Låt mig tydligt slå fast att alla kon-\r\nsumenter har rätt till sunda och säkra livsmedel som\r\när framställda på ett etiskt och ekologiskt riktigt sätt.\r\nSom konsument måste man ha rätt att själv välja den\r\nmat man vill köpa åt sig och sin familj. Konsumen-\r\nternas fria val måste uppmuntras och stimuleras. Här\r\nanser jag att majoriteten i den svenska riksdagen är\r\ndefensiv och på ett allvarligt sätt motarbetar konsu-\r\nmenternas möjligheter att genom fria och upplysta val\r\nöka sin makt över något så grundläggande och viktigt\r\nsom vad man köper för mat åt sig själv och sin familj.\r\nGenom en konsekvent märkning av livsmedel av-\r\nseende produktionsland, förekomsten av genmodifie-\r\nrade produkter, antibiotika, hormoner, färgämnen och\r\nandra tillsatser kan konsumenternas makt öka. Det är\r\nangeläget, och jag beklagar att det finns en majoritet\r\nsom har en ovilja att inse vikten av det jag säger.\r\nGenom att öka konsumentmakten genom märkning\r\nav livsmedel sänds dessutom signaler till producen-\r\nterna om vad som efterfrågas. Vidare kommer detta\r\natt leda till ett ökat konsumenttryck för miljövänlig\r\nproduktion och god djuromsorg.\r\nJag måste fråga mig varför ni andra i denna kam-\r\nmare är motståndare till att öka konsumenternas möj-\r\nligheter att välja de livsmedel de vill ha. Det måste\r\nbetecknas som anmärkningsvärt. Utskottet kan inte\r\nens markera en viljeinriktning för det fortsatta arbetet\r\npå detta område inom EU. En sådan viljeinriktning\r\nskulle kunna bli en svensk linje. I stället gömmer man\r\nsig bakom formuleringar om EU-direktiv som sätter\r\nkäppar i hjulet. Men vill ni andra då inte ens arbeta\r\nmed att försöka förändra det som jag nyss har pratat\r\nom?\r\nFru talman! BSE-krisen och andra livsmedels-\r\nskandaler i Europa har på ett allvarligt sätt satt fokus\r\npå matsäkerheten. Det är naturligtvis bra, även om\r\nman skulle kunnat önska sig att debatten hade startat\r\nändå.\r\nCenterpartiet har som bekant drivit frågan om en\r\nlivsmedelsmyndighet på EU-nivå med befogenhet att\r\ngripa in i de länder som inte sköter sin livsmedelssä-\r\nkerhet. En sådan myndighet är nödvändig på en ge-\r\nmensam marknad. På en gemensam marknad måste\r\nman nämligen ha gemensamma regler, gemensamma\r\nkontroller och, om reglerna inte följs, ett gemensamt\r\nsanktionssystem. Helheten kräver emellertid än mer\r\nän den nu av mig föreslagna europeiska livsmedel-\r\nsmyndigheten.\r\nJag skulle ha velat gå längre men inser att det nu\r\när nödvändigt att göra det bästa av situationen. Jag\r\nanser att livsmedelsmyndigheten måste fungera i\r\nsamarbete med EU:s veterinärbyrå i Dublin och med\r\nkommissionen. I kraftfältet av en sådan här triangel\r\nskulle rådgivning, riskbedömning, riskhantering och\r\nsanktioner kunna hanteras inom ramen för gällande\r\nregelverk och ge en likvärdig livsmedelssäkerhet i\r\nhela EU. Jag och Centerpartiet hoppas på stöd för\r\ndenna idé av Sverige som ordförandeland och av\r\nmajoriteten i denna kammare. Om någon av majori-\r\ntetens företrädare möjligen kan ge mig ett positivt\r\nbesked i den här frågan, skulle jag bli jätteglad i dag.\r\nFru talman! När man hör debatten i kammaren i\r\ndag får man ett intryck av att vi alla är överens om att\r\nkonsumenterna måste få större makt. För den som\r\ninte är insatt kan det verka som om det bara är att gå\r\ntill beslut om det som vi är överens om. Men så en-\r\nkelt är det inte, fru talman. De punkter som jag har\r\ntagit upp är punkter där Centerpartiet inte har fått\r\ngehör för förslag som skulle kunna förbättra för kon-\r\nsumenterna på ett mycket påtagligt sätt. Märkningen\r\nav livsmedel för att underlätta konsumenternas fria\r\nval och en europeisk livsmedelsmyndighet med tän-\r\nder är redskap för att säkerställa att den mat vi köper\r\när sund och säker. Detta gäller i Sverige såväl som\r\ninom övriga delar av Europeiska unionen.\r\nEn sak är vi emellertid överens om, och inte bara i\r\nretoriken utan också i praktiken, och det är att vi ska\r\nge regeringen till känna att det behövs en översyn av\r\nförutsättningarna för de småskaliga livsmedelsprodu-\r\ncenterna. Detta har bl.a. vi i Centerpartiet framfört i\r\nmotionskrav. Det är viktigt att de saker som försvårar\r\nförutsättningarna för den småskaliga livsmedelspro-\r\nduktionen tas bort. Jag ser positivt på den översyn\r\nsom ska belysa de problem som har tagits upp i mo-\r\ntionskrav bl.a. från oss samt de synpunkter som tas\r\nupp i betänkandet på förändringar som behövs i re-\r\ngelverket vad gäller de mobila slakterierna.\r\nMed detta, fru talman, skulle jag vilja yrka bifall\r\ntill reservationerna 2 och 5, även om jag självfallet\r\nstår bakom alla de reservationer i betänkandet som\r\nbär mitt namn.</pre><pre>Anf.  82  HARALD NORDLUND (fp):\r\nFru talman! I en debatt här i kammaren i novem-\r\nber 1999 sade jag bl.a. att EU behöver ett gemensamt\r\nregelverk. Men efterlevnaden och kontrollen ska ske\r\nlokalt, regionalt och nationellt.\r\nSka, frågar jag också retoriskt, EU bygga upp ett\r\nvad man kallar FDA, Food and Drug Administration,\r\nsom man har i USA? Detta FDA kan alltså ses som\r\nett gemensamt livsmedelsverk på EU-nivå. Vårt svar\r\när nej.\r\nMen det ska finnas gemensamma EU-regler, för\r\ndjurhållning, för fodermedelskvalitet och för miljö-\r\nregler.\r\nNär Europaparlamentet yttrade sig om vitboken\r\nom livsmedelssäkerhet fick vi stöd för två av våra\r\nkrav. Det ena var att det blir en myndighet. Både till\r\nformen och innehållet fick vi stöd. Det blir alltså inte\r\nett slags byrå med rådgivande funktion. Det andra var\r\natt myndigheten får möjligheter att ge rekommenda-\r\ntioner till kommissionen, om hur risker ska hanteras\r\noch om hur man ska förebygga kriser. Men det kan\r\nockså vara rekommendationer om vilka åtgärder man\r\nkan vidta mot de medlemsländer eller företag som\r\nbryter mot reglerna för sund och säker livsmedels-\r\nhantering.\r\nDe här kraven skiljer sig från uppfattningen hos\r\nkommissionen, hos ministerrådet och hos Sveriges\r\njordbruksminister. Situationen inom det europeiska\r\njordbruket i dag visar att EU har viktiga uppgifter på\r\nlivsmedelsområdet. Situationen visar också på bety-\r\ndelsen och nödvändigheten av samarbete.\r\nAll mat - och det borde vara en självklarhet i dag,\r\nmen är det inte - ska vara ofarlig för konsumenterna.\r\nVi socialliberaler anser att det ska finnas gemensam-\r\nma EU-regler. Vi anser att EU:s myndigheter ska\r\nkunna göra flygande kontroller i medlemsländerna.\r\nVi anser att man ska kunna utdöma böter för länder\r\noch företag som bryter mot reglerna.\r\nEuropeiska regler för livsmedelssäkerhet ska fun-\r\ngera som friskvård. Vi har från svensk sida goda\r\nmöjligheter att fortsätta att påverka genom att vi har\r\nett väl fungerande livsmedelsverk. Vi har också regler\r\nsom är väl förankrade på marknaden. Vi kan fortsätta\r\natt vara bäst i klassen. För oss socialliberaler handlar\r\nlivsmedelsdebatten om att skapa redlighet på EU-\r\nnivå. Det är, anser vi, EU:s uppgift att säkerställa att\r\nmedborgarna kan göra fria val - val av produkter.\r\nDärutöver handlar det också om att skapa säkerhet\r\noch ställa höga hygienkrav.\r\nInformation ska vara sann. Medborgarna ska kun-\r\nna känna sig säkra på att all mat är ofarlig. Samtidigt\r\nska den fria konkurrensen säkerställas, liksom den\r\nstora mångfalden när det gäller Europas mat. Med-\r\nborgarna ska kunna känna trygghet med vad de äter.\r\nNär det gäller djurskyddet kan våra krav samman-\r\nfattas i tre punkter: kortare transporter, små slakterier,\r\nmobila slakterier.\r\nNär det gäller frågan om en livsmedelsmyndighet\r\ntycks det efter det att man yttrade sig om vitboken ha\r\nskett en omsvängning i EU-parlamentet - efter okto-\r\nber 2000. Den senaste tidens kriser har medfört att\r\nflera röster har höjts för att man ska få en kraftfull\r\noch mäktig livsmedelsmyndighet. Man har t.o.m.\r\nnämnt sanktionsmöjligheter i det här sammanhanget.\r\nDet tycks alltså som om det i det lilla kaos som\r\nhar uppstått ändå finns viss möjlighet att få gehör för\r\nde krav som vi ställer - ett matens FBI.\r\nVad är majoritetens uppfattning i dag i den här\r\nfrågan? Är det inte i dag mer angeläget med en livs-\r\nmedelsmyndighet som har befogenheter?\r\nNär det gäller lokalisering av en sådan livsmedel-\r\nsmyndighet har förutsättningarna förändrats. Därför\r\nmenar vi att det är motiverat att från svensk sida ta\r\nupp frågan om lokaliseringen. Vi menar att vi i dag\r\nkan  ställa krav på att lokaliseringen sker till Sverige.\r\nVi har många starka argument för det.\r\nI fråga om GMO, som vi också har att diskutera i\r\ndagens debatt, menar vi att all livsmedelslagstiftning,\r\nall livsmedelspolitik ska präglas av spårbarhet, öp-\r\npenhet, renlighet och redlighet.\r\nI parlamentet har man nyligen, tror jag, röstat, el-\r\nler också står man inför att rösta, om bioteknikens\r\nframtid. I det här betänkandet understryks vikten av\r\natt snabbt få till stånd märknings- och spårbarhets-\r\nregler för GMO, för att man sedan ska kunna häva det\r\nmoratorium som hindrar utvecklingen i Europa på det\r\nhär området. Vi tycker att det här är ett rimligt syn-\r\nsätt.\r\nFru talman! Jag yrkar bifall till reservationerna 5\r\noch 6.</pre><pre>Anf.  83  KJELL-ERIK KARLSSON (v) re-\r\nplik:\r\nFru talman! Harald Nordlund nämnde här frågan\r\nom en livsmedelsmyndighet och matens FBI.\r\nÄr det så att det inte är fråga om djurens och ma-\r\ntens FBI som Folkpartiet liberalerna tänker på? En\r\nlivsmedelsmyndighet behövs. Men hur skulle ett FBI\r\npå livsmedelsområdet kunna fungera? Vad menar ni\r\nmed djuren och maten? Menar ni båda delarna - att\r\nman även ska ha kontroll över djurens situation när ni\r\ntalar om matens FBI?</pre><pre>Anf.  84  HARALD NORDLUND (fp) re-\r\nplik:\r\nFru talman! Man kan i det här sammanhanget inte\r\ndra gränser mellan hänsynen till djuren och hur man\r\nhanterar livsmedel. Det är en frågeställning i detta\r\nsammanhang. Mitt svar är att man på Europanivå\r\nmåste kunna följa upp och vidta åtgärder i fråga om\r\nhantering av livsmedel men också i fråga om hur man\r\nhanterar djuren.</pre><pre>Anf.  85  GUDRUN LINDVALL (mp):\r\nFru talman! Jag vill börja med att yrka bifall till\r\nreservationerna 1 och 10, så att jag inte glömmer det.\r\nDet här betänkandet tar upp motioner som vi har\r\nlagt. Jag tänker framför allt tala om två saker som det\r\ninte har talats om tidigare.\r\nDet ena är en motion som vi har skrivit som utgår\r\nfrån den broschyr som jag här håller upp för kamma-\r\nrens ledamöter. Det är en rapport om tillämpad nä-\r\nringslära från Stockholms läns landsting som kom för\r\ndrygt ett och ett halvt år sedan. Vid Stockholms läns\r\nlandsting finns något som heter Centrum för Tilläm-\r\npad Näringslära, Samhällsmedicin. Man har kommit\r\nut med en mycket intressant rapport som tittar på\r\njordbruket, maten och hälsan i ett sammanhang.\r\nJag skulle varmt vilja rekommendera en läsning\r\nav den här. Eller så kan ni, om ni vill, läsa den motion\r\nsom jag har skrivit med anledning av den här rappor-\r\nten som blev en sammanfattning. Den heter\r\n1999/2000:MJ547. Det här är en mycket läsvärd\r\nrapport.\r\nI den här rapporten tittar man på hur dagens livs-\r\nmedelsproduktion och livsmedelskonsumtion påver-\r\nkar miljön. Man konstaterar att livsmedelskedjan i\r\ndag är mycket omfattande och resurskrävande och att\r\nförutsättningen för den livsmedelshantering som vi\r\nhar i dag är en billig energi och en globaliserad han-\r\ndel. Men det här skapar miljöproblem. Vi får en kli-\r\nmatpåverkan. Vi får försurning, marknära ozon,\r\növergödning, nedbrytning av ozonlagret och hot mot\r\nden biologiska mångfalden. Vi förbrukar ändliga\r\nresurser för snabbt. Vi får markförstörelse, vatten-\r\nproblem och dessutom hälsoproblem.\r\nDet här utvecklas på ett mycket intressant sätt i\r\nrapporten, men på grund av tiden hinner jag inte gå in\r\nmera på det. Men det betecknande är att samtidigt\r\nsom dagens matsituation skapar stora miljöproblem\r\nskapar den också hälsoproblem. I den här rapporten\r\nvill man se om det skulle gå att lägga om matvanorna\r\npå ett sådant sätt att man kommer till rätta med båda\r\ndessa problem. Man måste alltså finna ett sätt att äta\r\nlångsiktigt hållbart.\r\nI rapporten menar man att det första som vi måste\r\nkräva är att maten faktiskt innehåller den näring som\r\nvi behöver. Om vi tittar på mycket av det som äts i\r\ndag ser vi att det är näringslöst. Folkpartiet säger att\r\nmaten ska vara ofarlig för konsumenten. I den här\r\nrapporten anser man - och Miljöpartiet anser det - att\r\nmaten ska vara nyttig för konsumenten, och den ska\r\nse till att den förbättrar vår hälsa.\r\nDet finns också en mängd miljöproblem som man\r\nmåste komma till rätta med när det gäller den hållbara\r\nmatsituationen för framtiden. Den får inte skapa mil-\r\njöproblem. Det innebär t.ex. att vi måste minska för-\r\nbrukningen av fossila bränslen för att transportera\r\nmaten. Som ett exempel kan jag säga att det enbart\r\nför att försörja Stockholms län med mat används\r\nenergi motsvarande - hör och häpna - minst 5 miljo-\r\nner liter olja varje dag. Det är alltså enorma kvantite-\r\nter som krävs för att köra runt maten.\r\nNär det gäller den långsiktigt hållbara maten\r\nmåste vi se till att vi får en ökad biologisk mångfald i\r\nlandskapet. Vi måste se till att gifter försvinner. Vi\r\nkan faktiskt se i dag att det blir miljöförstöringar, t.ex.\r\nhöga halter av kadmium, i både jordar och livsmedel.\r\nVi får också resthalter av bekämpningsmedel. Sedan\r\nkan man diskutera, vilket görs i rapporten, om gen-\r\nmanipulerade grödor orsakar problem eller vilka\r\nförsiktighetsåtgärder som behöver tillämpas för att vi\r\ninte ska få problem i framtiden.\r\nI rapporten lyfts också etiken när det gäller maten\r\nupp. Dvs. att vi vill ha socialt och hälsomässigt ac-\r\nceptabla produktionsmetoder i alla länder, även de\r\nländer som vi importerar från. Man lyfter naturligtvis\r\nockså upp konsumentaspekterna. I dag är det ur kon-\r\nsumentens synvinkel verkligen märkligt att man\r\nslänger prima grönsaker och frukt för att upprätthålla\r\npriset i stället för att sälja dem till konsumenterna.\r\nDet är ju faktiskt produkter som dessutom kanske\r\nskulle skapa den bättre hälsoprofil som vi behöver.\r\nI rapporten kommer man fram till att vi ska äta\r\nekologiskt hållbart. Man kallar det för första steget-\r\nmaten och säger: Ät mer vegetabilier!  Ät måttlig\r\nandel animalier! Ät kravmärkt! Ät närproducerat! Ät\r\nfärska livsmedel!\r\nI den ekologiska hälsomässiga analysen menar\r\nman att det inte finns utrymme för smör och Bregott.\r\nVi måste halvera mängden läsk, godis och annan s.k.\r\nutrymmesmat som vi äter. Men vi måste äta mer\r\nskaldjur, musslor, baljväxter, ärtor och bönor, bröd,\r\npotatis och lamm - hare, säger Michael här. Vi måste\r\nalltså äta mer av god mat men kanske en annan typ av\r\nmat för att vi ska få en hållbar situation för framtiden.\r\nJag skulle verkligen vilja rekommendera en läs-\r\nning av den här rapporten. Den är mycket intressant\r\noch går ordentligt in på det här.\r\nVad man slutligen kommer fram till är att det, för\r\natt vi ska få den här ändrade profilen när det gäller\r\nvad vi äter, krävs politiska beslut. Det är alltså därför\r\nsom jag har tagit upp det här i en motion. Det krävs\r\nalltså att vi har ekonomiska styrmedel som gör att vi\r\nstyr mot ett samhälle där den här maten blir en verk-\r\nlighet, där hälsoaspekterna sätts främst, där vi får\r\npolitiska förslag som gör att jordbruket styr åt det här\r\nhållet och där vi minskar transporterna. Det här är,\r\nsom vi alla vet, mycket fundamentala politiska beslut\r\nsom vi står inför.\r\nDet här kanske var något udda i denna debatt,\r\nmen eftersom motionen behandlas nu och tyvärr\r\navslås kände jag att det här var ett tillfälle. Jag skulle\r\nönska att regeringspartiet hade tagit till sig det här i\r\nstället för att bara avslå motionen.\r\nDet andra som jag vill tala om i dag är äggmärk-\r\nning. Vi har fått ett beslut från EU om att äggen ska\r\nmärkas för att vi konsumenter i det avseendet ska ha\r\nen möjlighet att välja de ägg som vi tycker bäst\r\nstämmer överens med hur vi vill att höns ska ha det.\r\nVi är många här i kammaren som har diskuterat\r\nmycket om höns som sitter i en liten bur, motsvaran-\r\nde ett A 4, verkligen kan bete sig naturligt och om de\r\nhar vad man kallar för ett etiskt acceptabelt liv under\r\nsitt korta liv, ungefär ett och ett halvt år. Från Miljö-\r\npartiets sida anser vi absolut inte det.\r\nNu har vi fått de s.k. inredda burarna, trots att\r\nmajoriteten i den rådgivande kommitté som finns på\r\nJordbruksverket faktiskt gick emot det. De som gick\r\nemot detta var djurexperter, etiker och veterinärer,\r\nsom menade att de nya inredda burarna icke uppfyller\r\nde krav som djurskyddslagen ställer. Lik förbaskat\r\ntestas dessa burar och det som kommer.\r\nI EU driver Sverige att vi ska få en märkning av\r\ndessa burägg som är ytterst diskutabel. Jag skulle\r\nverkligen vilja fråga regeringens företrädare om det\r\nhär är i enlighet med de traditioner som Sverige har\r\nför att öka konsumenters möjligheter att fritt välja\r\nprodukter. Sverige föreslår nämligen att vi ska ha\r\nföljande märkning på dessa burägg: Nest eggs from\r\nenriched cages, alltså värpredesägg från berikade\r\nburar. Det paradoxala är att det inte pratas om reden i\r\nde andra kriterierna som finns när det gäller burar,\r\nägg från frigående höns inomhus, ägg från frigående\r\nhöns utomhus och ekologiska ägg. En konsument kan\r\nalltså lockas att tro att de enda höns som har tillgång\r\ntill reden är de som sitter i dessa berikade burar, men\r\nså är det naturligtvis inte, vilket vi vet. Höns som är\r\nfrigående har alltid reden, och ekologiska höns i\r\nekologisk äggproduktion har också alltid reden. Då\r\nundrar man varför man vill att det ska stå nest eggs\r\njust bara när det gäller dessa berikade burar. Kommer\r\ninte detta att ytterligare försvåra för konsumenterna\r\natt göra ett medvetet och riktigt val?\r\nJag skulle verkligen vilja fråga regeringens före-\r\nträdare om det här verkligen är vettigt. Är det inte så\r\natt man återigen har fallit till föga för producentin-\r\ntressena? Producenterna av ägg i dessa s.k. berikade\r\nburar är oerhört rädda för att det ska stå burägg på\r\nkartongen.\r\nVi från Miljöpartiets sida och djurrättsorganisa-\r\ntionerna menar att Sverige, som ett land som är an-\r\ngeläget om att konsumenter ska ges möjlighet att\r\nvälja och som också säger sig värna djurskydd, håller\r\npå att svika sitt ansvar när man som ordförandeland i\r\ndag lägger fram ett sådant här förslag.\r\nVi menar att det när det gäller äggen från de nya\r\nburarna klart ska framgå att det är burar. Det kan\r\ngärna stå enriched cages. Att just när det gäller de här\r\näggen framhålla redet när det inte framhålls i några\r\nav de andra alternativen blir bara förvirrande för\r\nkonsumenten. Och jag har en liten elak misstanke om\r\natt det kanske är precis det som är avsikten.\r\nJag vill också kort säga någonting om djurtrans-\r\nporterna. Jag har ju, som många vet, fått regeringens\r\nuppdrag att titta på transporterna. Det som diskuteras\r\nmycket är slaktdjurstransporter, men när man börjar\r\ntitta på transporter i EU kan man se att livdjurstrans-\r\nporterna är otroligt omfattande. För dem finns egent-\r\nligen inga regler. Man vet ingenting om dem. Eng-\r\nland ställdes totalt på huvudet när man upptäckte att\r\ntransporterna av får inom landet var så omfattande att\r\ndet kanske var det som var skälet till att mul- och\r\nklövsjukan har spridits. Jag kan också se att det här\r\nförekommer väldigt mycket i andra länder. Vi måste\r\nkanske släppa det här med att bara titta på slaktdjur\r\noch också titta på livdjurstransporter och ibland på\r\ndjur som så småningom kommer att gå till slakt men\r\nsom innan dess transporteras runt. Det görs tydligen\r\nibland, såvitt jag förstår, för att man ska få ut vissa\r\ntyper av bidrag.\r\nNär det gäller djurtransporter tror jag att det finns\r\nmycket att titta på som kanske än så länge inte har\r\nkommit upp. I den debatten är vi ju i Sverige ganska\r\növerens - även om det även här finns en hel del\r\nslaktdjurstransporter, på grund av koncentrationen av\r\nslakterier, men också livdjurstransporter där djur\r\ntransporteras mycket långa sträckor, ibland i mycket\r\nspäd ålder och ibland i högdräktigt tillstånd. Här finns\r\ndet mycket övrigt att önska.\r\nDet finns mycket att diskutera framöver när det\r\ngäller djurtransporter. Jag skulle vilja uppmana er\r\nsom har idéer och synpunkter att kontakta mig.</pre><pre>Anf.  86  HARALD NORDLUND (fp) re-\r\nplik:\r\nFru talman! Gudrun Lindvall undrade över att jag\r\nbara nämnde att maten ska vara ofarlig och inte att\r\nden ska vara näringsrik. Vi diskuterar nu under en\r\nrubrik som lyder Livsmedelskontroll och genteknik,\r\noch jag tycker att det var där diskussionen om ofar-\r\nligheten hörde hemma.\r\nFru talman! Jag vill fråga Gudrun Lindvall, när\r\ndet gäller transporter men också livsmedelssäkerhet,\r\nhur hon menar att man på ett bra sätt ska komma åt\r\ndessa frågor om man samtidigt motarbetar det samar-\r\nbete som sker organiserat i form av EU.</pre><pre>Anf.  87  GUDRUN LINDVALL (mp) re-\r\nplik:\r\nFru talman! Naturligtvis är detta frågor som i allra\r\nhögsta grad rör EU, eftersom det som till stor del\r\nligger till grund för de långa transporterna i dag är att\r\ndjurtransporter inte ses som jordbrukspolitik utan som\r\nnäringspolitik. Man har i EU byggt upp stora slakteri-\r\ner av arbetsmarknadsskäl, t.ex. i Spanien, som förut-\r\nsätter import, t.ex. från Storbritannien. Från England\r\ntill södra Europa, t.ex. Spanien, exporteras det unge-\r\nfär 700 000 får. Det är alltså EU:s struktur som till en\r\ndel är boven i dramat. Naturligtvis måste detta lösas i\r\nett sammanhang mellan länder, eftersom det är ett\r\nproblem mellan länder. Det skulle inte gå i dag, med\r\nde strukturer vi har fått, att lösa detta nationellt.\r\nSamtidigt kan man se att många av slakttranspor-\r\nterna naturligtvis skulle lösas om varje land för sig\r\nhade slaktkapacitet motsvarande det antal djur man\r\nföder upp, och så ser det inte alls ut.</pre><pre>Anf.  88  HARALD NORDLUND (fp) re-\r\nplik:\r\nFru talman! Även den frågan kan vi diskutera med\r\nandra länder inom EU. Men det som Gudrun Lindvall\r\noch Miljöpartiet vill att vi ska göra är att ställa oss\r\nutanför detta samarbete. Då förstår inte jag, utifrån\r\ndet svar som Gudrun Lindvall nu gav, hur vi ska\r\nkunna vara med och påverka problemen som sam-\r\nmanhänger med transporter och problemen kring\r\nlivsmedelssäkerheten.</pre><pre>Anf.  89  GUDRUN LINDVALL (mp) re-\r\nplik:\r\nFru talman! Vi kan ha en lång diskussion om EU i\r\ndet här sammanhanget. Jag kan bara nämna Scheng-\r\nen. De Schengenregler som nu införs, där man hante-\r\nrar människor efter hudfärg, borde definitivt inte vara\r\nnågonting som Folkpartiet anammar - om inte Folk-\r\npartiet totalt har ändrat politik när det gäller de frå-\r\ngorna. EU handlar naturligtvis om mycket.\r\nDet skulle också vara naivt av mig och Harald\r\nNordlund att tro att länder aldrig har diskuterat sins-\r\nemellan innan de gick med i EU. Mat har naturligtvis\r\nhela tiden exporterats. Se på Danmark, som alltid haft\r\nen stor export av mat, långt innan man kom med i\r\nEU. I de här sammanhangen är förstås också WTO-\r\nförhandlingarna väldigt centrala. Där diskuterar län-\r\nder oavsett om de råkar vara med i EU eller inte.\r\nI dag har vi en global situation när det gäller mat,\r\nmattransporter och matförsörjning. Det var bl.a. det\r\njag diskuterade när jag tog upp den här rapporten från\r\nCentrum för Tillämpad Näringslära. Ett av skälen till\r\natt vi har en matstruktur där det nästan går åt mer\r\nenergi åt att transportera runt maten än vad maten\r\ninnehåller är den globaliserade handeln. Men den går\r\nofta långt utanför EU-gränserna. Som EU:s jord-\r\nbrukspolitik är i dag är dessutom de s.k. tredje län-\r\nderna, dvs. de länder som råkar ligga utanför EU-\r\nmuren, centrala när det gäller t.ex. transporterna. Här\r\ntransporteras både mat och djur både ut och in, t.ex.\r\nhästar från Polen och Baltikum.\r\nDet här är naturligtvis problem som måste disku-\r\nteras nationellt, inom EU och globalt. Det gäller både\r\nvår närmiljö och även större perspektiv. Jag tror inte\r\natt lösningarna bara ligger inom EU, men mycket av\r\nproblemen i dag ligger tyvärr inom EU.</pre><pre>Anf.  90  MICHAEL HAGBERG (s):\r\nFru talman! Vi kunde inte ha valt ett bättre tillfälle\r\natt diskutera ett livsmedelspolitiskt betänkande än i\r\ndag. Livsmedelsfrågorna är verkligen i röret och\r\ndiskuteras hårt och brett ute i det svenska samhället,\r\nresten av Europa och resten av världen.\r\nVi har ett betänkande som vi har döpt till Livsme-\r\ndelskontroll och genteknik. Det kommer att handla\r\nom just detta i den här debatten, och det har handlat\r\nom andra saker också. Vi har haft 51 motioner att\r\nbehandla. Tre motioner har lett till tillkännagivanden\r\ntill regeringen. Det gäller småskalig livsmedelspro-\r\nduktion, att man ska se över den verksamheten och\r\nskapa förutsättningar för att öka möjligheterna att\r\nproducera högkvalitativa livsmedel mer lokalt än vad\r\nvi kanske gör i dag.\r\nJag vill med detta yrka bifall till hemställan i be-\r\ntänkandet och avslag på de motioner som vi inte har\r\nställt oss bakom.\r\nI går upptäcktes det första fallet av mul- och klöv-\r\nsjukan i Frankrike. Tidigare har den florerat i Stor-\r\nbritannien. I och med att den kom till Frankrike är det\r\nstor risk för spridning även på det övriga europeiska\r\nfastlandet. Vi har också under våren pratat mycket\r\nom galna ko-sjukan, BSE, en sjukdom som djuren får\r\nav taskig foderhantering och annat. Vi har diskuterat\r\ndioxinskandaler, dåliga djurtransporter, slakttrans-\r\nporter, misär på vissa marknader och slakterier i Eu-\r\nropa osv. Folk är oroliga. Folk i Sverige är oroliga.\r\nFolk i Europa och resten av världen är oroliga. Kon-\r\nsumenterna kräver att vi ska få säkra och trygga livs-\r\nmedel.\r\nVi politiker måste ta tag i den här frågan rejält.\r\nSverige har legat före och ska också se till att ligga\r\nföre när det gäller de här frågorna i framtiden. Vi\r\nkräver, som politiker i de flesta partier, att konsu-\r\nmenterna ska kunna känna trygghet i det näringsintag\r\nman dagligen gör.\r\nVi kommer i fortsättningen av debatten att gå in\r\npå område efter område. Men av vad jag hittills har\r\nhört av debatten har märkningsfrågan satts högt på\r\ndagordningen. Det tycker jag är bra. Det tycker vi\r\nfrån socialdemokratin är väldigt bra. Det är en av\r\ndelarna i att konsumenterna ska känna sig trygga i sitt\r\nkonsumtionsmönster. Man ska kunna läsa sig till vad\r\nprodukterna innehåller. Man ska kunna läsa sig till\r\nhur djuren är uppfödda, på vilket sätt vi har odlat på\r\nvåra åkrar, på vilket sätt vi har använt bekämpnings-\r\nmedel och kvävegödning, på vilket sätt vi har förädlat\r\noch vidareutvecklat produkterna. Folk - konsumen-\r\nterna - måste känna trygghet. Folk ska kunna läsa\r\ndetta.\r\nMen det får inte vara för krångligt. Det får inte va-\r\nra en hel bok, en blå bok som man har på Gröna Kon-\r\nsum i Katrineholm, som man ska kunna slå upp i och\r\nleta efter produkt efter produkt. Därför är det svårt att\r\nfå till ett tydligt märkningssystem. Jag är därför stolt\r\natt detta är en av de frågor som jordbruksministrarna\r\nfrån Sverige har drivit hårt sedan Sverige kom med i\r\nministerrådet. De ministrar som representerat Sverige\r\nnär det gäller märkningsfrågorna har gjort det på ett\r\naktivt och bra sätt. Men vi är inte färdiga. Det är\r\nalltså inget svek, Eskil Erlandsson, när det gäller\r\ndebatten kring märkningsfrågorna. Däremot kan det\r\nvara ett svek att vi har stött på motstånd när det gäller\r\natt satsa mer på ekologisk odling, att höja det ekolo-\r\ngiska programmet osv. Vi är inte färdiga, vi är inte\r\nframme, men det är långt ifrån ett svek. Nu ska vi\r\nhjälpas åt och nå ända fram så att konsumenterna ska\r\nkunna känna trygghet i sitt konsumtionsmönster.\r\nFunctional food är en av de saker som vi har dis-\r\nkuterat i de här motionerna. Vi har fått motioner från\r\nflera partier. Det tycker jag är bra. Det är ett nytt sätt\r\natt tänka, ett nytt sätt att arbeta. Vi vet att exempelvis\r\nSkånemejerier har ett utvecklat samarbete med Lunds\r\ntekniska högskola för att forska fram olika produkter\r\nav fungerande livsmedel. Det är livsmedel som också\r\nska kunna förebygga halsbränna, ge bättre ämnesom-\r\nsättning och andra saker. Problemet är var gränslan-\r\ndet mellan livsmedel och medicin är.\r\nI vårt utskott har vi diskuterat den här frågan ända\r\nsedan jag kom med i utskottet. Det är visserligen inte\r\nså länge sedan, jag har varit med sedan 1994. Vi har\r\nhaft mejerierna hos oss, vi har haft forskarna hos oss.\r\nVi har uttryckt vårt behov av kunskap genom att\r\nordna stora utfrågningar dit vi kallat producenter,\r\nforskare och andra. Vi tycker att beredskapen från\r\nmiljö- och jordbruksutskottets sida är stor när det\r\ngäller diskussionen om functional food. Men vi behö-\r\nver ett program kring functional food för att kunna se\r\ntill att utveckla detta. Vi ska kunna hitta var gränslan-\r\ndet ligger mellan medicin och livsmedel. Det vet jag\r\natt man jobbar intensivt på.\r\nJag har också lämnat in en interpellation till jord-\r\nbruksministern så att vi ska kunna diskutera enbart\r\nden frågan. Den interpellationsdebatten ser jag mer\r\nsom något slags avstämning av var vi befinner oss i\r\nframtagandet av program gällande functional food. Vi\r\nbehöver ett sådant program. Vi ska också kunna driva\r\nden frågan gentemot de andra länderna i Europa och\r\nför konsumenterna i de andra länderna i Europa.\r\nFru talman! Vi har också motioner om vatten.\r\nVatten är ju vårt främsta livsmedel och det är ingen\r\nändlig resurs. Vi måste se till att vi diskuterar vattnet\r\nsom ett livsmedel och som en resurs som inte är änd-\r\nlig. Jag är oerhört orolig över att bekämpningsme-\r\ndelsresterna tenderar att öka i våra grundvatten i stora\r\ndelar av Sverige. I stora delar av resten av Europa vet\r\nvi att vattnet inte är drickbart direkt ur kranen. I den\r\nsituationen får vi inte hamna i Sverige. Vi måste se\r\ntill att vi tar ansvar för vårt vatten. Här handlar det\r\nigen om vilka metoder vi använder oss av i produk-\r\ntion av både livsmedel och andra varor. Bekämp-\r\nningsmedelsresterna i grundvattnet måste tas på all-\r\nvar. Den frågan ska vi lyfta fram vid många olika\r\ntillfällen.\r\nJag är också glad över att ordentlig uppmärksam-\r\nhet har riktats på att vi ska kunna förädla och utveckla\r\nlivsmedelsprodukter från glesbygden. Småskalig\r\nlivsmedelsproduktion kommer att kunna vara en\r\nviktig del i landsbygdsutvecklingen. Det är i högsta\r\ngrad en glesbygdsfråga, en fråga som kommer att\r\nkunna motivera producenter att satsa resurser på att\r\nvidareförädla livsmedel på landsbygden.\r\nDet första jag gör när jag kommer till Valsjöbyn\r\npå hösten är att åka upp till Brännans mejeri och köpa\r\ngetost. Under den vecka jag är i Jämtland på semester\r\näter jag Brännans getost på min tunnbrödsmacka. Det\r\när jag inte ensam om. En hel familj försörjer sig på att\r\nproducera den här getosten, en familj som annars\r\nkanske skulle vara tvungen att transportera sig till\r\nStrömsund, Åre, Östersund eller någon annan plats\r\nför att få någon form av jobb. Detta försörjer en hel\r\nfamilj med tre barn som man ser till använder skolan.\r\nMan är en del i möjligheten att kunna bo och verka i\r\nden här bygden.\r\nDet handlar alltså inte bara om primärproduktio-\r\nnen utan nu ska vi också gå ett steg vidare och med\r\nstöd kunna utveckla vidareförädlingen av livsmedel i\r\nglesbygden. Det är en mycket viktig glesbygdsfråga.\r\nMånga av de debatter som har förts har handlat\r\nom märkningsfrågorna och ska även fortsättningsvis\r\nså göra. Men mycket av det ansvar som vi politiker\r\nhar nu och i framtiden är att vi måste se till att visa att\r\nvi driver frågorna hårt, att konsumenterna ska kunna\r\nkänna sig trygga med säkra och trygga livsmedel.\r\nKonsumenterna ska kunna veta vad man äter.</pre><pre>Anf.  91  CATHARINA ELMSÄTER-\r\nSVÄRD (m) replik:\r\nFru talman! Vi är ändå rätt överens om de stora\r\nfrågorna som rör livsmedel och livsmedelspolitiken\r\noch mycket är på gång, inte minst inom Europa-\r\nsamarbetet. Jag skulle snarare vilja fråga om det kan-\r\nske har gått för långt när det gäller Europasamarbetet\r\noch hur långt man ska detaljstyra. Därför, fru talman,\r\nskulle jag vilja vända på frågan till Michael Hagberg,\r\nsom är en man med stor erfarenhet av jakt och som\r\nsäkert som många andra svenskar har vilt på sitt mat-\r\nbord: Anser Michael Hagberg att det är rimligt att vi\r\nså ska detaljstyra att allt vilt vi får i jakten måste\r\nbesiktigas innan människor ska få inta det som föda?</pre><pre>Anf.  92  MICHAEL HAGBERG (s) replik:\r\nFru talman! Ja, måltiderna på mitt matbord består\r\nväldigt ofta av kött från vilt. Den renaste, mest ekolo-\r\ngiska produkt man kan äta är en älgstek eller en\r\nharsadel. Och det system som vi har i Sverige när det\r\ngäller att ta till vara det vilda tycker jag är fullständigt\r\nokej. Det har EU också tyckt. Det är därför det sys-\r\ntem som vi har i Sverige också kommer att börja\r\nfungera i resten av länderna i Europa.\r\nMan får inte bara läsa vissa ord eller vissa me-\r\nningar i betänkandet, Catharina, läs hela! Där framgår\r\nalltså att det vilt som är mitt inte säljs. Det läggs i min\r\nfrys och det äter jag, min fru och mina barn upp. Men\r\nskulle jag sälja en älgkalv eller en harpalt ska den\r\nbesiktigas. Då ska konsumenten veta att den är tillva-\r\nratagen på ett just sätt efter alla regler, rent, fint och\r\nsnyggt. Detta är en veterinär bra på att göra. Så gör\r\nman i Sverige i dag.</pre><pre>Anf.  93  CATHARINA ELMSÄTER-\r\nSVÄRD (m) replik:\r\nFru talman! Det kan förvisso låta väldigt bra och\r\nväldigt tryggt när Michael Hagberg ger mig det här\r\nsvaret på frågan. Men om man läser det som står i\r\nbetänkandet ser man att utskottet avslutar med:\r\n\"Utskottet förutsätter emellertid att regeringen inom\r\nEU verkar för ett regelsystem som, givetvis med\r\nbeaktande av hygienaspekter och annan hänsyn till\r\nfolkhälsan, bättre än vad som är fallet i dag tar hän-\r\nsyn till svenska förhållanden\".\r\nDe bestämmelser som man vill införa går långt\r\nutöver det som vi är vana vid här i Sverige. Det här är\r\nuppenbarligen majoriteten medveten om. Men tydli-\r\ngen, om jag har tolkat det rätt, vågar inte Michael\r\nHagberg och socialdemokraterna, när man ändå har\r\nordförandeklubban för EU det här halvåret, säga ifrån\r\natt så här långt kan vi inte släppa den galna byråkrat-\r\nsjukan.</pre><pre>Anf.  94  MICHAEL HAGBERG (s) replik:\r\nFru talman! Jag tror att Catharina skrev den repli-\r\nken i morse. Jag får för mig det.\r\nEU-direktivet kommer att gå ut på att vi kommer\r\natt vilja införa de regler i resten av Europa som vi har\r\ni Sverige. Vilt som är avsett för försäljning ska besik-\r\ntigas av veterinär eller livsmedelshygienist. Det är\r\nprecis som vi har det i Sverige i dag när köttet ska gå\r\ntill avsalu. Så är det inte i resten av länderna i Europa.\r\nJag tycker att det är bra att konsumenterna i Euro-\r\npa får veta hur fasanen har blivit slaktad i Danmark\r\neller i norra Tyskland. Så är det. Vi får samma regler\r\ni övriga Europa som här i Sverige. Det tycker jag att\r\nkonsumenterna i Europa ska vara nöjda med och\r\npositiva till.</pre><pre>Anf.  95  GUDRUN LINDVALL (mp) re-\r\nplik:\r\nFru talman! Jag har två frågor.\r\nJag skulle gärna vilja ha svar på frågan om Mi-\r\nchael Hagberg anser att märkningen av äggen från de\r\nhöns som finns i burar där de har möjlighet att sitta på\r\nen liten, liten pinne, där somliga utnyttjar det lilla,\r\nlilla redet men nästan ingen alls utnyttjar det lilla, lilla\r\nsandbadet ska vara den av Sverige nu föreslagna,\r\nnämligen \"redesägg från berikade burar\". Eller är\r\ndetta ett sätt att återigen lura konsumenten? Michael\r\nHagberg sade just att märkningen måste vara klar och\r\nentydig. Anser Michael Hagberg att det förslag som\r\nSverige nu driver när det gäller hur äggmärkningen\r\nska se ut är enkelt och entydigt?\r\nVi kan i dag se att mängden av framför allt be-\r\nkämpningsmedel men också gödsningsmedel ökar\r\nigen - detta trots att antalet hektar som besprutas\r\nminskar. Det är naturligtvis en oerhört oroande ten-\r\ndens. Sveriges jordbruk är inte längre på väg mot\r\nmålet ett rent lantbruk. Jo, såtillvida att antalet ekolo-\r\ngiskt odlade hektar ökar, men det konventionella\r\nlantbruket har börjat bespruta mer. Vilka åtgärder\r\nanser Michael Hagberg att vi ska vidta för att för-\r\nhoppningsvis komma till rätta med situationen? Jag\r\nhoppas att vi är överens om att utvecklingen är\r\nolycklig.</pre><pre>Anf.  96  MICHAEL HAGBERG (s) replik:\r\nFru talman! Den sista frågan är jag mycket enga-\r\ngerad i och orolig för. I tisdags besökte Kemikaliein-\r\nspektionen utskottet. Det bekräftades då precis det\r\nsom Gudrun Lindvall säger, nämligen att resterna av\r\nbekämpningsmedel ökar i grundvattnet, att använ-\r\ndandet av bekämpningsmedel ökar trots att arealen\r\nminskar. Det framkom också i den debatten att Ke-\r\nmikalieinspektionen såg att det var en viss resursbrist\r\ni att kunna göra uppföljningar och sätta ihop program\r\nför en minskad användning och på så sätt rädda\r\ngrundvattnet. Den frågan kommer jag, förhoppnings-\r\nvis tillsammans med Gudrun Lindvall, att nu driva\r\nmer intensivt, med tanke på vad vi faktiskt visste\r\nförra veckan.\r\nJag är skeptisk till det frivilliga märkningssystem\r\nav ägg som finns i Sverige i dag. Jag är så pass ange-\r\nlägen för mig och för min familj att veta vilken typ av\r\nägg vi konsumerar att jag köper mina ägg direkt från\r\ngården, så att jag vet från vilken gård äggen kommer\r\nfrån. Det står aldrig burhöns på paketen, men det står\r\nsprättägg hit och dit, och man får aldrig något riktigt\r\ngrepp över vilket ägg som är vilket - annat än att veta\r\nexakt för varje enskilt ägg. Det är inte lätt för en tät-\r\nortsbo att göra det val jag kan göra.\r\nJag vill ha en tydlig märkning som inte lurar nå-\r\ngon konsument. Det är helt klart. Det tänker jag verka\r\nför. Jag vet att det har varit en förhandlingssituation.\r\nJag visste inte att förhandlingarna var avklarade. Men\r\ndet är de säkert, för jag vet att Gudrun Lindvall är\r\nengagerad i frågan och kan den. Jag vet att ministern\r\ndriver frågan så att det ska vara en tydlig och klar\r\nmärkning, men det är möjligt att hon har förlorat i en\r\nförhandling. Vad vet jag?</pre><pre>Anf.  97  GUDRUN LINDVALL (mp) re-\r\nplik:\r\nFru talman! Vi börjar med äggen. Nej, förhand-\r\nlingarna är inte klara. Sverige har lagt fram ett för-\r\nslag. Förut hade vi ett obligatoriskt märkningssystem\r\nför frigående och ekologiska ägg. Det finns bland\r\nreglerna begreppen frigående inomhus, frigående\r\nutomhus och ekologiska. Det är tre märkningar. Men\r\ndäremot var det frivillig märkning för burar.\r\nI höstas kom man överens om att det nu ska bli\r\nobligatorisk märkning även för burar. Det är det som\r\nnu förhandlas. Då har Sverige lagt fram ett förslag för\r\ntvå klasser för burarna. En klass är burägg, de heder-\r\nliga gamla burarna, som vi i Sverige försöker komma\r\nifrån och som Astrid Lindgren trodde att hon inte\r\nskulle behöva se till sin 90-årsdag efter vad hon fick i\r\n80-årspresent. En andra kategori är de s.k. berikade\r\nburarna. Det ska alltså vara två kategorier för burägg.\r\nDet är vanliga burägg och redesägg från berikade\r\nburar.\r\nJag menar att detta är en felaktig linje av den\r\nsvenska regeringen. Det ska inte vara två kategorier\r\nför buräggen, utan man ska våga kalla burägg för\r\nburägg. Jag vill uppmana Michael Hagberg att prata\r\nmed regeringen och säga åt dem att lämna denna linje\r\noch i stället driva att burägg blir tydligare märkta. Det\r\när helt okej med berikade burar eller burar, men att\r\nlägga in begreppet redesägg gör det hela mycket\r\nknepigare. Då kan man tro att reden bara finns i bu-\r\nrarna, men de finns naturligtvis i alla andra system.\r\nMan kan faktiskt tänka sig att komma till rätta\r\nmed användningen av bekämpningsmedel så som\r\nDanmark har gjort. Miljöskatten på bekämpningsme-\r\ndel i dag är tio gånger högre i Danmark än i Sverige,\r\njust för att ha ett ekonomiskt styrmedel. Sedan går\r\npengarna tillbaka till bönderna. Är det en väg som\r\nMichael Hagberg kan tänka sig?</pre><pre>Anf.  98  MICHAEL HAGBERG (s) replik:\r\nFru talman! Det är en väg som vi redan är inne på\r\ni Sverige. Vi har bekämpningsmedelsavgifter på en\r\nnivå. Det är möjligt att kunna använda skatter och\r\navgifter på ett styrande sätt. Jag delar en del partiers\r\nuppfattningar om att med hjälp av skatter och avgifter\r\nstyra till miljönytta och minskat användande av be-\r\nkämpningsmedel.\r\nVi har en nivå i dag på avgifter för bekämpnings-\r\nmedel. Vi har i det här rummet bestämt att avgifterna\r\nska återföras till näringen. Det är möjligt att en del av\r\nåterföringen till näringen ska kunna finansiera de\r\nutredningar och program som ska antas för att minska\r\nbekämpningsmedlen. Det kan diskuteras. Jag är inte\r\nmotståndare till styrande avgifter av något slag. Med\r\navgifter går det att styra åt rätt håll.</pre><pre>Anf.  99  ESKIL ERLANDSSON (c) replik:\r\nFru talman! Michael Hagberg sade i sitt anförande\r\natt konsumenten ska veta vad konsumenten äter. Det\r\när jättebra! Men det förutsätter en konsekvent och\r\ngenomtänkt märkning av livsmedlen, bl.a. vad avser\r\nproduktionsland och förekomsten av GMO, antibioti-\r\nka, färgämnen och andra tillsatser - oberoende av vad\r\ndet är fråga om.\r\nVarför förnekar ni, Michael Hagberg, konsumen-\r\nten möjlighet att få veta vad konsumenten äter? Det\r\när precis vad ni gör med ert ställningstagande i det\r\nhär betänkandet.</pre><pre>Anf.  100  MICHAEL HAGBERG (s) replik:\r\nFru talman! Tänk att politiskt arbete kan missupp-\r\nfattas. Tänk att vi socialdemokrater inte har förstått\r\natt det viktigaste för oss är att konsumenterna ska\r\nkänna sig trygga och säkra i sitt livsmedelsintag.\r\nTänk att vi har haft så fel när vi har talat med våra\r\nministrar, drivit på våra ministrar att sätta märkning\r\nav olika produkter högt, ibland högst, på dagordning-\r\nen inför ministerrådsmöten. Tänk att vi har haft så fel,\r\nmen ändå sett framgångar i arbetet i Europa. Tänk att\r\ndet kan missuppfattas så. Jag undrar om viljan finns\r\natt det ska missuppfattas så?\r\nVi sätter konsumenterna främst. Vi kommer att\r\ndriva frågan hårt. Men vi vill ha tydliga och klara\r\nlinjer och regler för hur märkningen ska gå till. Det\r\nfår inte vara svårt att förstå den märkning som finns\r\npå produkterna. Då nonchaleras de av konsumenter-\r\nna, kanske t.o.m. så att den produkt som har krång-\r\nligheter inte läggs i varukorgen utan får ligga kvar.\r\nDet måste vara ett intresse även för näringen att se till\r\natt det finns tydliga och klara regler för hur märk-\r\nningen ska se ut.</pre><pre>Anf.  101  ESKIL ERLANDSSON (c) replik:\r\nFru talman! Jag tycker inte att jag fick något svar\r\nav Michael Hagberg. Varför tillstyrker ni inte den\r\nreservation som jag har fogat till betänkandet? Jag\r\nförsöker att ge konsumenterna än mer makt just där-\r\nför att konsumenterna vill ha makt över maten. De\r\nvill veta vad de köper till sig själva, sina barn och\r\nsina familjer. Det får de om ni tillstyrker min reser-\r\nvation i betänkandet. Det får de inte om kammaren\r\nbehaga bifalla den text som majoritetssidan har före-\r\nslagit ska gälla.</pre><pre>Anf.  102  MICHAEL HAGBERG (s) replik:\r\nFru talman! Det arbete som har pågått och pågår\r\npåstår vi i majoriteten är grundläggande nog för att vi\r\ni framtiden ska få se ett fungerande märkningssystem.\r\nVi tycker inte att vi ska stanna till vid den motion\r\nsom Centerpartiet har väckt till detta betänkande. Den\r\nslår in öppna dörrar. Däremot ska vi naturligtvis fort-\r\nsätta att jobba så att konsumenterna ska få känna\r\ntrygghet i sitt livsmedelsintag och känna trygghet\r\nmed tydliga och klara regler för livsmedelsmärkning.</pre><pre>Anf.  103  RONNY OLANDER (s):\r\nFru talman! Skånska socialdemokratiska riks-\r\ndagsgruppen har i många år drivit på för en utveck-\r\nling inom livsmedelsområdet. Och det är naturligtvis\r\ningen slump - 45 % av svensk livsmedelsindustri och\r\n-hantering ligger i Skåne. Vidare har regionen, Skå-\r\nnes livsmedelsakademi m.fl. ett starkt engagemang\r\nför dessa frågor, vilket är både glädjande och till gagn\r\nför hela Sverige.\r\nI dagens ärende behandlas en gruppmotion från\r\noss, MJ248, Utveckling av skånsk livsmedelssektor.\r\nMotionen innehåller bl.a. förslag om förändrat regel-\r\nverk för functional food, ett livsmedelsforskningsin-\r\nstitut till Skåne, återföring av avgifter till näringen\r\noch framtidsprogram för livsmedelssektorn.\r\nJag tänkte i det här korta anförandet uppehålla\r\nmig främst vid functional food. Min riksdagskollega\r\nAnders Karlsson kommer att kommentera livsmedels-\r\nforskningsinstitutet. Vad det gäller de övriga frågorna\r\nåterkommer vi på lämpligt sätt.\r\nFörst har jag några allmänna reflexioner.\r\nLivsmedel står i dag i fokus för intresset av\r\nmånga, och tyvärr mest av negativa orsaker. Jag tän-\r\nker inte här ge mig in i den debatten - den förs av så\r\nmånga andra. Det jag vill säga är att livsmedel borde\r\nvara ett ständigt aktuellt ämne, och då även för en\r\npositiv debatt som handlar om utveckling och fram-\r\ntidsmöjligheter, att vi finner vägar att utveckla den i\r\nSverige i huvudsak mycket välskötta djur- och livs-\r\nmedelshanteringen. Samtidigt - och det är viktigt -\r\nska vi visa ödmjukhet inför och dra lärdomar av de\r\nmisstag som begåtts.\r\nJag vill här trycka på ett viktigt område som vi tar\r\nupp i vår motion, och det gäller s.k. functional food.\r\nFru talman! Functional food är livsmedel i gräns-\r\nområdet mellan mat och medicin som kan ha en både\r\nförebyggande och lindrande effekt på vissa sjuk-\r\ndomstillstånd. Några exempel är magproblem, hjärt-\r\noch kärlsjukdomar, diabetes och övervikt. Sverige\r\nligger i dag långt framme i den samverkan som krävs\r\nmellan forskning och livsmedelsindustri för att om-\r\nvandla forskarnas rön till bra, tillgängliga livsmedel.\r\nEtt stort hinder på vägen har dock varit det glapp i\r\nlagen som gör det omöjligt att marknadsföra produk-\r\nter av det här slaget. Allt som förebygger, botar eller\r\nlindrar sjukdom är per definition läkemedel. Att få ett\r\nklart definierat utrymme på den punkten skulle vara\r\ntill mycket stort gagn för såväl svensk livsmedelsin-\r\ndustri och forskning som konsumenter.\r\nFör svensk livsmedelsindustri är frågan av största\r\nvikt, och åtgärder måste därför snarast vidtas som gör\r\ndet möjligt för industrin att marknadsföra sina pro-\r\ndukter med produktspecifikt påstående.\r\nI betänkandet hänvisar utskottet till den rapport\r\nsom Livsmedelsverket, Läkemedelsverket och Kon-\r\nsumentverket står bakom där man föreslår att livsme-\r\ndelslagen om märkning och reklam om livsmedel\r\nändras. Det här är bra om det blir verklighet, och\r\nregeringen har, såvitt jag förstår, en positiv hållning i\r\ndenna fråga. Enligt tidtabellen ska EU-kommissionen\r\nden 1 juli lägga förslag om ändring i direktiven om\r\nmärkning och direktiven om vilseledande reklam.\r\nLeder inte de här initiativen till resultat som är po-\r\nsitiva för den viktiga näringen funktionella livsmedel\r\nanser jag att regeringen måste överväga andra vägar,\r\nsom kanske en separat svensk lagstiftning.\r\nInte minst ur konsumentsynpunkt är detta viktiga\r\noch centrala frågor.\r\nUr tre olika perspektiv vill jag belysa frågeställ-\r\nningarna:\r\n1.      Functional food-produkter får produceras men\r\ninte marknadsföras, och därmed förlorar konsu-\r\nmenten sin rätt till relevant information - konsu-\r\nmentsäkerheten sätts därmed i fara.\r\n2.      Functional food är ett attraktivt sätt att ta ut mer-\r\nvärde för olika produkter. Det lockar såväl seriösa\r\nsom oseriösa producenter. Därför måste seriösa\r\nproducenter få ett tillförlitligt regelverk som slår\r\nfast vad functional food är.\r\n3.      Functional food är att betrakta som en ny forsk-\r\nningsdisciplin och kan innebära stora potentiella\r\nbesparingar för samhället i form av minskade\r\nkostnader för sjukvård.\r\nFru talman! Vi förutsätter att utskottet noga följer\r\nutvecklingen och är berett att ta nödvändiga initiativ i\r\nfrågan och att regeringen tillsammans med myndig-\r\nheterna är pådrivande i frågan. Ibland måste någon\r\ninom den europeiska gemenskapen gå före i olika\r\nfrågor. Sverige har här ett uppdrag att vara pådrivan-\r\nde och överväga om nationellt regelverk, program\r\neller lagstiftning, inte minst för konsumentens trygg-\r\nhet.\r\nMin fråga till utskottets föredragande Michael\r\nHagberg är: Är ni i utskottet beredda att agera i frå-\r\ngan kring functional food om det blir en lång tidsut-\r\ndräkt inom EU eller Sverige?\r\nTill dess yrkar jag bifall till utskottets förslag.</pre><pre>Anf.  104  MICHAEL HAGBERG (s) replik:\r\nFru talman! Vi är inte bara beredda att ta ett större\r\nansvar i diskussionen om functional food, utan jag\r\nupplever det så att vi redan har börjat det arbetet. Jag\r\nförsökte i mitt inledningsanförande berätta för kam-\r\nmaren att vi sedan 1994 har jobbat aktivt med den här\r\nfrågan. Vi har besökt Skånemejerier och fått presente-\r\nrade för oss de forskningssatsningar som Skånemeje-\r\nrier i det här fallet gör tillsammans med Lunds tek-\r\nniska högskola. Vi har haft en stor hearing där vi har\r\nbehandlat frågan om functional food. Det har lett till\r\natt jordbruksministern har tagit ett initiativ till att\r\nbörja arbetet med att ta fram ett program om functio-\r\nnal food i Sverige nu och för framtiden.\r\nSom jag bedömer det befinner sig det arbetet nå-\r\ngonstans i halvtid. Jag tyckte att det i halvtid var\r\nlämpligt att jordbruksministern inför kammaren\r\nskulle få ge sin bedömning av hur arbetet går. Därför\r\nlämnade jag in en interpellation till Margareta Win-\r\nberg om en debatt kring functional food som för-\r\nhoppningsvis kommer att gå av stapeln nästa vecka.\r\nJag skulle vara glad om kreativa socialdemokrater\r\nfrån Skåne deltog i den debatten och var med och\r\nlyfte frågan.\r\nFunctional food är naturligtvis inte bara en Skåne-\r\nfråga, utan en fråga som är väldigt viktig för resten av\r\nSverige och vidare i resten av Europa.\r\nJag återkommer i nästa replik, om jag får den\r\nmöjligheten, för jag har ett tips till Skånebänken.</pre><pre>Anf.  105  RONNY OLANDER (s) replik:\r\nFru talman! Jag noterade just vad Michael Hag-\r\nberg sade i sitt anförande. Jag tycker att det är bra\r\ninitiativ som tas på olika vis. Men resan har varit rätt\r\nlång, som Michael Hagberg själv sade, sedan 1994.\r\nOm vi befinner oss halvvägs i en period där det har\r\ngått sex sju år har vi kanske fortfarande en lika lång\r\nresa kvar innan vi har ett program eller en lagstiftning\r\noch innan man i EU har insett vikten av detta.\r\nAtt det har råkat bli just Skånebänken beror väl på\r\nvårt geografiska läge och självfallet att vi har ett stort\r\nintresse för frågan. Samtidigt är det, som Michael\r\nHagberg säger, en fråga för hela Sverige, för hela\r\nEuropa och så småningom t.o.m. för hela världen.\r\nNär svensk forskning och svenska producenter och\r\nkonsumenter ställer sig i spetsen för viktiga framtida\r\nmöjligheter kanske vi också skulle försöka att på\r\nnågot sätt snabba upp hastigheten.</pre><pre>Anf.  106  MICHAEL HAGBERG (s) replik:\r\nFru talman! Det är inte så att framtagandet av\r\nfunctional food-produkter har stannat av under dessa\r\nsex år. Tvärtom har hyllorna i livsmedelsbutikerna\r\nfyllts av den här typen av produkter, av olika inslag,\r\nunder dessa sex år. För sex år sedan kunde jag inte\r\nhitta t.ex. Proviva i min butik hemma i Valla, men det\r\ngår bra i dag. Utvecklingen har gått fort framåt samti-\r\ndigt som programmet har tagits fram.\r\nVi skulle också vilja att kreativa socialdemokrater\r\npå Skånebänken inser att vi har ett problem när det\r\ngäller ekologisk produktion och att vi har problem att\r\nfå Skånelantbruket att anpassa sig och ta fram mera\r\nekologiska produkter. Det är en fråga som betyder\r\nväldigt mycket för miljön, när det gäller bekämp-\r\nningsmedelsrester och annat i grundvattnet i dessa\r\nområden.\r\nDen frågan skulle jag gärna vilja skicka med le-\r\ndamöterna på Skånebänken att driva nere i Skåne,\r\noch på så sätt få fler svensktillverkade ekologiska\r\nprodukter på hyllorna i livsmedelsbutikerna både i\r\nSkåne och i resten av Sverige.</pre><pre>Anf.  107  RONNY OLANDER (s) replik:\r\nFru talman! Tack! Det lät riktigt spännande. Vi\r\nska självfallet anta utmaningen vad gäller ekologisk\r\nodling. Vi driver de här frågorna, och vi gör det inte i\r\nett motsatsförhållande. Men det har varit trögt. Jag\r\nkänner mycket väl till målsättningen om 10 % som vi\r\nhar lagt fast. Vi har knappt hälften, 3-4 %, om jag\r\nminns rätt. Det ska vi självfallet fortsätta med, och vi\r\nska göra det med hjälp av er och andra.\r\nJag känner självfallet också till att det inte har\r\nstått stilla kring functional food och att hyllorna fylls\r\nmer och mer. Varför? Jo, konsumenterna frågar efter\r\ndetta. Det är därför vi tycker att vi som politiker och\r\nlagstiftare har ett stort ansvar tillsammans med andra\r\ngoda krafter. De seriösa företag som lägger ned\r\nmycket forskning och stora pengar på att ta fram detta\r\nsom konsumenterna efterfrågar ska ha schysta över-\r\nlevnadsmöjligheter. I en sådan bransch som växer\r\nfram finns det naturligtvis alltid människor som inte\r\nhar så goda avsikter, som hänger med och som vilse-\r\nleder konsumenterna.\r\nDet är konsumenternas intresse som vi här ge-\r\nmensamt ska sätta främst, och vi ska även se till själ-\r\nva producentledet - forskningen, osv.\r\nVi har mycket gemensamt här. Vi är helt överens\r\nom det.</pre><pre>Anf.  108  ANDERS KARLSSON (s):\r\nFru talman! Mitt inlägg i denna debatt kommer att\r\nkoncentrera sig till en liten del av den skånska social-\r\ndemokratiska riksdagsgruppens motion MJ248 Ut-\r\nveckling av skånsk livsmedelsindustri. Området jag\r\ntänker argumentera kring gäller lokalisering av ett\r\nlivsmedelsforskningsinstitut till Skåne och närmare\r\nbestämt till Kävlinge. Jag har tidigare både motione-\r\nrat och interpellerat i frågan, fått positiva utfästelser\r\nfrån näringsministern och tycker att det nu börjar bli\r\nhög tid att komma till beslut i nämnda fråga.\r\nLivsmedelsnäringen genomgår för närvarande sto-\r\nra förändringar. Det gäller såväl nationellt som inter-\r\nnationellt. I Sverige har förändringsprocessen för-\r\nstärkts av medlemskapet i EU, som förändrat den\r\nsvenska livsmedelsmarknaden från att vara en natio-\r\nnellt skyddad marknad till att vara en marknad där\r\nnäringens företag befinner sig i internationell konkur-\r\nrens.\r\nDetta ställer krav på företagen att utveckla sär-\r\npräglade produkter med höga förädlingsvärden. Detta\r\nkan åstadkommas dels genom att produktionsutveck-\r\nlingen i större utsträckning konsumentorienteras. Det\r\nkan ske genom utvecklingen av ny teknik, design och\r\nmarknadsföring, så att de nya produkterna tillgodoser\r\nspecifika kundgruppers behov.\r\nFörutom denna konsumentorientering av produk-\r\nterna krävs av företagen att de på ett bättre sätt ut-\r\nnyttjar teknologi för informationsöverföring och\r\ninformationsutbyte samt tar vara på de teknologiska\r\nmöjligheter som är under stark utveckling vad det\r\ngäller marknadskommunikation, förpackning och\r\nlogistik.\r\nFru talman! Skåne befinner sig mitt i utvecklingen\r\nav Öresundsregionen och är tillsammans med Dan-\r\nmark ett av de mest spännande och expansiva livsme-\r\ndelsområdena i Europa. Skåne är centrum för svensk\r\nlivsmedelsindustri med 45 % av landets livsme-\r\ndelsproducenter baserade i regionen. Därtill ska läg-\r\ngas att Danmark är den i särklass i relativa tal största\r\nlivsmedelsexportören i världen.\r\nKarakteristiskt för Öresundsregionens livsmedels-\r\nområde är bredd och djup. Regionens historiska posi-\r\ntion, som två länders livsmedelscentrum, förklarar\r\nnärvaron av företag inom nära nog alla led i livsme-\r\ndelskedjan och dess stödjande funktioner såsom för-\r\npackning, lagring, distribution och maskintillverk-\r\nning.\r\nInom vissa områden har utvecklingen av ledande\r\nnationella företag inom respektive verksamhetsområ-\r\nde i Sverige och Danmark lett fram till stora ledande\r\ninternationella företag.\r\nDjupet i regionens livsmedelskluster kan förklaras\r\nmed nödvändigheten av att utveckla speciell kompe-\r\ntens inom jordbruksforskning och industriell forsk-\r\nning och utveckling för att företagen ska nå ledande\r\npositioner inom sina områden på den internationella\r\nmarknaden. Det gäller såväl förädlingsindustrin som\r\nförpackning och temperaturkontrollerad lagring och\r\ndistribution.\r\nMed stora nationella och internationella företag\r\ninom livsmedelssektorn, med starka enheter för\r\nforskning och utveckling, lokalisering av universitet\r\noch högskolor med särskild inriktning på och intresse\r\nför livsmedelsområdet och ett upptagningsområde\r\nmed mer än tre miljoner människor i Öresundsregio-\r\nnen är Skåne utan tvekan den bästa lokaliseringen för\r\nett livsmedelsforskningsinstitut.\r\nSatsningen på ett livsmedelsinstitut i Kävlinge i\r\nsamverkan med Köttforskningsinstitutet, Livsmedels-\r\ncentrum i Lund och Lunds universitet skulle innebära\r\nen samlad kunskap som inte torde finnas i vårt land.\r\nNUTEK har på uppdrag av regeringen utrett för-\r\nutsättningarna för ett livsmedelsinstitut. De föreslår i\r\nsin rapport en inriktning mot konsument, marknads-\r\nföring och produktutvecklingskunskap.\r\nDenna forskning skulle syfta till att stärka livsme-\r\ndelsindustrins möjligheter att analysera och förstå\r\npåståenden och trender liksom olika marknader såväl\r\ninom som utom landet. Den syftar också till att få\r\nkunskap om olika kundgruppers preferenser för att\r\nkunna utveckla och erbjuda produkter med rätt sär-\r\nprägel och inte minst kvalitet.\r\nDetta institut skulle vara av såväl regionalt som\r\nnationellt och internationellt intresse - inte minst\r\nutifrån ett konsumentperspektiv.\r\nFru talman! Vi föreslår i vår motion att livsme-\r\ndelsforskningsinstitutet lokaliseras till Kävlinge\r\nkommun dels med tanke på den utfästelse som gjorts\r\nom ersättning till Kävlinge kommun för nedläggning-\r\nen av kärnkraftverket i Barsebäck, dels, som jag tidi-\r\ngare nämnt, på grund av närheten och knytningen till\r\nLunds universitet och Ekonomihögskolan.\r\nUtskottet hänvisar i sitt svar i betänkandet till att\r\närendet fortfarande bereds inom Näringsdepartemen-\r\ntet. Vi ser att frågan ännu mer än tidigare har hög\r\nprioritet, och då inte minst med anledning av den\r\ndiskussion som förs i hela EU om våra livsmedel. Vi\r\nhoppas därför att frågan kommer till ett snart avgö-\r\nrande och att lokaliseringen utifrån både näringspoli-\r\ntiskt rationella skäl och regeringens tidigare utfästel-\r\nser sker till Kävlinge.\r\nJag upplever inte heller att detta är en partiskil-\r\njande fråga utan en fråga av nationellt intresse, som i\r\nalla fall samtliga skånska politiker - både regional-\r\npolitiker och riksdagsledamöter - står bakom.\r\nFru talman! Till sist kan jag också upplysa denna\r\nkammare om att Region Skåne, Kävlinge kommun\r\noch Lunds universitet i dag uppvaktar Näringsdepar-\r\ntementet i nämnda fråga.</pre><pre>Överläggningen var härmed avslutad.\r\n(Beslut fattades under 9 §.)</pre><pre>7 §  Ändringar i bilskrotningslagen</pre><pre>Föredrogs\r\nmiljö- och jordbruksutskottets betänkande\r\n2000/01:MJU13\r\nÄndringar i bilskrotningslagen (prop. 2000/01:47).</pre><pre>Anf.  109  LARS LINDBLAD (m):\r\nFru talman! Det ökade antalet skrotbilar i naturen\r\när ett växande problem. Det räcker att ta en tur ut på\r\nlandet så ser man dessa fula vrak lite varstans.\r\nFörutom att det är ett estetiskt problem för mark-\r\nägare och folk som vill vandra i naturen är det ett\r\nmiljöproblem. Gamla bilar läcker oljor, miljögifter\r\noch tungmetaller rakt ned i marken. Problemet måste\r\nlösas.\r\nJag tillhör inte dem som tror att det finns enkla\r\nlösningar på problemet. En höjd bilskrotningspremie\r\när en sak som kan bidra till en bättre situation, men vi\r\nfår inte bort alla bilar i naturen på detta sätt. Det är en\r\nrad olika åtgärder som krävs för att situationen ska bli\r\nradikalt mycket bättre.\r\nPolitiska åtgärder leder inte alltid rätt. Riksdags-\r\nmajoriteten har på många olika sätt försökt förmå\r\nlandets medborgare att byta resmönster. På olika sätt\r\nförsöker man ekonomiskt få människor att byta från\r\nbil till kollektiva färdmedel som buss och tåg. Denna\r\nstraffpolitik mot bilisterna, givetvis tillsammans med\r\nde försämringar som gjorts i människors privateko-\r\nnomi under tiden, har lett till att vi har fått Europas\r\näldsta bilpark. I EU toppar Sverige tillsammans med\r\nFinland listan över andel gamla bilar - en inte alltför\r\nsmickrande ledning.\r\nHälften av alla bilar i Sverige är äldre än tio år.\r\nHälften av alla de bilar som är 17 år kör omkring på\r\nvåra vägar, medan endast hälften av dessa har skro-\r\ntats. Detta leder bl.a. till att 1,3 miljoner bilar i Sveri-\r\nge i dag är utan katalysator.\r\nNya bilar har bättre teknik, är mera bränslesnåla,\r\nhar lägre utsläpp och kan återvinnas vid skrotning i\r\nstörre utsträckning än gamla bilar. Att detta får nega-\r\ntiva konsekvenser för miljön råder det inget tvivel\r\nom. Majoritetens straffpolitik mot bilisterna är ett\r\nskott i den egna foten. Det har lett till en sämre miljö,\r\ninte till en bättre.\r\nDet faktum att den svenska bilparken blir allt äld-\r\nre bidrar till att fler vrak ställs ut i markerna. Man har\r\nbilen till dess att den lägger av att fungera och sedan\r\nlåter man den stå eller t.o.m. kör ut den i naturen.\r\nAtt regeringen har tagit tag i frågan är bra. Något\r\nbehöver göras. Problemformuleringen är vi överens\r\nom över alla partier. Sedan kan man välja olika vägar,\r\noch vi ställer oss inte bakom regeringens lösning.\r\nFru talman! Den 1 januari 1998 började produ-\r\ncentansvaret för bilar att gälla. Det borde innebära att\r\nproblemet som vi har i dag är ett övergående pro-\r\nblem. Bilproducenterna ska garantera att det finns\r\nsystem för omhändertagande av de bilar som så små-\r\nningom ska skrotas. Men ännu är ju dessa bilar inte\r\naktuella för skrotning, förutom möjligen krockade\r\nbilar. Problemet med de bilar som inte omfattas av\r\nproducentansvar kommer att leva kvar under ett antal\r\ndecennier om inte bilmarknaden förändras radikalt.\r\nVad är då bra i propositionen? Vi delar regering-\r\nens uppfattning om att skrotningsbranschen måste\r\nstyras upp en del. I dag är auktorisering av skrot-\r\nningsfirmor frivillig, och många har redan blivit\r\nauktoriserade. Man räknar med att ca 700 av de totalt\r\ndrygt 800 skrotningsfirmorna är auktoriserade. Dess-\r\nutom är det ett faktum att många skrotningsfirmor\r\nmiljöprövades på 70-talet. Vi stöder att det ställs\r\nhårdare krav på dessa så att skrotningen sker på ett\r\nmiljövänligt sätt överallt.\r\nMen i övrigt rör regeringen till det i onödan i pro-\r\npositionen. Den skulle ha kunnat vara okomplicerad,\r\nmen i stället väljer regeringen att krångla till det.\r\nFör det första kan vi konstatera att alla nyproduce-\r\nrade bilar täcks av producentansvaret.\r\nFör det andra har bilägarna betalat in en s.k.\r\nskrotningsavgift på 700 kr till bilskrotningsfonden,\r\nvilket inte betalats tillbaka i tillräcklig utsträckning.\r\nFonden innehåller tillräckligt med pengar för att en\r\nhögre skrotningspremie ska utbetalas till dem som\r\nskrotar en gammal bil. Ändå föreslår regeringen att\r\nett system med bilskrotningsavgift även för nya bilar\r\nska införas med ett retroaktivt ansvar för bilindustrin.\r\nFörst ska nybilsköparna alltså betala priset för det\r\ninförda producentansvaret. Sedan ska man utöver\r\ndetta betala en avgift på 700 kr i bilskrotningsavgift.\r\nMan får alltså betala dubbel skrotningsavgift på detta\r\nsätt. Är det rimligt, samtidigt som vi borde uppmuntra\r\nmänniskor att köpa nya bilar för miljöns skull?\r\nMajoriteten har mage att bedöma dessa 700 kr\r\nsom \"en nästan försumbar kostnad\". Detta grundar\r\nman bl.a. på att den skatterabatt som ges för miljök-\r\nlass 1-bilar överstiger denna summa. Samtidigt borde\r\nmajoriteten veta att detta straffar den svenska bilför-\r\nsäljningen där man konkurrerar om enstaka tusenlap-\r\npar. Vi vet ju att år 2000 privatimporterades 63 000\r\nbilar till Sverige. Dessa extra pålagor förbättrar ju\r\ninte precis den svenska bilbranschens situation.\r\nVi är dessutom av princip mot retroaktivitet i lag-\r\nstiftningen, att lagstiftning inte ska införas som inne-\r\nbär att man påförs ett ansvar för historiska problem.\r\nDet är inte bra i ett fungerande rättssystem. Det hotar\r\nframförhållning och planering för företagen.\r\nRegeringens förslag låter som ett pantsystem där\r\nman betalar in en avgift när man köper bilen och\r\nsedan får man tillbaka pengarna när bilen skrotas.\r\nProblemet är att bilar och läskburkar är två mycket\r\nolika produkter. En bils livslängd är mycket lång,\r\nframför allt i Sverige. Bilen byter oftast ägare många\r\ngånger under sin livstid. Den som drar nytta av skrot-\r\nningspremien är en helt annan person än den som har\r\nbetalat in den. På detta sätt straffar vi nybilsköparen\r\noch belönar den som köper en gammal bil. Samtidigt\r\nhar vi ålagt producenterna att bekosta en inlämning\r\ntill återvinningsstationerna. Detta kan inte var logiskt.\r\nBilbranschen har tydligt kritiserat regeringens\r\nproposition vad gäller det EG-direktiv om uttjänta\r\nbilar som ska införas. Bilbranschen har kritiserat\r\nregeringen för att vara för tidigt ute. Bilmarknaden är\r\ni högsta grad global och inte minst europeisk. Det är\r\nviktigt att vi beslutar om en EU-lagstiftning som\r\nharmonierar med övriga EU-länder. Det är viktigt att\r\nvi inte straffar våra egna företag medan andra länder\r\nger sin företag bättre förutsättningar.\r\nAndra länder i EU är på väg att genomföra direk-\r\ntivet, men Sverige ligger längst fram. Dessutom är\r\nförslaget inte ordentligt remissbehandlat. På en direkt\r\nfråga till departementet om hur de andra länderna\r\nförväntas lösa frågan om genomförandedirektivet\r\nhade man inget svar. Vi borde avvakta något för att\r\nvår lagstiftning ska bli bättre. Jag tycker mig se en\r\ntrend där Sverige, inte minst i miljösammanhang,\r\nlägger sig vid sidan av andra EU-länder när det gäller\r\ntolkningar av direktiven - oftast inte med fördel för\r\nnationella intressen, och det är inte bra.\r\nDet moderata alternativet innebär att bilskrot-\r\nningsfonden ska bidra till en kostnadsfri inlämning av\r\nbilar som går till skrotning redan från 2002. Samtidigt\r\nska fonden täcka kostnaderna för de skrotningskam-\r\npanjer som krävs för att rensa upp i vissa områden.\r\nDet är viktigt att komma med realistiska förslag och\r\ninte som ett visst parti föreslå premier på mycket hög\r\nnivå som inte kommer att kunna finansieras. Det är\r\nviktigt att inte skattepengar skjuts till för att finansie-\r\nra fondens utgifter.\r\nVi vill ta bort bilskrotningsavgiften för inköp av\r\nnya bilar - detta i syfte att stimulera att nya bilar köps\r\ni större utsträckning.\r\nVårt förslag är också att man ska avvakta övriga\r\nEU-länders genomförande av EG-direktivet för att\r\nman ska hitta liknande regler för bilbranschen mellan\r\nländerna.\r\nFru talman! Moderat ideologi bygger på ökad fri-\r\nhet, men också på ett ökat individuellt ansvarstagande\r\n- frihet under ansvar.\r\nVi tror på människor. Vi tror att människor är re-\r\ndo att ta eget ansvar för den miljö vi lever i. Vi hop-\r\npas att den fria inlämningen av skrotbilar ska vara\r\ntillräckligt för att människor ska känna sig motivera-\r\nde att göra nytta för miljön. Det lilla besvär som det\r\när att forsla bilen till skroten hoppas vi att människor\r\nsjälva ska kunna bidra med.\r\nMen, som sagt, moderat politik innebär samtidigt\r\nett ökat ansvarstagande. Detta vill vi åstadkomma\r\ngenom att den s.k. administrativa skrotningen tas\r\nbort. Om en bilägare låter bli att under tre år betala en\r\navgift till Vägverket för sin avställda bil, så stryker\r\nVägverket bilen ur registret - en s.k. administrativ\r\nskrotning. Det gör det omöjligt för polisen att fast-\r\nställa ägaren till bilvraket. Vi vill ta bort den admi-\r\nnistrativa skrotningen och tycker att ägaren ska ta ett\r\nansvar för bilen till dess att bilen skrotas.\r\nJag förstår inte varför vi inte fick med majoriteten\r\npå denna lilla, men viktiga förändring. Det är klart att\r\nvissa personer filar bort chassinumret för att undvika\r\natt man blir ansvarig för vraket. Det kommer vi inte\r\nrunt på detta sätt, men i många andra fall. Ägande ska\r\nmedföra skyldigheter såväl som rättigheter. Det är\r\nkärnan i moderat politik.\r\nFru talman! Jag vill yrka bifall till reservation 1\r\nunder punkt 1.</pre><pre>Anf.  110  LARS GUSTAFSSON (kd):\r\nFru talman! Till att börja med vill jag ge en histo-\r\nrisk tillbakablick.\r\nI bilens barndom byggdes bilar i stort sett för hand\r\noch sammansättningen var utformad så att även de-\r\nmontering kunde göras på ett relativt enkelt sätt.\r\nMycket av inredningen var av naturmaterial. Ända\r\nfram till 60-talet fanns det möjligheter till relativt hög\r\ngrad av återanvändning, och demontering kunde ske\r\nmed relativt enkel utrustning.\r\nEfterhand som bilutvecklingen fortskred blev\r\nkonstruktionerna alltmer avancerade, vilket i sin tur\r\nmöjliggjordes av innovationer och sofistikerad till-\r\nverkningsteknik.\r\nDagens produkter kan mer liknas vid färdigför-\r\npackade robotprodukter byggda för en viss livslängd\r\nutan omfattande krav på service, men med mycket\r\nstor andel syntetiska material i konstruktionen.\r\nNya miljö- och produktkrav på bilar har medfört\r\navsevärt större möjligheter till återvinning. Samman-\r\ntaget innebär detta att skrotning av bilar fordrar bättre\r\nutrustning och kunskap. Som en logisk konsekvens\r\nhärav följer att bilskrotar bör ackrediteras - vilket\r\nockså framförs i förslaget - för att svara upp till de\r\nmiljökrav som kan ställas på dessa.\r\nEtt växande problem är de övergivna fordon som\r\nstår att finna utmed vägarna. Det beror kanske på ett\r\nbristande personligt ansvar - för att kommentera\r\nföregående talare. Till detta kommer att den svenska\r\nbilparken är gammal och bör bytas ut mot en nyare\r\noch miljövänligare dito. För att komma till rätta med\r\ndessa problem är det viktigt att skapa ett incitament\r\nsom medför att skrothögar både på och vid sidan av\r\nvägarna försvinner och kan omhändertas på ett mil-\r\njömässigt acceptabelt sätt.\r\nDärför har vi kristdemokrater föreslagit att skrot-\r\npremien under en femårsperiod höjs till 3 000 kr för\r\nbilar som släppts ut på marknaden före 1989 - detta\r\nför att skapa ett kraftigt incitament för att åstadkom-\r\nma en föryngrad och miljöanpassad svensk bilpark.\r\nDen begränsade perioden med höjd premie kan finan-\r\nsieras genom bilskrotningsfonden.\r\nFru talman! Propositionen innehåller också för-\r\nslag om en förändring av producentansvaret för ut-\r\ntjänta fordon med anledning av ett EU-direktiv. Di-\r\nrektivet ska vara infört senast den 21 april 2001.\r\nVi kristdemokrater har reserverat oss mot ut-\r\nskottsmajoritetens förslag som följer propositionen.\r\nVi anser att det finns flera skäl att invänta resultatet\r\nav den utredning som har att göra en bred översyn av\r\nproducentansvaret och som ska redovisa sitt arbete\r\nden 31 juli i år. I utredningens uppdrag ingår också\r\natt göra en bedömning av den ekonomiska delen av\r\nproducentansvaret.\r\nDet finns inte någon anledning för Sverige att\r\nhasta fram en finansieringsmodell som ska börja gälla\r\n2007. Om Sverige ställer upp högre ekonomiska krav\r\npå producenterna än vad övriga länder gör inverkar\r\ndetta negativt på de producenter som har eller har haft\r\nstor försäljning i vårt land.\r\nUtskottsmajoriteten föreslår, helt i enlighet med\r\npropositionen, att man ska låta nybilsförsäljningen\r\nbekosta skrotningen av äldre bilar. Detta finner vi är\r\nfel. Det går att hitta bättre lösningar på denna fråga.\r\nEtt finansieringsalternativ till den höjda skrotpremien\r\nför äldre bilar kan vara att belägga dessa fordon med\r\nen miljöavgift.\r\nI ett av våra särskilda yttranden har vi gett vår syn\r\npå problemen med flyttning av övergivna fordon,\r\nvilka alltmer kantar våra vägar och andra mer eller\r\nmindre passande uppställningsplatser. Vi anser att\r\npolismyndigheten och kommunerna bör få ökade\r\nmöjligheter att inom viss tid flytta dessa fordon från\r\nplatsen. Eftersom bilens ägare ofta inte kan spåras\r\noch vitesföreläggande därför är verkningslöst, bör\r\nlagen om flyttning av fordon i vissa delar revideras\r\noch förtydligas.\r\nVi har i vårt andra särskilda yttrande och lyft fram\r\nmiljöproblemen med äldre båtmotorer, gräsklippare\r\noch arbetsredskap. Med tanke på omfattningen av\r\nförorenande utsläpp från dessa tillsammans anser vi\r\natt en skrotningspremie bör införas även för dessa.\r\nFru talman! Till sist står vi givetvis bakom våra\r\nreservationer, men jag nöjer mig med att yrka bifall\r\nendast till reservation nr 3.</pre><pre>Anf.  111  ESKIL ERLANDSSON (c):\r\nFru talman! Regeringen har uppmärksammat att\r\ndagens utformning av bilskrotningslagen inte är till-\r\nfredsställande. Det är en åsikt som jag och Center-\r\npartiet delar och något som vi för övrigt tidigare har\r\npåpekat vid ett flertal tillfällen.\r\nTyvärr kan det emellertid noteras att propositio-\r\nnen inte når fram när det gäller att minska mängden\r\näldre fordon i den svenska bilparken, som jag förmo-\r\ndar var syftet med propositionen. Att minska mäng-\r\nden äldre fordon är viktigt ur flera synvinklar. Dels\r\nhar många av de äldre bilarna en sämre miljöprestan-\r\nda än vad nyare bilar har, dels har den nuvarande\r\nlagstiftningen och den låga skrotningspremien lett till\r\natt många bilar överges i naturen, med de miljö-,\r\nsäkerhets- och markägarproblem som detta medför.\r\nUtgångspunkten för förändringar i bilskrotning-\r\nslagen måste enligt min uppfattning vara att skapa\r\nförutsättningar för en modernisering och förnyelse av\r\nbilparken samt att komma till rätta med problemen\r\nmed övergivna bilar i naturen.\r\nMed Centerpartiets förslag blir detta lättare än\r\nmed regeringens förslag i propositionen, som jag\r\nanser är otillräckligt. T.ex. borde en ettårskampanj\r\nmed en rejäl skrotningspremie genomföras. Det\r\nskulle ge ett starkt incitament för skrotning av äldre\r\nfordon och tydligt minska antalet övergivna bilar i\r\nnaturen.\r\nDet kan i sammanhanget nämnas att en sådan\r\nkampanj har genomförts på Irland, och där har den\r\nfungerat alldeles utmärkt väl. Den genomfördes där\r\nav staten. En premie infördes på motsvarande ca\r\n10 000 svenska kronor. Många irländare bytte med\r\nhjälp av denna premie ut sina äldre fordon. Man fick\r\npå det sättet en mer miljövänlig bilpark i sitt land.\r\nÄven Sverige, tycker jag, behöver använda sig av\r\ndenna metod för att förnya bilparken och motverka att\r\nbilar dumpas på det sätt som görs numera i naturen.\r\nVi har föreslagit att skrotningspremien under den här\r\nperioden bör vara 8 000 kr. Den bör finansieras av\r\nbilskrotningsfonden som, vilket är bekant, numera\r\ninnehåller mycket, mycket pengar.\r\nDen tillfälliga höjningen av skrotningspremien till\r\n8 000 kr, som vi har föreslagit, måste emellertid föl-\r\njas upp med en permanent höjning av skrotningspre-\r\nmien. Centerpartiet anser att regeringen i propositio-\r\nnen har lagt skrotningspremien på en alldeles för låg\r\nnivå. Det är nödvändigt med en högre nivå för att\r\nskrotningspremien ska bli ett ordentligt och varaktigt\r\ninstrument för att skrota bilar i stället för att dumpa\r\noch överge dem i naturen, vilket vi säkert kommer att\r\nfå uppleva i alla fall även i framtiden.\r\nJag vill, fru talman, i all enkelhet yrka bifall till\r\nvår reservation nr 7. Självfallet står jag bakom alla\r\nandra reservationer som bär Centerpartiets namn,\r\nmen för tids vinnande yrkar jag bifall bara till reser-\r\nvation nr 7.</pre><pre>Anf.  112  LARS LINDBLAD (m) replik:\r\nFru talman! Eskil Erlandsson står här i talarstolen\r\noch lovar svenska folket 8 000 kr för sin gamla bil\r\nunder 2002, och han väljer att lägga sig på en summa\r\nsom är dubbelt så hög som regeringens summa där-\r\nefter.\r\nMin fråga till Eskil Erlandsson är enkel. Hur ska\r\nEskil Erlandsson finansiera detta? Det var nämligen\r\nen bit som Eskil Erlandsson inte tog upp. Man har ju\r\nräknat på hur mycket pengar som  finns kvar. Är det\r\nhöjda skrotningsavgifter vid nybilsköp eller är det\r\nstatsfinanserna som ska finansiera detta? Den frågan\r\nskulle jag vilja ha svar på.</pre><pre>Anf.  113  ESKIL ERLANDSSON (c) replik:\r\nFru talman! Det är både-och. Dels måste vi se till\r\natt få ränta på de pengar som i dag är fonderade och\r\nsom enligt uppgift uppgår till drygt 1 miljard kronor.\r\nEn normal ränta på dessa fonderade pengar skulle ju\r\nge en del av den summa som vi måste ha fram för att\r\nfinansiera våra förslag. Den andra delen är precis det\r\nsom Lars Lindblad nämnde, nämligen en höjning av\r\nskrotningsavgiften.</pre><pre>Anf.  114  LARS LINDBLAD (m) replik:\r\nFru talman! Är det inte så att en höjning av skrot-\r\nningsavgifterna samtidigt motverkar det som Eskil\r\nErlandsson vill, nämligen att människor ska köpa nya\r\nbilar? Det blir ju en högre kostnad för en sådan bil,\r\nvilket borde vara lika avgörande som de pengar som\r\nman skjuter till.</pre><pre>Anf.  115  ESKIL ERLANDSSON (c) replik:\r\nFru talman! För att råda bot på de problem som\r\nbåde Lars Lindblad och jag har tagit upp i våra re-\r\nspektive anföranden anser vi att det som vi har före-\r\nslagit är nödvändigt. Vi kommer inte att få bort de\r\nbilar som i dag dumpas på våra vägar och i naturen\r\nmed något annat system, enligt den uppfattning som\r\njag här har redovisat.</pre><pre>Anf.  116  HARALD NORDLUND (fp):\r\nFru talman! Tveksamheten till att producera avfall\r\när, tycker vi, ännu inte tillräckligt stark. Men tvek-\r\nsamheten hos en del politiker till att sortera och på ett\r\nmer miljövänligt sätt ta hand om avfall är fortfarande\r\nför stark. Sopstationer anses skräpa ned. I kommu-\r\nnerna ökar förbränningen av sopor. I den sociallibe-\r\nrala visionen har vi mindre av sopor och mindre av\r\nskrot.\r\nSkrotbilar lämnas ofta vid vägkanter. Bilvraken\r\ninnehåller miljöstörande ämnen. Det handlar om\r\noljor, lösningsmedel, PCB och bromerade flam-\r\nskyddsmedel.\r\nFru talman! Jag ska i den här debatten beröra tre\r\nfrågor: skrotningspremien, försäkringssystem, bort-\r\nforsling av bilar.\r\nVi tycker att det är bra att regeringen föreslår en\r\nhöjning av skrotningspremien. En höjning föreslås\r\nfrån 500 kr till 1 500 kr. Nettoutfallet av att skrota\r\ntorde bli 500-600 kronor.\r\nVi i det enda borgerliga miljöpartiet tycker att\r\nman ska öka incitamenten för att ta osäkra och miljö-\r\nfarliga bilar ur drift. Vi anser att skrotningspremien\r\nbör höjas till 3 000 kr. Utöver höjd skrotningspremie\r\nanser vi att producentansvaret behöver bli tydligare.\r\nDet är därför vi tar upp frågan och föreslår en krets-\r\nloppsförsäkring. En sådan tecknas av den enskilde\r\nproducenten med ett försäkringsbolag som då tar\r\nansvaret för att produkten återvinns. Den premie som\r\nförsäkringsbolaget tar ut kommer att bero på hur\r\nåtervinningsbar bilen är.\r\nVarje bil belastas alltså med den verkliga kostna-\r\nden för återvinningen. Intresset hos biltillverkarna av\r\natt tillverka bilar med hög återvinningsgrad blir stör-\r\nre. Konkurrensen mellan försäkringsbolagen leder till\r\natt återvinningskostnaderna pressas ned. Konkurren-\r\nsen mellan producenterna leder till en strävan att\r\nundvika miljöskadliga komponenter. Vi menar att\r\nkretsloppsförsäkringar är bättre än dagens kollektiva\r\nsystem, som vi menar inte tillräckligt tydligt lägger\r\nansvaret att förbättra produkterna på producenterna.\r\nNu finns det, sägs i betänkandet, ett uppdrag att\r\nutreda frågan. Vi menar att vi inte behöver utreda\r\nsärskilt mycket omkring den här frågan. Åtminstone\r\nborde vi här och nu kunna ta ställning i principfrågan.\r\nIbland ser vi bilar stå lång tid i naturen. Vi menar\r\natt reglerna för bortforsling av bilar måste ändras så\r\natt det blir juridiskt möjligt att flytta bilen snarast\r\nefter att den har upptäckts. Därefter kan ägaren in-\r\nformeras om var han eller hon kan lösa ut den eller\r\nom var man eventuell kan skrota bilen.\r\nFru talman! Jag vill yrka bifall till reservationerna\r\n2 och 8.</pre><pre>Anf.  117  KAJ LARSSON (s):\r\nFru talman! \"Steg för steg upplevde vår familj den\r\nrad av välfärdssymboler som gjorde sitt intåg i hund-\r\nratusentals svenska hem vid den tiden; det första\r\nkylskåpet, telefonen, TV:n - som skaffades lagom till\r\nsommarolympiaden 1960 - och så till sist bilen, en\r\ntvåfärgad begagnad Opel, inköpt 1961.\"\r\nFru talman! Jag har precis tagit mig friheten att\r\ncitera statsminister Göran Persson ur boken Den som\r\när satt i skuld är icke fri. Här beskriver han bilen som\r\nden frihetssymbol den varit för många och är än i\r\ndag. Bilen har haft och har fortfarande positiva vär-\r\nden.\r\nDäremot har ju meningen aldrig varit att gamla\r\nuttjänta bilar ska lämnas därhän och stå kvar i natu-\r\nren. Det finns en gräns även för friheten, för när den\r\ntar slut och vänds till sin motsats. Den gränsen går\r\nnog ganska exakt vid det övergivna skrotvraket, när\r\nbilen som frihetssymbol vänds till att bli en frihetsbe-\r\nrövare.\r\nÖvergivna skrotbilar i naturen är således ingen\r\nvacker syn. Det har flera vittnat om. Övergivna skrot-\r\nbilar vill få människor kännas vid. Det är inte bilarna\r\ndet är synd om. Det tråkiga är den åsamkan de har på\r\nnaturen. Skrotbilar som lämnas kvar i naturen utgör\r\nen mycket kraftig miljöbelastning, och mycket pekar\r\npå att problemet har ökat under senare år. Det är\r\noljor, lösningsmedel, miljögifter som PCB och bro-\r\nmerade flamskyddsämnen, ozonnedbrytande ämnen\r\noch tungmetaller. Det är bara några av de miljöförstö-\r\nrande ämnen som skrotbilen för med sig.\r\nKvicksilver är ett av de farligaste miljögifterna.\r\nHär i riksdagen har vi tidigare beslutat att användning\r\nav kvicksilver ska upphöra. Beslutet har inriktning på\r\når 2000. Men eftersom kvicksilver är ett grundämne\r\nkan det aldrig brytas ned eller förstöras genom ke-\r\nmiska reaktioner. I enlighet med en uppskattning från\r\nNaturvårdsverket finns det i dag ca 100 ton kvicksil-\r\nver kvar i omlopp i samhället. Det finns i produkter\r\nsom vi använder dagligen, såsom strömbrytare, kon-\r\ntakter och batterier. Det finns i avloppssystem, amal-\r\ngam och industriavfall. Naturligtvis finns det också i\r\nbilskrot.\r\nBromerade flamskyddsmedel är ett stabilt, orga-\r\nniskt miljögift som används i plast, gummi och texti-\r\nler för att skydda mot brand. Skador från bromerade\r\nflamskyddsmedel har påträffats över hela jorden.\r\nMedlet återfinns mest i importerade elektroniska\r\nkomponenter som ingår i just bilar, men också t.ex. i\r\ndatorer och TV-apparater. De bromerade flam-\r\nskyddsmedlen är svåra att bryta ned och ämnena har\r\npåträffats inte bara i miljön utan också hos männi-\r\nskor, hos sälar, hos sjöfågel, hos fisk och hos älgar.\r\nSkrotbilens skadeverkningar på miljön är följakt-\r\nligen många och allvarliga. Jag har bara gett några\r\nexempel. Enligt det EU-direktiv som antogs i höstas\r\nska Sverige, liksom övriga medlemsländer, säker-\r\nställa att fordon som släpps ut på marknaden efter den\r\n1 juli 2003 inte innehåller bly eller kvicksilver.\r\nMed tiden ser det ut som om vi genom en strate-\r\ngisk miljöpolitik i dag, en anpassad lagstiftning, ett\r\nmer ekologiskt hållbart tänkande och en allmänt stör-\r\nre miljömedvetenhet på sikt kan radera ut problem\r\nsom t.ex. det med skrotbilars skadeverkningar på\r\nmiljön. Men än så länge är det här ett problem.\r\nProblemet med skrotbilar finns inte enbart i Sve-\r\nrige utan inom hela EU. Därför är det bra att EU har\r\nantagit ett direktiv om uttjänta fordon. Det innebär\r\nbl.a., utöver vad jag nämnde om att miljösäkerställa\r\nbilar vid nyproduktion, att producentansvar för ut-\r\ntjänta bilar införs inom hela EU från den 1 juli 2002\r\noch gäller för bilar som släpps ut på marknaden från\r\ndetta datum. Från den 1 januari 2007 gäller också\r\nproducentansvaret för bilar som släppts ut på mark-\r\nnaden före den 1 juli 2002.\r\nRegeringen har ju i sin proposition till riksdagen\r\nföreslagit en del förändringar i bilskrotningslagen.\r\nUtskottet har behandlat propositionen och i betänkan-\r\ndet som riksdagen i dag ska ta ställning till bifogas\r\nockså nio reservationer från oppositionen.\r\nI nuvarande bilskrotningslag ingår att en bilskrot-\r\nningspremie på 500 kr ska utbetalas från bilskrot-\r\nningsfonden till ägaren när bilen skrotas. Men efter-\r\nsom kostnaden för skrotning ofta överstiger premie-\r\nbeloppet blir följden att många bilar inte lämnas till\r\nskrotningsföretag utan, som jag nämnde, överges ute i\r\nnaturen, på parkeringsplatser osv. Jag tror att alla\r\npartier här i riksdagen är överens om att detta inte är\r\nbra för miljön.\r\nUtöver att direktiven ställer krav på upphörande\r\nmed användning av vissa tungmetaller som kompo-\r\nnenter vid tillverkning av bilar ställs också krav på att\r\nbilskrotare ska vara auktoriserade.\r\nI Sverige har vi infört ett produktionsansvar för\r\nbilar som registreras efter den 31 december 1997.\r\nDetta innebär att skrotningen ska ske utan kostnader\r\nför den siste bilägaren. Regeringens förslag att premi-\r\nen höjs från 500 kr till 1 500 kr är ett bra förslag som\r\njag tror kommer att stimulera till att alla bilar som ska\r\nskrotas inlämnas till skrotningsföretag.\r\nI Moderaternas reservation nr 1 säger man att\r\n\"producenter verksamma i Sverige drabbas mycket\r\nnegativt\" och syftar då på införandet av producen-\r\ntansvaret på alla bilar den 1 januari 2007, alltså även\r\nbilar registrerade före den 1 januari 1998. Enligt EU:s\r\ndirektiv ska producenten stå för alla eller en betydan-\r\nde del av kostnaderna för att genomföra skrotningen.\r\nJag förstår att direktiven vid översättning till olika\r\nspråk naturligtvis kan tolkas olika, men den tolkning\r\nsom regeringen och majoriteten i utskottet gjort är att\r\n\"betydande del\" innebär minst 50 % av kostnaderna.\r\nMen för att det inte ska uppstå olikheter länder emel-\r\nlan förutsätter utskottet i den skrivning som gjorts att\r\nregeringen följer utvecklingen i andra länder och om\r\nså bedöms nödvändigt i efterhand anpassar de svens-\r\nka reglerna så att inte konkurrensen snedvrids.\r\nKristdemokraterna säger i sin reservation 3 att vi\r\nborde vänta med att genomföra EU:s direktiv, trots att\r\ndirektiven ska börja gälla den 1 juli 2002. Det är\r\ndrygt ett år till detta datum. Visst skulle det gå att\r\nvänta, det är fullt möjligt. Men varför ska vi vänta när\r\nvi har ett EU-direktiv att införa detta och vi alla är\r\nmedvetna om de problem som jag har beskrivit här\r\nsom skrotbilarna medför i naturen?\r\nModeraterna framför i reservation 4 att det fortfa-\r\nrande tas ut en bilskrotningsavgift vid nyregistrering\r\nav fordon. Vi hörde Lars Lindblad tala om det tidiga-\r\nre. Nya bilar betalar med det nya förslaget en skrot-\r\nningsavgift på 700 kr, och dessa bilar berättigar sedan\r\ntill 700 kr i skrotningspremie. Det är med andra ord\r\nen premie som betalas vid nyinköp och som sedan\r\nden siste bilägaren får vid skrotning. Det är en form\r\nav pant liknande den Lars Lindblad varit inne på här.\r\nSkrotningskostnaden betalas däremot av produ-\r\ncenten. För gamla bilar som inte omfattas av ekono-\r\nmiskt producentansvar kommer bilskrotningsfonden\r\natt finansiera premien samt skrotningskostnaden fram\r\ntill år 2007. Men efter år 2007 inträder delvis ett\r\nekonomiskt producentansvar för gamla bilar, som jag\r\ntidigare berättat om.\r\nBilskrotningspremiens storlek är också ett kapitel\r\nsom Moderaterna, Kristdemokraterna, Centern och\r\nFolkpartiet tar upp i reservationerna 5, 6, 7 och 8 men\r\nmed olika vinklingar. Kort sagt kan sägas att storle-\r\nken på premien har noga vägts mot bilskrotningsfon-\r\ndens möjligheter. En högre premie skulle tömma\r\nfonden snabbare och skulle göra att den inte klarar av\r\natt finansiera skrotningen av gamla bilar.\r\nFlyttning av fordon som överges på icke lämpliga\r\nplatser och som Folkpartiet och Centern tar upp i sin\r\nreservation nr 9 är en fråga som regleras i lagen om\r\nflyttning av fordon. Enligt denna lagstiftning får for-\r\ndon flyttas av polismyndigheten och i vissa fall av\r\nkommuner om så behövs för ordning och säkerhet i\r\ntrafiken eller av miljövårdsskäl. Detta är väldigt vik-\r\ntigt.\r\nVägverket har i utredningen Flyttning av fordon,\r\nsom överlämnades i juni förra året, bl.a. föreslagit att\r\ndet bör bli möjligt att flytta fordon som parkerats på\r\nannans mark. Vägverkets förslag behandlas för närva-\r\nrande av Näringsdepartementet som har ansvar för\r\nberedning av frågan.\r\nVad gäller administrativt skrotade bilar innebär\r\nförslaget, som vi ska ta ställning till i dag, att dessa\r\nblir berättigade till bilskrotningspremie. I det regel-\r\nsystem som tillämpas i dag erhåller inte ägaren någon\r\nskrotningspremie när en administrativt skrotad bil\r\nlämnas till auktoriserad bilskrotare. En administrativt\r\nskrotad bil är en bil som avförts från Vägverkets\r\nregister, exempelvis på grund av att ägaren inte kun-\r\nnat nås för betalning av vägskatter.\r\nResultatet av detta blir att administrativt skrotade\r\nbilar får flyttas av kommuner och polismyndigheter,\r\nsom då erhåller premien. Enskild markägare måste\r\nringa till kommunen eller polis för att få bort skrot-\r\nbilar från sina ägor. I och med att premien utbetalas\r\nkommer detta att medföra att bilägare och kommuner\r\nkan få bättre kostnadstäckning för omhändertagande\r\nav övergivna fordon.\r\nFru talman! Det är positivt att i dag kunna tillstyr-\r\nka regeringens förslag om ändringar i bilskrotning-\r\nslagen, välkomna förslag som ska leda till färre över-\r\ngivna bilar i naturen. Höjningen av skrotningspremi-\r\nen, tillsammans med förslaget att alla bilskrotare\r\nmåste vara auktoriserade och att även administrativt\r\nskrotade bilar ska berättiga till en skrotningspremie,\r\när åtgärder som stimulerar den enskilde att i aktiv\r\nhandling verka för en ekologiskt hållbar utveckling.\r\nDe ekonomiska incitamenten att lämna en bil till\r\nskrotning ökar på två sätt, dels genom att den enskil-\r\nde får en höjd skrotningspremie, dels genom att även\r\nadministrativt skrotade bilar berättigar till en premie.\r\nOfta är det just dessa äldre bilar som hittas övergivna\r\ni naturen.\r\nFru talman! Jag yrkar bifall till utskottets  hem-\r\nställan i betänkande MJU13 och avslag på samtliga\r\nreservationer.</pre><pre>Anf.  118  LARS LINDBLAD (m) replik:\r\nFru talman! Jag tror att vi alla i denna kammare\r\nav miljöskäl kan enas om att föredra nya bilar framför\r\ngamla. Då är det svårt för mig att förstå hur Kaj Lars-\r\nson kan tycka att det är rimligt att nybilsköpare straf-\r\nfas så att man får betala dubbel skrotningsavgift ge-\r\nnom att först betala för det producentansvar som vi\r\nålagt dem och sedan en skrotningsavgift ovanpå detta.\r\nDet är ett faktum att det inte är den person som beta-\r\nlar skrotningsavgiften som får tillbaka den senare.\r\nKaj Larsson talade, liksom jag, om ansvaret för\r\nbilägare. Det är bra. Men tycker Kaj Larsson att det är\r\nrimligt att ansvaret försvinner för en bilägare när man\r\nhar struntat i att betala till Vägverket när man haft\r\nbilen avställd i tre år? Det görs rutinmässigt efter tre\r\når. Är detta rimligt?</pre><pre>Anf.  119  KAJ LARSSON (s) replik:\r\nFru talman! Som jag sade tror jag att det råder ett\r\nlitet missförstånd. Jag försökte reda ut i mitt anföran-\r\nde den uppdelning som sker. Producentansvaret är\r\nden del som tillverkarna betalar för skrotningen. Den\r\nandra delen, som är 700 kr, är en pant eller en premie,\r\nvad vi nu kallar det för, som följer bilen hela tiden\r\ntills bilen blir skrotad. Den betalas ut då.\r\nMan kan ta en liknelse. Om Lars Lindblad köper\r\nen flaska läsk och betalar 4 kr i pant får han tillbaka\r\ndessa 4 kr när han lämnar flaskan tillbaka. Så är det\r\nmed bilen också. Jag tycker inte detta är så märkvär-\r\ndigt och kan inte se att detta skulle drabba producen-\r\nten väldigt hårt.</pre><pre>Anf.  120  LARS LINDBLAD (m) replik:\r\nFru talman! Är det inte så, Kaj Larsson, att det är\r\nrätt klart att kostnaden för producentavgifter i slutän-\r\ndan hamnar i knät på konsumenten? De ökade kost-\r\nnader som det innebär för producenten slutar alltid i\r\nkonsumentledet. Det tror jag att vi kan vara överens\r\nom.\r\nJag tycker också att det är viktigt att Kaj Larsson\r\när medveten om att det inte är samma personer. Efter-\r\nsom bilen byter ägare flera gånger under sin livstid är\r\ndet inte samma ägare som betalar in skrotningsavgif-\r\nten som får tillbaka den. Därför är inte heller läskjäm-\r\nförelsen speciellt bra i det här sammanhanget.\r\nJag skulle uppskatta om Kaj Larsson svarade på\r\nmin fråga angående den rutinmässiga administrativa\r\nskrotning som Vägverket gör efter tre år. Är det rim-\r\nligt att man låter människor som struntar i att betala\r\nsin avställningsavgift komma undan på det här viset?</pre><pre>Anf.  121  KAJ LARSSON (s) replik:\r\nFru talman! De här 700 kronorna följer bilen.\r\nDetta ska vara ett incitament, en liten morot att lämna\r\nin bilen. Om vi inte har denna innebär det att det inte\r\när någon återbetalning till bilägaren när man skrotar\r\nden. Det ska vara en liten morot för att man ska läm-\r\nna in sin bil till skrotning. Jag tycker att vi alla i\r\nkammaren har varit överens om att det skulle vara bra\r\natt få in skrotbilarna som står ute i naturen.\r\nSedan till frågan om avställning. Om jag förstod\r\nfrågan rätt är det tre år som Lars Lindblad nämnde.\r\nJag vet inte om uppgiften om tre år är riktig, men det\r\när i alla fall så att den som inte betalar sin vägskatt\r\navförs från Vägverkets register. Bilen blir då en ad-\r\nministrativ bil, och man får då rätt att föra bort den\r\nom den står uppställd t.ex. ute i naturen. Jag kan inte\r\nsäga om tidsangivelsen tre år är korrekt, men om Lars\r\nLindblad påstår detta, är det kanske så.</pre><pre>Anf.  122  LARS GUSTAFSSON (kd) re-\r\nplik:\r\nFru talman! Jag tror att vi är ganska överens om\r\natt vi inte kan ha kvar den situation som vi har haft,\r\nmed alla dessa bilar stående ute i naturen. Det är\r\nohållbart. Något måste göras.\r\nRegeringen har i sin proposition skrivit att den in-\r\nser att man måste höja premien för att ge större inci-\r\ntament att få bort dessa bilar. Det må vara att ni tyck-\r\ner att premien ska vara lite högre för att man ska få\r\nstörre fart på detta.\r\nJag ska inte ställa flera frågor. Jag undrar bara\r\növer anledningen till att man har så väldigt bråttom\r\nmed att lägga fram förslag när det pågår en utredning\r\nsom ska se över producentansvaret. Utskottet skriver\r\natt regeringen ska få i uppdrag att återkomma och\r\nändra dessa regler igen när förslaget är genomfört och\r\nde andra EU-länderna har sagt sitt. Varför avvaktar ni\r\ninte lite grann och får en svensk vinkling av detta till\r\nden 31 juli? Det borde inte vara för lång tid att vänta\r\ntill dess.</pre><pre>Anf.  123  KAJ LARSSON (s) replik:\r\nFru talman! Alla här är överens om att det är vik-\r\ntigt att vi får en bättre regel, som stimulerar till ett\r\ntillvaratagande av alla de skrotbilar som står ute i\r\nnaturen. Det är då bra att regeringen lägger fram det\r\nhär förslaget.\r\nDet har också sagts berömmande ord till regering-\r\nen för att den lägger fram förslaget. Jag tycker att det\r\när ganska naturligt att vi när ett direktiv ska införas i\r\nEU väver in detta i samma proposition och fattar ett\r\nsamlat beslut. I annat fall ska man anta en proposition\r\nnu och sedan komma tillbaka efter sommaruppehållet\r\nmed en ny proposition om ändringar.\r\nJag tycker inte att det är något fel med den före-\r\nslagna ordningen.</pre><pre>Anf.  124  LARS GUSTAFSSON (kd) re-\r\nplik:\r\nFru talman! Det är ganska stora omvälvningar\r\nsom föreslås med retroaktiv verkan. Det är omväl-\r\nvande att lägga på ett producentansvar på bilar som\r\nlevererats långt innan ett sådant producentansvar\r\nfanns. Det är ganska viktigt att vi har ett finansie-\r\nringssystem som klarar båda de uppställda kraven.\r\nDet gäller först de skrotfordon som börjar komma\r\nin. Detta ska det inte vara några problem med, men\r\njag är lite orolig för att de svenska bilproducenterna\r\npå ett olyckligt sätt hamnar i bakvattnet när det gäller\r\nfinansieringsdelen. Det skulle inte vara så lyckat om\r\nvi som vill gå före med miljövänliga insatser ska få\r\nlida för detta genom att andra kan leverera billigare\r\nprodukter eller på annat sätt få en konkurrensfördel.\r\nDet är detta som jag vill ta upp. Jag vet inte om\r\njag får chansen att prata med miljöministern, och jag\r\nhar därför tagit tillfället att tala med Kaj Larsson i\r\nstället. Jag hoppas att Kaj Larsson kan fungera som\r\nspråkrör för miljöministern.</pre><pre>Anf.  125  KAJ LARSSON (s) replik:\r\nFru talman! Man har här ställt frågan varför Sve-\r\nrige ska gå före. Man kan naturligtvis ha åsikter om\r\ndetta, men något av EU:s 15 länder ska ju vara först.\r\nOm nu Sverige går före och genomför detta samman-\r\nfaller ändringen med de regler för skrotningspremien\r\nsom vi ändå ska ändra.\r\nÄn en gång: Enligt utskottsmajoritetens skrivning\r\nförväntar man sig att regeringen följer utvecklingen\r\noch kommer tillbaka ifall det skulle bli stora och\r\nkonkurrenssnedvridande skillnader mellan länderna.\r\nJag utgår från att regeringen följer vår uppmaning.</pre><pre>Anf.  126  HARALD NORDLUND (fp) re-\r\nplik:\r\nFru talman! Kaj Larsson har utförligt beskrivit de\r\nproblem som sammanhänger med skrotbilar som\r\növerges och svårigheterna att få dem inlämnade för\r\nskrotning. Han landar i tre slutsatser när det gäller\r\nvad som bör göras.\r\nDen första slutsatsen blir en ganska blygsam höj-\r\nning av skrotningspremien. Den andra blir att det ska\r\ngöras en utredning om ett försäkringssystem, som vi\r\nfaktiskt föreslår ska införas. Den tredje slutsatsen blir\r\natt man ska avvakta utvecklingen och överenskom-\r\nmelser inom EU.\r\nFru talman! Jag vill fråga Kaj Larsson vad som\r\negentligen behöver utredas ytterligare i frågan om ett\r\nförsäkringssystem. Vi borde väl här och nu kunna ta\r\nställning till principen om att införa ett försäkrings-\r\nsystem.</pre><pre>Anf.  127  KAJ LARSSON (s) replik:\r\nFru talman! Såvitt jag har förstått är det inte bara\r\nfråga om en utredning om försäkringssystemet, utan\r\ndetta har lagts in i en annan utredning på området.\r\nMan ska också titta på andra saker i detta samman-\r\nhang.</pre><pre>Anf.  128  HARALD NORDLUND (fp) re-\r\nplik:\r\nFru talman! Ja, uppdraget har såvitt jag förstår\r\nhängts upp på det bredare uppdraget att utreda av-\r\nfallsfrågorna, men jag förstår inte vilka stora frågor\r\nsom skulle behöva utredas innan man principiellt tar\r\nställning.\r\nVi föreslår en kraftigt höjd premie. Kaj Larsson\r\nsade tidigare att denna skulle tömma fonden. Det gör\r\nden så småningom, och det är därför som vi menar att\r\ndet är viktigt att kombinera kraftigt höjd skrotning-\r\nspremie med ett principiellt ställningstagande om att\r\ninföra ett försäkringssystem. Då kan man genomföra\r\ndet snabbare, och i så fall räcker fonden till en kraf-\r\ntigt höjd premie.</pre><pre>Anf.  129  KAJ LARSSON (s) replik:\r\nFru talman! Man har naturligtvis väldigt noga dis-\r\nkuterat premiens storlek, om den ska uppgå till 1 500\r\nkr eller 3 000 kr eller läggas på någon annan nivå.\r\nMan har räknat väldigt noga på detta och kommit\r\nfram till att den nivå på bilskrotningspremien som\r\nbilfonden orkar med och som ska kunna ge en lång-\r\nsiktig finansiering är 1 500 kr.\r\nJag har inte personligen gått igenom detta med\r\nräknesnurra, men jag litar på dem som har gjort be-\r\nräkningarna.</pre><pre>Anf.  130  KJELL-ERIK KARLSSON (v):\r\nFru talman! Mycket har sagts i detta ärende, och\r\njag ska förlänga debatten med ytterligare ett par mi-\r\nnuter.\r\nBilar skapar problem inte bara när de används.\r\nNär ingen längre vill ha den gamla bilen uppstår ofta\r\nnya problem. Vad gör jag med det transportmedel\r\nsom är nödvändigt för en del men onödigt för vissa?\r\nDen s.k. frihetssymbol som omhuldas av en del och\r\nhatas av andra har nu blivit en skrotbil som innehåller\r\nett stort antal miljöstörande ämnen och komponenter:\r\nolja, lösningsmedel, PCB, ozonnedbrytande ämnen,\r\nflamskyddsmedel, kvicksilver, bly och kadmium -\r\nmassor av olika sorters ämnen. Bilen innehåller också\r\nmaterial och delar som har ett visst positivt värde.\r\nAlltför ofta hittar man skrotbilar övergivna ute i\r\nnaturen, där de inte hör hemma. De står och rostar\r\noch läcker olja och bensin. Skrotbilar ska vi klassifi-\r\ncera som miljöfarligt avfall. Därför är det viktigt att\r\nVägverket och kommuner snabbt kan verkställa flytt-\r\nning av övergivna bilar och andra fordonsvrak samt\r\nsanera marken där vraket har funnits.\r\nVi väntar nu på ett snabbt slutförande av rege-\r\nringens beredning av Vägverkets rapport Flyttning av\r\nfordon. Det är också av vikt att det blir lätt att lämna\r\nin sin bil till mottagningsställen för skrotning, så att\r\nman kan återanvända samt återvinna delar och mate-\r\nrial på ett miljömässigt bra sätt. Vi har i vårt land haft\r\nett alltför stort antal s.k. bilskrotar som inte har levt\r\nupp till de miljökrav som har ställts eller borde ha\r\nställts på dem. Därför behövs det en bättre tillsyn\r\növer den verksamheten.\r\nMed de föreslagna skärpningarna i bilskrotning-\r\nslagen vad gäller vilka som ska få sköta skrotningen\r\nav uttjänta fordon tar vi ytterligare ett litet steg mot\r\nvåra uppställda miljömål. Med detta yrkar jag bifall\r\ntill utskottets hemställan.</pre><pre>Anf.  131  GUDRUN LINDVALL (mp):\r\nFru talman! Det förslag som har behandlats i ut-\r\nskottet är en samarbetsproposition, ett samarbete\r\nmellan s, v och mp. Vi har alltså haft möjlighet att\r\npåverka förslagen i propositionen och står till fullo\r\nbakom desamma. Vi tycker att det är ett bra förslag.\r\nVi har en motion liggande sedan i höstas, där vi\r\nframförde att det var dags att ta fram ett bilskrot-\r\nningssystem. Vi kunde se att det var ett ökande mil-\r\njöproblem. Därför välkomnar vi förslaget som rege-\r\nringen har lagt fram tillsammans med oss och väns-\r\ntern.\r\nDet är viktigt att komma i gång snabbt när man\r\nkan se problem. Vi har också fått höra från många\r\nkommuner att man har upplevt det som ett problem\r\natt det inte går att lyfta en skrotningspremie när man\r\ntar hand om bilen. Det har vi undanröjt. Med det här\r\nförslaget kommer vi att få bra fart på inlämnandet av\r\ngamla bilar som ska skrotas.\r\nJag vill med detta för Miljöpartiets del yrka bifall\r\ntill utskottets hemställan.</pre><pre>Anf.  132  HARALD NORDLUND (fp) re-\r\nplik:\r\nFru talman! Gudrun Lindvall sade bl.a. att Miljö-\r\npartiet har haft möjligheter att påverka förslaget. Jag\r\nmåste fråga hur det skulle ha sett ut om ni inte hade\r\nvarit med och påverkat. Vilket var då förslaget? Vad\r\nskulle det ha landat i? Var det inte aktuellt med några\r\nhöjningar av skrotningspremien? Var det inte aktuellt\r\natt över huvud taget utreda frågan om ett försäkrings-\r\nsystem? Det här gör mig ytterligt bekymrad.</pre><pre>Anf.  133  GUDRUN LINDVALL (mp) re-\r\nplik:\r\nFru talman! Jag kan förstå att Harald Nordlund är\r\nnyfiken på hur samarbetet går till. Jag vet inte hur\r\nmycket ni redogjorde för åsiktsskillnaderna internt\r\nnär ni var fyra borgerliga partier som samarbetade.\r\nOm man samarbetar har man respekt för varandra.\r\nDet som sägs runt förhandlingsbordet stannar där.\r\nDet förslag som regeringen har lagt fram tillsam-\r\nmans med Miljöpartiet och Vänsterpartiet är vi tre\r\npartier överens om. Därmed är det.</pre><pre>Anf.  134  HARALD NORDLUND (fp) re-\r\nplik:\r\nFru talman! Om Gudrun Lindvall hade önskat\r\nsvara skulle jag ha ställt ytterligare en fråga, nämli-\r\ngen följande: Vad har Miljöpartiet emot att man inför\r\nett försäkringssystem?</pre><pre>Anf.  135  CLAES-GÖRAN BRANDIN (s):\r\nFru talman! Jag är glad att min och Reynoldh Fu-\r\nrustrands motion angående propositionen om ändring\r\ni bilskrotningslagen fått ett positivt bemötande i riks-\r\ndagens miljö- och jordbruksutskott. Det är givetvis\r\nviktigt att skrotbilar tas om hand på ett vettigt sätt ur\r\nmiljösynpunkt. Den frågan har diskuterats mycket,\r\nbåde i Sverige och i EU.\r\nI vår motion pekar vi bl.a. på att vi inte ska fatta\r\nbeslut om ett nytt finansieringssystem för skrotning\r\nav bilar förrän motsvarande lag- och regeländring\r\nblivit känd i andra biltillverkande länder i Europa, för\r\natt undvika att konkurrensen mellan svensk och ut-\r\nländsk bilindustri snedvrids. Vi anser att det är rimligt\r\natt avvakta tills regeringarna i andra biltillverkande\r\nländer i Europa bestämt sig för hur finansieringen och\r\nkostnadsfördelningen för skrotning av äldre bilar ska\r\nutformas.\r\nVi känner oss nöjda med den skrivning som ut-\r\nskottet har gjort, där man förutsätter att regeringen\r\nföljer utvecklingen i andra länder och om så bedöms\r\nnödvändigt i efterhand anpassar de svenska reglerna\r\nså att inte konkurrensen snedvrids. Med det tackar jag\r\nför bemötandet av vår motion.</pre><pre>Överläggningen var härmed avslutad.\r\n(Beslut fattades under 9 §.)\r\nAjournering</pre><pre>Kammaren beslutade kl. 15.14 på förslag av tredje\r\nvice talmannen att ajournera förhandlingarna till\r\nkl. 17.00 då dagens votering skulle äga rum.\r\nÅterupptagna förhandlingar</pre><pre>Förhandlingarna återupptogs kl. 17.00.</pre><pre>8 §  Beslut om utskottsbetänkanden som slutde-\r\nbatterats den 8 mars</pre><pre>KrU2 Filmfrågor\r\nPunkt 2 (Inrättande av en utvecklingsfond)\r\n1. utskottet\r\n2. res. 1 (mp, fp)\r\nVotering:\r\n284 för utskottet\r\n27 för res. 1\r\n38 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  119 s, 75 m, 38 v, 40 kd, 12 c\r\nFör res. 1:     13 fp, 14 mp\r\nFrånvarande:    12 s, 7 m, 5 v, 2 kd, 6 c, 4 fp, 2 mp</pre><pre>Punkt. 3 (Produktionsstöd för vissa typer av film)\r\n1. utskottet\r\n2. res. 2 (mp)\r\nVotering:\r\n300 för utskottet\r\n14 för res. 2\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 38 v, 40 kd, 12 c, 13 fp\r\nFör res. 2:     14 mp\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Övriga punkter.\r\nKammaren biföll utskottets förslag.</pre><pre>KrU3 Konstnärsfrågor\r\nPunkt 1 (Konstnärernas villkor och det statliga stö-\r\ndets inriktning)\r\n1. utskottet\r\n2. res. 1 (m)\r\n3. res. 2 (kd)\r\n4. res. 3 (mp)\r\nFörberedande votering 1:\r\n39 för res. 2\r\n14 för res. 3\r\n260 avstod\r\n36 frånvarande\r\nKammaren biträdde res. 2.\r\nFörberedande votering 2:\r\n80 för res. 1\r\n40 för res. 2\r\n194 avstod\r\n35 frånvarande\r\nKammaren biträdde res. 1.\r\nChristina Axelsson (s) anmälde att hon avsett att\r\navstå från att rösta men markerats ha röstat ja.\r\nHuvudvotering:\r\n183 för utskottet\r\n77 för res. 1\r\n54 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 38 v, 12 c, 13 fp\r\nFör res. 1:     77 m\r\nAvstod: 40 kd, 14 mp\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 2 och 3\r\nKammaren biföll utskottets förslag.</pre><pre>BoU6 Naturresursfrågor och vattenrätt\r\nPunkt 1 (Älvskyddets utformning)\r\n1. utskottet\r\n2. res. 1 (m)\r\nVotering:\r\n224 för utskottet\r\n77 för res. 1\r\n11 avstod\r\n37 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 37 v, 40 kd, 12 c, 1 fp, 14 mp\r\nFör res. 1:     77 m\r\nAvstod: 11 fp\r\nFrånvarande:    11 s, 5 m, 6 v, 2 kd, 6 c, 5 fp, 2 mp</pre><pre>Punkt 4 (Vindkraftens ställning)\r\n1. utskottet\r\n2. res. 7 (kd, c)\r\nVotering:\r\n263 för utskottet\r\n51 för res. 7\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 38 v, 1 c, 13 fp, 14 mp\r\nFör res. 7:     40 kd, 11 c\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 5 (Inrättande av fler nationalstadsparker)\r\n1. utskottet\r\n2. res. 8 (c)\r\nVotering:\r\n298 för utskottet\r\n16 för res. 8\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 38 v, 40 kd, 12 fp, 11 mp\r\nFör res. 8:     12 c, 1 fp, 3 mp\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 6 (Levande skärgårdar)\r\n1. utskottet\r\n2. res. 9 (kd, c)\r\nVotering:\r\n259 för utskottet\r\n53 för res. 9\r\n1 avstod\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 75 m, 38 v, 12 fp, 14 mp\r\nFör res. 9:     40 kd, 12 c, 1 fp\r\nAvstod: 1 m\r\nFrånvarande:    11 s, 6 m, 5 v, 2 kd, 6 c, 4 fp, 2 mp</pre><pre>Punkt 7 (Det kommunala vetots utformning m.m.)\r\n1. utskottet\r\n2. res. 10 (mp, c)\r\nKammaren biföll utskottets förslag med acklamation.</pre><pre>Punkt 8 (Översyn av vattendomar och ansvar för\r\növersvämningar, m.m.)\r\n1. utskottet\r\n2. res. 11\r\nVotering:\r\n248 för utskottet\r\n65 för res. 11\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  119 s, 77 m, 38 v, 14 mp\r\nFör res. 11:    40 kd, 12 c, 13 fp\r\nFrånvarande:    12 s, 5 m, 5 v, 2 kd, 6 c, 4 fp, 2 mp</pre><pre>Övriga punkter\r\nKammaren biföll utskottets förslag.</pre><pre>BoU7 Vissa indelnings- och länsstyrelsefrågor\r\nÅterförvisningsyrkande (m)\r\nFör bifall räckte att minst en tredjedel av de röstande\r\nanslöt sig till detta.\r\nVotering:\r\n131 för bifall\r\n183 för avslag\r\n35 frånvarande\r\nTalmannen konstaterade att minst en tredjedel av de\r\nröstande hade bifallit återförvisningsyrkandet.\r\nKammaren hade således bifallit yrkandet om återför-\r\nvisning av ärendet till utskottet för ytterligare bered-\r\nning.\r\nPartivis fördelning av rösterna:\r\nFör bifall:     77 m, 40 kd, 13 fp, 1 mp\r\nFör avslag:     120 s, 38 v, 12 c, 13 mp\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>9 §  Beslut om utskottsbetänkanden som slutde-\r\nbatterats vid dagens sammanträde</pre><pre>JuU17 Sveriges antagande av rambeslut om pen-\r\nningtvätt m.m.\r\nKammaren biföll utskottets förslag.</pre><pre>UbU8 Högskolan\r\nPunkt 1 (Humaniora)\r\n1. utskottet\r\n2. res. 1 i motsvarande del (m, kd, fp)\r\nVotering:\r\n180 för utskottet\r\n130 för res. 1\r\n2 avstod\r\n37 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 37 v, 12 c, 11 mp\r\nFör res. 1:     77 m, 40 kd, 13 fp\r\nAvstod: 2 mp\r\nFrånvarande:    11 s, 5 m, 6 v, 2 kd, 6 c, 4 fp, 3 mp\r\nHelena Hillar Rosenqvist och Birger Schlaug (båda\r\nmp) anmälde att de avsett att rösta ja men markerats\r\nha avstått från att rösta.</pre><pre>Punkt 2 (Högskolans expansion)\r\n1. utskottet\r\n2. res. 1 i motsvarande del (m, kd, fp)\r\nVotering:\r\n184 för utskottet\r\n130 för res. 1\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 38 v, 12 c, 14 mp\r\nFör res. 1:     77 m, 40 kd, 13 fp\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 3 (Grunddragen i högskolans utveckling i öv-\r\nrigt)\r\n1. utskottet\r\n2. res. 4 (mp)\r\nVotering:\r\n213 för utskottet\r\n14 för res. 4\r\n86 avstod\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 3 m, 38 v, 40 kd, 12 c\r\nFör res. 4:     14 mp\r\nAvstod: 73 m, 13 fp\r\nFrånvarande:    11 s, 6 m, 5 v, 2 kd, 6 c, 4 fp, 2 mp</pre><pre>Punkt 5 (Studenternas rättssäkerhet)\r\n1. utskottet\r\n2. res. 5 i motsvarande del  (kd)\r\nVotering:\r\n274 för utskottet\r\n40 för res. 5\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 38 v, 12 c, 13 fp, 14 mp\r\nFör res. 5:     40 kd\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 8 (Arbetslivscenter)\r\n1. utskottet\r\n2. res. 6 i motsvarande del (c)\r\nVotering:\r\n302 för utskottet\r\n12 för res. 6\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 38 v, 40 kd, 13 fp, 14 mp\r\nFör res. 6:     12 c\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 12 (Akademisk introduktionskurs)\r\n1. utskottet\r\n2. res. 8 i motsvarande del (v)\r\nVotering:\r\n276 för utskottet\r\n38 för res. 8\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 40 kd, 12 c, 13 fp, 14 mp\r\nFör res. 8:     38 v\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 30 (Forskarutbildning och forskarkarriär)\r\n1. utskottet\r\n2. res. 3 i motsvarande del  (fp)\r\nVotering:\r\n301 för utskottet\r\n13 för res. 3\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 38 v, 40 kd, 12 c, 14 mp\r\nFör res. 3:     13 fp\r\nFrånvarande:    11 s, 5 m, 5 v, 2 kd, 6 c, 4 fp, 2 mp\r\nYvonne Andersson, Per Landgren och Tuve Skånberg\r\n(alla kd) anmälde att de avsett att rösta nej men mar-\r\nkerats ha röstat ja</pre><pre>Övriga punkter\r\nKammaren biföll utskottets förslag.</pre><pre>TU8 Sjöfartsinspektionens tillsyn\r\nKammaren biföll utskottets förslag.</pre><pre>MJU11 Hanteringen av djurkadaver och annat\r\nanimaliskt avfall\r\nKammaren biföll utskottets förslag.</pre><pre>MJU12 Livsmedelskontroll och genteknik\r\nPunkt 1 (Märkning av livsmedel)\r\n1. utskottet\r\n2. res. 2 (c)\r\n3. res. 1 (mp)\r\nFörberedande votering:\r\n16 för res. 2\r\n14 för res. 1\r\n282 avstod\r\n37 frånvarande\r\nKammaren biträdde res. 2.\r\nHuvudvotering:\r\n288 för utskottet\r\n13 för res. 2\r\n12 avstod\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 38 v, 40 kd, 12 fp, 1 mp\r\nFör res. 2:     12 c, 1 fp\r\nAvstod: 12 mp\r\nFrånvarande:    11 s, 5 m, 5 v, 2 kd, 6 c, 4 fp, 3 mp</pre><pre>Punkt 4 (S.k. funktionella livsmedel)\r\n1. utskottet\r\n2. res. 4 (m)\r\nVotering:\r\n237 för utskottet\r\n76 för res. 4\r\n1 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 1 m, 37 v, 40 kd, 12 c, 13 fp, 14\r\nmp\r\nFör res. 4:     76 m\r\nAvstod: 1 v\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 6 (Inrättande av en europeisk livsmedelsmyn-\r\ndighet)\r\n1. utskottet\r\n2. res. 5 (c, fp)\r\nVotering:\r\n287 för utskottet\r\n27 för res. 5\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 75 m, 38 v, 40 kd, 14 mp\r\nFör res. 5:     2 m, 12 c, 13 fp\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 7 (Lokalisering av en europeisk livsmedel-\r\nsmyndighet)\r\n1. utskottet\r\n2. res. 6 (kd, m, c, fp)\r\nVotering:\r\n171 för utskottet\r\n142 för res. 6\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  119 s, 38 v, 14 mp\r\nFör res. 6:     77 m, 40 kd, 12 c, 13 fp\r\nFrånvarande:    12 s, 5 m, 5 v, 2 kd, 6 c, 4 fp, 2 mp</pre><pre>Punkt 11 (Global livsmedelssäkerhet m.m.)\r\n1. utskottet\r\n2. res. 8 (v)\r\nVotering:\r\n262 för utskottet\r\n52 för res. 8\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 40 kd, 12 c, 13 fp\r\nFör res. 8:     38 v, 14 mp\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 13 (Förändrade matvanor)\r\n1. utskottet\r\n2. res. 10 (mp)\r\nKammaren biföll utskottets förslag med acklamation.</pre><pre>Punkt 19 (Genteknik)\r\n1. utskottet\r\n2. res. 12 (kd)\r\nVotering:\r\n268 för utskottet\r\n42 för res. 12\r\n3 avstod\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 75 m, 37 v, 1 kd, 10 c, 13 fp, 12\r\nmp\r\nFör res. 12:    1 m, 1 v, 39 kd, 1 mp\r\nAvstod: 2 c, 1 mp\r\nFrånvarande:    11 s, 6 m, 5 v, 2 kd, 6 c, 4 fp, 2 mp</pre><pre>Övriga punkter\r\nKammaren biföll utskottets förslag.</pre><pre>MJU13 Ändringar i bilskrotningslagen\r\nPunkt 1 (Ändring i bilskrotningslagen)\r\n1. utskottet\r\n2. res. 1 (m)\r\nVotering:\r\n236 för utskottet\r\n77 för res. 1\r\n36 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  119 s, 38 v, 40 kd, 12 c, 13 fp, 14 mp\r\nFör res. 1:     77 m\r\nFrånvarande:    12 s, 5 m, 5 v, 2 kd, 6 c, 4 fp, 2 mp</pre><pre>Punkt 2 (Försäkringssystem för bilskrotning)\r\n1. utskottet\r\n2. res. 2 (fp)\r\nVotering:\r\n301 för utskottet\r\n13 för res. 2\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  120 s, 77 m, 38 v, 40 kd, 12 c, 14 mp\r\nFör res. 2:     13 fp\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Punkt 3 (Utredningen om producentansvaret)\r\n1. utskottet\r\n2. res. 3 (kd)\r\nVotering:\r\n272 för utskottet\r\n40 för res. 3\r\n37 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  119 s, 77 m, 37 v, 12 c, 13 fp, 14 mp\r\nFör res. 3:     40 kd\r\nFrånvarande:    12 s, 5 m, 6 v, 2 kd, 6 c, 4 fp, 2 mp</pre><pre>Punkt 7 (Bilskrotningspremiens storlek m.m.)\r\n1. utskottet\r\n2. res. 7 (c)\r\n3. res. 8 (fp)\r\nFörberedande votering:\r\n19 för res. 7\r\n13 för res. 8\r\n282 avstod\r\n35 frånvarande\r\nKammaren biträdde res. 7.\r\nHuvudvotering:\r\n169 för utskottet\r\n12 för res. 7\r\n133 avstod\r\n35 frånvarande\r\nKammaren biföll utskottets förslag.\r\nPartivis fördelning av rösterna:\r\nFör utskottet:  119 s, 38 v, 12 mp\r\nFör res. 7:     12 c\r\nAvstod: 1 s, 77 m, 40 kd, 13 fp, 2 mp\r\nFrånvarande:    11 s, 5 m, 5 v, 2 kd, 6 c, 4 fp, 2 mp</pre><pre>Övriga punkter\r\nKammaren biföll utskottets förslag.</pre><pre>10 §  Bordläggning</pre><pre>Anmäldes och bordlades\r\nProposition\r\n2000/01:89 Beskattningen av anställda ombord på\r\nfärjor mellan Sverige och Danmark</pre><pre>Skrivelse\r\n2000/01:90 Nordiskt samarbete 2000</pre><pre>11 §  Anmälan om interpellationer</pre><pre>Anmäldes att följande interpellationer framställts</pre><pre>den 14 mars</pre><pre>2000/01:320 av Maria Larsson (kd) till finansminis-\r\nter Bosse Ringholm\r\nMomsutredningen\r\n2000/01:321 av Ulf Nilsson (fp) till utbildningsmi-\r\nnister Thomas Östros\r\nFramtiden för humanistiska vetenskaper\r\n2000/01:322 av Eva Johansson (s) till statsrådet Maj-\r\nInger Klingvall\r\nAids-mediciner till utvecklingsländerna\r\n2000/01:323 av Ulla Hoffmann (v) till statsrådet Maj-\r\nInger Klingvall\r\nTransportöransvar\r\n2000/01:324 av Karl-Göran Biörsmark (fp) till utri-\r\nkesminister Anna Lindh\r\nSituationen i Burma</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 20 mars.</pre><pre>12 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 14 mars</pre><pre>2000/01:873 av Susanne Eberstein (s) till utbild-\r\nningsminister Thomas Östros\r\nStudiemedel för dansutbildning\r\n2000/01:874 av Lilian Virgin (s) till kulturminister\r\nMarita Ulvskog\r\nStödet till Gotlands teater\r\n2000/01:875 av Sven Bergström (c) till näringsmi-\r\nnister Björn Rosengren\r\nSvensk sjöfarts konkurrenskraft\r\n2000/01:876 av Karin Svensson Smith (v) till nä-\r\nringsminister Björn Rosengren\r\nDubbel lojalitet\r\n2000/01:877 av Tuve Skånberg (kd) till jordbruksmi-\r\nnister Margareta Winberg\r\nSalmonellasmittat kött\r\n2000/01:878 av Tuve Skånberg (kd) till socialminister\r\nLars Engqvist\r\nDet ökande antalet aborter\r\n2000/01:879 av Tuve Skånberg (kd) till socialminister\r\nLars Engqvist\r\nAbort av livsdugliga barn\r\n2000/01:880 av Patrik Norinder (m) till utrikesmi-\r\nnister Anna Lindh\r\nTaiwan som observatör i WHO\r\n2000/01:881 av Birgitta Sellén (c) till miljöminister\r\nKjell Larsson\r\nMiljöcertifiering och miljöledning\r\n2000/01:882 av Agne Hansson (c) till miljöminister\r\nKjell Larsson\r\nLångtidsutredningen\r\n2000/01:883 av Kenneth Johansson (c) till miljömi-\r\nnister Kjell Larsson\r\nFunktionstänkande inom miljöpolitiken\r\n2000/01:884 av Sofia Jonsson (c) till miljöminister\r\nKjell Larsson\r\nIT och miljö\r\n2000/01:885 av Åsa Torstensson (c) till miljöminister\r\nKjell Larsson\r\nEKN\r\n2000/01:886 av Åke Sandström (c) till miljöminister\r\nKjell Larsson\r\nSvensk miljöexport\r\n2000/01:887 av Margareta Andersson (c) till miljö-\r\nminister Kjell Larsson\r\nKlimat och företagens engagemang\r\n2000/01:888 av Marianne Andersson (c) till miljömi-\r\nnister Kjell Larsson\r\nKvicksilverexport\r\n2000/01:889 av Kjell-Erik Karlsson (v) till miljömi-\r\nnister Kjell Larsson\r\nSellafieldutsläpp\r\n2000/01:890 av Kjell-Erik Karlsson (v) till miljömi-\r\nnister Kjell Larsson\r\nMOX-bränsle\r\n2000/01:891 av Helena Bargholtz (fp) till justitiemi-\r\nnister Thomas Bodström\r\nEn utbyggd frivård</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 20 mars.</pre><pre>13 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 14 mars</pre><pre>2000/01:813 av Cristina Husmark Pehrsson (m) till\r\nstatsrådet Britta Lejon\r\nServicehandelns försäkringsskydd\r\n2000/01:831 av Roy Hansson (m) till justitieminister\r\nThomas Bodström\r\nInsatserna mot illegalt spel\r\n2000/01:832 av Ola Karlsson (m) till kulturminister\r\nMarita Ulvskog\r\nFilminstitutets styrelse\r\n2000/01:833 av Inger Lundberg (s) till kulturminister\r\nMarita Ulvskog\r\nTextning av svensk film\r\n2000/01:834 av Ewa Thalén Finné (m) till miljömi-\r\nnister Kjell Larsson\r\nDe lokala investeringsprogrammen\r\n2000/01:836 av Margareta Cederfelt (m) till justitie-\r\nminister Thomas Bodström\r\nPolisen i Stockholmsregionen\r\n2000/01:837 av Margareta Cederfelt (m) till justitie-\r\nminister Thomas Bodström\r\nPolisverksamheten i Stockholmsområdet\r\n2000/01:846 av Inger Lundberg (s) till justitieminis-\r\nter Thomas Bodström\r\nMobbning på fängelser\r\n2000/01:847 av Johan Pehrson (fp) till statsrådet\r\nMaj-Inger Klingvall\r\nSkydd för homosexuella\r\n2000/01:848 av Ronny Olander (s) till kulturminister\r\nMarita Ulvskog\r\nMarkägarens kostnadsansvar vid utgrävningar\r\n2000/01:849 av Inga Berggren (m) till näringsminis-\r\nter Björn Rosengren\r\nOffentlig upphandling\r\n2000/01:852 av Berit Jóhannesson (v) till försvars-\r\nminister Björn von Sydow\r\nBeställningen av JAS 39 Gripen\r\n2000/01:857 av Per Landgren (kd) till justitieminister\r\nThomas Bodström\r\nEkonomisk ersättning vid polisavspärrningar\r\n2000/01:860 av Ulla Hoffmann (v) till statsrådet Maj-\r\nInger Klingvall\r\nEnsamma flyktingbarn\r\n2000/01:863 av Gunilla Tjernberg (kd) till kulturmi-\r\nnister Marita Ulvskog\r\nFilmavtal</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 20 mars.</pre><pre>14 §  Kammaren åtskildes kl. 17.41.</pre><pre>\r\nFörhandlingarna leddes\r\nav talmannen från sammanträdets början t.o.m. 3 §\r\nanf. 31 (delvis),\r\nav förste vice talmannen därefter t.o.m. 6 § anf. 80\r\n(delvis),\r\nav andre vice talmannen därefter t.o.m. 7 § anf. 121\r\n(delvis),\r\nav tredje vice talmannen därefter till ajourneringen\r\nkl. 15.14 och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}