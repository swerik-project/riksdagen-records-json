{"dokumentstatus":{"dokument":{"hangar_id":"2348745","dok_id":"GM0970","rm":"1998/99","beteckning":"70","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"70","slutnummer":"0","datum":"1999-03-17 00:00:00","systemdatum":"2005-10-27 13:07:38","publicerad":"1999-03-17 00:00:00","titel":"Riksdagens snabbprotokoll 1998/99:70 Onsdagen den 17 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{5A845EAF-9094-4083-B691-A48E3ACF033A}","dokument_url_text":"http://data.riksdagen.se/dokument/GM0970/text","dokument_url_html":"http://data.riksdagen.se/dokument/GM0970","dokumentstatus_url_xml":"http://data.riksdagen.se/dokumentstatus/GM0970","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1998/99:70</div>\r\n<div class=\"sidhuvud_datum\">Onsdagen den 17 mars</div>\r\n<div class=\"sidhuvud_klockslag\">Kl. 09.00 - 17.54</div>\r\n<hr class=\"sidhuvud_linje\">\r\n<pre>19.00 - 21.37</pre><pre>Det justerade protokollet beräknas utkomma om 3 veckor</pre><pre>--------------------------------------------------------------------</pre><pre>1 §  Särskilt anordnad debatt om Agenda\r\n2000</pre><pre>Anf.  1  Utrikesminister ANNA LINDH (s):\r\nHerr talman! Det har varit dramatiska dagar i EU.\r\nNågra har kallat det inträffade den värsta krisen i\r\nEU:s historia. Kommissionens avgång är en logisk\r\nföljd av den allvarliga krisen. Jag tycker att det är bra\r\natt det blir tydligt att slarv och fusk med EU-pengar\r\ninte kan accepteras.\r\nDet är klart att avgången innebär svårigheter för\r\nEU:s arbete på kort sikt, men på längre sikt kan det\r\nsom hänt bidra till en modernare, öppnare och mer\r\neffektiv union. Nu måste alla inse att förändringar är\r\nnödvändiga. Det betyder bättre regler för öppenhet\r\noch offentlighet i EU, det som Sverige har kämpat för\r\noch i stor utsträckning också lyckats med i Amster-\r\ndamfördraget. Det betyder en skärpt ekonomisk kon-\r\ntroll, mindre byråkrati och en union närmare medbor-\r\ngarna.\r\nAgenda 2000, som vi skall tala om i dag, är en\r\nviktig del av moderniseringen av EU. Agenda 2000 är\r\nockså nödvändig för att förbereda EU:s utvidgning,\r\ndet stora fredsprojektet att ena Öst- och Västeuropa.\r\nDärför är det viktigt att få beslut om Agenda 2000 i\r\nvår och att trots kommissionens avgång försöka få en\r\növerenskommelse i Berlin nästa vecka.\r\nAgenda 2000 handlar om att förbereda EU för\r\nframtiden, att modernisera och reformera gamla sub-\r\nventionssystem för jordbruket, att klara ut EU:s bud-\r\nget för de kommande sju åren och att underlätta\r\nenandet av Europa, EU:s utvidgning till nya länder.\r\nI dag skall vi främst tala om den nya framtida\r\nbudgetplanen. I mars förra året presenterade kommis-\r\nsionen förslag till en ny budgetplan för att fastställa\r\nde ekonomiska ramarna, och det påverkar naturligtvis\r\nden framtida inriktningen av arbetet. De två största\r\nkostnadsposterna är den gemensamma jordbrukspoli-\r\ntiken, som motsvarar ca 45 % av utgifterna, och\r\nstrukturpolitiken, som tar ca 35 % i anspråk. Reste-\r\nrande 20 % är uppdelade på utrikespolitik inklusive\r\nbistånd och interna program, som t.ex. forskning och\r\nutveckling samt administration.\r\nMedel har också öronmärkts för kostnader som\r\nhör samman med utvidgningen, t.ex. stödet till de\r\nblivande medlemmarna och extra resurser till de nya\r\nmedlemmarna.\r\nSverige har i grova drag fyra övergripande mål i\r\nförhandlingarna. Dessa fyra mål är att kostnaderna\r\nmåste begränsas, att en genomgripande reform av den\r\nframtida jordbrukspolitiken kan genomföras, att regi-\r\nonalstödet i Sverige kan fortleva och - kanske det\r\nallra viktigaste - att göra något åt det faktum att vi\r\nbetalar betydligt mer i medlemsavgift än vi får tillba-\r\nka, vår s.k. nettobördesituation. Jag återkommer till\r\nalla de här fyra frågorna.\r\nVi är nu mitt uppe i en väldigt intensiv avslut-\r\nningsfas i arbetet. Den 24-25 mars är det toppmöte i\r\nBerlin. Alla hoppas vi att vi skall klara målet och\r\ntidsplanen att faktiskt komma överens i Berlin nästa\r\nvecka.\r\nJag går så in på de fyra övergripande målen. Det\r\nförsta gäller budgetens storlek. Regeringens utgångs-\r\npunkt när vi inledde förhandlingarna var att vi natio-\r\nnellt - precis som övriga länder - har arbetat för en\r\nstram budget och varit tvungna att strama åt under\r\nsenare år. Det måste också gälla för EU. Vi har därför\r\nvelat ha kvar kostnaderna på 85 miljarder euro fram\r\ntill år 2006 i stället för att acceptera den ökning till\r\n105 miljarder som kommissionen föreslagit.\r\nDet finns två skäl till detta. Dels är det inte för-\r\nsvarbart att de gemensamma kostnaderna i EU tillåts\r\nöka när vi i våra nationella budgetar måste vända på\r\nvarje krona, dels måste vi ha tillräckligt med resurser\r\nkvar för att klara utvidgningen.\r\nDen andra frågan är jordbruket. Den överens-\r\nkommelse som slöts för knappt en vecka sedan om\r\nden gemensamma jordbrukspolitiken ligger i linje\r\nmed svenska önskemål. Vi har länge drivit på för en\r\nsundare och mer marknadsorienterad jordbrukspoli-\r\ntik. Jordbruket bör egentligen behandlas som vilken\r\nannan näringsverksamhet som helst. Den nuvarande\r\njordbrukspolitiken i EU går inte att försvara. Den är\r\ndyr, ineffektiv och alldeles för hårt reglerad.\r\nI Sverige inledde vi ju en reform redan innan vårt\r\nland blev medlem, och vi har sedan inom EU fortsatt\r\natt driva en liberal och frihandelsinriktad politik. Den\r\nreform som man nu enats om innebär ett trendbrott,\r\ndär man går från marknadsreglerande prisstödssystem\r\ntill direkta producentstöd. Det kan innebära och\r\nkommer att innebära lägre priser och ökad konkur-\r\nrens. Samtidigt har vi inom ramen för detta försökt\r\nslå vakt om speciella och specifika svenska intressen.\r\nMen reformen är fortfarande för dyr. Kostnaderna\r\nhåller sig inte inom de ramar som stats- och rege-\r\nringscheferna tidigare har beslutat om. Vi kommer\r\ndärför från svensk sida att fortsätta att driva kravet att\r\nstödet till jordbruket trappas ned över tiden.\r\nDen tredje frågan, herr talman, är struktur- och\r\nregionalpolitiken. Dagens struktur- och regionalpoli-\r\ntik i EU präglas av ett mycket komplicerat och\r\nkrångligt regelverk. Vi ställer oss därför helt bakom\r\nkommissionens förslag att förenkla, effektivisera och\r\nkoncentrera politiken. Däremot tycker vi även här att\r\nkommissionen är lite för vidlyftig vad gäller kostna-\r\nderna. Vi skulle vilja hålla nere kostnaderna till 28\r\nmiljarder euro per år, medan kommissionen har före-\r\nslagit 34 miljarder euro per år.\r\nKommissionens förslag innebär att man övergår\r\nfrån dagens sex strukturpolitiska mål till tre. Det\r\ntycker vi är bra. Man föreslår också att de gemen-\r\nsamma programmen bantas till tre. Även det tycker vi\r\när riktigt. Programmen kommer att riktas mot de mest\r\nbehövande regionerna inom unionen och kommer\r\ndessutom att skapa utrymme för att vi skall kunna få\r\nbra program i de nya medlemsländerna.\r\nDet är fortfarande många frågor som inte har\r\nlösts: omfattningen av och stödnivåerna för mål 1, 2\r\noch 3, hur medlen skall fördelas mellan dessa mål\r\nsamt dessutom vilka stödnivåer som skall finnas för\r\nden s.k. sammanhållningsfonden.\r\nEn viktig svensk fråga i detta är det som vi var\r\növerens om i anslutningsförhandlingarna, nämligen\r\natt stödet till glesbygden i Norrland måste upprätt-\r\nhållas. Därför vill vi ha ett s.k. gleshetskriterium i det\r\nnya mål 1. Vi vill dessutom att den geografiska av-\r\ngränsningen för våra mål 1-områden skall göras på ett\r\nannat sätt än i dag, så att hela Norrbottens, Väster-\r\nbottens, Västernorrlands och Jämtlands län därmed\r\nomfattas av mål 1.\r\nSlutligen, herr talman, vill jag ta upp den viktiga\r\nfrågan om bördefördelningen.\r\nDet är ett välkänt faktum att Sverige betalar in\r\nmer till EU:s budget än vad vi får tillbaka. I år betalar\r\nvi in 22 miljarder kronor. Vi får tillbaka i form av\r\njordbruks- och regionalstöd ca 11 miljarder kronor.\r\nDet innebär alltså ett underskott på ca 11 miljarder\r\nkronor.\r\nVi vet också att vår nettobörda - dvs. skillnaden\r\nmellan det som vi betalar och det som vi får tillbaka -\r\nkommer att bli ännu större om budgeten tillåts öka\r\nenligt kommissionens förslag. Därtill måste vi, precis\r\nsom alla andra, stå för vår andel av kostnaderna för\r\nutvidgningen.\r\nÄven om samarbetet inom EU är väldigt omfat-\r\ntande, och man i och för sig inte skall räkna fördelar\r\nenbart i kronor och ören, är även detta med kronor\r\noch ören viktigt, och vi måste arbeta för ett mer rätt-\r\nvist avgiftssystem.\r\nNär vi började förhandlingarna och tog upp frågan\r\nom bördefördelningen fanns den inte ens på bordet.\r\nDet var inget land som ville diskutera den frågan. Nu\r\nligger den på bordet. Efter helgens förhandlingar\r\nkonstaterade min tyske kollega att detta är kanske en\r\nav de allra viktigaste frågorna som måste lösas innan\r\nman kan nå en överenskommelse om Agenda 2000.\r\nDe flesta medlemsländer erkänner vårt och andras\r\nproblem, men det finns ännu inte någon enighet om\r\nlösningen.\r\nEn strikt budget, som är viktigt i sig, är alltså inte\r\ntillräckligt för att man skall komma till rätta med\r\nproblemet. Vi måste arbeta med t.ex. en s.k. nettokor-\r\nrigeringsmekanism eller med en brittisk lösning, och\r\ndet finns andra förslag som jag återkommer till senare\r\ni debatten, eftersom jag ser att min talartid håller på\r\natt ta slut.\r\nHerr talman! Slutligen: Vår kanske viktigaste po-\r\nlitiska fråga inför framtiden är att underlätta utvidg-\r\nningen. Om vi lyckas i Agenda 2000 och får en stram\r\nbudgetplan, då blir det mer pengar till de nya med-\r\nlemsländerna. Om den gemensamma jordbrukspoliti-\r\nken genomgår en genomgripande reform underlättas\r\nutvidgningen. Om strukturpolitiken koncentreras och\r\nförenklas underlättas också utvidgningen.\r\nNu skall vi driva förhandlingar så att vi får ett så\r\nbra resultat som möjligt för svensk del, men där vi\r\nockså underlättar för utvidgningen och den politiska\r\nframtiden för unionen.</pre><pre>Anf.  2  LARS TOBISSON (m):\r\nHerr talman! Agenda 2000 gäller mycket viktiga\r\nfrågor. Det handlar om EU:s finanser, om jordbruks-\r\nstöd och regionalpolitik. Men framför allt handlar det\r\nom att göra EU redo för att ta emot de nya länder som\r\nansökt om medlemskap efter kommunismens fall i\r\nCentral- och Östeuropa.\r\nDärför är det bra med denna debatt inför slutför-\r\nhandlingarna vid Europeiska rådets möte i Berlin\r\nnästa vecka. Men om förhandlingsläget var besvärligt\r\nnär utrikesministrarna sågs senast, kan det inte undgå\r\natt försvåras av de senaste dagarnas händelser i Brys-\r\nsel.\r\nKommissionens avgång efter kritik för oegentlig-\r\nheter och svågerpolitik kan möjligen leda till en bättre\r\nordning i framtiden. Men på kort sikt är risken stor\r\nför handlingsförlamning. Mycket hänger på hur det\r\ntyska ordförandeskapet förmår att hantera situationen.\r\nMen även den tyska regeringen är försvagad efter\r\nfinansministerns avgång nyligen.\r\nSkall reformarbetet inom EU och utvidgningen\r\nkunna drivas vidare måste kommissionen snabbt\r\nkomma i gång igen. Att utse en ny kommission är i\r\nsig en komplicerad procedur. Den underlättas nu inte\r\nav att Europaparlamentet har en viktig roll att spela\r\noch att det nuvarande parlamentet snart skall upplösas\r\ninför valet i juni. Det nyvalda parlamentet blir knap-\r\npast beslutsdugligt förrän en bit in på hösten.\r\nHur anser regeringen att läget skall hanteras efter\r\nkommissionens plötsliga avgång? Att redan nu välja\r\nny kommission för fem år framåt torde inte vara för-\r\nenligt med fördraget. Skall en tillfällig ny besättning\r\nutses med alla de komplikationer jag tidigare nämnt\r\noch den tidsutdräkt som detta medför? Eller går det\r\natt finna en övergångslösning, där de mest belastade\r\nkommissionärerna försvinner, medan återstoden skö-\r\nter löpande ärenden fram till årsskiftet, samtidigt som\r\nordinarie tidtabell följs för valet av en ny kommission\r\nför nästa femårsperiod?\r\nDet är angeläget att toppmötet i Berlin kommer\r\nfram till ett snabbt svar på denna fråga. Annars finns\r\ndet en risk för att medlemsstater, som är ovilliga till\r\nde reformer som Agenda 2000 förutsätter, tar avsak-\r\nnaden av en kommission till ursäkt för att skjuta be-\r\nslut på framtiden. Till följd av de förhållanden som\r\njag nyss berört - valet av nytt Europaparlament och\r\nbyte av kommission - skulle det innebära ett dröjsmål\r\npå sannolikt bortåt ett år, och det har Europasamar-\r\nbetet faktiskt inte råd med.\r\nHerr talman! Agenda 2000 handlar i stor utsträck-\r\nning om ekonomi. Före årets slut skall det antas ett\r\nnytt finansiellt perspektiv - en flerårsbudget för peri-\r\noden 2000-2006. Och när det handlar om ekonomi\r\ninom EU, rör det sig i hög grad om jordbruks- och\r\nregionalpolitik. Dessa båda områden svarar ju för\r\nnära hälften respektive drygt en tredjedel av EU:s\r\nutgifter.\r\nDet är glädjande att det tycks finnas ett brett stöd i\r\nmedlemsländerna för stor återhållsamhet på utgiftssi-\r\ndan. Som vi moderater ser det bör utgifterna för EU:s\r\nnuvarande 15 medlemsländer frysas på nuvarande\r\nnivå, så att det utrymme som kvarstår till budgettaket\r\npå 1,27 % av BNI kan disponeras för nya medlems-\r\nstater.\r\nÅterhållsamhet på utgiftssidan är en förutsättning\r\nför att medlemsavgiften skall kunna hållas nere. Det\r\nhar särskild betydelse för Sverige, eftersom vi till-\r\nsammans med några av EU:s rikare medlemsländer är\r\nnettobetalare. Vi betalar alltså - som utrikesministern\r\nvar inne på - in till den gemensamma kassan betyd-\r\nligt mer än vad vi får tillbaka. I annat sammanhang\r\nhar utrikesministern sagt att detta är en följd av att\r\nden borgerliga regeringen var dålig på att förhandla\r\ninför Sveriges inträde i EU. Men avgiftssystemet var\r\ndå fastlagt och gick inte att komma åt med någon\r\nsmart förhandlingsteknik. Vad vi lyckades med var\r\natt utverka en nedsättning av avgiften under en infas-\r\nningsperiod, och jag kan försäkra utrikesministern att\r\nden dåvarande socialdemokratiska oppositionen -\r\npersonifierad främst av Mats Hellström - var in-\r\nkopplad hela tiden och fullt införstådd med vad som\r\nhände. Det är först nu som reglerna för avgiftssys-\r\ntemet kan ändras, och vi får väl se vilka stordåd utri-\r\nkesministern kan uträtta. Jag önskar lycka till, men\r\nskildringen av att det var försummelser som inträffa-\r\nde när vi förhandlade om medlemskapet är djupt\r\noriktig.\r\nJag har noterat att regeringen i alla fall inte skäms\r\nför att i detta sammanhang åberopa Sveriges relativa\r\nfattigdom. Bland EU:s 15 medlemsländer kommer\r\nSverige först på elfte plats i välstånd. Att vi ändå blir\r\nnettobetalare har ungefär samma beräkningstekniska\r\nförklaring som en gång ansågs motivera Storbritanni-\r\nens rabatt. Det bästa vore naturligtvis att sätta ett tak\r\nför nettobidragets storlek, som då även skulle avlösa\r\nden brittiska rabatten. Men är inte denna väg fram-\r\nkomlig, skulle en övergång till en rent BNI-baserad\r\navgiftsberäkning vara en hjälp, i synnerhet om det\r\nvore möjligt att utgå från köpkraftskorrigerad BNI,\r\nsom ju så tydligt avslöjar Sveriges svaga ekonomi.\r\nI detta sammanhang kan jag inte underlåta att på-\r\npeka att den svenska avgiften i år blir 2 miljarder\r\nkronor större än vad den hade behövt vara om vi, i\r\nlikhet med t.ex. Finland, anslutit oss till euron från\r\nstarten eller åtminstone låst kronans värde mot euron\r\ni den europeiska växelkursmekanismen ERM. Så en\r\ndel av vår extra börda är faktiskt självförvållad.\r\nHerr talman! Vi moderater har länge hävdat att\r\njordbrukspolitiken inom EU måste bli mer marknads-\r\nanpassad. Kommissionens förslag i det avseendet var\r\nett klart steg i rätt riktning. Sedan har jordbruksmi-\r\nnistrarna fört segdragna förhandlingar, som skulle ha\r\nvarit avslutade före jul. Men det dröjde till förra\r\nveckan, innan de presenterade en uppgörelse som\r\nenligt jordbruksminister Winberg var en strålande\r\nframgång för Europa i allmänhet och för Sverige i\r\nsynnerhet. Det är bara det - vilket också utrikesmi-\r\nnistern medgav - att kostnaderna klart överskrider\r\nden ram som jordbruket blivit tilldelad. Dessutom\r\nsägs det inget om nedtrappning i framtiden. En sådan\r\nkommer under alla omständigheter att tvinga sig på,\r\nom inte redan i den kommande WTO-rundan så dock\r\nnär nya medlemsländer skall tas in.\r\nVid EU-nämndens sammanträde i fredags uppma-\r\nnade jag jordbruksministern att dämpa sina glädjetjut.\r\nDet fanns en viss återklang av detta i utrikesminis-\r\nterns anförande här. Det föreligger ju faktiskt inte\r\nnågot slutligt resultat så länge det inte ryms inom\r\nramen. Och i de förhandlingar som återstår mellan\r\nutrikesministrar och regeringschefer finns det en risk\r\nför att Sverige råkar illa ut om vår jordbruksminister\r\nger intryck av att ha kammat hem särskilt stora vins-\r\nter.\r\nDe svenska jordbrukarna anser ju dessutom att ut-\r\nfallet är betydligt sämre än för exempelvis Finland\r\noch Danmark. Men den viktigaste hjälpen till jord-\r\nbrukarna är kanske inte fler och större bidrag från EU\r\nutan att de får jämförbara konkurrensförhållanden\r\ngenom att de befrias från de extra pålagor som rege-\r\nringen alldeles på egen hand lagt på dem i form av\r\nhöga skatter på drivmedel, gödsel m.m.\r\nÄr utrikesministern beredd att verka för att jord-\r\nbruksstödet inom EU hålls inom den tilltänkta ramen\r\npå 40,5 miljarder euro, att det redan nu beslutas - och\r\ninte bara talas - om nedtrappning och att de svenska\r\njordbrukarna på hemmaplan befrias från den extra\r\nryggsäck de fått att bära av regeringen?\r\nÄven när det gäller regionalpolitiken är återhåll-\r\nsamhet ett verksamt medel för att hålla nere Sveriges\r\nkostnader för EU-medlemskapet. Strävan måste vara\r\natt EU:s stöd går till dem som verkligen är svaga och\r\neftersatta. På kort sikt bör stödet koncentreras till de\r\nregioner som ligger under 75 % av unionens brutto-\r\nnationalprodukt per capita. På längre sikt bör struk-\r\nturstöd ges endast till gränsöverskridande samarbete\r\noch i övrigt omvandlas till rabatt på medlemsavgiften.\r\nAtt betala in pengar till EU för att sedan få dem till-\r\nbaka i form av strukturstöd är ju meningslöst. I såda-\r\nna fall bör medlemsavgift och stöd kunna kvittas mot\r\nvarandra.\r\nVid de s.k. EFTA-ländernas, däribland Sveriges,\r\ninträde i EU tillkom nya sammanhållningsfonder för\r\nde fyra svagast utvecklade medlemsländerna. Det\r\nsades att detta stöd skulle avvecklas när dessa, de\r\nsvaga länderna, kvalificerat sig för införande av eu-\r\nron. Så är nu faktiskt fallet för tre av dem. Och det\r\nfjärde - Grekland - förefaller hinna före Sverige, som\r\ntrots att vi betraktades som ett rikt EFTA-land har\r\nsvårt att uppfylla alla konvergenskriterier. Det har\r\nförvånat mig att Sverige inte kräver att sammanhåll-\r\nningsstödet skall fasas ut för länder som infört euron.\r\nHerr talman! De frågor som ryms under beteck-\r\nningen Agenda 2000 är viktiga för EU:s framtid och\r\nför Sveriges ställning i det europeiska samarbetet. Det\r\nsäger sig självt att det inte är lätt att finna lösningar\r\nnär alla 15 medlemsländer måste vara ense om tagen.\r\nMen redan kommissionens utgångsbud innebar ett\r\nviktigt steg framåt. Blir det dessutom gehör för den\r\nnypåfunna återhållsamheten på utgiftssidan, och för\r\nkravet på bördefördelning på inkomstsidan, så har\r\nfaktiskt åtskilligt kunnat åstadkommits.\r\nMen med detta är EU inte redo att ta emot nya\r\nmedlemmar. De institutionella frågor som aldrig\r\nlöstes i Amsterdamfördraget, t.ex. röstviktningen i\r\nrådet samt kommissionens sammansättning och orga-\r\nnisation, måste också hanteras. För att undvika ytter-\r\nligare dröjsmål bör en ny regeringskonferens tillsättas\r\nså snart Amsterdamfördraget har trätt i kraft. Det blir\r\nväl någon gång nu på försommaren.\r\nOm dess uppdrag begränsas till nyss nämnda frå-\r\ngor bör arbetet kunna vara slutfört senast till Sveriges\r\nordförandeskap våren 2001. Göteborgsfördraget kan-\r\nske kan bli en triumf för Sveriges utrikesminister\r\noavsett om denna heter Anna Lindh eller - förhopp-\r\nningsvis kanske - något annat.</pre><pre>Anf.  3  JOHAN LÖNNROTH (v):\r\nHerr talman! Det pågår en förhandling om bud-\r\ngeten, vårbudgeten, mellan tre partier. Det är inte en\r\nalldeles enkel förhandling. Vi har ett budgettak som\r\nvår finansminister försvarar som ett lejon. Vi kanske\r\nblir tvingade att spara på för oss vänsterpartister oer-\r\nhört smärtsamma ting som mediciner och u-\r\nlandsbistånd.\r\nDet finns ett utgiftsområde som spränger utgift-\r\nstaket rejält, och det är bidraget till EU. Det spränger\r\nmed mer pengar än vad medicinsubventionerna\r\nspränger taket med. Men det här utgiftstaket för EU-\r\nbetalningarna kan vi inte ändra. Det kan vi inte på-\r\nverka. Det landar i år på storleksordningen 2 400 kr\r\nper invånare i Sverige. Det skulle ha varit ungefär\r\n2 100 enligt budgeten, men det landar förmodligen på\r\nuppemot 2 400 kr.\r\nNu vill EU-kommissionen kraftigt höja EU:s bud-\r\nget. År 2006 kommer vi enligt kommissionens förslag\r\natt ligga på nivån 3 000 kr per invånare. Regeringen\r\noch Anna Lindh säger, om jag räknar rätt, att man vill\r\nligga ungefär på nivån 2 300 kr per invånare. Det är\r\nen ganska stor skillnad.\r\nVad jag skulle vilja fråga, och få en försäkran av\r\nutrikesministern om, är: Kommer utrikesministern att\r\nvara lika hård i förhandlingarna om Agenda 2000 och\r\nde här pengarna som Erik Åsbrink är i förhandlingar-\r\nna om budgeten?\r\nOm jag minns rätt var det så att när Margaret\r\nThatcher drev igenom den berömda brittiska rabatten\r\ndängde hon sin handväska i bordet. Jag vet inte om\r\nutrikesminister Lindh brukar handväska, men jag\r\nskulle vilja ge det lilla tipset. Det finns ju en möjlig-\r\nhet att göra om Margaret Thatchers bravad. Även om\r\nhon inte gjorde så mycket annat som var särskilt klokt\r\nvar det kanske ett ganska smart drag den gången.\r\nEller så är det kanske Göran Persson som skall\r\ndrämma sin plånbok i bordet, det vet jag inte. Det\r\nkanske också är en möjlighet. Ni kan ju agera båda\r\ntvå.\r\nMen mer allvarligt vill jag veta: Var går regering-\r\nens smärtgräns? Vad kommer regeringen att tolerera\r\nnär det gäller den totala svenska avgiften till EU?\r\nVi är överens om att det var bra att kommissionen\r\navgick. Det var bra att de ledamöter av EU-\r\nparlamentet som inte ville rösta för misstroende mot\r\nkommissionen nu har ändrat sig och tänkt om. Vi\r\nskall inte hålla på att reta dem för det. De har blivit\r\nklokare, och det är bra.\r\nKommissionens avgång öppnar också för en de-\r\nbatt om hela EU-systemet; om korruption och om\r\nbristande demokrati. Jag försökte en gång berätta för\r\nen ledamot av EU-parlamentet från södra Europa, jag\r\nskall inte peka ut något namn för att inte befrämja\r\nolika sorters fördomar, om den här affären med Mona\r\nSahlin och tobleronen. Det var för den här manlige\r\nEU-parlamentarikern fullständigt obegripligt hur vi\r\nkunde debattera en chokladkaka.\r\nDet säger något om den kultur, det system, som\r\nråder inom EU. Där är det en självklarhet att man\r\nlever med de här privilegierna och  lönenivåerna och\r\natt man kan använda systemet för att befrämja sin\r\negen privata tillvaro på ett sätt som egentligen inte de\r\nvanliga väljarna har något att göra med.\r\nDet handlar om en demokratisyn som också\r\npräglar EU-systemet i stort. Jag brukar tala om den\r\nnya konstruktionen med centralbanken som inte får\r\nlyssna på vad parlamentariker säger om den ekono-\r\nmiska politiken utan själva i slutna rum skall driva\r\ndet här och forma penningpolitiken. Jag brukar säga\r\natt det egentligen är den gamla högerns syn på demo-\r\nkrati i ny tappning, dvs. att vanligt folk helt enkelt är\r\nför dumma för att kunna sköta den ekonomiska poli-\r\ntiken. Därför måste man låsa in politiken bland ex-\r\nperterna. Det är det synsätt som fortfarande präglar\r\nEU-systemet, och det är det som nu måste reformeras\r\ni grunden.\r\nEkonomiprofessorn Calmfors skriver i det senaste\r\nnumret av Ekonomisk debatt en mycket intressant\r\nartikel om EMU och den europeiska centralbanken\r\nsom faktiskt har mycket stor bäring också på dagens\r\ndebatt om Agenda 2000. Han skriver att det måste ske\r\nett slags demokratisk kontroll över den europeiska\r\ncentralbanken. Sedan vänder han sig till EMU:s vän-\r\nner i Sverige och frågar retoriskt: Har ni förstått att\r\nden demokratiseringen framtvingar en federalism, en\r\nfederal stat?\r\nOm man skall kunna utöva den demokratiska\r\nkontrollen måste det bli en federal stat. Jag tolkar\r\nAnna Lindh så att hon är positiv till EMU. Då vill jag\r\nfråga: Har utrikesministern förstått att om man skall\r\nklara denna demokrati leder EMU i sin förlängning\r\nmed nödvändighet till en federal superstat?\r\nJag ställer gärna samma fråga till Lars Tobisson\r\nsom ju är en ännu mer tydlig förespråkare för EMU.\r\nJag skulle vilja påminna kammaren om att EU\r\nfaktiskt är en tullunion. När Sverige gick med i EU\r\nbetydde det att vi tvangs överge den förändrade poli-\r\ntik som vi var på gång att skaffa oss inom jordbruks-\r\npolitiken och på textilområdet, där vi försökte driva\r\nden internationella solidariteten. EU-medlemskapet\r\ntvang oss in i en mer protektionistisk, osolidarisk,\r\ngenomreglerad och byråkratiserad politik på båda de\r\nhär områdena.\r\nAnna Lindh har alldeles rätt i att det finns en\r\nmycket stark ineffektivitet i det här systemet. Om vi\r\nskall klara vår svenska jordbrukspolitik måste vi\r\nfaktiskt i huvudsak agera nationellt. Nu är det t.ex. en\r\nakut kris i det svenska jordbruket inom köttproduk-\r\ntionen. Då måste vi göra någonting, och det pågår\r\nsamtal om den s.k. ryggsäcken. Det kan jag försäkra\r\nLars Tobisson som ställde frågor om det. Men om vi i\r\nlängden skall klara av miljöomställningen och kunna\r\nfortsätta att ha ett starkt och miljövänligt svenskt\r\njordbruk måste vi i huvudsak agera nationellt.\r\nJag skulle vilja ställa en fråga till Lars Tobisson.\r\nNi pratar ju väldigt gärna om ineffektivitet, företags-\r\nstöd och alla möjliga byråkratiska anordningar inom\r\nSverige. Ni angriper frejdigt alla möjliga sorters sub-\r\nventioner av det ena eller det andra. Men varför är\r\ndessa subventioner så mycket bättre om de går omvä-\r\ngen via Bryssel och EU-budgeten? Det verkar ju så.\r\nMan hör sällan Lars Tobisson med samma glöd an-\r\ngripa de här mängderna av ineffektivt använda pengar\r\ni EU.\r\nVänsterpartiet är för internationell solidaritet. Vi\r\nmåste bryta den trend som har pågått i Sverige där\r\nSveriges röst i världen alltmer har tystnat. Sverige har\r\nalltmer blivit en liten och svag röst i det totala EU-\r\nsystemet. Sverige håller på att tappa sin profil av\r\ninternationell global solidaritet.\r\nI de här förhandlingarna, för att till sist återvända\r\ntill dem, pågår det diskussioner om att ytterligare\r\nbegränsa u-landsbiståndet, samtidigt som vi förmod-\r\nligen kommer att tvingas att betala ännu mer till EU\r\nom inte Anna Lindh åstadkommer ett underverk. Min\r\nsista fråga till utrikesministern är: Anser utrikesmi-\r\nnistern att det är väsentligt och avgörande att vi nu\r\nkan bryta denna trend och i stället göra tvärtom, dvs.\r\nanvända mer pengar för den globala solidariteten med\r\njordens fattigaste länder och rejält banta anslagen till\r\ndetta byråkratiska och ineffektiva EU-system?</pre><pre>Anf.  4  HOLGER GUSTAFSSON (kd):\r\nHerr talman! Den här debatten skall handla om\r\nAgenda 2000, dvs. nästa stora steg för EU att öppna\r\nför medlemskap för länder som önskar bli medlem-\r\nmar i unionen.\r\nFör att skapa förutsättningar för detta krävs en rad\r\nförändringar som kraftfullt berör de nuvarande 15\r\nmedlemsländerna. Agenda 2000 är ett åtgärdspaket\r\nsom skapar djup och ingående debatt också här i\r\nSverige, och det är bra.\r\nLåt mig redan här i inledningen slå fast att vi\r\nkristdemokrater inte tvekar inför projektet att ansluta\r\nde kandidatländer i Öst- och Centraleuropa som nu är\r\naktuella. Vi vill också se en fortsatt öppning och\r\nanslutning av nya länder i framtiden. Jag vill gärna\r\nåterkomma till motiven till detta.\r\nHerr talman! Inför ett framtidsprojekt som Agen-\r\nda 2000 är det viktigt att vi har rätt proportioner på\r\nEuropa och Europas roll i förhållande till den när-\r\nmaste omgivningen. Söder och sydost om Europa\r\nmöter vi kontinenter som präglas av nationalism och\r\nrevirtänkande och där frånvaron av demokrati och\r\nmänskliga rättigheter ständigt leder till stamkrig och\r\nfattigdom. Trots stundtals enorma biståndsinsatser\r\nkan vi där uppleva en hopplöshet inför samhällsut-\r\nvecklingen. Jag tänker på Afrika och delar av Mella-\r\nnöstern.\r\nÖst och nordöst om Europa möter vi resterna av\r\ndet forna Sovjetunionen som byggdes upp runt en\r\ncentralistisk ideologi som skulle skapa ekonomiska\r\njämlikar. Det var ett samhälle med en enda politik\r\nmen med många angivare. Där ersattes demokrati och\r\nmänskliga rättigheter med taggtråd och höga murar\r\nmot omvärlden. I dag känner vi resultatet av detta\r\nsamhällssystem som har lett till total fattigdom och\r\ntill bestående kris och krig i f.d. Jugoslavien.\r\nHerr talman! Detta är Europas närmaste grannar,\r\noch avståndet är bara någon timmes resa. EU och\r\nEuropa består av många kulturer, många språk,\r\nmånga religioner och många politiska influenser som\r\ndet ibland kostar ganska mycket att slå vakt om och\r\növerbrygga för ett fungerande samarbete.\r\nEuropa står framför allt för ett engagemang för\r\ndemokrati och mänskliga rättigheter och för fred och\r\nfrihet. Detta är enligt oss kristdemokrater värden som\r\nmåste spridas på alla upptänkliga sätt, inte minst till\r\nEuropas närmaste grannar. Det är detta som Agenda\r\n2000 handlar om. Det är kostnaderna för det projektet\r\nsom vi skall ta ställning till när vi värderar politik,\r\nsamarbete och ekonomisk standard inom och runt\r\nEuropa.\r\nFör mig är det helt oförståeligt hur vi kan ha två\r\npartier i Sverige som argumenterar för att Sverige\r\nskall ta steget ur EU och därmed öppna upp för mer\r\nnationalistiska och kostnadsmässigt egoistiska ström-\r\nningar.\r\nDen demokrati och de mänskliga rättigheter som\r\nEU:s 15 medlemsländer står för behöver med all kraft\r\nmobiliseras för att få en spridning till vår del av värl-\r\nden. Dessa värden sprids inte av vinden, och de kan\r\ninte heller köpas för pengar. Det är värden som stän-\r\ndigt måste hållas vid liv. Varje ny generation måste\r\nvinnas för dessa värden.\r\nVilken människosyn ligger bakom en Europapoli-\r\ntik där man hävdar att Sverige av egoistiska skäl skall\r\ngå ut ur EU, medan man stöder nya länders ingång i\r\nEU? Är tanken att de skall bära de ekonomiska kost-\r\nnaderna själva? Är det det som är filosofin?\r\nLåt mig återkomma till de ekonomiska proportio-\r\nnerna i Europaprojektet. Någon har räknat ut att hela\r\nEU:s budget, dvs. de 15 medlemsländernas avgifter\r\nett helt år, är ungefär samma kostnad som en dags\r\nkostnader i samband med andra världskriget för Eu-\r\nropa. Och de ständigt framlyfta kostnaderna för den\r\ngemensamma jordbrukspolitiken uppgår de facto till\r\nnågon tiondel av medlemsländernas samlade BNI.\r\nDet är klokt att vi behåller proportionerna i det här\r\nsammanhanget!\r\nHerr talman! Vi kristdemokrater anser att det är\r\nnödvändigt att nya steg i EU:s utvidgning tas, och\r\ndärmed står vi helt bakom de steg som representeras\r\nav Agenda 2000. För oss handlar det om ett med-\r\nmänskligt projekt som säkrar demokrati och mänskli-\r\nga rättigheter och som säkrar en ekonomisk utveck-\r\nling för kandidatländerna. Det är också en säkerhets-\r\npolitisk nödvändighet med ett projekt som syftar till\r\natt bevara freden och utvidga friheten i vår region av\r\nEuropa.\r\nDetta är huvudfåran i svensk kristdemokratisk Eu-\r\nropapolitik. Det innebär inte att vi är omedvetna om\r\nEU:s många vardagsproblem - tvärtom! För att\r\nåstadkomma en bättre lösning på alla dessa problem\r\nkommer vi att engagera oss starkt i det kommande\r\nEuropavalet i sommar.\r\nHerr talman! Så vill jag beröra de nu aktuella\r\nkostnaderna som är specifikt förknippade med Agen-\r\nda 2000. Vi kristdemokrater är i stort överens med\r\nkommissionen om att dagens kostnader för struktur-\r\nfonder och jordbrukspolitik kan reduceras för med-\r\nlemsländerna. Regeringens krav på en stramare bud-\r\nget stöder vi också. Målet är att budgeten 2000-2006\r\nskall sikta in sig på en oförändrad budgetnivå, och\r\nden kamp som förs från svensk sida står vi bakom.\r\nMen vi är inte överens med den svenska regering-\r\nen om den förhandlingsstrategi som nu är på väg att\r\nsätta Sverige i en konkurrenssituation som är till\r\nmycket stor nackdel för vårt land. Det är en strategi\r\nsom gör att vi förlorar ekonomi och arbetstillfällen i\r\nrelation till övriga medlemsländer på den gemen-\r\nsamma marknaden.\r\nHerr talman! Det förefaller som att Sverige i de\r\npågående förhandlingarna förlorar konkurrenskraft i\r\nförhållande till de övriga medlemsländerna både på\r\ngrund av utanförskapet i EMU och framför allt på\r\ngrund av en oskicklig strategi i de nu avslutade jord-\r\nbruksförhandlingarna. Det räcker att göra en jämfö-\r\nrelse med Finland för att konstatera detta.\r\nEventuella kostnader för utanförskapet i EMU är\r\nvi kristdemokrater beredda att ta vår del av ansvaret\r\nför eftersom vi har den ståndpunkten att vi vill av-\r\nvakta introduktionen och även en folkomröstning.\r\nMen en klumpig och osmart strategi i jordbruksför-\r\nhandlingarna, vars resultat mer liknar ett stolpskott än\r\nett uppnående av ett nationellt ekonomiskt mål, kän-\r\nner vi ingen som helst delaktighet i.\r\nUppgörelsen innebär att man har sålt ut svenskt\r\njordbruks konkurrensförmåga och därmed ytterligare\r\nreducerat antalet arbetstillfällen inom såväl det\r\nsvenska jordbrukets primärproduktion som inom hela\r\nden svenska livsmedelsindustrin. De svenska bönder-\r\nna har redan tidigare en ekonomisk konkurrensnack-\r\ndel på i stort sett 1 500 miljoner kronor per år. Nu\r\nförvärras det genom att bl.a. Finland har gjort en\r\nbetydligt mera framgångsrik förhandling, där man i\r\nstället har lyckats få EU:s förståelse för ökade kost-\r\nnader i finskt klimat jämfört med situationen i övriga\r\nEuropa.\r\nDen svenska regeringen valde en ensidig strategi\r\nmed ambitioner att alla medlemsländer skulle reduce-\r\nra stöd och bidrag till livsmedelsproduktionen och i\r\nstället betala hela matpriset i butiken.\r\nDetta förhandlingsmål höll man fast vid så länge,\r\ntillsammans med Danmark, Storbritannien och Itali-\r\nen, att när övriga länder kom fram till en uppgörelse\r\nfanns det inte tillräcklig svensk beredskap för att få\r\nhem mer än några mycket begränsade fördelar för\r\nSverige.\r\nSå har man mage att framställa detta resultat som\r\nen framgång för konsumenterna. Regeringens för-\r\nhandling leder till att en ökad andel av livsme-\r\ndelsproduktionen flyttas utomlands med de kvalitets-\r\nproblem som vi väl känner till i det sammanhanget.\r\nVidare leder det till färre arbetstillfällen och en ökad\r\nsvårighet för svensk landsbygd att klara den ekono-\r\nmiska försörjningen.\r\nHerr talman! Konsumenten är inte bara konsu-\r\nment, han eller hon är också arbetstagare, och ganska\r\nmånga av oss bor på landsbygden.\r\nHerr talman! Den i Europaperspektivet haltande\r\nsvenska regeringsmajoriteten har redan lett till ett\r\ndåligt förhandlingsresultat där Sverige i relation till\r\nde övriga länderna har förlorat stora pengar.\r\nNu återstår förhandlingarna om strukturfonderna\r\noch regionalstöden till Sverige och den andel som\r\nSverige skall betala av den gemensamma EU-\r\nbudgeten.\r\nVi kristdemokrater anser att svenska medborgare\r\nskall ha lika förutsättningar som andra länders med-\r\nborgare att arbeta, sälja och konkurrera på den ge-\r\nmensamma marknaden. Då har vi bättre förutsätt-\r\nningar både att tåla kostnadsnivåer och att gemensamt\r\nbära kostnaderna för Agenda 2000 och allt vad det\r\ninnebär för kommande generationer i Europa och\r\ndess närmaste områden.\r\nHerr talman! Till sist: Finland och Österrike har\r\nlyckats skapa positiva ekonomiska cirklar kring sitt\r\nmedlemskap, medan Sverige drar runt i en negativ\r\ncirkel. Detta kritiserar vi regeringen, Vänsterpartiet\r\noch Miljöpartiet för.</pre><pre>Anf.  5  ÅSA TORSTENSSON (c):\r\nHerr talman! EU står utan kommission. Komman-\r\nde beslut om Agenda 2000 bedöms vara i gungning\r\noch EU:s trovärdighet är starkt skadeskjuten. Det gör\r\nnaturligtvis att resultatet av nu aktuella Agenda 2000-\r\nförhandlingar blir mycket viktigt för att nu anta in-\r\nriktningen för EU:s framtida arbete, upprätta långsik-\r\ntiga politiska mål för 2000-talet, skapa en grund för\r\nen trovärdighet hos medlemsländernas invånare och\r\nkomma närmare medborgarna.\r\nAnna Lindh har ett betydande ansvar för det\r\nsvenska uppträdandet i förhandlingarna om Agenda\r\n2000. Det är viktiga förhandlingar som är av stor\r\nbetydelse för vilken väg utvecklingen i Europa kom-\r\nmer att ta. Framtida generationer kommer att värdera\r\ndagens europeiska politiker på grundval av hur vi har\r\nklarat av sammanlänkningen av Europas länder och\r\nfolk. Vi har möjlighet att ena Europas länder i ett nära\r\noch förpliktigande samarbete. Det kräver solidaritet\r\noch uppoffringar av oss alla.\r\nSammanlänkningen av Europa är värt såväl eko-\r\nnomiska som politiska uppoffringar. Detta är Center-\r\npartiets entydiga besked. Vi vill att EU är öppet för\r\nomvärlden. Utvidgningen av Europeiska unionen till\r\nländerna i Central- och Östeuropa, inklusive Balti-\r\nkum, innebär en historisk möjlighet för EU att med-\r\nverka till ökad stabilitet och säkerhet på vår konti-\r\nnent. För Centerpartiet är utvidgningen av EU österut\r\nen central fråga.\r\nAgenda 2000 handlar om detta, om att förbereda\r\nEU för utvidgningen och om att skapa resurser för att\r\nstödja ansökarländerna så att de kan bli redo för ett\r\ninträde i unionen.\r\nHerr talman! Den svenska regeringen har höga\r\nambitioner för utvidgningen österut. Det finns ett\r\nbrett och väl förankrat stöd i Sverige för EU:s utvidg-\r\nning. Men hur rimmar regeringens förhandlingsupp-\r\nlägg när det gäller Agenda 2000 med dessa höga\r\nambitioner för utvidgningen?\r\nDen svenska regeringen verkar ha en enda ambi-\r\ntion just nu för Europapolitiken, och lösningen på alla\r\neuropeiska problem och utmaningar verkar stavas\r\nsänkt svensk medlemsavgift till EU! Vad sänder det\r\nför signaler till våra grannländer på andra sidan Ös-\r\ntersjön? Det är inget att hymla med att EU:s utvidg-\r\nning måste få kosta! Lika viktigt är att de kostnader\r\nsom utvidgningen medför fördelas efter bärkraft.\r\nDet är en vällovlig ambition att vara sparsam och\r\nnagelfara varje utgift. Men det är dock i dag uppen-\r\nbart att den revisionsrapport som har fått EU-\r\nkommissionen att avgå visar på att stora brister vad\r\ngäller ansvarstagande, kryddat med lögner och passi-\r\nvitet, har kunnat prägla hanteringen av våra gemen-\r\nsamma resurser. Det som nu har avslöjats är mycket\r\nallvarligt för både ambitionsnivåer, utvidgningstempo\r\noch aktuella förhandlingar. Kommissionens avgång\r\nräcker inte, utan nu måste regeringen, med statsmi-\r\nnistern, ställa krav på öppenhet och ökade kontroll-\r\nfunktioner. EU:s trovärdighet och förankring bland\r\nmedlemsländernas invånare är med rätta starkt skade-\r\nskjutet men måste inte desto mindre åtgärdas med\r\nstora krav på förändringar.\r\nDagens formel för bördefördelning mellan EU:s\r\nmedlemsländer har uppenbara brister. Den brittiska\r\navgiftsrabatten är stötande. Men Centerpartiet ifråga-\r\nsätter ändå regeringens prioriteringar. Det finns san-\r\nnolikt bättre sätt att påskynda sammanläkningen av\r\nEuropa och stärka solidariteten mellan EU:s länder\r\noch folk än att sänka den svenska avgiften till unio-\r\nnen.\r\nUtvidgningen har högsta prioritet för Centerparti-\r\net. Men vi har också höga ambitioner för EU:s regio-\r\nnalpolitik. Regional- och strukturfondspolitiken skall\r\nges sådan kraft och styrka att tillväxt och ökad syssel-\r\nsättning kan uppnås i alla regioner. EU:s jordbruks-\r\npolitik är viktig. Den syftar till att trygga en europeisk\r\nlivsmedelsproduktion och till att bevara och utveckla\r\nen levande landsbygd i unionen. Dessa mål är bra.\r\nJag hyser visserligen inga illusioner om att social-\r\ndemokraterna bryr sig om en livskraftig jordbruksnä-\r\nring eller värnar om den regionala utvecklingen i\r\nEuropas utflyttningsregioner. Utifrån ett snävt, icke-\r\nvisionärt och kameralt socialdemokratiskt perspektiv\r\nkan dock upplägget försvaras. Det är däremot rent\r\nintellektuellt ohederligt av andra partier att å ena\r\nsidan starkt kritisera regeringen för att den inte driver\r\nfrågan om sänkt medlemsavgift tillräckligt hårt och å\r\nandra sidan hävda att regeringen driver en för hård\r\nnedskärningslinje på jordbruksområdet. De oheliga\r\nföreträdarna för en sådan politik är i det här samman-\r\nhanget kristdemokraterna. Det vore klädsamt om\r\nHolger Gustafsson kunde erkänna det uppenbara att\r\nert krav på en lägre medlemsavgift till EU skulle göra\r\nsvenska bönders situation än mer utsatt!\r\nRegeringen har genom sitt förhandlingsarbete\r\ninom ramen för Agenda 2000 lyckats förena två onda\r\nting. Regeringens långtgående besparingsförslag\r\nskapar oro och bristande uppslutning för utvidgning-\r\nen i andra EU-länder. Dessutom innebär regeringens\r\nförhandlingsupplägg ett minskat återflöde av EU-\r\nmedel till Sverige. Sveriges företrädare i förhandling-\r\narna har deklarerat att regeringen prioriterar budget-\r\nneddragningar och budgetrestriktivitet och \"ej ett\r\nmaximerat återflöde till Sverige\".\r\nSom enda regering i EU har den svenska rege-\r\nringen detta huvudlösa förhållningssätt. Det är oklokt\r\natt gå in i en förhandling utan krav för egen del. Så\r\nvärnas inga svenska intressen. En nation som går in i\r\nen sakpolitisk förhandling med andra nationer utan\r\negna nationella krav är en förlorare på förhand.\r\nHerr talman! I torsdags morse kom jordbruksmi-\r\nnistrarna överens om en jordbruksreform. Det är bra\r\nför Sveriges bönder att det gick dåligt för Margareta\r\nWinberg. Det är magstarkt av regeringen att fram-\r\nställa uppgörelsen som en framgång för Sveriges\r\nförhandlare. Uppgörelsen ligger tvärtemot långt från\r\nden extrema avregleringslinje som Sveriges förhand-\r\nlare drivit.\r\nResultatet av jordbruksförhandlingarna illustrerar\r\nganska väl hur två olika förhållningssätt i en förhand-\r\nling ger vitt skilda resultat. Låt oss jämföra Sverige\r\nmed Finland, två nykomlingar i EU som båda har\r\nhöga ambitioner för EU:s utvidgning. Finland har\r\nmålmedvetet lyft fram frågor som gagnat egna jord-\r\nbruksföretagare, medan Sveriges jordbruksminister\r\nbildat allians med länder vars jordbruk inte besitter\r\nnågra likheter med Sveriges jordbruk.\r\nJordbruksministrarnas överenskommelse innebär\r\natt den svenske bonden får ännu sämre konkurrens-\r\nvillkor i förhållande till kollegerna i Finland. Refor-\r\nmen av EU:s jordbrukspolitik gör det än mer nödvän-\r\ndigt att lyfta av den ryggsäck av betydligt högre kost-\r\nnader i form av skatter och avgifter som den svenske\r\nbonden släpar på jämfört med sina kolleger i EU. Det\r\nresultatet vill vi nu återfinna i vårbudgeten.\r\nHerr talman! Den gemensamma struktur- och re-\r\ngionalpolitiken blir ännu viktigare när EU utvidgas\r\nösterut och när valutaunionen upprättats. Olika ge-\r\nmenskapsinitiativ är betydelsefulla för att främja\r\nmellanfolkligt samarbete och för att stärka regioner-\r\nnas samarbete i Europa. EU:s regionalpolitik skall\r\nvara ett komplement till den regionalpolitik som\r\nmedlemsländerna bedriver själva. En gemensam\r\nregionalpolitik skall vara kraftfull, annars riskerar den\r\ninre marknaden i kombination med den gemensamma\r\nvalutan att ytterligare förstärka centraliseringen och\r\ndärmed obalanserna i Europa.\r\nDen svenska regeringens linje i förhandlingarna\r\nom en ny strukturpolitik är minst sagt otydlig. En\r\nvänlig själ skulle möjligen säga att svenskarna verkar\r\nvara mycket kompromissvilliga. Risken för att svens-\r\nka förhandlare ger upp stöd som Finland får behålla\r\när överhängande. När det gäller regionalpolitiken\r\ntycks regeringen inriktad på att tillåta ökade klyftor -\r\ninte på att skapa jämlika villkor mellan regionerna.\r\nDärför är det viktigt att Anna Lindh i dag talar\r\nklarspråk och förmedlar vilket intresse det finns bland\r\nsvenska förhandlare att återföra medel till Sverige.\r\nEller är en fryst EU-budget regeringens enda intres-\r\nse?\r\nSmåortssverige är berörd av Agenda 2000 och\r\nönskar besked från regeringen. Blir det några resurser\r\ntill nyföretagande i Filipstad, till förnyelse av indust-\r\nrimiljöer i Hallstahammar? Hur blir det med lands-\r\nbygdsutvecklingen i Lessebo, Vännäs eller Tanum?\r\nKommer det att vidtas några sysselsättningsfrämjande\r\nåtgärder i Torsby eller Sollefteå? Eller är en fryst EU-\r\nbudget regeringens enda intresse?</pre><pre>Anf.  6  KARL-GÖRAN BIÖRSMARK (fp):\r\nHerr talman! Vanskötsel, svågerpolitik och bedrä-\r\ngerier. Det var knappast oväntat när den skandalom-\r\nsusade EU-kommissionen meddelade sin avgång sent\r\ni måndags kväll. Det var tvärtom nödvändigt och på\r\ntiden.\r\nPapoutsis, Wulf-Mathies och van den Broek. Gra-\r\ndin, Liikanen och Bonino. Santer, Marín och Cresson.\r\nListan över de kommissionärer som har varit i\r\nskottgluggen under de senaste månaderna är längre än\r\nlistan över deltagarna i den här debatten. Det säger en\r\nhel del om omfattningen av denna skandal.\r\nJag vill understryka att jag säger detta som en\r\nstark EU-vän. Det har varit år av bortförklaringar,\r\nundanflykter och ren nonchalans. Det har varit år av\r\nomfattande slarv med de europeiska väljarnas skatte-\r\nmedel. Detta tvingade till slut ordföranden Jacques\r\nSanter att lämna in sin kommissions avskedsansökan.\r\nHan hade inget val. När ridån gått ned var det hög tid\r\natt lämna scenen, och det var precis vad de 20 EU-\r\nkommissionärerna fick göra i måndags kväll.\r\nDet tragiska med hela denna härva av omfattande\r\nmisskötsel och misstankar om bedrägerier är att den\r\nfått fortgå så länge. Redan i december när den hol-\r\nländske internrevisorn Paul van Buitenen förde upp\r\nskandalerna i offentlighetens ljus krävde Folkpartiet\r\noch den liberala gruppen i Europaparlamentet kom-\r\nmissionens avgång.\r\nDå, precis som nu, utkrävde vi ansvar av dem som\r\nbegått fel. Vi krävde att kommissionärer som begått\r\nuppenbara fel skulle tvingas gå. I Europaparlamentet\r\nröstade vår parlamentariker Hadar Cars för ett miss-\r\ntroende mot kommissionen. Men den gången var alla\r\ninte lika villiga att stödja vår linje. Trots att klara\r\nfakta låg på bordet, och trots att de utpekade kommis-\r\nsionärerna inte velat förklara sina handlingar, kunde\r\nSanters gäng sitta kvar.\r\nUtrikesminister Anna Lindhs partikamrater nere i\r\nBryssel tillhörde dem som då röstade för kommissio-\r\nnen. Den röda partilojaliteten med socialisterna Edith\r\nCresson och Manuel Marin framstod som viktigare än\r\natt utkräva ansvar.\r\nPriset för denna onödiga försening av upprens-\r\nningen i EU kan komma att bli mycket högt, både vad\r\ngäller tempoförlust i en känslig och viktig tid för\r\nEuropasamarbetet och i form av sjunkande förtroende\r\nhos medborgarna för Europatanken.\r\nSamtidigt har socialisternas ovilja att ta itu med\r\nrötan givit EU-motståndarna lättköpta gratispoäng i\r\ndebatten, de vars uttalade syfte det är att kasta grus i\r\nmaskineriet och undergräva det europeiska samarbe-\r\ntet. Det är sorgligt. Det är oansvarigt. Det är högst\r\nbeklagligt.\r\nMen EU-arbetet är för viktigt för att tillåtas av-\r\nstanna på grund av en oansvarig kommission. Viktiga\r\nreformer inom jordbruket och regionalpolitiken måste\r\ndrivas vidare med kraft och frenesi, vilja och beslut-\r\nsamhet.\r\nHerr talman! Det senaste halvseklet har lärt oss att\r\nvaraktig fred endast kan byggas genom samarbete -\r\npolitiskt och ekonomiskt. Europatanken får inte kas-\r\ntas i papperskorgen över en natt. Ingen här i kamma-\r\nren har väl kommit på tanken att skrota den kommu-\r\nnala demokratin på grund av skandalerna i Motala,\r\nGävle eller Alingsås?\r\nMen naturligtvis måste EU förändras. Unionen\r\nmåste bli fullständigt och totalt öppen för insyn, på\r\nsamma sätt som Europaparlamentet redan är. Det\r\nkrävs inte bara en \"svensk\" offentlighetsprincip. Det\r\nkrävs också en konstitution som gör beslutsfattandet\r\nglasklart för varje medborgare. Den allra enklaste\r\nåtgärden för att öka öppenheten och insynen inom EU\r\när att stärka parlamentets makt på kommissionens\r\nbekostnad. Det är ett krav som vi liberaler tidigt har\r\ndrivit och drivit länge. Detta krav måste nu förankras\r\noch förverkligas.\r\nKommissionens arbetssätt måste bli öppet, tydligt\r\noch kontrollerbart. Givetvis skall länderna och Euro-\r\npaparlamentet gemensamt tillsätta kommissionen och\r\nkunna avsätta den. Vi liberaler kräver en ordentlig\r\nöppenhetsreform med start så snart som den nya\r\nkommissionen har tillsatts.\r\nHerr talman! Arbetet inom Agenda 2000 får na-\r\nturligtvis inte överges, stanna upp eller gå i stå på\r\ngrund av detta. Jordbruket och regionalpolitiken\r\nmåste reformeras, bl.a. för att det är där det stora\r\nfusket har varit, men framför allt för att östutvidg-\r\nningen skall bli möjlig - den stora utmaningen.\r\nSverige måste göra sitt yttersta för att driva re-\r\nformarbetet framåt. När jordbruksministrarna pre-\r\nsenterade sin reform i förra veckan verkade glädjey-\r\nran inte känna några gränser. Margareta Winberg\r\ntalade om en historisk överenskommelse och ett\r\ntrendbrott. Men var överenskommelsen i förra veckan\r\nverkligen ett glädjeämne och något att vara stolt\r\növer?\r\nFör Sveriges del ter sig uppgörelsen knappast som\r\nen succé. Kravet på en nedtrappning av direktstödet\r\nnämns inte, och uppgörelsen säger heller ingenting\r\nom mjölkkvoternas framtid. Sveriges bönder miss-\r\ngynnas kraftigt i konkurrensen med övriga Europa.\r\nDet är obegripligt varför Finland fått ett bättre avtal\r\nän Sverige, med tanke på att våra förutsättningar\r\nliknar varandra.\r\nHuvudproblemet med Agenda 2000-\r\nförhandlingarna är dock ett annat. Det senaste komp-\r\nromisspaketet spräckte det budgettak som stats- och\r\nregeringscheferna fastställde för bara en månad se-\r\ndan, men vi vet fortfarande inte med hur mycket. Vi\r\nhar inte fått klara besked om det. Grundtanken med\r\nAgenda 2000 sattes åt sidan. Hur denna reform skall\r\ngå att kombinera med östutvidgningen är fortfarande\r\nen gåta - östutvidgningen som ju är den enskilt vikti-\r\ngaste framtidsfrågan för vår kontinent!\r\nDärför skulle jag vilja fråga utrikesministern vilka\r\nav ansökarländerna som inte ryms inom ramen för\r\ndenna s.k. historiska överenskommelse. Är det po-\r\nlackerna, är det ungrarna eller är det tjeckerna som\r\ntvingas stå tillbaka för kraven om bevarade spann-\r\nmålsstöd och oförändrade eller höjda bidragsvoly-\r\nmer? För mig är det obegripligt och oansvarigt att\r\npolitiska ledare upptar sin tid med att bråka om bi-\r\ndrag och volymregler när frågan om EU:s östutvidg-\r\nning ännu inte är löst. Med den senaste överenskom-\r\nmelsen har en lösning inte närmat sig, tvärtom.\r\nHerr talman! Det är två år kvar till dess att Sveri-\r\nge tar över klubban och blir ordförandeland i EU.\r\nMed start i dag måste den svenska regeringen utar-\r\nbeta en Europapolitik som kan uppnå resultat - en\r\npolitik som kan leda utvecklingen i unionen framåt\r\noch visa vad vi faktiskt vill göra.\r\nFör Folkpartiet är utvidgningen av den europeiska\r\nunionen till Öst- och Centraleuropa den enskilt vikti-\r\ngaste frågan för EU. Under Sveriges tid som ordfö-\r\nrandeland bör därför en tidsplan för medlemskap för\r\nansökarländerna fastställas. Folkpartiet är Sveriges\r\nmest Europavänliga parti, skulle jag tro. Vi vill ut-\r\nveckla EU. Vi föredrar mer, inte mindre, samarbete\r\nmellan demokratier. Vi tror på EU. Vi tror på att\r\nnationerna kan lösa problemen gemensamt. Därför\r\nkan vi också vara starka kritiker.\r\nUtmaningarna är många. Därför är det bekymmer-\r\nsamt att den svenska regeringen hållit så låg profil i\r\nEuropafrågorna. Medlemskapet ger oss enorma möj-\r\nligheter som vi i dag inte utnyttjar. EMU är det tydli-\r\ngaste exemplet. Vänta-och-gör-ingenting-linjen har\r\ntyvärr lett till att vårt inflytande och anseende i EU\r\nhar minskat betydligt.\r\nJag skulle vilja avsluta med att förtydliga frågan\r\nom regeringens hållning när det gäller resultatet av de\r\növerläggningar som har varit. Jag ser att också jord-\r\nbruksministern har kommit in i kammaren. Jord-\r\nbruksministern har hyllat denna överenskommelse.\r\nSamtidigt har vi här hört utrikesministern, som kri-\r\ntiskt har granskat överenskommelsen och som är\r\nbekymrad över utgången.\r\nVilken bedömning är det som gäller, egentligen?\r\nÄr det utrikesministerns, eller är det jordbruksminis-\r\nterns bedömning som är regeringens bedömning?\r\nAvslutningsvis skulle jag också vilja vända mig\r\ntill Johan Lönnroth, som höll ett vackert tal om bi-\r\nståndet och volymen. Jag vill bara påminna Johan\r\nLönnroth om att det är Vänsterpartiet, Miljöpartiet\r\noch Socialdemokraterna som har sytt fast en budget\r\nnär det gäller biståndet på en historiskt låg nivå -\r\n0,7 %.</pre><pre>Anf.  7  MARIANNE SAMUELSSON (mp):\r\nHerr talman! EU är i kris. De orden upprepades\r\nett otal gånger i nyhetsförmedlingen i går. Vi har fått\r\nse en avgång av hela EU-kommissionen, eller EU:s\r\nregering, som det nu talas om i debatten. Den av-\r\ngången borde vi ha sett något tidigare, eftersom det\r\nhar varit uppenbart att det har förekommit både my-\r\ngel och fusk och att man har hanterat ansvaret på ett\r\nhelt oacceptabelt sätt.\r\nDet visar sig också att EU egentligen inte är upp-\r\nbyggt på ett demokratiskt sätt. Den insyn och den\r\nmöjlighet till folklig kontroll som behövs i en demo-\r\nkrati finns inte. Det finns uppenbarligen inte heller ett\r\nregelsystem som tydligt reglerar vad som skall hända\r\ni fortsättningen när nu EU:s regering, eller EU-\r\nkommissionen, har avgått.\r\nDet är angeläget att vi här och nu kan få höra från\r\nutrikesministern hur hon ser på det framtida hante-\r\nrandet av kommissionen och på vad som skall ske.\r\nAnita Gradin sade i ett uttalande bl.a. att det här kan\r\nleda till att Agenda 2000 försenas kraftigt. Det är\r\nnaturligtvis viktigt att vi får en bild av hur regeringen\r\ntänker hantera frågan med tanke på den konstitutio-\r\nnella kris som har uppstått och att vi får veta vad man\r\nhar för synpunkter på detta när det gäller det framtida\r\narbetet. Det här förstärker också Miljöpartiets åsikt att\r\ndet måste finnas ett regelsystem som också tar upp\r\nfrågan om vad som händer om ett land t.ex. skulle\r\nvilja lämna EU. Det finns inte heller med i EU:s kon-\r\nstitution.\r\nDen gröna gruppen och våra gröna parlamentari-\r\nker i EU har varit väldigt aktiva när det gäller att ta\r\nfram fakta och information kring vad som har pågått.\r\nDetta har visat på att det faktiskt behövs politiker\r\ninom EU som är kritiska och som vågar stå för det\r\nnär det blåser. Det vågade inte alla när frågan om\r\nkommissionens ansvarsfrihet var uppe första gången.\r\nHändelserna i går gör naturligtvis att den här de-\r\nbatten blir ännu mer aktuell än vad den hade varit\r\nannars, och detta förändrar naturligtvis situationen\r\ninför förhandlingarna. Det är viktigt att vi får en tyd-\r\nlig bild av vad vi kan förvänta oss framöver.\r\nJag har varit förvånad över att arbetet med Agen-\r\nda 2000 har pågått under en ganska lång period utan\r\natt vi egentligen har haft någon genomgripande debatt\r\ni Sveriges riksdag kring hur vi ser på framtidsfrågor\r\ninom EU. Det är så dags att vi får den debatten nu, en\r\nvecka innan beslutet egentligen skall fattas. Men det\r\när också ett bevis på att det är en brist när det gäller\r\nfolklig förankring, demokrati och debatt. Det här ger\r\nju inte människor möjlighet att vara med i den viktiga\r\ndebatten kring hur man ser på EU och framtiden.\r\nDet går an att säga att det är oerhört viktigt och\r\nangeläget med förändringsarbetet osv. Men, som jag\r\nser det, måste man också ha en folklig förankring i ett\r\nförändringsarbete. Då är det viktigt att det finns en\r\nöppenhet i debatten och att det finns en möjlighet till\r\ninsyn. Konsekvenserna måste också klart redovisas i\r\ngod tid, så att man kan vara med och diskutera frå-\r\ngorna.\r\nUtrikesministern tog upp fyra viktiga frågor som\r\när med i diskussionen. Det är budgeten, jordbruket,\r\nregionalpolitiken och bördefördelningen. Jag tror\r\nockså att det finns en annan fråga som är med i dis-\r\nkussionen; det är maktfördelningsfrågan. Skall EU i\r\nframtiden ha mer makt och befogenheter, eller skall\r\nvi decentralisera besluten i större utsträckning? Den\r\nfrågan nämnde inte utrikesministern. Jag skulle därför\r\nvilja höra hur regeringen ser på detta och hur aktuell\r\nden frågan är i dag i den debatt som pågår inom EU.\r\nBudgeten skall läggas som något slags sjuårspro-\r\njekt. Det är angeläget att vi får en tydligare bild av\r\nökningen av budgetanslagen. Johan Lönnroth var\r\ntidigare inne på att det inte tycks finnas något tak. Det\r\när ju märkligt om det skall vara en politik som bygger\r\npå att man måste ha en restriktiv budget för att klara\r\nav att betala tillbaka tidigare skulder. Inom vissa\r\nområden får det rinna i väg pengar, och det får up-\r\npenbarligen kosta ganska mycket utan att något tak\r\nsätter stopp. Jag har hört att kostnaden inom några år\r\nskulle gå upp från nuvarande drygt 20 miljarder per\r\når till över 30 miljarder per år. Det är ju en ansenlig\r\nökning av en kostnad som måste tas någonstans ifrån\r\noch som innebär ytterligare åtstramningar, förmodli-\r\ngen inom andra väsentliga områden.\r\nDen finns en annan fråga som jag inte heller tyck-\r\ner blev tydlig. Det gäller utrikesministerns beskriv-\r\nning av regionalpolitiken. Vi har nu haft en diskus-\r\nsion om fördelningen av pengarna till kommunerna\r\noch om vikten av att vissa kommuner får mer än\r\nandra för att de skall kunna klara sin ekonomi. Men\r\nstora delar av regionalpolitiken ligger inom EU:s\r\nbeslutsområden. Och vad händer om man gör om\r\nområdena här och har gleshetskriteriet som ett nytt\r\nkriterium för hela Norrland och om man inte får ge-\r\nhör för detta inom EU? Då faller ju stödområdet som\r\nstödområde på grundval av att inkomsterna totalt sett\r\när för höga för detta område. Det är ju egentligen bara\r\nmed det nya regelsystemet, gleshetskriteriet, som\r\nstödpengar kan ges till Norrland. Därför skulle jag\r\nvilja veta om man i och med denna omfördelning av\r\nbudgeten är helt säker på att man får med gles-\r\nhetskriteriet när det gäller regionalpolitiken. Vad blir\r\nkonsekvenserna för Norrlands inland när det gäller\r\nstöd om man inte får med det?\r\nNär det gäller bördefördelningen och utvidgning-\r\nen av EU tycker vi i Miljöpartiet de gröna att det är\r\noerhört viktigt att de nya länder som eventuellt vill\r\nvara med i EU också har möjlighet att påverka fram-\r\ntidsprocessen. De borde naturligtvis också få vara\r\nmed i diskussionen om framtidsfrågorna, inte minst\r\nnär det gäller maktfördelningsfrågorna, för att de\r\nskall veta vad som gäller i framtiden i de länderna.\r\nMan skall också klart och tydligt tala om att man\r\nfördelar så, att dessa länder har en möjlighet att reellt\r\nbli medlemmar utan att det skadar deras miljö och\r\nutvecklingsmöjligheter. Det går ju inte att ställa en\r\nmängd krav på länder som har ett betydligt sämre\r\nekonomiskt utgångsläge utan att man vet vilka effek-\r\nter det blir. Jag undrar lite grann hur Sverige har\r\nresonerat. Man talar om att man vill ha möjligheter\r\noch om att man kämpar för att dessa länder skall vara\r\nmed. Men på vilket sätt skall man ge dem reell möj-\r\nlighet, så att dessa länder verkligen kan vara med och\r\natt det blir villkor som inte missgynnar människorna i\r\ndessa länder när det gäller ekonomin? Jag tänker t.ex.\r\npå kraftiga neddragningar i områden med hög ar-\r\nbetslöshet.\r\nDen beskrivningen tycker jag är viktig att få in i\r\ndebatten.\r\nNär det gäller jordbruket finns det säkert mycket\r\natt säga om detaljerna i den uppgörelse som i stort\r\nsett tycks vara klar.\r\nDet är alltid viktigt att man tar med framtiden för\r\ndet svenska jordbruket i det här. Sverige har ju ett\r\nhelt annat geografiskt läge och helt andra natur- och\r\nmiljöförutsättningar att driva jordbruk än vad många\r\nav de andra länderna har, och detta måste det tas\r\nhänsyn till i fördelningen.\r\nVi hoppas och tror att detta kan ge möjligheter för\r\ndet svenska jordbruket att klara sig konkurrensmäs-\r\nsigt gentemot övriga EU-länder. Vi förutsätter att så\r\nmåste vara fallet.\r\nI frågan om skatterna, som också har varit uppe,\r\nkan vi tänka oss att sänka skatten på el och eld-\r\nningsoljor till de nivåer som tillverkningsindustrin har\r\n- naturligtvis under förutsättning att detta finansieras\r\nvia energisektorn, så att inte de 300 miljoner kronor-\r\nna skall plockas från skola, barnomsorg eller något\r\nannat angeläget.\r\nEn annan viktig del i det hela tycker jag är frågan\r\nom ansvarsfrihet för kommissionen i framtiden. Den\r\nfrågan har varit uppe i EU-nämnden. Jag vet att Mil-\r\njöpartiet då tyckte att man från svenskt håll inte\r\nskulle ge ansvarsfrihet för 1998, men tydligen har\r\nregeringen tyckt att det är okej att göra det. Jag skulle\r\ndå vilja veta: Tycker regeringen fortfarande att det är\r\nokej med ansvarsfrihet, fast vi över huvud taget inte\r\nvet vad som hände under det året?</pre><pre>Anf.  8  Utrikesminister ANNA LINDH (s):\r\nHerr talman! Jag skall försöka svara på ett antal\r\nolika frågor som har ställts. Men frågeställarna får\r\nockså ursäkta om jag inte hinner med allt i denna\r\nomgång. I så fall kan jag komma tillbaka i replikerna.\r\nJag kan börja med att konstatera att det finns\r\nmånga olika, spretiga viljor i kammaren. Några vill\r\ninte vara med alls och inte betala alls. Vore jag Johan\r\nLönnroth skulle jag tycka att det kändes lite konstigt\r\natt inte vilja vara med i det projekt - det fredsprojekt\r\n- där ett antal länder från Östeuropa i dag står i kö för\r\natt få komma med. Några, t.ex. Centern, vill betala\r\nmer till jordbruk och regionalfonder. Vore jag Åsa\r\nTorstensson skulle jag kanske tycka att det kändes lite\r\nkonstigt att förklara det för de skattebetalare som\r\nfaktiskt skulle bli lidande av ett sådant agerande.\r\nRegeringen värnar EU. Vi värnar utvidgningen\r\noch att ena Öst- och Västeuropa. Vi värnar det\r\nfredsprojekt som EU är. Men vi värnar också svenska\r\nskattebetalare och vill därför få en så bra överens-\r\nkommelse som möjligt. Och det lyckliga är att det här\r\nfaktiskt stöder vartannat. Någon, jag tror att det var\r\nÅsa Torstensson, sade att den svenska snålheten i\r\nfråga om de svenska bidragen skulle drabba utvidg-\r\nningen. Jag skulle vilja säga att det är precis tvärtom.\r\nBudgeten handlar ju om hur mycket pengar EU:s\r\nnuvarande 15 medlemsländer får göra av med. Ju\r\nsträngare och stramare budget vi har för de nuvarande\r\n15 medlemsländerna, desto mer resurser har vi att ge\r\ntill de nya medlemsländerna och desto lättare kan\r\nutvidgningen gå. En stram budget och en utvidgning\r\nav EU går alltså hand i hand. Alternativet är att vi\r\ngynnar svenska eller spanska jordbrukare på utvidg-\r\nningens bekostnad, och det vill vi inte se från svensk\r\nsida.\r\nLåt mig innan jag går in på de olika sakområdena\r\nbörja med den aktuella kris som många har talat om.\r\nHur skall EU klara krisen, kortsiktigt och långsiktigt?\r\nPå kort sikt tror jag att alla europeiska regeringsche-\r\nfer är överens om att man måste försöka hitta en så\r\nsnabb lösning som möjligt, dvs. att vi redan i Berlin\r\nnästa vecka försöker hitta en lösning som gör att vi\r\nhar en fungerande kommission.\r\nDet allra viktigaste är dock det långsiktiga. Hur\r\nskall vi nu kunna använda den här situationen och\r\nvända den till någonting mer positivt, till att få ett\r\nöppnare EU? Jag tog tidigare upp att Sverige i Ams-\r\nterdamförhandlingen drev att vi i princip skulle få\r\nigenom en offentlighetsprincip i EU. När Amster-\r\ndamtraktaten träder i kraft innebär det också att detta\r\nskall bli verklighet. Det innebär att vi kommer att få\r\nen liknande offentlighetsprincip i EU som vi sedan\r\ntidigare har i Sverige och andra nordiska länder. Det\r\ninnebär att man skall ha speciella regler för när man\r\nmåste sekretessbelägga handlingar, men detta skall\r\nvara undantag i stället för regel. Det innebär att man\r\nskall upprätta listor över alla handlingar, både öppna\r\noch hemliga, osv.\r\nDet handlar också om hur vi skall kunna få in en\r\nny förvaltningsstruktur i EU, dvs. få en effektivare\r\noch modernare förvaltning. Det kanske allra vikti-\r\ngaste är just öppenheten, som vi har berört. Men det\r\nhandlar också om att få ett mindre hierarkiskt och\r\nmindre slutet system, ett system där man fördelar\r\nansvar och tar ansvar. Det här är frågor som vi har\r\ndrivit tidigare och som jag tror att vi har mycket stör-\r\nre möjligheter att nu få gehör för efter det som har\r\nhänt.\r\nSedan går jag över till själva frågorna kring\r\nAgenda 2000. Låt mig börja med bördefördelningen\r\noch kostnaderna för Sverige.\r\nLars Tobisson undrade om jag ansåg att det bara\r\nvar den tidigare borgerliga regeringens fel att Sverige\r\nbetalade ett så högt nettobidrag. Nej, jag tycker inte\r\natt det är så enkelt som att det bara skulle vara Lars\r\nTobissons eller Anne Wibbles fel. Regeringen har\r\nnaturligtvis alltid ett huvudansvar för förhandlingar,\r\nmen jag tycker nog att alla de partier i den svenska\r\nriksdagen som var med då skall ta ett ansvar för att vi\r\nfick ett dåligt resultat i förhandlingarna. Vi måste\r\nutgå från att vi har en besvärlig svensk nettobörda,\r\noch sedan får vi göra vad vi kan för att förbättra den\r\ninför framtiden.\r\nKommissionens förslag innebär tyvärr att vi\r\nskulle få betala ännu mer i framtiden, eftersom kost-\r\nnaderna tillåts öka och vi som nettobidragsgivare\r\ndärmed också får betala mer. Här har vi från svensk\r\nsida försökt arbeta med olika förslag, såsom jag sade\r\ntidigare, t.ex. att sätta ett tak för hur höga bidrag ett\r\nland skall betala - det som med ett annat ord kallas\r\nför nettokorrigeringsmekanism. Vi har också diskute-\r\nrat om vi kan slippa vara med och finansiera Storbri-\r\ntanniens speciella rabatt. Det är ju en regel som bara\r\ngäller för Storbritannien efter det att Margaret That-\r\ncher drämde handväskan i bordet, som Johan Lönn-\r\nroth sade. Kanske kan vi hitta några lösningar där för\r\natt komma fram till ett bättre resultat för svensk del.\r\nJag tycker att det är viktigt att vi har rimliga för-\r\nväntningar på den här förhandlingen, eftersom vi har\r\nett svårt utgångsläge. Men jag kan försäkra Johan\r\nLönnroth och alla andra att vi skall göra allt vi kan.\r\nTror vi att det underlättar om Göran Persson dunkar\r\nskorna i bordet och jag portföljen - jag har ingen\r\nhandväska - kan jag garantera att vi gör det också,\r\näven om jag inte är säker på att detta är det mest ef-\r\nfektiva i förhandlingarna. Och om Johan Lönnroth\r\ntycker att Erik Åsbrink är hård i de interna förhand-\r\nlingarna kan jag garantera att han har varit lika be-\r\nstämd i de EU-förhandlingar som förs, liksom både\r\nGöran Persson och undertecknad.\r\nLars Tobisson tog upp att vi skulle förlora 2 mil-\r\njarder i onödan på att inte vara med i EMU. Jag inser\r\natt Lars Tobisson tyckte att det var ett bra debattknep,\r\nmen han glömde tala om att vi faktiskt får tillbaka de\r\npengarna året efter. Om vi förlorar på valutakursen\r\nfår vi tillbaka det året efter. Där gör vi alltså ingen\r\nförlust. Det är slutsatsen. Detta påverkar inte den\r\nsvenska betalningen.\r\nJohan Lönnroth sade att detta kostar oss 2 400 kr\r\nper invånare. Då räknar han ingenting av det vi fak-\r\ntiskt får tillbaka från EU i olika stödformer, som ju\r\nfaktiskt går till olika drabbade och utsatta regioner i\r\nSverige eller t.ex. till lantbruket.\r\nMarianne Samuelsson undrade över avgiftsök-\r\nningen. Den summa hon pekar på är lite svår att jäm-\r\nföra med de andra, eftersom den inkluderar dels in-\r\nflationsuppräkning, dels ökningen på grund av ut-\r\nvidgningen.\r\nDen fråga som kanske har diskuterats mest är\r\njordbrukspolitiken. Vi kan se en total splittring mel-\r\nlan de partier som finns här, som både vill att man\r\nskall minska bidragen och att man skall öka dem.\r\nRegeringens linje är mycket tydlig. Vi skulle vilja\r\nhålla jordbrukspolitiken på 40,5 miljarder euro. Vi\r\nvill därför ha en nedtrappning av jordbruksstödet. Det\r\nhar varit en fullständigt enig linje. Det uttalade också\r\njordbruksministern i en egen deklaration i direkt\r\nsamband med jordbruksministrarnas möte, när över-\r\nenskommelsen slöts. Hon förklarade att detta var bra i\r\ninnehåll, men det saknade den viktiga ekonomiska\r\naspekten att trappa ned kostnaden.\r\nNågra talare säger att jordbruksöverenskommel-\r\nsen inte är en revolution. Nej, det kanske inte är en\r\nrevolution, men det är faktiskt den största reform som\r\nhar gjorts av EU:s jordbrukspolitik sedan den starta-\r\ndes 1957. Jag upptäckte att vi är årsbarn, jordbruks-\r\npolitiken i EU och jag. Jag hoppas att jag har föränd-\r\nrat mig mer än EU:s jordbrukspolitik under de här\r\nåren.\r\nI denna reform, som alltså är den största föränd-\r\nring som faktiskt har skett av jordbrukspolitiken se-\r\ndan 1957, har Margareta Winberg och de svenska\r\nförhandlarna lyckats få gehör för ett antal svenska\r\nönskemål. Reform av mjölksektorn och ett antal spe-\r\ncifika svenska frågor: ensilage, dikor, handjur, olje-\r\nväxter, m.m. Vill ni diskutera de olika frågorna i\r\ndetalj tror jag att ni gör det bättre med jordbruksmi-\r\nnistern.\r\nÄven om vi har haft principer när det gäller jord-\r\nbruksreformen har vi samtidigt velat se till att de\r\nsvenska lantbrukarna får bra villkor. Där har vi ett\r\nantal specifika svenska frågor.\r\nJämförelsen med Finland, som flera har gjort,\r\nhaltar. Sverige har ett mycket rationellare och moder-\r\nnare jordbruk. Det kan svenska lantbrukare vara stolta\r\növer. Jag tror att hälften så många lantbrukare produ-\r\ncerar lika mycket som man gör i Finland. Vi är över-\r\ntygade om att den här överenskommelsen i och med\r\natt man faktiskt stärker marknadskrafterna på jord-\r\nbruksområdet också kommer att gynna det jordbruk\r\nsom har kommit längst när det gäller marknadskraft,\r\noch det är det svenska jordbruket.\r\nJämför man med de norrländska bönderna, som\r\nhar ungefär samma situation som de finländska bön-\r\nderna, kan man konstatera att de har samma stöd\r\nenligt EU-reglerna.\r\nVi får också ett bra återflöde av den senaste över-\r\nenskommelsen. Men målet med jordbruksreformen är\r\nnaturligtvis att det skall underlätta östutvidgningen.\r\nVi skall fortsätta avregleringen. EU skall också\r\nvara mer öppet för import från tredje världen. Jag\r\ntycker ofta att det är pinsamt när jag träffar represen-\r\ntanter från utvecklingsländer och de talar om sina\r\nproblem att exportera sina jordbruksvaror till EU.\r\nVi skall ha en politik för konsumenterna, så att\r\nmjölken, brödet, köttet blir billigare för konsumenter-\r\nna. Jordbruksreformen var bra steg på vägen.\r\nKommissionens förslag när det gäller struktur-\r\noch regionalpolitiken innebär att man går över från\r\nsex mål till tre.\r\nMål 1 är stöd till regioner som släpar efter vad\r\ngäller välstånd. Det är framför allt nuvarande mål 6\r\noch väldigt perifera regioner, några speciella fall, som\r\nkommer att räknas in i mål 1.\r\nMål 2 blir stöd till områden i industriell och eko-\r\nnomisk omvandling, strukturomvandling.\r\nMål 3 är mer programanslutet. Stöd till utbildning,\r\npraktik och sysselsättning.\r\nInriktningen är att man skall koncentrera insatser-\r\nna på de områden som behöver det allra bäst. Det här\r\när bra och viktigt för att vi skall skapa ett utrymme\r\nför EU:s utvidgning.\r\nSamtidigt som vi stöder är vi måna om att behålla\r\nvår svenska andel av strukturfonderna. Vi vill bibe-\r\nhålla och förstärka vårt glesbygdsstöd. En del har satt\r\nNorrland och mål 1 i motsats till resten av landet.\r\nMen det är viktigt att säga att får vi igenom den\r\nsvenska förhandlingslinjen skulle det gagna hela\r\nSverige. Får vi ett mål 1-område som omfattar alla de\r\nfyra nordliga Norrlandslänen, och hela länen, innebär\r\ndet att det mål 2-stöd som satsas där i dag i stället kan\r\nsatsas i andra delar av landet.\r\nAvslutningsvis, herr talman, råder det ändå enig-\r\nhet kring en del frågor här i kammaren, och det tycker\r\njag är viktigt. Jag hoppas att vi kan vara överens om\r\natt det vi nu driver, striktare budget, ett reformerat\r\njordbruk och enklare regler för strukturfonderna, är\r\nviktigt därför att det också underlättar EU:s fortsätt-\r\nning som fredsprojekt och EU:s utvidgning till Östeu-\r\nropa.</pre><pre>Anf.  9  LARS TOBISSON (m) replik:\r\nHerr talman! Medlemsförhandlingarna gällde inte\r\navgiftssystemets konstruktion. Det var redan fastlagt\r\nnär vi kom så långt. Det är okunnigt av utrikesminis-\r\ntern att hävda att det var dåliga förhandlingar som\r\nledde till att vi blev nettobidragsgivare. Jag kan inte\r\nförstå hur en sådan slutsats kan dras, eftersom vi\r\nbeträffande reglerna för infasning av avgiften var så\r\nnoga med att hela tiden ha kontakt med den social-\r\ndemokratiska oppositionen, som då inte hade några\r\ninvändningar, utan tvärtom delade vår uppfattning att\r\ndet var ett överraskande bra resultat.\r\nDet är likaledes, såvitt jag förstår, okunnigt av ut-\r\nrikesministern att hävda att vi får tillbaka 2 miljarder.\r\nDen kostnad vi har åsamkats för detta år beror på att\r\nkronans värde i förhållande till euron var sämre när\r\nkurserna lades fast i maj, och vi hade chansen att\r\ninträda, än den var när euron infördes. Jag vill gärna\r\natt utrikesministern förklarar hur vi skall kunna få de\r\npengarna tillbaka.\r\nSedan ställde jag några frågor till utrikesminis-\r\ntern. Den mest påträngande gäller hur vi skall få en\r\nfungerande kommission. Jag vill hävda att en stark\r\nkommission är de mindre EU-ländernas bästa vän. Vi\r\nhar all anledning att eftersträva detta. Då ställer jag\r\nfrågan: Hur klarar man slutförhandlingen om Agen-\r\nda 2000 utan att kommissionen kan vara med och\r\nlägga fram de kompromissförslag som alltid behövs i\r\nen sådan här slutförhandling? Och hur får vi fram\r\nunderlag för den kommande regeringskonferensen\r\nom vi bara har en kommission som sitter som expe-\r\nditionsministär?\r\nJag frågade förut om man tänker sig att gå igenom\r\nhela den komplicerade procedur som krävs för att få\r\nen ny kommission, som då bara sitter i som mest nio\r\nmånader, fram till nästa kommission, eller om man är\r\nberedd att verka för, vilket jag tycker vore bäst, en\r\ntillfällig lösning baserad på en del av de nuvarande\r\nledamöterna av kommissionen.</pre><pre>Anf.  10  Utrikesminister ANNA LINDH (s)\r\nreplik:\r\nHerr talman! När det gäller det tidigare förhand-\r\nlingsresultatet är det inte okunnighet. Det är faktiskt\r\närlighet från oss båda att erkänna att det resultat vi\r\nuppnådde när vi blev medlemmar i EU inte gav oss\r\nett bra resultat ekonomiskt. Vi måste kunna erkänna\r\natt vi har en hög nettobörda. Nu har vi också ett ge-\r\nmensamt ansvar för att försöka se till att vi får ett så\r\nbra utfall för Sveriges del som möjligt samtidigt som\r\nvi värnar viktiga principer som utvidgning och refor-\r\nmer av jordbruks- och strukturpolitiken.\r\nSedan kan jag hålla med Lars Tobisson om att det\r\när väldigt viktigt för oss i ett litet land med en stark\r\nkommission. Det är i praktiken omöjligt, förmodligen\r\nockså ogörligt enligt författningen, att kunna utse hela\r\nden nya kommissionen för nästa femårsperiod i för-\r\nväg. Då återstår i realiteten möjligheten att förnya\r\nnågra av ledamöterna i kommissionen och i övrigt\r\nlåta kommissionen fortsätta med också några av de\r\ngamla ledamöterna fram till årsskiftet, när den helt\r\nnya kommissionen tillsätts.\r\nHur stora förändringar det blir i en sådan här inte-\r\nrimskommission, alltså en tillfällig kommission, är\r\ndet för tidigt att säga i dag. Men det finns en bred\r\növerensstämmelse mellan regeringscheferna om att\r\nman ändå skall försöka hitta en fungerande tillfällig\r\nkommission, en interimskommission, som kan sitta\r\nåret ut.\r\nDen kommissionen kommer dock inte att hinna ta\r\nfram några förslag när det gäller Agenda 2000 till\r\nBerlinmötet, som äger rum nästa vecka. Ledamöterna\r\nutses ju samtidigt som förhandlingen sköts. Där hop-\r\npas jag att alla medlemsländer tar på sig ansvaret att\r\nförsöka se till att vi klarar att få igenom Agen-\r\nda 2000, trots att vi inte kommer att ha en sittande\r\nkommission vid det tillfället.</pre><pre>Anf.  11  LARS TOBISSON (m) replik:\r\nHerr talman! Först och främst: Den nettobörda\r\nsom vi dras med följer av den avgiftskonstruktion och\r\nde finansiella perspektiv som förelåg när vi inträdde i\r\nEU. Det gick inte att påverka då. Vad vi kunde på-\r\nverka var själva infasningsreglerna, och de var vi\r\növerens om.\r\nSedan noterar jag att utrikesministern inte förkla-\r\nrade hur vi skulle kunna få tillbaka de 2 miljarderna.\r\nKom igen nu och förklara det!\r\nNär det gäller kommissionen tror jag att det är en\r\nvettig uppläggning som utrikesministern här talar om.\r\nJag tror också att man skall göra så och att det har\r\nbetydelse redan för utgången av Agenda 2000-\r\nförhandlingarna i nästa vecka att man vet hur man\r\nskall hantera frågan, även om kommissionen då fort-\r\nfarande är skadskjuten.\r\nJag skulle vilja lägga till en sak: En av de kom-\r\nmissionärer som är minst anfäktad av de svårigheter\r\nsom har varit är Leon Brittan. Han har en nyckelroll\r\nnär det gäller att förhandla om banantvisten och andra\r\nsvårigheter som vi har på handelssidan men också att\r\nförbereda den kommande WTO-rundan. Det är därför\r\nönskvärt att han får en nyckelroll i fortsättningen. Att\r\nbli av med honom nu skulle vara direkt förödande för\r\nEU:s möjligheter att sköta handelsförhandlingar i\r\nframtiden.</pre><pre>Anf.  12  Utrikesminister ANNA LINDH (s)\r\nreplik:\r\nHerr talman! Vi kanske inte skall ta namndiskus-\r\nsionerna om de enskilda kommissionärerna direkt i\r\nkammaren. Det är naturligtvis viktigt att komma ihåg\r\natt det skiljer sig väldigt mycket i den kritik som\r\nrapporten ger de olika kommissionärerna. Några\r\nkommissionärer har gjort sig skyldiga till oerhört\r\nallvarliga övergrepp. Ta t.ex. Edith Cresson. I rap-\r\nporten kallas det som hänt för ren nepotism. Detta är\r\nnaturligtvis oerhört allvarligt. Även om man tycker\r\natt kommissionen också skall ha ett gemensamt an-\r\nsvar gäller det att kunna se skillnaderna mellan det\r\noch de kommissionärer som bara så att säga har ett\r\ngemensamt ansvar, inte ett individuellt ansvar.\r\nDe 2 miljarderna får vi igen, Lars Tobisson, ge-\r\nnom att man kompenseras och får tillbaka den typen\r\nav valutaförluster.\r\nHur ser vi då till att vi klarar Agenda 2000 i Ber-\r\nlin? Ja, när vi inte har en fungerande kommission\r\nutan så att säga har den gamla kommissionen kvar\r\nkan det kompenseras genom att vi har en aktiv ordfö-\r\nrande - ett aktivt tyskt ordförandeskap som är fast\r\nbeslutet att driva igenom Agenda 2000 därför att man\r\nockså vet att det senare kommer att underlätta utvidg-\r\nningen. Om alla medlemsländer då är beredda att ta\r\nsitt ansvar och att se till att vi, trots den här krisen för\r\nkommissionen, tar oss igenom Agenda 2000 och\r\nfattar beslut om den stora reformen, som är så viktig\r\nför EU:s framtid, vore det, tycker jag, en väldigt bra\r\nsignal att skicka till alla medborgare i Europa.</pre><pre>Anf.  13  JOHAN LÖNNROTH (v) replik:\r\nHerr talman! EU har säkert bidragit till att det nog\r\naldrig blir krig mellan länderna inom EU. Det är bra.\r\nMen det är inte där som de framtida krigsriskerna\r\nfinns. I dag tycker jag att man ser en process som\r\nhandlar om att motsättningarna mellan de olika han-\r\ndelsblocken skärps. Där finns också krigsriskerna. De\r\nfinns alltså på den globala nivån. Jag är rädd att det -\r\nsom EU nu utvecklas, med EMU och mot en su-\r\nperstat - snarare blir högre murar mot resten av värl-\r\nden.\r\nJag ser fram emot att på TV få se utrikesministern\r\ndrämma sin portfölj i bordet. Jag har tidigare tagit\r\ndetta med Göran Perssons skor som ett löfte att för-\r\nsöka övertala statsministern att göra som Chrusjtjev\r\nen gång gjorde och slå sin sko i bordet.\r\nJag talade om bruttosiffrorna, och det är relevant\r\natt tala om dem. Det är ju ändå skattebetalarna som\r\nstår för dem. Återflödet hamnar i privata företag och i\r\nprivata individers fickor. Men jag har faktiskt också\r\nräknat på nettosiffrorna. Det handlar då om 1 400 kr\r\nper invånare i dag. Kommissionens förslag för år\r\n2006 landar på i storleksordningen 1 800 kr per invå-\r\nnare. Regeringens linje är 1 200 kr per invånare. Det\r\när alltså mycket stora skillnader. Därför vill jag upp-\r\nrepa: Var går utrikesministerns smärtgräns? När\r\nkommer den svenska regeringen att säga absolut nej?</pre><pre>Anf.  14  Utrikesminister ANNA LINDH (s)\r\nreplik:\r\nHerr talman! Johan Lönnroth frågade om smärt-\r\ngränsen men jag tror inte att Johan Lönnroth är be-\r\nredd att före en förhandling offentligt deklarera var\r\nhans smärtgräns går. Det skulle inte ge Johan Lönn-\r\nroth särskilt bra resultat i förhandlingarna. Så agerar\r\ninte heller regeringen.\r\nNär det gäller frågan om EU kontra omvärlden är\r\ndet, Johan Lönnroth, väldigt viktigt att vi ser till att\r\nEU är ett EU som är öppet mot omvärlden. Jag kan se\r\nbåde väldigt glädjande exempel och negativa exempel\r\nmen där kan Sverige faktiskt vara med och bidra till\r\natt EU blir ett EU som är öppet mot omvärlden. Att\r\nSverige skulle ställa sig utanför EU skulle bara inne-\r\nbära att vi byggde upp murar mot den gemenskap där\r\ni princip alla andra europeiska länder deltar. Det\r\nskulle inte heller underlätta kontakterna för Sverige\r\nmed världen utanför EU.</pre><pre>Anf.  15  JOHAN LÖNNROTH (v) replik:\r\nHerr talman! Jag kan väl erkänna att det inte är så\r\nlätt att exakt spika det här med smärtgräns. Jag efter-\r\nlyser ändå hårdare uttalanden från regeringen. Det har\r\nvarit, tycker jag, ganska mycket av ett slags inställ-\r\nning att man redan har accepterat att den egna linjen\r\ninte kommer att gå igenom.\r\nI mitt huvudanförande försökte jag visa på att det\r\nfaktiskt finns en motsättning mellan engagemanget på\r\nden globala nivån och engagemanget på EU-nivån.\r\nDet har varit en trend i Sverige att det i denna kam-\r\nmare mera talas om interna EU-angelägenheter, som\r\nju dagens debatt är ett exempel på. Debatten om Sve-\r\nriges ansvar och roll på den globala arenan har där-\r\nemot mer och mer tystnat.\r\nDet är oerhört viktigt att vi nu får till stånd en dis-\r\nkussion om hur vi skall bygga motmakter till den\r\nenorma kapitalmakt som har brett ut sig över världen.\r\nHur skall vi skapa regler över världen som begränsar\r\nstorfinansens makt? Den diskussionen är oändligt\r\nmycket mer angelägen än de eviga debatterna om\r\nEU:s regleringssystem. Det handlar alltså snarare om\r\nvar regeringen lägger sitt engagemang.</pre><pre>Anf.  16  Utrikesminister ANNA LINDH (s)\r\nreplik:\r\nHerr talman! För det första är det inte alls så att vi\r\nhar accepterat kommissionens förslag. Vi har tvärtom\r\nsagt att det är fullständigt oacceptabelt för Sverige att\r\nacceptera det och därmed betala så mycket som skulle\r\nkunna bli konsekvensen.\r\nFör det andra har vår röst när det gäller resten av\r\nvärlden inte alls tystnat. Så sent som häromveckan\r\ngav vi riksdagen en Asienskrivelse som handlar om\r\nregeringens syn på vårt framtida samarbete med Asi-\r\nen och alla de länder som finns i Asien. Tidigare har\r\nvi haft en presentation i riksdagen, och personligen\r\nhar jag ägnat en stor del av våren åt Afrika, en konti-\r\nnent där vi kan se både glädjeämnen och väldigt stora\r\nproblem. Gentemot Asien, Afrika, Latinamerika och\r\nandra kontinenter är det, tror jag, en styrka att vi kan\r\nagera både som svenskar, som Sverige, och genom\r\nEU för att därmed kunna påverka också EU:s politik.</pre><pre>Anf.  17  ÅSA TORSTENSSON (c) replik:\r\nHerr talman! Centerpartiet förordar, utrikesmi-\r\nnistern, absolut inte en ökning av Sveriges medlems-\r\navgift. Däremot gör vi precis det som utrikesminis-\r\ntern fångade in, nämligen vänder på perspektivet just\r\nfrån skattebetalarnas aspekt. Det är därför som jag har\r\nfrågor till utrikesministern. Det gäller den totala kon-\r\ncentrationen på budgetrestriktiviteten för att utifrån\r\ndenna diskutera den svenska nettobidragsutgiften.\r\nMan lägger ju ambitionen på den ena sidan och ger\r\ninga signaler eller möjligheter till en diskussion om\r\nåterflödet till Sverige.\r\nÄr Sveriges regering i sina förhandlingar, t.ex. när\r\ndet gäller de kvarvarande strukturfonderna, intresse-\r\nrad av att bibehålla det återflöde som många av våra\r\nsmåorter i dag är starkt beroende av? När det gäller\r\nnuvarande mål 2-områden, starka industriorter i\r\nstrukturförändring och våra landsbygdsorter i 5 B-\r\nområdet har ingenting av detta klargjorts eller disku-\r\nterats. Den aspekt som jag tycker är väldigt viktig\r\nutifrån ett ledarskap när vi diskuterar EU-\r\nproblematiken och EU-frågorna är att få det hela\r\nförankrat och att få en delaktighet också i det svenska\r\nmedborgarperspektivet.</pre><pre>Anf.  18  Utrikesminister ANNA LINDH (s)\r\nreplik:\r\nHerr talman! När det gäller principerna tycker jag\r\natt det är viktigt för Åsa Torstensson - Centern har ju\r\ntalat för det högre jordbruksstödet - att komma ihåg\r\natt för varje krona vi får betalar vi mer eftersom vi är\r\nnettobidragsgivare, för varje krona eller euro som\r\nEU:s budget ökar minskar möjligheterna och förut-\r\nsättningarna för en utvidgning. Därför är det viktigt\r\natt vi sätter budgeten i centrum både för att hålla den\r\ngemensamma europeiska budgeten så stram som\r\nmöjligt och också för att inom den ramen få ett så bra\r\nresultat för Sverige som möjligt.\r\nNär det gäller strukturfonderna förmodar jag att vi\r\nalla inom våra respektive partier och folkrörelser har\r\ntagit möjligheten att informera våra medlemmar om\r\nden svenska positionen. Det har informerats om den i\r\nEU-nämnden och i regeringens diskussioner med\r\növriga partier i en mycket öppen anda under hela\r\nförhandlingstiden. Positionen innebär att vi vill se till\r\natt få ett bra stöd för Norrland, för alla de fyra Norr-\r\nlandslänen inklusive att vi därmed får en bättre situa-\r\ntion för andra områden i Sverige i dag som ingår i s.k.\r\nmål 2-områden.</pre><pre>Anf.  19  ÅSA TORSTENSSON (c) replik:\r\nHerr talman! Jag vill åter påpeka att jag är väldigt\r\nstarkt kritisk till den svenska regeringens förhåll-\r\nningssätt vad gäller det strategiska sättet att förhand-\r\nla, att man ensidigt diskuterar budgetrestriktiviteten\r\noch inte tar en aktiv och utvecklande debatt vad gäller\r\nstrukturfondernas framtid i Sverige.\r\nTillbaka till den andra delen, som handlar om\r\njordbrukspolitiken. Anna Lindh beskrev berömmande\r\nMargareta Winbergs förhandlingsresultat i jordbruks-\r\nförhandlingarna. Strax efter markerade Erik Åsbrink\r\natt åtgärder måste vidtas i ett senare förhandlingsläge.\r\nUtgifterna måste pressas. Vad är det som gäller?\r\nKommer regeringen att förändra det förhandlingsläge\r\nsom Margareta Winberg har nått?</pre><pre>Anf.  20  Utrikesminister ANNA LINDH (s)\r\nreplik:\r\nHerr talman! Först om strukturfonderna. Sverige\r\nhar drivit mycket aktivt att vi skall få ett bra regional-\r\npolitiskt stöd i Sverige, men vi driver också väldigt\r\ntydligt att vi skall hålla igen på budgeten av alla de\r\nskäl som jag beskrivit. Jag vet inte riktigt vad det är\r\nsom brister i strategin enligt Åsa Torstensson. Tvärt-\r\nom är det här den absolut enklaste modellen för att vi\r\nbåde skall få ett stöd till Sverige och dessutom skall\r\nkunna klara utvidgningen och andra mål, ifall vi nu\r\nklarar den svenska linjen: både stöd till Norrland och\r\nen skärpt budget.\r\nI jordbrukspolitiken finns inga olika ståndpunkter\r\neller ställningstaganden i den svenska regeringen. Vi\r\nhar alla sagt att vi skulle vilja se en ram på 40,5 mil-\r\njarder euro. Eftersom den nuvarande överenskommel-\r\nsen inte ligger på 40,5 miljarder euro skulle vi vilja se\r\nen nedtrappning av stödet, s.k. degressivitet, så att\r\nman kommer ned till 40,5 miljarder euro. Men vi\r\ntycker samtidigt att den överenskommelse som gjor-\r\ndes ändå var ett mycket viktigt steg på vägen, efter-\r\nsom det faktiskt är den största reformen av EU:s\r\njordbrukspolitik sedan 1957. Det har Margareta Win-\r\nberg och andra all anledning att vara nöjda med.</pre><pre>Anf.  21  KARL-GÖRAN BIÖRSMARK (fp)\r\nreplik:\r\nHerr talman! Utrikesministern sade att det är\r\nspretiga viljor här i kammaren. Det kan jag naturligt-\r\nvis hålla med om. Det är ingen nyhet heller. Vi har ju\r\npartier som inte vill vara med i EU-samarbetet över\r\nhuvud taget utan vill lämna det, såsom Vänsterpartiet\r\noch Miljöpartiet. Det är som sagt ingen nyhet, men\r\ndet som är intressant i sammanhanget är egentligen\r\natt det är spretiga viljor inom regeringen. Det är olika\r\nsignaler som regeringen sänder ut. När man lyssnar\r\npå utrikesministern här måste jag säga att det är en\r\nväldigt positiv anklang i anföranden och i repliker.\r\nDet välkomnar jag. Det andas en EU-vän i hennes\r\nord. Däremot om man lyssnar på andra ministrar,\r\nMargareta Winberg, Marita Ulvskog och andra, mär-\r\nker man en annan framtoning. Det är naturligtvis\r\nbekymmersamt att regeringen är splittrad i frågan. Vi\r\nkan ta t.ex. statsministern eller finansministern som\r\ninte ger besked i EMU-frågan. Detta är förbryllande\r\nför svenska folket. Det här är en signal som borde\r\nvara en varning i den kommande valrörelsen inför\r\nEU-valet.\r\nJag skulle vilja skicka med inför de fortsatta för-\r\nhandlingarna det här med Thatcherrabatten. Det är\r\norimligt att England skall fortsätta att ha en rabatt i\r\ndet här sammanhanget när t.ex. Sverige betalar\r\nmycket mer. Här har utrikesministern ändå en bra\r\nkontakt med sin gode vän Tony Blair som tillhör\r\nLabour och borde försöka påverka honom. Det vill\r\njag gärna skicka med.</pre><pre>Anf.  22  Utrikesminister ANNA LINDH (s)\r\nreplik:\r\nHerr talman! Om Margareta Winberg ibland låter\r\nmer negativ om EU än jag kanske inte är så konstigt\r\neftersom hon har ansvaret för jordbrukspolitiken. Det\r\när verkligen EU:s akilleshäl, en oproportionerligt stor\r\nakilleshäl.\r\nNär det gäller den brittiska rabatten kan jag natur-\r\nligtvis hålla med om att den i dagens läge ter sig\r\norimlig för ett antal andra medlemsländer. Det har vi\r\nockså framfört till våra vänner i Storbritannien vid ett\r\nantal tillfällen. Samtidigt är det så att ingen regering\r\nblir överdrivet populär på att förhandla bort förmåner\r\nsom man har fått. Därför kan jag inse att regeringen i\r\nStorbritannien sitter i ett dilemma när det gäller att ge\r\nupp den brittiska rabatten.</pre><pre>Anf.  23  KARL-GÖRAN BIÖRSMARK (fp)\r\nreplik:\r\nHerr talman! Jag vill ändå att utrikesministern för-\r\nsöker, tillsammans med andra ministrar som skall\r\nförhandla om detta, att höja rösten när det gäller\r\nThatcherrabatten därför att den är orimlig.\r\nJag har en konkret fråga: Det har figurerat olika\r\nsiffror på med hur mycket jordbruksuppgörelsen har\r\nspräckt budgeten på 40,5 miljarder. Vi vet inte om det\r\när 1, 2, 3, 4 eller 5 miljarder. Där borde vi få ett be-\r\nsked. Det måste naturligtvis betyda att man måste\r\npruta på något annat område för att klara den allra\r\nviktigaste uppgiften, nämligen östutvidgningen. Det\r\när huvuduppgiften. Vi får inte, på grund av att man\r\ninte kunnat upprätthålla en budgetdisciplin, missa\r\ndenna historiska chans att få med öststater som nu\r\nknackar på dörren. Det är otroligt viktigt. Om vi mis-\r\nsar denna chans nu, då kan det dröja ganska länge\r\ninnan vi har möjlighet att ta in nya medlemmar i EU.</pre><pre>Anf.  24  Utrikesminister ANNA LINDH (s)\r\nreplik:\r\nHerr talman! Jag kan inte ge någon exakt siffra på\r\njordbruksuppgörelsen i dag. Jag skulle gärna vilja ha\r\nden själv, men det finns inte den typen av exakta\r\nberäkningar ännu. Det blir lätt så att det låter som om\r\ndet vore en fråga för den svenska regeringen. Den\r\nsvenska regeringen satt inte ensam vid förhandlings-\r\nbordet när jordbruksuppgörelsen träffades. Det fanns\r\n14 andra viljor vid ordet. Den viktiga frågan är att vi\r\nmåste se till att klara utvidgningen. Där upplever jag\r\natt vi är fullständigt ense.</pre><pre>Anf.  25  MARIANNE SAMUELSSON (mp)\r\nreplik:\r\nHerr talman! När utrikesministern beskrev krisen\r\nmed kommissionens avgång sade hon att frågan\r\nskulle få en snabb lösning. Dessutom sade utrikesmi-\r\nnistern att vi skulle få offentlighetsprincipen och\r\nregler om när sekretess fick tillämpas.\r\nDet här är ju en gammal fråga som vi känner igen\r\ndelvis från tiden innan Sverige blev medlem. Vi\r\nskulle få både offentlighetsprincip och medde-\r\nlarskydd inom EU bara Sverige blev medlem och\r\nkunde påverka. Nu har vi sett hur seg den processen\r\nhar varit. Är det så att det finns någon öppning nu för\r\natt offentlighetsprincipen skall tillämpas, och finns\r\ndet också någon diskussion om meddelarskydd? Då\r\ntänker jag särskilt på den person som avslöjade skan-\r\ndalerna och som nu är arbetslös därför att han visade\r\ncivilkurage och vågade tala om att man här misskötte\r\nsina uppdrag. Har regeringen i det fallet agerat för att\r\nman faktiskt måste tillåta en viss form av öppenhet\r\noch civilkurage inom EU?</pre><pre>Anf.  26  Utrikesminister ANNA LINDH (s)\r\nreplik:\r\nFru talman! När det gäller meddelarskyddet tyckte\r\njag att brevväxlingen mellan Göran Persson och\r\nSanter var ganska tydlig vad gäller den svenska in-\r\nställningen till detta. Göran Perssons kritik av vad\r\nsom skedde med den här tjänstemannen innebar ju\r\nsedan att han fick en brevväxling med EU:s president\r\ni kommissionen, och enligt svenska regler offentlig-\r\ngjordes ju brevet. Det ger väl en ganska bra bild av\r\nskillnaden mellan förhållandena hittills i EU-\r\nkommissionen och Sverige.\r\nMen Sverige har ju inte suttit overksamt under de\r\nhär åren. Vi fick in i Amsterdamtraktaten en skriv-\r\nning om offentlighet och öppenhet som innebar att\r\nnär Amsterdamtraktaten nu träder i kraft kommer\r\nockså offentlighetsprincipen att fungera inom EU\r\nmed ett antal konkreta specifika regler som jag tidiga-\r\nre gick igenom.\r\nNu ser jag att min talartid är slut, och därmed vill\r\njag tacka kammaren för den här debatten. Jag hoppas\r\natt vi kan fortsätta se till att vi gemensamt får ett bra\r\nresultat i förhandlingarna och fortsätter att lägga\r\ngrunden för EU:s utvidgning och enandet av Östeu-\r\nropa och Västeuropa!</pre><pre>Anf.  27  MARIANNE SAMUELSSON (mp)\r\nreplik:\r\nFru talman! Jag tackar också för debatten, och\r\nockså för svaret att Sverige driver på arbetet med\r\noffentlighetsprincipen. Det är så oerhört viktigt, om\r\nman över huvud taget skall få ett någorlunda demo-\r\nkratiskt fungerande system, att det finns en offentlig-\r\nhetsprincip och också, som jag ser det, ett medde-\r\nlarskydd. Särskilt med tanke på vad som har hänt\r\nborde det vara ännu mer angeläget att man faktiskt får\r\nmed detta med meddelarskydd. Jag har förstått att det\r\när milsvida skillnader i uppfattning emellan EU-\r\nländerna i hur man ser på möjligheten att få ett med-\r\ndelarskydd. Den svenska uppfattningen tycks ju inte\r\nvara den som råder i alla fall, och det är väl naturligt-\r\nvis en lång process att få övriga länder att hänga med\r\npå det här.\r\nJag tror att det är oerhört viktigt för att över huvud\r\ntaget kunna få en tilltro till ett system som i dag up-\r\npenbarligen inte alls fungerar demokratiskt, där insyn\r\noch kontroll är under all kritik och där man inte ens\r\nvågar kritisera. Det tycker jag också att vi tyvärr har\r\nsett i den här processen som har pågått en lång tid, att\r\ninte ens regeringen har vågat kritisera EU-\r\nkommissionen tillräckligt tydligt. Det är först när man\r\nhar fått den här rapporten, av vilken misskötseln\r\nframgår väldigt tydligt, som man också vågar säga att\r\ndet var rätt att kommissionen nu avgick. Det här\r\nfanns ju ändå uppe på EU:s bord för ganska länge\r\nsedan, och det hade också varit möjligt att i tid påpe-\r\nka det.</pre><pre>Anf.  28  HOLGER GUSTAFSSON (kd):\r\nFru talman! Jag skall försöka att vara klädsam\r\ngentemot Åsa Torstensson som tyckte att kristdemo-\r\nkraterna borde förklara hur lägre avgifter inte skall\r\nförsämra för svenska bönder, och det har jag inte\r\nsvårt att göra.\r\nVi kristdemokrater accepterar att vi får sänkta\r\nstöd även till jordbruket på lång sikt och lika för alla.\r\nDen linjen har vi drivit i EU-nämnden, och jag har\r\ninte uppfattat att Centern heller har haft någon annan\r\nlinje i den frågan. Den linje vi driver i det här sam-\r\nmanhanget är mycket tydlig. Det är lika villkor för\r\nalla bönder och också andra näringsidkare i Sverige\r\njämfört med kollegerna ute i Europa. Det är inte\r\nmånga år sedan som vi fick förhandla för varje ton ost\r\nman skulle sälja till Europa. Vi pläderar för lika vill-\r\nkor, och det är vår politik. Där har vi också ett gott\r\nstöd från svensk näring över huvud taget och också\r\nfrån LRF och de bönder som är aktiva.\r\nMarianne Samuelsson sade i debatten tidigare här\r\natt man från regeringens sida bör beakta maktfördel-\r\nningsproblematiken, och det är naturligtvis viktigt att\r\nman gör det i det kommande arbetet gentemot östlän-\r\nderna. Jag vill bara påpeka att den politik som Miljö-\r\npartiet för skulle leda till att man tar steget ur EU. Det\r\nskulle i sig innebära ett nollinflytande för svenska\r\nfolket, och det är väl inte precis det som vi är ute\r\nefter. Man lyfter också fram kostnaderna som det\r\nenda stora problemet, och målar upp och fokuserar på\r\ndetta i sammanhanget. Man glömmer helt att ens\r\nförsöka diskutera fördelar och intäkter när det gäller\r\nmedlemskapet i EU. Vi kan ju bara se den svängning\r\nsom håller på att ske nu i Norge, som valde utanför-\r\nskapet. Men när oljan börjar sina och kostnaderna\r\nstiger där blir man mer och mer positiv till EU. Jag\r\ntycker att vi skall beakta detta, även när vi ser de\r\nbekymmer som finns i sammanhanget.\r\nEU har brister, och det har vi sett i dessa dagar.\r\nJag och vi kristdemokrater försvarar inte detta, inte en\r\nsekund. Här gäller det att agera mot de brister som\r\norganisationen har. Vi tror för vår del att det handlar\r\nom att öppenhet och en hög etik i sammanhanget är\r\nviktigt och att vi framför allt nu får en hög personlig\r\nintegritet som ett av de viktiga kriterierna när man\r\nskall utse en ny kommissionsordförande. Jag skulle\r\nbeklaga mycket om Sverige så att säga drar sig ur,\r\neller om det finns partier som vill dra sig ur, den\r\neuropeiska politiken i denna kamp för att förbättra\r\netiken och moralen i Europa. Det kan knappast vara\r\nden vägen som vi skall gå.\r\nJag beklagar att utrikesministern inte har mera tid\r\nför att svara på frågorna, men jag vill ändå skicka\r\nmed som kristdemokraternas uppmaning: Se nu till\r\nfrån den svenska regeringen att de viktigaste kriteri-\r\nerna för en ny kommissionsordförande inte enbart\r\nskall vara den politiska färgen och varifrån personen\r\nkommer, utan att man nu tar lärdom av vad som har\r\nhänt de senaste dagarna och låter personlig kompe-\r\ntens, hög etik och civilkurage få vara vägledande när\r\ndet gäller att utse en ny kommissionsordförande.</pre><pre>Anf.  29  JOHAN LÖNNROTH (v) replik:\r\nFru talman! Det har talats om att det har spretat i\r\nden här debatten, och det kan nog vara sant. Det finns\r\nju olika åsikter i EU-frågan och i EMU-frågan. Men\r\njag måste nog ändå säga att det parti som slår alla\r\nrekord när det gäller spretighet faktiskt är Kristdemo-\r\nkraterna. Jag begriper inte alls var Kristdemokraterna\r\nstår i de grundläggande EU-frågorna, för att inte tala\r\nom EMU-frågan.\r\nJag har bara en mycket kort fråga: Om man röstar\r\npå kd i valet till EU-parlamentet nu i juni så röstar\r\nman på en hängiven EMU-anhängare på första plats.\r\nLängre ned på listan finns det lika hängivna motstån-\r\ndare till EMU. Kd:s officiella linje är oklar för mig.\r\nVad röstar man på när det gäller inställningen till EU\r\noch EMU om man röstar på Kristdemokraterna nu\r\nden 13 juni?</pre><pre>Anf.  30  HOLGER GUSTAFSSON (kd):\r\nFru talman! Det är mycket enkelt att svara på den\r\nfrågan. Röstar man på Kristdemokraterna så gäller\r\nbeträffande EMU-frågan att vi har uttalat oss för en\r\nfolkomröstning i det här sammanhanget. Vi vill inte\r\ntvångsinföra Sverige i det här steget på det sättet som\r\nman forcerade in oss i ett medlemskap. Vi tror att det\r\nvar fel att göra det. Det var ingen tvångsanslutning,\r\nmen det gick för fort. Nu skall folket ha en chans att\r\nsäga sitt. Det måste vara ganska enkelt att förstå den\r\nlogiken. Den gäller för Kristdemokraterna.</pre><pre>Anf.  31  ÅSA TORSTENSSON (c):\r\nFru talman! Johan Lönnroth agerar gentemot kd\r\noch påpekar att det finns en spretighet, och den är\r\nnaturligtvis anmärkningsvärd. Det är mycket tydligt\r\ntvå riktningar som kd här anger, dvs. att driva sänkt\r\nmedlemsavgift samtidigt som man med ganska kraft-\r\nfulla ord kritiserar regeringen för nedskärningslinjen\r\npå jordbruksområdet. De är inte förenliga om man\r\nskall vara trovärdig i det politiska perspektivet.\r\nI dag tillförde Holger Gustafsson ordet långsiktig-\r\nhet. Nu får jag ju inte möjlighet till svar på vad den\r\nlångsiktigheten i detta sammanhang innebär.</pre><pre>Anf.  32  MARIANNE SAMUELS-\r\nSON (mp):\r\nFru talman! Till Holger Gustafsson: Demokrati är\r\noerhört viktigt för Miljöpartiet. Det verkar vi för på\r\nalla nivåer där vi har möjlighet att göra det. Det inne-\r\nbär att även om vi inte får majoritet för våra åsikter,\r\nlämnar vi inte vår ideologi. Det är därför som vi fort-\r\nfarande hävdar att det kan vara en fördel att stå utan-\r\nför EU.</pre><pre>Anf.  33  KARL-GÖRAN BI-\r\nÖRSMARK (fp):\r\nFru talman! Det fortsatta EU-arbetet handlar om\r\natt bereda vägen och marken för de nya demokratier-\r\nna i Öst- och Centraleuropa för att de skall kunna bli\r\nfullvärdiga medlemmar i EU, som de så gärna vill.\r\nDenna historiska uppgift får inte förspillas på grund\r\nav dålig budgetdisciplin inom EU.</pre><pre>Anf.  34  Utrikesminister ANNA LINDH (s):\r\nFru talman! Jag vill bara tacka för debatten.</pre><pre>Överläggningen var härmed avslutad.</pre><pre>2 §  Justering av protokoll</pre><pre>Justerades protokollet för den 11 mars.</pre><pre>3 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1998/99:54 till konstitutionsutskottet\r\n1998/99:81 till socialförsäkringsutskottet</pre><pre>4 §  Förnyad bordläggning</pre><pre>Föredrogs men bordlades åter\r\nUtbildningsutskottets betänkande 1998/99:UbU3\r\nFörsvarsutskottets betänkande 1998/99:FöU3\r\nSocialförsäkringsutskottets betänkanden\r\n1998/99:SfU6 och SfU5\r\nKulturutskottets betänkanden 1998/99:KrU4, KrU5\r\noch KrU7</pre><pre>5 §  Informationssamhället inför 2000-talet</pre><pre>Föredrogs\r\nTrafikutskottets betänkande 1998/99:TU4\r\nInformationssamhället inför 2000-talet (skr.\r\n1997/98:190, 1998/99:2 och 1998/99:40)</pre><pre>Anf.  35  PER-RICHARD MOLÉN (m):\r\nFru talman! Dagens betänkande om IT gäller tre\r\nskrivelser från regeringens sida och ett sjuttiotal mo-\r\ntioner. Den första skrivelsen gäller lägesrapport om\r\nIT-omställningen i samhället inför år 2000, den andra\r\ninformationssamhället inför 2000-talet och den tredje\r\nhandlar om elektronisk handel.\r\nFru talman! Jag noterar av dagens talarlista att nä-\r\nringsminister Björn Rosengren avser att delta i de-\r\nbatten. Jag förstår att näringsministern ser det som\r\nnödvändigt eftersom regeringens skrivelser är tomma\r\npå konkreta åtgärder.\r\nJag tycker dock att det är lite märkligt att nä-\r\nringsministern efter vår utskottsdebatt kommer upp i\r\ndenna debatt med ett 15 minuters anförande, när vi\r\nsjälva bara har möjlighet till två minuters repliker på\r\nhans anförande. Jag tycker att IT-frågorna är av så\r\nutomordentligt stor betydelse för Sverige att de moti-\r\nverar en mycket bred debatt och att näringsministern\r\ndärför borde ha inlett debatten.\r\nLåt mig först beröra frågan om IT-omställningen\r\ninför sekelskiftet, vars problem är orsakade av att\r\nårtalen i våra datorer är inprogrammerade med två\r\nsiffror i stället för fyra. Det innebär att datorn inte vet\r\nvilket sekel eller millennium vi övergår till.\r\nSom bekant har Moderata samlingspartiet och inte\r\nminst Carl Bildt på ett mycket tidigt stadium aktuali-\r\nserat problemet. Kravet har varit att regeringen borde\r\ntillsätta en IT-general som skulle haft det totala an-\r\nsvaret för att staten, landstingen, kommunerna och\r\nnäringslivet i god tid skulle förmås att gå igenom sina\r\ndatorstyrda system, så att systemen i en eller annan\r\nform inte kollapsar vid övergången från 1999 till\r\n2000.\r\nGång på gång, i flera år, har vi från vårt partis sida\r\nkrävt gehör för våra krav, men regeringen har inte\r\nlyssnat. Statsministern har knappast, och lika lite hans\r\nregeringskolleger, uttalat ordet IT och mycket mindre\r\nsätt till att inte viktiga samhällsfunktioner rasar sam-\r\nman och drabbar enskilda.\r\nStatskontoret, som har fått regeringens uppdrag att\r\ndriva på, har gjort vad man har kunnat. Men ansvaret\r\noch ledningen borde ha knutits till regeringen och ett\r\nIT-statsråd eller, som vi moderater kallar det, en IT-\r\ngeneral.\r\nEn statlig myndighet har, som vi vet, inte rätt att\r\nlägga sig i vad en annan myndighet gör. I stället har\r\ndet hela blivit lite av en polsk riksdag - ingen har haft\r\ndet uttalade ansvaret och det uttalade ledarskapet.\r\nI dag, fru talman, ser vi resultatet - 289 dagar före\r\nårsskiftet. Hur ser det ut? Det är rent skrämmande.\r\nDet står i utskottets betänkande att regeringen inte\r\nmed säkerhet kan uttala sig om risken för störningar i\r\nde för samhället viktigaste sektorerna - 289 dagar\r\nföre årsskiftet.\r\nDet står i utskottets betänkande att vissa kommu-\r\nner inte kommit tillräckligt långt i arbetet, vilket är\r\noroväckande mot bakgrund av kommunernas viktiga\r\nuppgifter som distributörer av el, värme, vatten m.m.\r\nBetänk att årsskiftet sker mitt i vintern, och det är\r\nbara 289 dagar dit!\r\nDet står i utskottets skrivning att medvetenheten\r\nom problemen på många håll i samhället fortfarande\r\när alltför låg och måste höjas - 289 dagar före års-\r\nskiftet.\r\nFör några dagar sedan kunde Statskontorets grupp\r\nför 2000-omställningen meddela att en rad myndig-\r\nheter redan nu vet att de inte blir färdiga med sina\r\ntester till den 1 juni. Försvarsmakten, Läkeme-\r\ndelsverket, CSN, Energimyndigheten och Riksskatte-\r\nverket är några av dessa. Statskontoret bedömer att\r\nmyndigheterna just nu befinner sig mittemellan att\r\nvara helt klara och total katastrof - 289 dagar före\r\nårsskiftet.\r\nEricsson tar 2000-problemen på så stort allvar att\r\nledningen avser att hålla vissa av sina produktionsen-\r\nheter stängda runt det kommande årsskiftet, och\r\nEricsson om några borde veta vad man talar om. Men\r\nvad skulle hända om viktiga samhällsfunktioner som\r\nsjukvård, tele, vatten, el etc. inte skulle fungera?\r\nFru talman! Den 11 februari i år har en rad 2000-\r\ngeneraler i företag och myndigheter - Volvo, Vatten-\r\nfall, Stockholms stad, Posten, Ericsson, Telia, Stock-\r\nholms läns landsting och Föreningssparbanken bland\r\nnågra - skrivit till statsminister Göran Persson och\r\nvädjat till honom att personligen lyfta upp frågorna på\r\nsamhällsagendan. De anser nämligen att insikten om\r\ngraden av medvetenhet och förberedelseaktivitet på\r\nmånga håll i landet är betänkligt låg - och det är bara\r\n289 dagar kvar till årsskiftet.\r\nVarför gör statsministern ingenting? Varför gör\r\nregeringen ingenting? Det vi har framför oss är en\r\ntickande bomb. Varje dag som går av passivitet från\r\nregeringens sida är en förlorad dag. Vad finns det\r\nnågra månader för årsskiftet för garantier för att elen\r\nkommer att fungera, att vattenförsörjningen kommer\r\natt fungera, att sjukvårdens all avancerad teknik\r\nkommer att fungera, att telefonväxlar kommer att\r\nfungera och att vi får våra pensioner?\r\nNär vi vet att det finns kommuner och landsting\r\nsom just har börjat att testa sina datorprogram finns\r\ndet, fru talman, all anledning att vara orolig.\r\nNär vi diskuterade detta betänkande i utskottet\r\nkunde jag notera att en del ansåg att vi skulle dämpa\r\nkritiken och inte ge uttryck för oro. Vi skulle sitta\r\nstilla i båten. Men är kejsar Persson naken, så är han\r\nnaken, och då måste det sägas. Hur påklädd närings-\r\nministern är får vi se om en stund.\r\nInget parti och ingen partiledare har som Mode-\r\nrata samlingspartiet och dess partiledare varnat för\r\nmillenieskiftets problem för våra datorsystem. Inget\r\nparti har som det Moderata samlingspartiet har så\r\nstarkt krävt ett kraftfullt ledarskap, en IT-general för\r\nSverige, som skulle kunna driva på för att klara om-\r\nställningen inför sekelskiftet.\r\nEn IT-general skulle kunna samla alla, inte minst\r\ndet i samhället så väl integrerade näringslivet, för att\r\ngöra allt för att årsskiftet inte skall inledas med obe-\r\nhagliga överraskningar. I dag när vi har 289 dagar\r\nkvar har vi inga som helst garantier för att ingenting\r\nskall hända. Närmare ett fiasko, fru talman, kan vi\r\ninte stå.\r\nLåt mig sedan gå över till de andra två skrivelser-\r\nna om IT rent generellt och frågan om elektronisk\r\nhandel. Regeringen kommer i skrivelserna med en rad\r\npolitiska plattityder när den säger att Sverige skall\r\nbefästa sin tätposition som IT-land, bl.a. genom att\r\nbygga ut digital infrastruktur för höghastighetsförbin-\r\ndelser. Det är viktigt, säger man, att förutsättningar\r\nskapas så att Sverige kan bli ledande i elektronisk\r\nhandel. Men vilka förutsättningar tänker man på? Det\r\när svårt att i skrivelserna notera några som helst kon-\r\nkreta förslag.\r\nLika passiv och lika viljelös som regeringen är\r\nvad gäller datorproblemen vid sekelskiftet lika tom-\r\nhänt står den inför en av de största utmatningarna\r\ninför framtiden, informationstekniken. I dag, fru\r\ntalman, är Sverige en av världens mest avancerade\r\ntelekomnationer. Den tekniska utvecklingen går så\r\nsnabbt att det som för nio månader sedan togs fram i\r\ndag i stort sett är obsolet.\r\nInfokomindustrin, där telekommunikationer,\r\nelektroniska medier och informationsteknik går sam-\r\nman - eller konvergerar, som man säger i branschen -\r\när en av världens mest dynamiska sektorer, om inte\r\nden allra mest dynamiska sektorn. Redan i dag sys-\r\nselsätter infokomsektorn i Sverige flera än vad\r\nskogs-, stål- och verkstadsindustri gör tillsammans.\r\nRegeringen är tagen på sängen. Den lyssnar mer\r\npå IT-analfabeter inom LO som bara har kvar de\r\ngamla industristrukturerna på näthinnan än på de\r\nunga. Det är den unga generationen som står för det\r\nnya, det som kommer att förändra vår värld lika\r\nmycket som industrialismen en gång gjorde.\r\nRegeringen tar inte svensk IT-industri på allvar.\r\nDet verkar som om den tror att de som ägnar sig åt\r\ndetta är en rad 25-åringar som leker med dataspel. Vi\r\nmoderater ser med bekymmer delar av våra svenska\r\nIT-företag och vår kompetens söka sig utomlands.\r\nRubrikerna i våra tidningar gäller Volvo och Astra.\r\nMen det som händer i det tysta bland våra unga IT-\r\nföretagare kan vara minst lika allvarligt. I synnerhet\r\nsom just dessa företag är framtidsföretagen.\r\nBristen på riskkapital, den i Sverige i jämförelse\r\nmed andra IT-nationer hårda beskattningen av perso-\r\nnaloptioner, den höga inkomstskatten som gör det\r\nsvårt att knyta till sig utländsk kompetens och dub-\r\nbelbeskattningen är några av de faktorer som håller\r\ntillbaka IT-utvecklingen i Sverige. Många unga\r\nsvenskar driver i dag sina företag i Frankrike och i\r\nTyskland i stället för i Sverige. Den tätposition som\r\nregeringen antyder att den vill att Sverige skall inta\r\nhåller i dag på att glida oss ur händerna. Vad går vi\r\ninte miste om i fråga om arbetstillfällen och ekono-\r\nmisk tillväxt genom att inte ge dem och det svenska\r\nnäringslivet förutsättningar att driva sina företag på\r\nett gentemot sina konkurrenter likvärdigt sätt?\r\nVi måste ge våra IT-företag oberoende av vad de\r\njobbar med - bredbandskapacitet, elektronisk handel,\r\ntelekom, algoritmer, routrar eller IT-telefoni - bra\r\nkonkurrensförhållanden och goda näringsbetingelser i\r\nSverige. Då är vi övertygade om att Sverige kan för-\r\nsvara sin tätposition. Marknaden, de enskilda initiati-\r\nven, kommer att ge oss de bredband som efterfrågas.\r\nVi kan konstatera att den svenska befolkningen,\r\noberoende av var människor bor, har tillgång till\r\ntelefon och el som kan användas för avancerad data-\r\növerföring. Kommuner, privata entreprenörer, elpro-\r\nducenter och eldistributörer kommer att verka för att\r\nbredband med betydligt högre överföringshastigheter\r\nkommer att erbjudas konsumenterna.\r\nBredband är inte bara en optisk fiber. Det är också\r\nelledningar, telefonledningar och användning av\r\nradiofrekvenser och satelliter. Utvecklingen går\r\nsnabbt. I en tidning häromdagen kunde man läsa att 4\r\n½ megabyte trådlöst skall kunna erbjudas i Stock-\r\nholm, Göteborg och Malmö. I vissa glesbygdsområ-\r\nden finns redan 10 megabyte. Utvecklingen går otro-\r\nligt snabbt.\r\nVi inom Moderata samlingspartiet har en lång rad\r\npersoner som på olika sätt har följt och engagerat sig i\r\ndenna IT-teknik. Kunnandet inom partiet är stort.\r\nEfter mig kommer en rad andra moderater att med liv\r\noch lust delta i den här debatten. Med detta, fru tal-\r\nman, yrkar jag bifall till reservation nr 1.</pre><pre>Anf.  36  STURE ARNESSON (v):\r\nFru talman! Vi behandlar i dag tre regeringsskri-\r\nvelser, Elektronisk handel, Informationssamhället\r\ninför år 2000 och Lägesrapport om IT-omställningen\r\ninför år 2000 samt ett antal motioner.\r\nJag yrkar bifall till Vänsterpartiets reservationer\r\nnr 2 och 5 och i övrigt bifall till utskottets hemställan\r\ni betänkandet.\r\nIT-utvecklingen går rasande fort. Vem kunde t.ex.\r\nför några år sedan tro att Internet skulle få den roll det\r\nspelar i dag? IT-samhället ger nya möjligheter, men\r\nvi måste också vara på vår vakt mot avarter och ställa\r\nnya krav.\r\nFör oss i Vänsterpartiet är det viktigt att IT kan\r\nanvändas för att minska klyftorna mellan rika och\r\nfattiga länder, mellan olika regioner och mellan fatti-\r\nga och rika i samhället.\r\nSå är det inte i dag. Vissa grupper står utanför och\r\ntenderar att fortsätta med detta. De som kan vill lära\r\nsig mer. De som inte kan vill över huvud taget inte ta\r\ni en dator, ofta av rädsla för att de inte förstår. Alla\r\nmåste få en möjlighet att på egna villkor lära sig be-\r\nhärska tekniken.\r\nVi i Vänsterpartiet har ställt upp åtta punkter för\r\nrättvisa på IT-området.\r\nFör det första kräver vi rättvisa för de delar av\r\nvärlden som i dag inte är delaktiga. Att surfa på nätet\r\när en surfning mellan olika välståndsöar. Särskilt vill\r\nvi betona det ansvar Sverige har för att utveckla sam-\r\narbetet med de forna östländerna. Vi föreslår en stor\r\nFN-konferens om dessa frågor - bl.a. tycker jag att vi\r\nbehöver diskutera etik när det gäller IT - varför inte i\r\nStockholm?\r\nFör den andra kräver vi rättvisa för glesbygden i\r\nSverige. Hur skall vi kunna tro att företagen vill\r\netablera sig i glesbygden så länge som IT-\r\nkommunikationerna inte fungerar? Vi vill ha ett na-\r\ntionellt bredbandsnät - observera att jag säger natio-\r\nnellt nät - över hela Sverige där olika operatörer kan\r\nhyra in sig. Till husknuten och yttersta glesbygden\r\nkan vi tänka oss andra modeller - satellit, el, koppar-\r\nkablage, osv. - men tillgängligheten och priset skall\r\nvara samma i hela landet. Det bör vara en politisk\r\nuppgift att se till att tillgängligheten till näten inte\r\nförebehålls en informationsteknisk elit utan att alla\r\nkan använda tekniken till rimliga kostnader. Princi-\r\npen bör vara politiskt ansvar och samhällsägande för\r\nmaximal tillgänglighet och stor frihet för den enskilde\r\natt använda tekniken.\r\nFör det tredje kräver vi rättvisa för de lågutbilda-\r\nde. Det är ofta de som inte får del av IT-utvecklingen\r\noch även de som i första hand slås ut när arbetsplatser\r\ndatoriseras.\r\nFör det fjärde kräver vi rättvisa för de fattiga\r\ngrupperna i Sverige. Det står i skrivelsen att priset\r\ninte är något hinder för att skaffa sig en dator. Det\r\nanser jag är en grov lögn. Många arbetslösa, ungdo-\r\nmar och äldre har helt enkelt inte råd att skaffa sig en\r\ndator i dag.\r\nFör det femte kräver vi rättvisa för kvinnorna. IT\r\när i stor utsträckning pojkars område, vilket innebär\r\natt flickor halkar efter. Med tillfredsställelse noterar\r\nvi att regeringen uppmärksammat denna fråga och\r\nhoppas att regeringens ambitioner gällande IT i sko-\r\nlan leder till konkret handling.\r\nFör det sjätte kräver vi rättvisa för de äldre. När\r\nden elektroniska handeln nu kommer med stormsteg\r\nliksom banktjänster m.m. på Internet borde ju de\r\näldre, som ofta har svårt att ta sig till sitt bankkontor\r\neller till sin affär, gynnas. Vi vill då se en större sats-\r\nning på utbildning av de äldre.\r\nFör det sjunde kräver vi rättvisa för de funktions-\r\nhindrade. Datortekniken har på ett dramatiskt sätt\r\nöppnat helt nya möjligheter för många grupper funk-\r\ntionshindrade att delta i samhällslivet. Allmänna\r\narvsfonden bidrar med medel för att sprida informa-\r\ntion till dessa grupper, men faktum är att många\r\nfunktionshindrade inte har den ekonomiska möjlig-\r\nheten att köpa en dator, och då faller dessa intentio-\r\nner.\r\nSlutligen och för det åttonde kräver vi rättvisa för\r\nalla dyslektiker. De måste få ha en egen dator, både\r\nhemma och i skolan eller på arbetsplatsen, för att\r\nkompenseras för sina funktionshinder.</pre><pre>Anf.  37  PER-RICHARD MOLÉN (m) re-\r\nplik:\r\nFru talman! Jag skulle vilja göra en reflexion över\r\ndet som Sture Arnesson har sagt. Han efterlyser väl-\r\ndigt mycket av politiska inslag och styrningar i denna\r\nverksamhet. Skulle vi ändå inte kunna vara lite över-\r\nens om att det är tack vare marknaden, den dynamis-\r\nka utvecklingen och ett privat näringsliv som hela\r\ndenna teknik nu ställs till förfogande för funktions-\r\nhindrade, för arbetslösa, för kvinnor och för många\r\nandra grupper? Jag är övertygad om att om man ser\r\npå prisutvecklingen på hela IT-området är det ett av\r\nde starkaste incitamenten som skapar möjligheter för\r\nalla att få tillgång till denna fantastiska verksamhet på\r\nIT-området som privat näringsliv har bidragit till.</pre><pre>Anf.  38  STURE ARNESSON (v) replik:\r\nFru talman! Jag förnekar inte att marknaden är\r\ndrivande och även böra vara drivande i dessa sam-\r\nmanhang. Det tycker jag är helt riktigt. Men samtidigt\r\nmåste det vara samhällets uppgift att se till att dessa\r\nrättvisekrav uppnås, eftersom jag inte tror att mark-\r\nnaden - den erfarenheten har vi från andra håll - är\r\nspeciellt intresserad av att se till att dessa grupper får\r\ndet som de bör ha rätt till. Jag tror att om t.ex. männi-\r\nskor i glesbygden skall få möjligheter i detta sam-\r\nmanhang måste vi samlas nationellt och erbjuda dem\r\ndet.</pre><pre>Anf.  39  PER-RICHARD MOLÉN (m) re-\r\nplik:\r\nFru talman! I stort sett alla, med undantag av ett\r\npar hundra hushåll som inte har tillgång till elektrici-\r\ntet men som förmodligen har telefon, har i dag rela-\r\ntivt goda höghastighetsmottagningsmöjligheter när\r\ndet gäller den här nya tekniken. Och det är tack vare\r\nden marknad som vi har. Jag är därför helt övertygad\r\nom att ju mindre som den politiska sektorn ger sig in\r\npå att reglera detta, desto lättare är det för Sverige att\r\ninta och förhoppningsvis bibehålla den tätposition\r\nsom vi har i dag. Vi har Stålverk 80 och många andra\r\nunderbara exempel på politiska kraftgrepp som på\r\nnågot sätt har förstört väldigt mycket. Det vore en\r\nolycka om det hände igen. Låt oss låta marknaden\r\nfungera på ett bra sätt. Då ger vi också alla möjlighe-\r\nter att få tillgång till denna nya teknik.</pre><pre>Anf.  40  STURE ARNESSON (v) replik:\r\nFru talman! Det var märkligt att dra in Stålverk 80\r\ni denna debatt. Jag skall inte kommentera det. Men\r\njag håller inte med Per-Richard Molén om att alla i\r\nglesbygden har tillgång till dessa system på samma\r\nvillkor. ISDN är i dag oerhört dyrt på vissa ställen.\r\nJag vet t.o.m. att en ledamot i kammaren, Hans An-\r\ndersson, inte kan kommunicera via dator med riksda-\r\ngens server. Jag tycker att det belyser problematiken.</pre><pre>Anf.  41  JOHNNY GYLLING (kd):\r\nFru talman! Vi skall i dag behandla tre IT-\r\nskrivelser från regeringen. Kristdemokraterna kan i\r\nmycket dela regeringens syn på IT-frågorna. Men om\r\njag skulle sammanfatta den kritik som vi ändå har är\r\ndet tre saker som vi saknar, nämligen bättre ledar-\r\nskap, fiber åt folket och tuffare tag inför år 2000.\r\nVarför behövs ett särskilt IT-ledarskap? Jo, bl.a.\r\ndärför att informationstekniken, eller IT, ger oss\r\nenorma möjligheter att få nya tjänster, nya arbeten,\r\nökad kunskapsspridning och, rätt hanterad, en bättre\r\ndemokrati.\r\nMen låt mig först stanna upp och ställa några kri-\r\ntiska frågor. Är det bara fördelar med IT? Alla kan\r\nväl inte jobba med datorer? Vad skall alla de andra,\r\nsom inte kan eller vill utbilda sig inom detta område,\r\ngöra? Och hur skall man kunna stoppa allt elände\r\nsom väller fram på Internet?\r\nMan skulle kunna påstå att Sverige inte bara är\r\ntudelat när det gäller synen på IT utan t.o.m. tredelat.\r\nVi har de som är på gränsen till fanatiska och gör\r\ndatorer och informationsteknik i övrigt till ett själv-\r\nändamål, som helt okritiskt hyllar allt som kommer\r\nfram på dataskärmen och som tror att alla företagsi-\r\ndéer kan lyckas bara man har tillräckligt många dato-\r\nrer och system till förfogande.\r\nSedan har vi de som ser datorn och Internet som\r\nhotet om världens undergång. På Internet kan pedo-\r\nfiler sprida sin avskyvärda hantering. Recept för att\r\ntillverka bomber kan fritt hämtas med känt resultat.\r\nDenna mörka sida som ofta slår emot oss i form av\r\nsvarta rubriker skrämmer många människor i dag.\r\nOch då tänker man inte på att IT i sig självt är neu-\r\ntralt. All teknik kan ju användas både till gott och till\r\nont. En brevkonversation som jag nyligen har haft har\r\nfått mig att tänka efter och försöka förstå de männi-\r\nskor som känner sig skrämda av just IT.\r\nDen tredje kategorin människor torde vara de som\r\ninser att det finns två sidor av myntet - en mörk och\r\nen ljus sida - och som väljer att satsa på den nya\r\nteknikens möjligheter och samtidigt bekämpa det\r\ndestruktiva. Jag vill själv gärna tillhöra den sistnämn-\r\nda kategorin.\r\nJust av dessa skäl är det viktigt med ett bra ledar-\r\nskap på IT-området. Det behövs goda föredömen som\r\npekar på möjligheterna samtidigt som de är beredda\r\natt bekämpa det kriminella och det destruktiva. De\r\nbåda regeringarna som suttit sedan 1994 har i detta\r\nsammanhang varit alldeles för passiva. Jag vet att det\r\nhar anslagits pengar till skolprojekt, jag känner till att\r\nutredningar har startats, och jag vet att näringsminis-\r\ntern har träffat Bill Gates i Malmö. Men det räcker\r\ninte om det skall skapas tillväxt här i Sverige och inte\r\nenbart i Silicon Valley. Bill Gates var 20 år när han\r\nstartade Microsoft 1975. 1998 redovisade bolaget\r\n14 ½ miljarder US-dollar i intäkter och 4 ½ miljarder\r\nUS-dollar i vinst.\r\nHur många Bill Gates har vi i Sverige, och hur\r\nmånga av dem tar sina idéer med sig utomlands? I\r\nFinland har man ett framtidsutskott i parlamentet som\r\naktivt arbetar med framtidsfrågor, bl.a. på IT-\r\nområdet. Vad betyder detta för tillväxtklimatet? Det\r\ntål att fundera på.\r\nJag efterlyser en offensiv regering, som på rätt sätt\r\nlyfter fram IT-frågorna i olika sammanhang - för\r\nbättre tillväxt och för ökad kunskapsspridning, inte\r\nbara för ungdomar utan även för de äldre - samt för\r\nökad tillgänglighet för funktionshindrade.\r\nBara detta att bankomaterna inte fullt ut är till-\r\ngängliga för funktionshindrade är talande för hur\r\nsakta utvecklingen går. Nu installeras visserligen\r\ntalsyntes för synskadade i vissa bankomater, men\r\nsitter man i rullstol når man oftast inte ens upp till\r\ntangentbordet. \"Tänkte inte på det .\"\r\nVad gäller skrivelsen om elektronisk handel har\r\nutskottet i stort tillmötesgått kristdemokraternas mo-\r\ntionsyrkanden, och vi står därför bakom utskottets\r\nskrivning.\r\nFrågan om den digitala infrastrukturen är mycket\r\nviktig. Vem skall betala höghastighetskommunikatio-\r\nnen? Vem skall ordna med \"fiber åt folket\"?\r\nAlla skall kunna utnyttja möjligheterna med IT -\r\nsmåföretagaren i en liten landsbygdskommun likaväl\r\nsom storföretaget i storstaden; distansarbetaren på ön\r\ni skärgården likaväl som tonåringen på gymnasiet i\r\nstan.\r\nKristdemokraterna anser att staten har ett huvud-\r\nansvar för infrastrukturen. Det innebär inte att staten\r\nskall betala varje meter optisk fiberkabel som grävs\r\nned. Det mesta tror vi kan göras på rent kommersiell\r\nbasis. Men där inte marknaden räcker till måste staten\r\nta ett särskilt ansvar.\r\nI väntan på att alla hushåll och företag i Sverige\r\nfår höghastighetsförbindelser borde man försöka få\r\nISDN-priserna att hamna på en rimlig nivå. Vi pekar\r\npå det orimliga i att man får betala ca 2 000 kr i\r\nStockholmsområdet medan man på landsbygden kan\r\nfå betala 40 000 kr, i extremfallet upp till 60 000 kr\r\nför en ISDN-anslutning. Vi vill att regeringen enga-\r\ngerar sig i frågan.\r\nFru talman! Här yrkar jag bifall till reservation 7.\r\nSlutligen: Vad händer på nyårsafton?\r\nRegeringens skrivelse om 2000-problematiken ger\r\nen bra översikt över hur det ser ut i samhället med\r\ndatoromställningen. Men tyvärr tickar klockan\r\nsnabbt, och medan vi talar här närmar vi oss årsskif-\r\ntet. Vi vill inte sälla oss till domedagsprofeterna och\r\ntro att allting skall stanna den 1 januari, men vi har i\r\nvår motion pekat på ett antal brister och faror. Nu har\r\nutskottet behandlat vår motion så bra att vi slipper\r\nreservera oss.\r\nProblemet är att innan bläcket har torkat i betän-\r\nkandet framkommer nya uppgifter om osäkerheten\r\nhos olika aktörer. Få vattenverk är 2000-säkra, påstår\r\nTT. Försäkringsbolag ändrar sina klausuler och\r\nfrånskriver sig betalningsansvar för eventuella 2000-\r\nproblem i bilarnas datorer. Dagligen kan man se nya\r\nuppgifter om osäkerheten. Här gäller det för regering-\r\nen att driva på. Självklart har företag, organisationer\r\nm.fl. ett eget ansvar, men till syvende och sist är det\r\nstat och kommuner som måste se till att samhället\r\nfungerar normalt den 1 januari år 2000. Vi vill se\r\ntuffare tag från regeringen. Klockan tickar.</pre><pre>Anf.  42  SVEN BERGSTRÖM (c):\r\nFru talman! Mot bakgrund av den stundom eufo-\r\nriska diskussionen om vad den snabba utvecklingen\r\nav informationstekniken kan innebära vill jag i da-\r\ngens debatt lyfta fram några grundläggande utgångs-\r\npunkter samt Centerpartiets vision av hur informa-\r\ntionssamhället bör utvecklas och byggas ut.\r\nFör oss i Centerpartiet är det en första och själv-\r\nklar utgångspunkt att tekniken skall stå i människans\r\ntjänst. Nya och bättre tekniska lösningar och snabbare\r\nkommunikationer skall bidra till att förbättra männi-\r\nskors vardag. Tekniken skall vidare användas för att\r\növerbrygga klyftor, inte skapa nya klyftor. Tekniken\r\nskall också nyttjas i arbetet för att forma ett ekolo-\r\ngiskt anpassat, långsiktigt hållbart samhälle.\r\nMen tekniken skall också stå i företagsamhetens\r\ntjänst. Den skall bidra till att göra det enklare och\r\neffektivare att driva företag, oavsett om det är ett litet\r\nenmansföretag eller en större verksamhet.\r\nInformationstekniken skall alltså enligt vår me-\r\nning inte bara komma ett fåtal till del. Det är utomor-\r\ndentligt centralt för oss att alla, oavsett kön, ålder,\r\nsocial och ekonomisk bakgrund eller var man bor i\r\nlandet, skall få tillgång till snabba och säkra förbin-\r\ndelser och få det på likvärdiga villkor. Det är i detta\r\nsammanhang som vi brukar tala om en digital alle-\r\nmansrätt.\r\nI dagens betänkande talar också utskottets majo-\r\nritet om fortsatta insatser för att bygga ut en digital\r\ninfrastruktur för höghastighetsförbindelser och att\r\nhushåll och företag i hela Sverige bör ges goda förut-\r\nsättningar att utnyttja den tekniken. Men utskottsma-\r\njoriteten vågar inte, eller vill inte, se de stora möjlig-\r\nheter och det utvecklingssprång det skulle innebära\r\natt bygga ut IT-samhället med tydligt sikte på den\r\nvision om en digital allemansrätt som vi i Centerpar-\r\ntiet vill förverkliga.\r\nSocialdemokraterna, som i dag sitter i regerings-\r\nställning med stöd av Vänstern och Miljöpartiet,\r\nväntar på utredningar och regeringsinitiativ. Till dess\r\nförlitar man sig på de stressade koppartrådarna och de\r\ngamla koaxialkablarna.\r\nPå s. 4 i skrivelsen Informationssamhället inför\r\n2000-talet sträcker man sig som längst när man väl-\r\nmenande skriver: \"Målet är att alla skall ha lika möj-\r\nligheter att använda informationstekniken som ett\r\nmedel för ökad kunskap, demokrati och rättvisa.\" Det\r\nlåter väldigt bra, men vilka konkreta initiativ är soci-\r\naldemokraterna beredda att ta för att förverkliga detta\r\nmål? Är näringsministern, som ju är i kammaren i\r\ndag, beredd att här och nu ta några initiativ och redo-\r\nvisa en planering och en strategi? Jag ser gärna att\r\nflera partier blir mera offensiva i denna centrala\r\nframtidsfråga.\r\nModeraterna, Kristdemokraterna och Folkpartiet\r\nhar i utskottet gett besked om att inte heller de så här\r\nlångt varit beredda att förorda en målmedveten offen-\r\nsiv satsning på fiber till hemmen och till företagen.\r\nDe hoppas mera på att marknaden skall lösa proble-\r\nmet. Att avvakta eller hoppas på att marknaden ord-\r\nnar saken går kanske för sig i de större städerna, men\r\ndet bidrar knappast till lika möjligheter för alla i hela\r\nlandet - den digitala allemansrätt som Centerpartiet\r\nföreslagit.\r\nDet är lite typiskt att Per-Richard Molén här säger\r\natt man ju har relativt goda förbindelser även ute på\r\nlandsbygden. Så långt sträcker sig moderaternas am-\r\nbitioner. Vi har betydligt mera långtgående ambitio-\r\nner än så.\r\nSamhället har historiskt tagit ett ansvar för landets\r\ninfrastruktur. Det har gällt utbyggnaden av vägar och\r\njärnvägar, elnät och teleförbindelser. I dagens sam-\r\nhälle är det om möjligt ännu viktigare att det tas ett\r\nsamhällsansvar för den infrastruktur som kan lägga\r\ngrunden för tillväxt och utveckling i 2000-talets kun-\r\nskapssamhälle.\r\nCenterpartiet har, mot bakgrund av den optiska fi-\r\nberns överlägsna kapacitet, föreslagit att staten initie-\r\nrar en utbyggnad av ett finmaskigt fibernät till hem-\r\nmen och till företagen. Den långsiktighet som ett\r\nsådant beslut kräver innebär enligt vår mening att\r\nkommersiella aktörer inte kommer att vara villiga att\r\nta på sig det fulla ansvaret för detta. En gemensam\r\nutbyggnad garanterar också den fria konkurrensen\r\noch tillgången till informationstekniken i hela landet.\r\nDärmed motverkas den regionala obalans som vi ser\r\nså tydligt i dag.\r\nEtt avgörande viktigt argument för optofiber till\r\nhemmen är den helt överlägsna bandbred-\r\nden/kapaciteten. Ett optofibernät skulle få en kapaci-\r\ntet som kommer att täcka alla förutsägbara behov för\r\nframtiden. För alla andra tekniker finns en tydlig\r\nkapacitetsgräns, som kommer att kräva nya dyrbara\r\ninvesteringar så snart taket har nåtts. Detta innebär att\r\nen utbyggnad av fiber är en framtidssatsning som\r\nmed åren kommer att visa sig vara en mycket klok\r\noch framsynt investering.\r\nJag vill i detta sammanhang yrka bifall till reser-\r\nvation nr 6, där Centerpartiets syn på dessa frågor har\r\nutvecklats.\r\nFru talman! Låt mig i det här sammanhanget ock-\r\nså kommentera innehållet i reservation nr 7, som är\r\ngemensam för Centerpartiet och Kristdemokraterna.\r\nDen handlar om prissättning och vikten av att alla\r\nmänniskor och företag i vårt land har tillgång till\r\ntekniken på likvärdiga ekonomiska villkor. Det finns\r\ntyvärr skrämmande exempel på hur oerhört stora\r\nskillnader som finns i dag, när människor i avvaktan\r\npå ett nationellt nät av fiberoptiska förbindelser vill\r\ninstallera t.ex. ISDN eller motsvarande teknik. Pri-\r\nslappen varierar från under 2 000 kr i Stockholms\r\ninnerstad till en kostnad på upp till 60 000 kr på\r\nlandsbygden och i glesbygden. Det är enligt vår me-\r\nning orimliga prisskillnader om man menar någonting\r\nmed likvärdig tillgång. Vi anser att anslutningsavgif-\r\nten bör vara densamma över hela landet för att man\r\nskall skapa likvärdiga villkor. Jag vill i det samman-\r\nhanget yrka bifall till reservation nr 7.\r\nMen för oss i Centerpartiet är alltså teknik typ\r\nISDN något som används nu i avvaktan på ett hel-\r\ntäckande fiberoptiskt nät. En målmedveten satsning\r\npå fibernät har också det goda med sig att Sverige har\r\nmöjlighet att befästa sin position som en av världens\r\nledande IT-nationer. Det förstärker våra möjligheter\r\natt dela med oss av teknik och kompetens till andra\r\nländer i form av nya stora exportframgångar.\r\nJust denna vecka öppnar världens största IT-\r\nmässa, cebit-mässan i Hannover. 81 svenska företag\r\nfinns då på plats med Ericsson i spetsen för att de-\r\nmonstrera hur långt vi har kommit i teknikutveck-\r\nlingen. Läs gärna mera om detta i den utmärkta tid-\r\nningen Ny teknik.\r\nFru talman! Låt mig understryka ytterligare två\r\nviktiga komponenter som vi i Centerpartiet vill beto-\r\nna för att informationssamhället skall utvecklas på ett\r\npositivt sätt.\r\nEn digital allemansrätt handlar i grunden om alla\r\nmänniskors lika möjligheter och rätt att ha tillgång till\r\ninformationsteknikens verktyg, oavsett social bak-\r\ngrund, kön eller andra faktorer som traditionellt ver-\r\nkat diskriminerande. Avgörande för detta är att tekni-\r\nken är spridd över landet, men det finns också två\r\nandra viktiga faktorer som jag här kort vill beröra.\r\nDet gäller kunskapsfrågorna och människornas kun-\r\nnande för att tillgodogöra sig tekniken. Det gäller\r\nockså rättsordningen och att lagstiftningen måste vara\r\nanpassad till de nya förhållanden som informations-\r\nsamhället för med sig.\r\nTillsammans med den utbyggnad av fiber till hem\r\noch företag som vi förordar är det av central betydel-\r\nse att förebygga de kunskapsklyftor som IT-\r\nutvecklingen riskerar att föra med sig. Det framstår\r\nsom en av de viktigaste sociala rättvisefrågorna att ge\r\nalla människor möjligheter till en bra utbildning som\r\nger goda förutsättningar för yrkeslivet, ett livslångt\r\nlärande och aktivt deltagande i samhället.\r\nVi från Centerpartiet vill se ett nationellt kun-\r\nskapslyft inom IT. Det skall innebära att alla männi-\r\nskor får möjlighet att lära sig att utnyttja verktygen\r\noch därmed de möjligheter som en utbyggd in-\r\nfrastruktur ger. Här har alla de traditionella studieför-\r\nbunden en central roll, men också pensionärsorgani-\r\nsationer, invandrarorganisationer, idrottsrörelsen,\r\nhandikapporganisationer - för att ta några exempel.\r\nRättsordningen är den tredje faktor som jag här\r\nvill betona som grundläggande för människors tilltro\r\ntill informationstekniken. Inom flera områden måste\r\nlagstiftningen ses över. Frågor om integritet och ytt-\r\nrandefrihet har blivit aktuella genom debatten om\r\npersonuppgiftslagen (PUL). Och det framstår som\r\nuppenbart att en modern integritetslagstiftning måste\r\nta hänsyn till att alla människor kommer att vara\r\nsåväl konsumenter som potentiella producenter av\r\ninformation.\r\nEtt exempel är den elektroniska handel som berörs\r\ni de skrivelser som utgör underlag för dagens betän-\r\nkande. Det behövs såväl svenska som internationella\r\nregler för att underlätta den elektroniska handeln. Det\r\nkan handla om digitala signaturer, betalningssystem\r\neller kryptering. Konsumenternas ställning vid elek-\r\ntronisk handel måste ses över.\r\nCenterpartiet har flera gånger lyft fram frågor som\r\nberör elektronisk handel. Jag har i detta avsnitt valt\r\natt avstå från reservationer. Det innebär dock inte att\r\njag är fullt nöjd med regeringens insatser på området.\r\nDet finns flera viktiga framtidsfrågor än att det i dag\r\nbehövs större insatser.\r\nFru talman! Jag ser att min talartid håller på att ta\r\nslut. Jag hinner därför inte kommentera mera kring\r\nt.ex. IT-omställning, utan jag får återkomma till det i\r\nen replik.\r\nJag vill ytterligare en gång yrka bifall till reserva-\r\ntionerna nr 6 och 7. Jag står självfallet bakom även\r\nandra reservationer, men för tids vinnande avstår jag\r\nfrån att yrka bifall till dem.</pre><pre>Anf.  43  JOHNNY GYLLING (kd) replik:\r\nFru talman! Centerpartiet har ju tagit patent på det\r\ntrevliga uttrycket digital allemansrätt. Men jag tycker\r\natt det haltar lite grann. Ni jämför detta med IT-\r\nområdet och vill att staten skall bygga ut kabelnätet i\r\nhela landet. Då är det ju staten som äger kablarna. I\r\nnaturen är det många som äger olika fastigheter. Där\r\nhar allemansrätten en annan betydelse, men låt vara.\r\nJag skulle gärna vilja veta vad det är som skiljer\r\nvåra partier åt i den här frågan. Sven Bergström säger\r\natt vi andra partier inte vill driva på, vilket jag tycker\r\när fel. Om jag förstår det rätt vill Centerpartiet att\r\nstaten skall gräva ned och betala de optiska fiberkab-\r\nlarna med skattemedel. Jag vill gärna att Sven Berg-\r\nström utvecklar detta.</pre><pre>Anf.  44  SVEN BERGSTRÖM (c) replik:\r\nFru talman! Jag tackar för Johnny Gyllings\r\nkomplimang, att vi har tagit patent på uttrycket digital\r\nallemansrätt. Det är vi stolta för och vill gärna ut-\r\nveckla det ytterligare.\r\nJohnny Gylling frågade vad det är som skiljer\r\nCentern från andra partier. Det finns självfallet olika\r\nnyanser hos olika partier, men det som vi så starkt\r\nbetonar är att det är ett samhälleligt ansvar att se till\r\natt det nya IT-samhället når ut till samtliga människor\r\noch till samtliga företag - stora som små - över hela\r\nlandet. Därvidlag finns det i dag inte någon kommer-\r\nsiell drivkraft för att bygga det finmaskiga nätet.\r\nDe stora strukturerna, de digitala motorvägarna,\r\nbyggs naturligtvis. I Stockholms innerstad, i Linkö-\r\nping, i Umeå och i andra städer är det inga som helst\r\nbekymmer, och knutpunkterna finns. Men beträffande\r\nde elektroniska grusvägarna, det finmaskiga nätet, är\r\ndet ett samhällsansvar att se till att detta kommer ut\r\ntill alla och envar.\r\nSom vi ser det är poängen att detta är en långsik-\r\ntigt klok och riktig investering. Vi slipper bygga på\r\nstressade koppartrådar och koaxialkablar, utan vi\r\nbygger framtidens teknik redan nu.\r\nJag hoppas att Johnny Gylling och kristdemokra-\r\nterna, liksom andra partier, efter hand ansluter sig till\r\nsynsättet att detta är en klok och framsynt investering.</pre><pre>Anf.  45  JOHNNY GYLLING (kd) replik:\r\nFru talman! Jag tackar Sven Bergström för svaret.\r\nMen jag konstaterar att vi har lite olika uppfattningar\r\nhär.\r\nDet som vi är överens om är vem som har huvud-\r\nansvaret för att alla hushåll och företag så småningom\r\nskall få ta del av höghastighetsförbindelser. Det är en\r\nsak, men vem skall betala?\r\nDet finns många som gräver i marken, kommu-\r\nnerna, elbolagen och operatörer. Finns det inte andra\r\nsätt att få det finmaskiga nätet utbyggt än att använda\r\nskattepengar? Jag vill som ett exempel nämna Svens-\r\nka kraftnät, som i sin bolagsordning saknar detta att\r\nman har som uppgift att lägga ned kabel. Svenska\r\nkraftnät skulle mycket väl kunna lägga ned fler kablar\r\nav bara farten, om regeringen hade ändrat bolagsord-\r\nningen. Delar inte Sven Bergström den uppfattningen\r\natt man inte behöver använda skattepengar till allting\r\nsådant här?</pre><pre>Anf.  46  SVEN BERGSTRÖM (c) replik:\r\nFru talman! För att börja i den sista änden är det\r\nsjälvklart utmärkt om vi slipper använda skattepeng-\r\nar, om vi kan initiera detta på annat sätt, t.ex. genom\r\natt engagera olika enskilda aktörer. Svenska kraftnät\r\när en aktör i sammanhanget.\r\nMen - och det är det som är poängen med vår di-\r\ngitala allemansrätt och vår rapport kring denna - om\r\ndetta skall nå ut till alla människor och alla småföre-\r\ntag över hela landet finns det i dag ingen kommersiell\r\ndrivkraft som garanterar att detta sker. Därför säger vi\r\natt samhället måste vara berett, inte i första hand att\r\nbygga, gräva och lägga kabel men att se till att det\r\nblir gjort - gärna i samarbete med olika andra aktörer.\r\nIngen annan än staten kan ta ansvaret för att detta når\r\nut till alla. Annars kan det bli ett selektivt nät och\r\nolika lösningar som kanske inte blir så bra.\r\nDet finns goda exempel i historien på att detta har\r\nvarit klokt och framsynt när det gäller telenät, järn-\r\nvägsförbindelser, vägar och andra system som ingår i\r\ninfrastrukturen. Jag är övertygad om att det är nästa\r\nstora uppdrag för oss att se till att detta kan bli nå-\r\ngonting som når ut till alla människor.</pre><pre>Anf.  47  PER-RICHARD MOLÉN (m) re-\r\nplik:\r\nFru talman! Det är glädjande att Centern på senare\r\ntid har ställt upp bakom tanken på någonting som\r\nman kallar för digital allemansrätt.\r\nJag minns när Carl Bildt som statsminister 1994\r\nsatte Internet, och därmed hela den här tekniken, på\r\nden svenska kartan. Jag minns att han redan då argu-\r\nmenterade för behovet att ge hela landet tillgång till\r\nden här tekniken. Speciellt betonade han behovet av\r\natt skolor, grundskolor och gymnasier, skulle få till-\r\ngång till det här, att glesbygden skulle få tillgång till\r\ndet här och att vården på olika sätt skulle få tillgång\r\ntill den här verksamheten.\r\nJag är inte, och där instämmer jag med herr Gyl-\r\nling, så övertygad om att vi hela tiden behöver vara\r\nfixerade vid fibernät. Vi ser hur tekniken hela tiden\r\ngår väldigt snabbt fram när det gäller radiofrekvenser.\r\nVi ser på satelliter. Vi ser hur man kan stressa upp\r\nelledningar. I grund och botten är det ju faktiskt ändå\r\nså som jag har sagt tidigare i den här debatten att i\r\nstort sett alla i Sverige har tillgång till el och telefon.\r\nDärmed har de möjligheter till uppkopplingar - i dag\r\nkanske med relativt långsamma modem upp till 56,6.\r\nMen redan nu finns, inte minst i Gävleborgs län\r\ndit vi i trafikutskottet gjorde en resa, alltså herr Berg-\r\nströms eget län, privata initiativ som skapar möjlig-\r\nheter till en höghastighetsöverföring som ligger uppe\r\npå 10 megabyte. Låt oss alltså vara öppna och inte\r\nbara tänka oss att staten skall gå in. Det finns så\r\nmånga intressen; elbolag, kabelbolag och kommuner\r\nsom tillsammans med andra skapar sådana här initia-\r\ntiv. Jag tror att det tillgodoser våra behov.</pre><pre>Anf.  48  SVEN BERGSTRÖM (c) replik:\r\nFru talman! Det sista var väldigt avslöjande. Per-\r\nRichard Molén säger att det tillgodoser våra behov på\r\nett rimlig sätt. Och i ett tidigare inlägg sade han att\r\ndet här ändå ger relativt goda förbindelser. Alla som\r\nhar inblick i den här branschen, Per-Richard Molén,\r\ntalar om att det är en oerhört snabb utveckling. 10\r\nmegabit i dag kommer om några år att vara 100 me-\r\ngabit i behov hos det enskilda hushållet och hos den\r\nlille företagaren.\r\nAlla oberoende aktörer i branschen är ense om att\r\ndet då inte räcker med vare sig radio, snabba modem\r\neller något sådant. Då är fibern, optofibern, det som\r\nhar de långsiktiga förutsättningarna att bli bärkraftigt.\r\nAlla är övertygade om att det kommer att vara fram-\r\ntidens melodi.\r\nJag vill gärna ge moderaterna, och Per-Richard\r\nMolén och Carl Bildt, en eloge. Ni var nog tidigt ute.\r\nDock tycker jag inte att det är rimligt att ni får mono-\r\npol på det här området. Nu tycks ni ha fastnat i att det\r\nräcker med relativt goda förbindelser för en stor del\r\nav svenska folket.\r\nVi har högre ambitioner än så. Vi tycker att här\r\nhar vi nu svensk teknik som kan byggas ut, och som\r\ndet är klokt och långsiktigt rätt att bygga ut. Då skall\r\nvi inte tveka. Då skall vi våga ha tydliga visioner om\r\nhur vi skall gå till väga. Vi i Centerpartiet säger att\r\ndet här systemet, en digital allemansrätt byggd på\r\noptofiber till alla hushåll och alla företag i landet, är\r\nframtidens melodi. Jag hoppas att också moderaterna\r\nefterhand ansluter sig till det synsättet.</pre><pre>Anf.  49  PER-RICHARD MOLÉN (m) re-\r\nplik:\r\nFru talman! Är det någonting vi moderater är\r\nemot så är det monopol. Om det på något sätt kan\r\nförändra situationen att Centern kommer in i det hela\r\nså får vi väldigt mycket av den mångfald som vi mo-\r\nderater talar så mycket om.\r\nJag tror, fru talman, att jag och Sven Bergström\r\nkanske har lite lätt att underskatta den snabba teknis-\r\nka utvecklingen. Vi bollar i dag gärna med megabyte\r\n- om det är 5 eller 10 eller 100. Jag är övertygad om\r\natt utvecklingen kommer att ge oss möjligheter till en\r\nsådan kapacitet att vi kan konvergera digital TV och\r\ndigital radio med telefoni och mycket av den infor-\r\nmation som snurrar runt på Internet.\r\nI princip är vi alltså överens. Det är i alla fall rätt\r\nskönt att få en kommentar om att det inte ens hos\r\nCentern i första hand är staten som skall stå för det\r\nhela. Det är ju trots allt den marknad som finns som\r\nvi måste luta oss emot.</pre><pre>Anf.  50  SVEN BERGSTRÖM (c) replik:\r\nFru talman! Det är självklart inget självändamål\r\natt staten skall pumpa in en massa miljarder i det här.\r\nMen vad vi i Centerpartiet betonar så starkt är att det\r\när ett samhällsansvar att se till att det blir gjort. Det är\r\ndärför vi vill ha en utredning nu med tydlig inriktning\r\npå den här digitala allemansrätten som skall nå ut till\r\nalla.\r\nJag hoppas och tror att det kommer att bli ett väl-\r\ndigt givande samspel mellan enskilda aktörer, olika\r\nföretag och samhället när det här sätts i gång.\r\nPer-Richard Molén sade att vi underskattar ut-\r\nvecklingen. Ja just det, många underskattar utveck-\r\nlingen. Det är just därför vi säger: Stanna nu inte vid\r\nstressade koppartrådar, XDSL, ADSL, snabba mo-\r\ndem och allt vad det heter. Låt oss satsa målmedvetet\r\noch konsekvent på det vi vet kommer att hålla 10, 20,\r\n30 år fram i tiden, nämligen optofiber.\r\nDessutom ligger svensk teknik långt framme på\r\ndet här området. Vi har svenska företag som jobbar\r\nmed detta. Det kan ge oerhört stora synergieffekter.\r\nDet kommer att ge exportframgångar.\r\nSå jag hoppas att näringsministern när han så\r\nsmåningom kommer upp i kammaren i dag kan ge en\r\nordentlig signal om att den här vägen skall vi gå och\r\nden här strategin skall vi lägga fast för att utveckla\r\noss på det här området.</pre><pre>Anf.  51  KENTH SKÅRVIK (fp):\r\nFru talman! Internet har fått snabbare genomslag\r\nän någon annan teknik. På fem år har Internetanvän-\r\ndandet i Sverige ökat från nästan noll till att i dag\r\nhälften av befolkningen över tolv år surfar varje må-\r\nnad.\r\nEn sådan genomgripande ny teknik där informa-\r\ntion samtidigt finns tillgänglig för alla kan inte undgå\r\natt påverka vår världsbild. \"På ett dunkelt sätt som i\r\nen spegel\" hette det i den gamla bibelöversättningen.\r\nI dag måste vi välja andra metaforer. Ingen förstår att\r\nspeglar då bestod av putsade mässingsplattor som gav\r\nen oklar spegelbild. På samma sätt kommer många av\r\ndagens uttryck och bilder att bli obegripliga för dem\r\nsom växer upp i informationssamhället.\r\nVilka förändringarna blir vet vi inte. Alexander\r\nGraham Bell och Lars Magnus Ericsson utvecklade\r\ntelefonen. Men de kunde inte föreställa sig telefons-\r\nvarare, 020-nummer, Sagolinjen, faxar eller mobilte-\r\nlefoner. Lika lite vet vi vart Internet tar vägen.\r\nDen liberala slutsatsen måste vara att politiker\r\nskall och kan göra mycket lite för att påverka infor-\r\nmationsteknikens utveckling. Politiker skall inte hind-\r\nra utvecklingen utan sträva efter att skapa förutsätt-\r\nningarna för att tekniken kommer så många männi-\r\nskor som möjligt till godo.\r\nRedan nu kan vi se hur IT förändrar samhällen\r\noch människors sätt att arbeta. Kunskapssökande blir\r\nmindre hierarkiskt och kombinationerna blir fler när\r\ndet i texten ligger hyperlänkar som gör att den som\r\nläser snabbt kommer vidare, får förklaringar eller kan\r\nlåta sina associationer blomma ut.\r\nSannolikt får IT-samhället större politiska effekter\r\nän vi hittills insett, inte minst i de politiska partierna.\r\nInformationstekniken innebär att avstånden mellan\r\nmänniskor minskar både geografiskt och socialt.\r\nÖkade möjligheter till snabb och effektiv kommuni-\r\nkation och informationsutbyte mellan människor är\r\nbra för oss alla.\r\nLåt mig ta några exempel: Informationstekniken\r\nger människor möjligheten att själva söka information\r\noch delta i den demokratiska beslutsprocessen i dia-\r\nlog med andra. Informationstekniken vidgar yttrande-\r\nfriheten genom att man själv kan söka information.\r\nMan kan delta i den demokratiska beslutsprocessen i\r\ndialog med andra. Informationstekniken vidgar ytt-\r\nrandefriheten genom att det blir lättare för vem som\r\nhelst att publicera sig och nå fram med budskap.\r\nMånga ekonomiska hinder för publicering försvinner.\r\nInformationstekniken kan bl.a. effektivisera sjuk-\r\nvården, förbättra miljön samt underlätta för funk-\r\ntionshindrade att få information och utföra tjänster.\r\nInformationstekniken tillåter människor att bo på\r\nställen av andra skäl än att arbete finns där eftersom\r\nmycket arbete kommer att kunna utföras på distans.\r\nIT gör det möjligt att behålla en levande landsbygd.\r\nInformationstekniken både bygger broar och rase-\r\nrar barriärer mellan stater och människor. Det är\r\nlättare för svenskar att hålla kontakt när de bor ut-\r\nomlands. Det är lättare för invandrare i Sverige att\r\nbehålla sina rötter.\r\nInformationstekniken ger medborgare nya möjlig-\r\nheter att bevaka sina intressen gentemot myndigheter\r\noch att göra sina stämmor hörda på ett snabbt och\r\neffektivt sätt. Det underlättar de demokratiska vinster\r\nsom finns att hämta i protokoll, diarier och annat på\r\nnätet.\r\nOm nuvarande lagstiftning lägger hinder i vägen\r\nför att alla offentliga handlingar läggs ut på nätet,\r\nskall lagen ändras.\r\nI stort anser Folkpartiet att det liggande betänkan-\r\ndet innehåller bra tankar inför informationssamhället\r\når 2000. Därför har vi endast deltagit i en reservation,\r\nnämligen reservation nr 4. Jag yrkar därför bifall till\r\ndenna.\r\nFru talman! Vi reservanter anser att staten bör ha\r\nsom huvuduppgift att garantera informationstekni-\r\nkens infrastruktur och se till att möjligheter till snabb\r\nkommunikation finns i hela landet. Det innebär att\r\nbredbandsuppkoppling skall vara möjlig för företag\r\noch hushåll i hela Sverige till en rimlig kostnad.</pre><pre>Anf.  52  MIKAEL JOHANSSON (mp):\r\nFru talman! Jag vill börja med att yrka bifall till\r\nreservation 11.\r\nMiljöpartiet de gröna har tidigare krävt en samlad\r\nredogörelse till riksdagen för hur 2000-problemet\r\nhanteras. Vi hälsar nu med tillfredsställelse att riks-\r\ndagen har fått en sådan redogörelse.\r\nRegeringen lämnar i skrivelsen en bild av det ak-\r\ntuella läget i regeringen och de statliga myndigheter-\r\nna beträffande arbetet med IT-omställningen inför år\r\n2000. När det gäller det statliga sektorsansvaret och\r\nkommunernas omställningsarbete reser skrivelsen\r\ntyvärr fler frågor än den ger nöjaktiga svar.\r\nEtt krav från Miljöpartiet på den redovisning som\r\nnu givits var att den skulle innehålla vilka kostnader\r\nför IT-omställningen som kan beräknas samt hur\r\ndessa skall budgeteras. Det finns mycket knapphän-\r\ndiga kostnadsberäkningar i regeringens skrivelse. De\r\ntotala kostnaderna för omställningsarbetet uppskattas\r\ntill 1,1 miljarder kronor, men då hade nästan hälften\r\nav de 180 myndigheterna inte gjort några kost-\r\nnadsuppskattningar. En lång rad brister och osäker-\r\nheter i lägesbedömningen räknas upp i skrivelsen.\r\nMan konstaterar att det fortfarande finns en betydan-\r\nde osäkerhet om vilka kostnader som omställningen\r\nkommer att innebära för de statliga myndigheterna.\r\nRegeringen förutsätter att myndigheternas omställ-\r\nningsarbete skall klaras inom befintliga ramar. Detta\r\nskrivs i slutet av år 1998 då cirka ett år kvarstår och\r\nstatsbudgeten för 1999 är lagd.\r\nÄven med Statskontorets uppskattningar från ja-\r\nnuari 1999 på 1,3 miljarder kvarstår kritiken.\r\nDet mycket osäkra läget beträffande kostnaderna\r\nför IT-omställningen är uppenbart oacceptabelt i en\r\nfråga som handlar om miljardbelopp.\r\nMiljöpartiet kräver att regeringen snarast åter-\r\nkommer till riksdagen med en redovisning av IT-\r\nomställningens beräknade kostnader inom det statliga\r\nområdet och vilka konsekvenser detta har för stats-\r\nbudgeten.\r\nRegeringen redovisar uppenbara problem med\r\nstyrningen av IT-omställningen inför år 2000. Man\r\nhar upprepade gånger uppmärksammat och ställt krav\r\npå sina underlydande myndigheter att ta tag i proble-\r\nmen och redovisa analyser och resultat. Gensvaret\r\nfrån de statliga myndigheterna har varit anmärk-\r\nningsvärt svagt. Det finns ingen analys i skrivelsen av\r\nvarför regeringen inte förmår styra sina egna myn-\r\ndigheter i denna fråga. Regeringen meddelar att man\r\nunder 1999 skall ställa krav på myndigheterna att alla\r\nverksamhetsinriktade system skall vara åtgärdade,\r\ntestade och klara att tas i drift senast den 1 juni 1999.\r\nMed hänsyn dels till den uppenbart svaga led-\r\nningsförmåga regeringen hittills haft, dels till den\r\nstora eftersläpning som finns i omställningsarbetet i\r\nde statliga myndigheterna, ställer Miljöpartiet frågan\r\nom regeringen verkligen lyckas uppnå driftklara\r\n2000-säkrade system inom ett halvår, som man före-\r\nsatt sig. Följdfrågan blir vad regeringen har för bered-\r\nskap om man skulle stöta på ytterligare bakslag i\r\narbetet. Vilka kraftåtgärder finns förberedda om det\r\nvid halvårsskiftet fortfarande finns samhällsfarliga\r\nIT-system i de statliga myndigheterna? Om detta\r\nfinns inget att läsa i regeringens redovisning.\r\nNär man sedan vidgar frågeställningen till att inte\r\nbara gälla de statliga myndigheternas egna system,\r\nutan också tar in kommunernas IT-omställningsarbete\r\nsamt myndigheternas sektorsansvar för fungerande\r\nsamhällsviktiga funktioner såsom hälso- och sjuk-\r\nvård, energi- och vattenförsörjning, transporter osv.,\r\nblir det redovisade läget ännu mer oroande.\r\nRegeringen konstaterar att med det underlag som\r\nfinns i dag kan regeringen inte med säkerhet uttala sig\r\nom risken för störningar i de för samhället viktigaste\r\nsektorerna. Vidare bedömer regeringen att det är\r\noroväckande att vissa kommuner inte kommit till-\r\nräckligt långt i arbetet. Kommunerna står ju för\r\nmycket viktiga funktioner som distributörer av el,\r\nvärme och vatten m.m. Miljöpartiet instämmer i be-\r\ndömningen att utvecklingen är oroväckande inte bara\r\nvad gäller kommunerna, utan också vad gäller myn-\r\ndigheternas sektorsansvar för samhällsviktiga funk-\r\ntioner.\r\nÄn mer oroväckande är enligt Miljöpartiets me-\r\nning regeringens planerade åtgärder. Regeringen\r\nplanerar åtgärder i form av informationsinsatser,\r\nuppföljningar och analyser för att åtgärda problemen\r\nunder första halvåret 1999. Dessutom har regeringen\r\nuppenbarligen stor tilltro till att anpassningen skall\r\nfrämjas genom en lokal debatt som ger ett tryck från\r\nenergiföretagens kunder t.ex. Även här måste vi ställa\r\nfrågan: Vad har regeringen för beredskap om man\r\nskulle stöta på ytterligare bakslag i arbetet med att\r\nmed information, uppmaningar och kundtrycksska-\r\npande debatt påverka kommuner och sektorsmyndig-\r\nheter att ta sitt ansvar? Vilka kraftåtgärder finns för-\r\nberedda om det under andra halvåret 1999 visar sig\r\natt omställningsarbetet för samhällsviktiga funktioner\r\ninte nått tillräckligt resultat?\r\nMiljöpartiet menar att en situation där otillräckli-\r\nga omställningsåtgärder för samhällsviktiga funktio-\r\nner identifierats men där staten förhåller sig passiv\r\ninte kan accepteras. Vi antar att regeringen delar\r\ndenna uppfattning. Vi vill därför under våren 1999 ta\r\ndel av en redovisning av hur regeringen avser att\r\nagera om IT-omställningen inför år 2000 under andra\r\nhalvåret 1999 fortfarande uppvisar brister som gör att\r\nsamhällsviktiga funktioner inte kan garanteras och\r\ndärmed hotas vid årsskiftet 1999/2000.\r\nKärnkraftsreaktorer bör vara stoppade under tim-\r\nmarna kring årsskiftet 1999/2000 om inte alla del-\r\nsystem i ett kärnkraftverks hela drift- och säkerhets-\r\nsystem har funktionstestats fullt ut av en oberoende\r\npart, så att absolut säkerhet råder om att de inte reage-\r\nrar fel för årtalet 2000, och om inte absolut säkerhet\r\nråder om att kärnkraftverket klarar andra störningar\r\npå elnät och andra försörjningssystem som kan befa-\r\nras inträffa vid detta årsskifte.\r\nDetta gäller givetvis alla kärnkraftsreaktorer i hela\r\nvärlden, men riksdagen kan bara ta ansvar för de\r\nsvenska reaktorerna.\r\nEffekterna av en allvarlig incident eller ett reak-\r\ntorhaveri på grund av funktionsfel i något datorpå-\r\nverkat system som beror på omställningen till årtalet\r\n2000 måste vägas mot kostnaderna för att kärnkraft-\r\nverken stoppas under timmarna kring årsskiftet\r\n1999/2000. Effektbehovet under ca 36 timmar från\r\nnyårsafton kl. 12.00 till nyårsdagen kl. 24.00 torde\r\nvara lägre än under normala vinterdygn.\r\nMånga kraftkrävande industrier bör kunna stop-\r\npas för planerat underhåll under den aktuella tiden.\r\nDetta förefaller rimligt, eftersom planerat underhåll\r\nnormalt kräver längre stopptider än de 36 timmar som\r\ndet här är fråga om. Vattenkraft kompletterad med\r\nnormal krafttillförsel från kraftvärmeverk bör därför\r\nräcka till för att klara den nödvändiga energitillför-\r\nseln under de aktuella 36 timmarna. Några kondens-\r\nkraftverk och gasturbiner kan hållas driftklara i be-\r\nredskap.\r\nEtt stort antal tänkbara incidenter både inom\r\nkärnkraftsindustrin och inom andra verksamheter har\r\nsin grund i mänsklig oförmåga att förutse vad en\r\nolycklig kombination av händelser kan få för effekter.\r\nYtterligare ett antal tänkbara incidenter har sin grund\r\ni en oförmåga att reagera tillräckligt snabbt för att\r\navbryta olycksbringande händelsekedjor som utlöses\r\nav oväntade händelser, respektive att i tid spåra fel-\r\nkällan och stoppa händelseutvecklingen eller länka\r\nden in i mindre olycksbringande banor.\r\nVår bedömning är att riskerna för felfunktion i\r\nnågot drift- eller säkerhetspåverkande datasystem är\r\nväsentligt större vid omslaget till årtalet 2000 än de är\r\nnormalt. Därför bör de svenska kärnkraftsreaktorerna\r\nvara stoppade under timmarna kring årsskiftet\r\n1999/2000.</pre><pre>Anf.  53  JOHNNY GYLLING (kd) replik:\r\nFru talman! Det skulle vara intressant att veta lite\r\nmer om Miljöpartiets IT-politik. Jag kan bara hitta två\r\nmotioner i sammanhanget. Den ena handlar om\r\nforskning på elektromagnetiska fält. Jag kan hålla\r\nmed om att det är viktigt att veta mer om detta. Den\r\nandra motionen handlar om det som Mikael Johans-\r\nson nu har talat om, nämligen om kostnaderna för år\r\n2000-omställningen.\r\nI övriga frågor har inte Miljöpartiet sagt någon-\r\nting, inte i den här debatten i alla fall. Jag vill fråga:\r\nHur ser ni på den nya tekniken? Ingår datorer i er\r\npolitik? Ingår Internet? Skall vi ha bredband för alla?\r\nNi har inte kommenterat regeringens syn och våra\r\nandra partiers syn på IT-samhället.</pre><pre>Anf.  54  MIKAEL JOHANSSON (mp) re-\r\nplik:\r\nFru talman! Kortfattat går vår politik ut på att IT\r\nskall vara tillgänglig för alla och begriplig för alla.\r\nSedan vill jag gärna återkomma till hur vi ser på\r\nden framtida satsningen av statens medel när vi har\r\nde konkreta planerna framme på bordet. Kanske kan\r\nnäringsministern ange en del av de idéer han har haft\r\ni samband med t.ex. utförsäljningen av Telia som ett\r\nled i att investera de pengar som frigörs i en in-\r\nfrastruktursatsning på IT-området.</pre><pre>Anf.  55  JOHNNY GYLLING (kd) replik:\r\nFru talman! Risken är stor att man tror att Miljö-\r\npartiets IT-politik enbart går ut just på forskningen\r\noch år 2000-omställningen. I så fall är ju halva politi-\r\nken borta nästa år när vi har passerat årsskiftet.\r\nNu säger Mikael Johansson att Miljöpartiet kom-\r\nmer tillbaka med idéer lite längre fram. Det är ju\r\ntrevligt. Problemet är bara att utvecklingen går så\r\nrasande fort att det hade varit bra att presentera några\r\nidéer i dag. Men vi får väl vänta på dem.</pre><pre>Anf.  56  MIKAEL JOHANSSON (mp) re-\r\nplik:\r\nFru talman! I första hand är det en budget som vi\r\nlägger. Det gör vi ihop med Vänstern och Socialde-\r\nmokraterna. Först i det läget är det aktuellt att pre-\r\nsentera de konkreta planer och idéer vi skall förverk-\r\nliga i framtiden.</pre><pre>Anf.  57  PER-RICHARD MOLÉN (m) re-\r\nplik:\r\nFru talman! Det är bara att läsa betänkandet så ser\r\nman hur tomhänt Miljöpartiet är när det gäller IT-\r\npolitik. Men det är inte det jag i första hand skall\r\nkommentera.\r\nOm det är några som verkligen har gått igenom\r\nomställningsproblemen så är det de svenska kärn-\r\nkraftverken. Det är ett sätt att skrämma genom att\r\nbörja föra fram detta. Det förstår jag eftersom Miljö-\r\npartiet inte vill något hellre än att stänga av de svens-\r\nka kärnkraftverken.\r\nDet skulle vara intressant att se en avstängning\r\nvid millennieskiftet samtidigt som vi inte längre har\r\nsärskilt mycket av gasturbiner och gaskraftverk kvar i\r\ndet nya elsystemet. Det blir kallt. Har vi vatten i våra\r\nälvar? Vi har inte tillräckligt mycket kraftvärmeverk\r\nsom skall kunna kompensera det hela, så jag tror att\r\nvi kan vara trygga när det gäller kärnkraftverken. De\r\nhar också kommit med sina försäkringar på det här\r\nområdet.</pre><pre>Anf.  58  MIKAEL JOHANSSON (mp) re-\r\nplik:\r\nFru talman! Den myndighet som enligt skrivelsen\r\nhar satts att kontrollera detta är SKI. Man har gjort\r\ndokumentgenomgångar. Man har ställt muntliga frå-\r\ngor till bolagen. Man avser under det halvår som nu\r\när att ta del av den dokumentation som kärnkraftsbo-\r\nlagen har. Man har ingen annan roll. Man går helt och\r\nhållet på att det som kärnskraftbolagen lämnar som\r\nuppgifter stämmer. Vi vill se en oberoende part som\r\ntestar om kärnkraftverken är år 2000-säkrade. Vi kan\r\ninte leka med denna verksamhet med de enorma kon-\r\nsekvenser det kan få vid en olycka.</pre><pre>Anf.  59  PER-RICHARD MOLÉN (m) re-\r\nplik:\r\nFru talman! Det är ganska starkt att höra att man\r\nbehöver ett oberoende organ när staten har tillsatt SKI\r\nför att utföra en ständig, kontinuerlig, löpande\r\ngranskning av verksamheten. Arbetet för en omställ-\r\nning har pågått under ett antal år redan, och därför\r\nkan vi vara övertygade.\r\nJag tycker att det är att verkligen föra fram en\r\nmycket allvarlig kritik mot SKI som man inte är för-\r\ntjänt av.</pre><pre>Anf.  60  MIKAEL JOHANSSON (mp) re-\r\nplik:\r\nFru talman! Jag kan bara försöka citera ur den\r\nskrivelse som finns:\r\n\"SKI:s bedömning är för närvarande, baserad på\r\ninlämnade rapporter och de muntliga föredragningar\r\nsom skett, att kraftbolagen hanterar år 2000-\r\nproblemet på ett sådant sätt att SKI inte skall behöva\r\nställa ytterligare krav på redovisning eller vidtagande\r\nav åtgärder.\"\r\nDärför tycker jag att det är allvarligt. Därför krä-\r\nver vi en oberoende part som gör även tester och inte\r\nenbart går på det som kraftbolagen gör. Naturligtvis\r\nskall vi inte råka ut för någonting som Tage Daniels-\r\nson redan på sin tid framförde i sin monolog om\r\nosannolikheten i det som hände i Harrisburg.\r\nVi vågar inte det. Jag tycker inte att någon annan\r\nheller skall våga sig på det konststycket.</pre><pre>Anf.  61  MONICA GREEN (s):\r\nFru talman! Samhällsomdanande kraft - ja, vi har\r\nsagt det tidigare, men det tål att sägas igen. IT är inte\r\nbara ett verktyg, IT förändrar hela vårt samhälle i\r\ngrunden. Det förändrar vårt sätt att leva, bo, arbeta\r\noch kommunicera. Förändringen är så stor och ge-\r\nnomgripande att vi i dag inte kan se vidden av den.\r\nSverige som IT-nation eller digitalt samhälle är i\r\nfronten och skall så förbli.\r\nVi har sedan 1996, då riksdagen behandlade må-\r\nlen om de prioriterade uppgifterna för den nationella\r\nIT-strategin, både vässat lagstiftningen och flyttat\r\nfram positionerna inom så gott som samtliga sam-\r\nhällsområden när det gäller IT. Informationstekniken\r\nhar så stor betydelse att den påverkar vår produk-\r\ntionsförmåga, våra levnadsmönster och förutsättning-\r\narna att utveckla vår demokrati.\r\nDet innebär i dag\r\n1.      att fortsatta insatser bör göras för att bygga ut en\r\ndigital infrastruktur för höghastighetsförbindelser\r\noch att hushåll och företag i hela Sverige bör ges\r\nmöjligheter till goda förutsättningar att utnyttja\r\nden nya tekniken,\r\n2.      att man bör underlätta för elektronisk handel för\r\nnya affärsmöjligheter som drivkraft för sysselsätt-\r\nning och tillväxt samt ge konsumenterna ökade\r\nmöjligheter,\r\n3.      att man - vilket det är mest bråttom med - bör ge\r\narbetet med omställningen av datorer och IT-\r\nsystem inför år 2000 högsta prioritet. Omställ-\r\nningsarbetet måste ske målmedvetet och kraftfullt\r\ni alla samhällssektorer, dvs. myndigheter, kom-\r\nmuner, landsting, företag och organisationer.</pre><pre>Men vi börjar med den nationella IT-strategin som\r\nskall stimulera användningen av informationsteknik\r\npå ett sätt som befrämjar kreativitet, tillväxt och sys-\r\nselsättning. Vi skall vara pådrivare och underlätta\r\nutvecklingen genom att anpassa regelverket till de\r\nnya förutsättningarna. Vi skall också på olika sätt\r\nförsöka hindra och förhindra att IT-utvecklingen\r\nskapar nya klyftor i samhället, tvärtom.\r\nI den nationella IT-strategin som vi föreslår skall\r\nligga fast finns tre områden som skall prioriteras i\r\nsyfte att främja utvecklingen av informations- och\r\nkunskapssamhället. Det är rättsordningen, utbildning-\r\nen och samhällets informationsförsörjning.\r\nUnder senare år har skillnaderna mellan olika\r\nformer av tele-, data- och massmediekommunikation\r\nminskat. Denna utveckling har påverkat de olika\r\nbranscherna inom medie- och kommunikationsområ-\r\ndet. Marknaderna för de olika tjänsterna flyter sam-\r\nman. Vi kan bara ta statens egna bolag och företag\r\nsom exempel. Telias marknadsplats på Internet, Pas-\r\nsagen, och Postens motsvarighet, Torget, är fram-\r\ngångsrika. Telias och Postens satsningar på mark-\r\nnadsplatser på Internet har bidragit till att påskynda\r\nInternetanvändandet i Sverige. Det är viktigt att även\r\nvåra samhällsägda företag och myndigheter inte stan-\r\nnar i utvecklingen. Även de måste ges möjligheter att\r\nmöta framtiden på ett bra sätt.\r\nDen svenska telemarknaden har under senare år\r\ngenomgått stora förändringar som påverkar statens\r\nroll och ansvar. Avregleringen av telemarknaden har i\r\nSverige liksom i många andra europeiska länder med-\r\nfört en helt ny lagstiftning. Det har blivit konkurrens\r\npå nätet vilket har lett till lägre kostnader. Post- och\r\ntelestyrelsen har ansvar för att följa upp och redovisa\r\nmarknadsutvecklingen och regionala konsekvenser på\r\nmarknaden.\r\nDet finns klara samband mellan IT och miljö.\r\nMed möjlighet till distansarbete och distansutbildning\r\nkan mycket resande sparas in. Många transporter\r\nborde kunna samordnas och dirigeras effektivare med\r\nhjälp av datakommunikation och datorstödd trafik-\r\nledning. Men informationstekniken minskar inte\r\nautomatiskt belastningen på miljön. Det finns all\r\nanledning att följa utvecklingen mycket noga, t.ex.\r\ntransporter för Internetförsålda varor. Om informa-\r\ntionstekniken skall utnyttjas för att öka medborgarnas\r\nlivskvalitet, måste vi följa utvecklingen och se till att\r\ndet går mot ett långsiktigt ekologiskt hållbart sam-\r\nhälle.\r\nSå till utgångspunkterna för en digital infrastruk-\r\ntur. Informationstekniken har mycket stor betydelse i\r\narbetet med att stärka Sveriges konkurrenskraft och\r\nutvecklingsmöjligheter. Den digitala infrastrukturen\r\nskall vara tillgänglig också för olika grupper i sam-\r\nhället, såsom unga, gamla, män, kvinnor, välutbildade\r\noch lågutbildade, människor i hela landet, pensionä-\r\nrer, invandrare och funktionshindrade. Genom en väl\r\nutnyttjad informationsteknik kan hela vårt land ut-\r\nvecklas. Men det blir inte så med automatik. Markna-\r\nden klarar det inte helt själv. Vi måste ha en politisk\r\nvilja och kompetens att styra informationssamhället\r\nmed en tydlig viljeinriktning.\r\nVi behöver en kapacitetsstarkare infrastruktur,\r\nbl.a. tack vare den snabba teknikutvecklingen och\r\nInternetanvändningen. En nationell utbyggnad av\r\ndigital infrastruktur för höghastighetsförbindelser är\r\nnödvändig, och det behövs en samordning. Utveck-\r\nlingen av ny teknik i dag är mest marknadsledd. Detta\r\nmedför att investeringarna i första hand görs inom\r\nföretagssektorn och att satsningarna sker inom tätbe-\r\nfolkat område - eller med aktörernas språk: där det\r\nfinns en kritisk massa.\r\nRegeringen har tillsatt en särskild utredare med\r\nuppdrag att undersöka tillgången till avancerad in-\r\nformations- och kommunikationsteknisk infrastruktur\r\nur ett regionalt och socialt perspektiv. Utredningen\r\nskall kartlägga den befintliga infrastrukturen och\r\nföreslå åtgärder. Uppdraget skall redovisas senast den\r\n11 juni 1999. Vi får avvakta till dess utredningen har\r\nlagt fram sitt förslag. Men det råder inget tvivel om\r\natt vi vill ha en snabb, högkvalitativ digital kommu-\r\nnikation i hela landet.\r\nDen tekniska utvecklingen driver ständigt fram\r\nnya och bättre produkter. Flera aktörer på marknaden\r\nsätter press på priserna och tvingar fram nytänkande.\r\nDet är därför fel att i lagstiftningen binda sig vid en\r\nviss teknik, t.ex. ISDN. ISDN är inte, som bekant,\r\nallena saliggörande. Det är tjänsten som sådan och\r\ninte tekniken som skall regleras.\r\nEn samhällsstyrning av tekniken kan medföra fel-\r\nbedömningar och stora felinvesteringar. Det är viktigt\r\natt prisutvecklingen på telefonitjänster följs ur ett\r\nkonsumentperspektiv - som vi beslöt i samband med\r\nde telepolitiska målen 1997.\r\nFru talman! Vi har ett nationellt program för IT i\r\nskolan. Det omfattar förskoleklasser, grundskolan,\r\nsärskolan, sameskolan och gymnasieskolan. Det finns\r\nen delegation för en särskild satsning på IT i skolan.\r\nDet är bra och nödvändigt. Men alla människor skall\r\nkunna dra nytta av IT:s möjligheter. En kompetensut-\r\nveckling för hela befolkningen behövs så att inte nya\r\nklyftor uppstår. Äldre människor och vissa funktions-\r\nhindrade kan om vi inte är uppmärksamma ha svårt\r\natt utnyttja den nya tekniken. Även kvinnors möjlig-\r\nheter bör särskilt beaktas i mån av att de utnyttjar IT-\r\ntekniken alltmer och även driver företag den vägen.\r\nKonsumenterna kan stärka sin ställning på mark-\r\nnaden. Det blir lättare att få tillgång till viktig infor-\r\nmation och tillgång till ett större utbud av varor och\r\ntjänster, vilket på sikt kan främja konkurrensen och\r\nge lägre priser. Informationstekniken kan även med-\r\nföra förbättrad tillgång till service för vissa grupper\r\nsåsom äldre eller boende i glesbygd. Men för att kon-\r\nsumenterna skall kunna dra nytta av tekniken krävs\r\nIT-kunskap.\r\nMed Internets starka framväxt har elektronisk\r\nhandel och andra former av elektronisk affärskom-\r\nmunikation blivit ett av de viktigaste användningsom-\r\nrådena för informationsteknik. Vi bör uppmuntra\r\nsamspel med näringslivet och konsumentgrupper. Vi\r\nvill ha ett effektivt regelverk, samordnade offentliga\r\naktiviteter samt en tillgänglig och säker teknisk in-\r\nfrastruktur i syfte att främja den elektroniska handeln.\r\nPå så sätt kan vi få ytterligare tillväxt i näringslivet,\r\nbl.a. i de små företagen. Men vi skall också skydda de\r\nenskilda konsumenterna.\r\nInformationsteknik och elektronisk handel kan ut-\r\nnyttjas som en drivkraft för regional utveckling. Men\r\nförutsättningarna för landets olika regioner ser olika\r\nut. I storstadsregionerna finns marknadskrafter som i\r\nmånga fall driver utvecklingen snabbt framåt. I regio-\r\nner med vikande befolkningsunderlag och svag sys-\r\nselsättning kan främst kommuner, länsstyrelser och\r\nlandsting tillsammans med högskolor spela en aktiv\r\nroll för att påskynda utvecklingen. Det finns många\r\nregionala IT-projekt runt om i landet som visar ett\r\nstort intresse för att ta till vara informationstekniken\r\nsom drivkraft för regional utveckling.\r\nSå till vårt närmast liggande problem med 99 och\r\n00, dvs. sekelskiftesproblemet. Vi har all anledning\r\natt vara korrekta, dvs. vi skall varken negligera pro-\r\nblemen eller haussa upp stämningen.\r\nFrågan angående IT-omställningen inför år 2000\r\nmåste ges högsta prioritet. Riksdagen skall hållas\r\ninformerad om utvecklingen. Myndigheterna tar frå-\r\ngan på stort allvar, och arbetet med att säkra de egna\r\nverksamheterna har kommit en god bit på väg.\r\nVissa kommuner har inte kommit tillräckligt långt\r\ni arbetet, vilket är oroväckande med tanke på distri-\r\nbutionen av el, värme och vatten, m.m. Störningar\r\ninom kommunerna kan leda till konsekvenser inte\r\nbara för deras invånare utan för samhället i stort.\r\nArbetstakten med IT-omställningen måste ökas vä-\r\nsentligt bland små och medelstora företag liksom i\r\nkommunerna för att undvika driftstopp och kedjeef-\r\nfekter.\r\nAlla - myndigheter, kommuner, landsting, före-\r\ntag, branschorganisationer och andra aktörer - skall ta\r\nsitt ansvar och driva på omställningsarbetet inför\r\n2000-talet.\r\nVi förutsätter att regeringen i nästa skrivelse till\r\nriksdagen redovisar vilka åtgärder som har vidtagits\r\neller kommer att vidtas för att avhjälpa eventuella\r\nbrister.\r\nSammanfattningsvis: IT är en samhällsomdanande\r\nkraft som saknar motstycke. Vi ser stora möjligheter,\r\nmen också stora problem eller utmaningar, att klara\r\növergången. Barnen ser det redan som självklart att\r\nha en snabb kommunikation med hela världen - och\r\ndet är de som är framtiden.\r\nVi skall från samhällets sida ta vårt ansvar för\r\nrättsordningen, utbildningen och informationsförsörj-\r\nningen. Jag yrkar med detta avslag på motionerna och\r\nbifall till hemställan i betänkandet.\r\nJag skall avsluta med ett citat från Karin, 70 år, en\r\ns-kvinna från Skövde. Hon skickade ett mail till mig\r\nnär hon hade sett min hemsida. Så här skriver hon:\r\n\"Jag har tidigare tyckt att ni i Stockholm är så långt\r\nbort, jag har inte riktigt vetat vad ni håller på med. Nu\r\nkan jag både läsa på Sverige direkt och se riksdagens\r\nbeslut och jag kan till och med maila till er direkt vad\r\njag tycker. Du Monica,\" skriver hon avslutningsvis\r\n\"du är längre bort nu när du är i Stockholm på veck-\r\norna men ändå känns det som om du är mycket när-\r\nmare än förut.\"</pre><pre>Anf.  62  PER-RICHARD MOLÉN (m) re-\r\nplik:\r\nFru talman! Monica Green hade tre synpunkter i\r\nsitt anförande som jag helt delar. Hon säger att IT\r\nförändrar hela vårt samhälle. Där är vi helt överens.\r\nVi är också överens om att Sverige befinner sig i\r\nfronten. Och vi skall vara pådrivare.\r\nDet är lätt att konstatera detta. Men frågan är vad\r\nden socialdemokratiska regeringen har gjort. Jag\r\nminns att den borgerliga regeringen avreglerade tele-\r\nmarknaden under motstånd från det socialdemokra-\r\ntiska partiets sida. Det var avregleringen av telemark-\r\nnaden som på något sätt öppnade möjligheterna för en\r\nlång rad aktörer att engagera sig och göra så att Sve-\r\nrige kom fram i fronten. Det är mycket av tomhet\r\nsom präglar den socialdemokratiska politiken.\r\nMan kan läsa i betänkandet att huvudinriktningen\r\npå den nationella IT-strategin är att stimulera an-\r\nvändningen av informationsteknik på ett sätt som\r\nbefrämjar kreativitet, tillväxt och sysselsättning. Har\r\nregeringen gjort det? Vi vet att skatter och många\r\nandra regler är en kolossal hämsko mot att kunna\r\nbibehålla den tätposition vi har lyckats uppnå. Det är\r\ninte tack vare regeringens initiativ, utan trots rege-\r\nringen och de många goda idéer som har kommit\r\nfram på en privat marknad och där unga entusiastiska\r\nentreprenörer i större utsträckning flyttar utomlands.\r\nHär behövs åtgärder.</pre><pre>Anf.  63  MONICA GREEN (s) replik:\r\nFru talman! Om man skall vara ärlig, och det skall\r\nman väl vara, hände det inte ett dyft. Jag vet att Carl\r\nBildt och er partiledning gjorde ett stort nummer av\r\nIT-frågan, men det hände inte ett dyft under den ti-\r\nden. Visst kan det vara bra med medieutspel osv.,\r\nmen det är under vår tid som vi har vässat lagstift-\r\nningen och vi som har flyttat fram positionerna.\r\nVi har goda förutsättningar i Sverige att vara kvar\r\ni fronten, därför att vi har ett företagsvänligt klimat,\r\nbra ränta osv. Därför finns det många exempel på IT-\r\nföretag som placerar sig i Sverige nu. Jag kan ta ett\r\nexempel från min hemkommun Skövde, där Netsour-\r\nce placerar sig och ger många nya arbetstillfällen. Det\r\när en av förklaringarna till att arbetslösheten sjunker,\r\ntrots att de gamla arbetstillfällena försvinner.\r\nJag tycker att vi jobbar på bra, och vi betar av frå-\r\nga efter fråga. Vi kanske inte är så massmedie- och\r\nklyschmässiga som den förra regeringen, men det här\r\när ett effektivare sätt.</pre><pre>Anf.  64  PER-RICHARD MOLÉN (m) re-\r\nplik:\r\nFru talman! Det är klart att vi skall vara ärliga i\r\ndebatten. Det är då bara att konstatera att de här ste-\r\ngen togs under den borgerliga regeringen, där Carl\r\nBildt verkligen var en pådrivare.\r\nPå vilka områden har lagstiftningen vässats?\r\nFinns det en åstundan att vässa lagstiftningen? Jag är\r\nrädd för, utifrån tidigare erfarenheter, att när social-\r\ndemokraterna säger att de vässar lagstiftningen leder\r\ndet till betydligt mycket mer av regleringar och elän-\r\nde. Jag tror att man skall vara väldigt försiktig med\r\natt vara alltför ambitiös på lagstiftningsområdet, där-\r\nför att utvecklingen går så kolossalt snabbt.\r\nDärför förväntar jag mig lite mer av mark-\r\nnadsvänliga åtgärder, som gör att företag stannar kvar\r\ni Sverige och utvecklar det kunnande som finns, inte\r\nminst när det gäller digitala signaturer och krypte-\r\nringsteknik, där regeringen inte är särskilt pådrivande\r\nför att ändra på Wassenaaröverenskommelsen, som\r\nförhindrar export av mycket avancerad, i Sverige\r\nframtagen, krypteringsteknik.</pre><pre>Anf.  65  MONICA GREEN (s) replik:\r\nFru talman! Jag kan bara konstatera att det var\r\n1996, under den här regeringens tid, som vi för första\r\ngången behandlade IT-frågor i riksdagen. Det var\r\nunder den här regeringens tid som vi flyttade fram\r\npositionerna. Det första betänkandet kom 1996, och\r\n1997 förändrade vi de telepolitiska målen och tog nya\r\navstamp. Det finns många fler exempel inom olika\r\nområden där det framgår att det är vi som har flyttat\r\nfram positionerna. Jag kan ge en eloge till Carl Bildt\r\nför att han gjorde det glamoröst och tjusigt, men han\r\nflyttade inte fram några positioner.</pre><pre>Anf.  66  STURE ARNESSON (v) replik:\r\nFru talman! Jag konstaterar att det är en stor sam-\r\nsyn mellan Vänsterpartiet och Socialdemokraterna i\r\nde här frågorna, och det gläder mig. Jag skulle vilja\r\nutvidga det här lite grann när det gäller rättvisa för\r\ngrupper som kanske har svårt att tillgodogöra sig de\r\nIT-satsningar som görs.\r\nNär det gäller lågutbildade, arbetslösa, ungdomar,\r\näldre, kvinnor och funktionshindrade, är socialdemo-\r\nkraterna villiga att tillsammans med oss föreslå speci-\r\nella satsningar på de grupperna? Jag vet att det finns\r\nsatsningar, men jag tycker inte att de räcker utan att\r\nvi behöver satsa mer. Är socialdemokraterna villiga\r\natt tillsammans med oss föreslå mer satsningar?</pre><pre>Anf.  67  MONICA GREEN (s) replik:\r\nFru talman! Det pågår redan nu, och det är själv-\r\nklart att vi vill fortsätta utbildningen och möjligheter-\r\nna för människor att skaffa en god IT-kunskap. Det\r\nstärker också konsumentintressena. Vi har skrivit i\r\nbetänkandet om både de äldres och de handikappades\r\nmöjligheter. Vi vill ge dem ytterligare möjligheter.\r\nDet finns också under äldreåret möjlighet att söka\r\npengar från Socialdepartementet för kommuner, in-\r\ntresseorganisationer, PRO och studieföreningar som\r\nvill utbilda äldre. Det är ett sätt. Sedan måste vi se till\r\natt fortsätta med IT i skolan och flytta fram positio-\r\nnerna även för den nationella strategin för IT i skolan.\r\nJag delar den uppfattningen.</pre><pre>Anf.  68  STURE ARNESSON (v) replik:\r\nFru talman! Jag noterar det svaret med tacksam-\r\nhet. Samtidigt finns det grupper som vi ger informa-\r\ntion och lär detta, men det kan stupa på en så enkel\r\nsak som att en funktionshindrad inte har råd att skaffa\r\nen dator. Där skulle jag vilja att vi tillsammans tittar\r\npå detta och gör mer satsningar. Är ni beredda att\r\ndelta i det?</pre><pre>Anf.  69  MONICA GREEN (s) replik:\r\nFru talman! Oberoende av hur människors eko-\r\nnomiska ställning och livssituation ser ut måste vi\r\nsjälvfallet se till att människor har en grund att stå på\r\nrent ekonomiskt. Vi får konstatera att det som LO har\r\ngjort med sina satsningar på paket med LO-datorn,\r\noch det som andra företag har gjort när de givit sina\r\nanställda möjligheter att köpa dator på avbetalning,\r\nhar inneburit att Sverige är i en tätposition när det\r\ngäller antalet datorer i hemmet. Vi får följa den ut-\r\nvecklingen och se till att även andra grupper får möj-\r\nlighet att skaffa dator.</pre><pre>Anf.  70  JOHNNY GYLLING (kd) replik:\r\nFru talman! Jag blev lite förvånad när Monica\r\nGreen tog så lätt på kostnaderna för ISDN. Monica\r\nGreen säger att vi inte skall skriva in ISDN i lagstift-\r\nningen. Nej, det är ingen som har begärt det. Men jag\r\ntycker att utskottet borde ha gjort ett uttalande i frå-\r\ngan till regeringen.\r\nJag undrar: Försvarar Monica Green att det finns\r\nen så stor prisskillnad för dessa anslutningskostnader\r\nsom mellan 2 000 kr i storstaden och 60 000 kr i det\r\nmest extrema fallet på landsbygden?</pre><pre>Anf.  71  MONICA GREEN (s) replik:\r\nFru talman! Nej, jag försvarar inte det. Jag har se-\r\ndan 1996 förväntat mig att det skulle gå snabbare att\r\nfå en jämnare prisutveckling mellan storstäder och\r\nvissa regioner där man får betala orimliga kostnader.\r\nJag tycker inte att Telia riktigt har levt upp till de\r\nförväntningar som vi hade. Det stärker mig också i\r\nmin uppfattning att vi behöver ytterligare kapacitet.</pre><pre>Anf.  72  JOHNNY GYLLING (kd) replik:\r\nFru talman! Det är bra att vi har samma uppfatt-\r\nning om att det är något fel här, men jag kan bara\r\nkonstatera att om den här prisskillnaden hade gällt ett\r\nvanligt telejack hade Sverige inte stått stilla länge. Då\r\nhade man säkert reagerat från regeringens sida och\r\nfrån socialdemokraternas sida. Om det hade gällt\r\npriset på en tågbiljett, med en skillnad mellan\r\n2 000 kr och 60 000 kr, hade det säkert varit full fart.\r\nVi kristdemokrater menar nu inte att man skall\r\nbinda sig till den teknik som ISDN innebär, men för\r\nnärvarande kan det betyda att en ensamföretagare kan\r\nha en tillförlitlig uppkoppling och driva sitt företag,\r\neller inte kan göra det om man bor på landsbygden.\r\nDärför hade det varit bra om utskottet hade tagit vårt\r\nförslag om ett uttalande i den här frågan.</pre><pre>Anf.  73  MONICA GREEN (s) replik:\r\nFru talman! Jag måste varna för det här; vi skall\r\ninte hänga upp oss just på ISDN. Det finns redan nu\r\nfiber och hypersnabba modem, och tekniken stannar\r\ninte. Det finns alltså andra möjligheter redan nu. Vi\r\nskall också vara ärliga och se att det är 90-95 % som\r\nhar enhetspriset, men det försvarar ändå inte priset i\r\nde andra delarna av landet. Jag delar uppfattningen att\r\nvi borde kunna ha en jämnare prisutveckling.</pre><pre>Anf.  74  SVEN BERGSTRÖM (c) replik:\r\nFru talman! Det är inte så lätt att ta replik på Mo-\r\nnica Green, därför att hon har många välmenande och\r\npositiva formuleringar, som vi är överens om i hela\r\nutskottet och i hela riksdagen. Det är jättebra. Men\r\nvår uppgift som politiker är naturligtvis också att sätta\r\nned fötterna ibland, ge klara besked och uttala visio-\r\nner. Det är här som jag skulle vilja se tydligare ton-\r\ngångar. Om vi inte får det från Monica Green hoppas\r\njag att näringsministern har något mer i bakfickan när\r\nhan så småningom kommer upp i talarstolen.\r\nJag vill hänga på det Johnny Gylling tog upp i sitt\r\nreplikskifte med Monica Green. Det är en intressant\r\nfråga. Monica Green svarade på frågan om prisskill-\r\nnader. Oavsett om det rör ISDN eller annan teknik\r\nfinns det prisskillnader när det gäller anslutningsav-\r\ngiften. Kristdemokraterna och Centern har i en ge-\r\nmensam reservation sagt att anslutningsavgiften bör\r\nvara densamma.\r\nMonica Green säger här och nu att hon inte för-\r\nsvarar skillnaden. Det är för stor skillnad mellan\r\n2 000 kr i Stockholms innerstad och 60 000 någon-\r\nstans ute på landsbygden. Den intressanta frågan är\r\ndå självklart följande: Ansluter sig Monica Green och\r\nsocialdemokraterna i utskottet till synsättet att det bör\r\nvara en likvärdig anslutningsavgift - densamma över\r\nhela landet? Om inte - var ligger den acceptabla\r\nskillnaden? Ligger den mellan 2 000 och 20 000 eller\r\nmellan 2 000 och 10 000?\r\nÄr det inte enklare, Monica Green, att säga att vi\r\nhar rätt i denna fråga? Om man har höga ambitioner\r\nnär det gäller regionalpolitisk utjämning och likvärdi-\r\nga förutsättningar bör det vara självklart att säga att\r\nanslutningsavgiften skall vara densamma.</pre><pre>Anf.  75  MONICA GREEN (s) replik:\r\nFru talman! Nu är det inte vi som sätter priserna,\r\nmen vi kan rekommendera. Man kan ha en åsikt, och\r\ndet har vi. Vi tycker inte att glappet skall vara för\r\nstort. Det antog vi i de telepolitiska målen 1997.\r\nDå sade vi att skillnaderna gentemot resten av\r\nlandet inte får bli alltför stora om priserna av konkur-\r\nrensskäl blir väldigt mycket lägre i storstäderna. Det\r\nhar vi uttalat från riksdagens sida. Jag förutsätter\r\nockså att våra statliga bolag följer våra rekommenda-\r\ntioner, men det är inte vi som sätter priserna här.</pre><pre>Anf.  76  SVEN BERGSTRÖM (c) replik:\r\nFru talman! Monica Green har sagt att skillnaden\r\n- kostnader mellan 2 000 kr och 60 000 kr - är oac-\r\nceptabel. Men ändå vill hon inte ansluta sig till den\r\nom man har ett jämställdhetsperspektiv och ett lik-\r\nvärdighetsperspektiv ganska självklara åsikten att\r\nkostnaden borde vara densamma över hela landet.\r\nVilken är då den skillnad som Monica Green och\r\nsocialdemokraterna kan acceptera? Är det 20 000\r\nkronors skillnad? Är det 10 000 kronors skillnad,\r\neller var går gränsen? Säger man a i detta samman-\r\nhang måste man rimligen också säga b.\r\nJag kan skicka med som en hälsning att jag tycker\r\natt det vore klädsamt och bra om vi kunde vara över-\r\nens om att ambitionen självklart bör vara en likvärdig\r\nanslutningsavgift över hela landet. Jag hoppas att\r\nMonica Green så småningom kan landa där tillsam-\r\nmans med hela socialdemokratiska partiet.</pre><pre>Anf.  77  MONICA GREEN (s) replik:\r\nFru talman! Jag får skoja lite med Sven Berg-\r\nström. Han sade att det inte är lätt att ta repliker på\r\nMonica Green eftersom vi tycker ungefär samma.\r\nAlltså har han sagt a, och då behöver han inte begära\r\nrepliker.\r\nJag tycker att vi skall ha ungefär samma priser i\r\nhela landet. Det är mitt svar. B-svaret blir då att glap-\r\npet inte får vara för stort. Det har vi sagt i de telepoli-\r\ntiska målen, som vi antog 1997 i denna kammare.</pre><pre>Anf.  78  Näringsminister BJÖRN ROSEN-\r\nGREN (s):\r\nFru talman! Sverige är och skall förbli en IT-\r\nnation av yttersta världsklass. Sverige bejakar tekni-\r\nkutveckling, kunskap och kompetens, och så skall det\r\nvara även i framtiden. Sverige har ett stort antal högt\r\nkvalificerade företag som ligger i teknikutvecklingens\r\nframkant. Så skall det vara även i framtiden.\r\nSverige är ett av världens datortätaste länder. I år\r\nkommer mer än hälften av alla svenskar att ha till-\r\ngång till en dator i hemmet. De flesta kommer att\r\nvara anslutna till Internet. Så är det, och så skall det\r\nvara i ännu högre grad i framtiden.\r\nFru talman! IT och telekommunikationer bidrar\r\nalltmer till den svenska ekonomin, till sysselsättning-\r\nen och tillväxten. År 1996 omsatte svenska IT-företag\r\nca 325 miljarder kronor. Det är ungefär lika mycket\r\nsom de totala intäkterna i Sveriges kommuner. Skulle\r\nvi göra en beräkning i dag skulle vi se att det är avse-\r\nvärt högre än dessa 325 miljarder.\r\nDen elektroniska handeln mellan företag i Sverige\r\nväntas explodera under de kommande åren. Den\r\nsvenska handeln företag till företag omsatte förra året\r\n2,7 miljarder kronor, är uppe i 14 miljarder kronor\r\nnästa år och förväntas växa till 59 miljarder kronor år\r\n2003. Vidare kommer Internethandeln att öka snabba-\r\nre i Sverige än på något annat håll i världen.\r\nUtvecklingen går, som har sagts tidigare här i ta-\r\nlarstolen, oerhört fort. Vi politiker måste hela tiden\r\nvara offensiva för att behålla Sveriges tätposition. Vi\r\nmåste lämna industrisamhällets gamla strukturer. Vi\r\nmåste anpassa regler och normer till de behov och\r\nvillkor som kommer att gälla för medborgarna och\r\nföretagen i det framtida digitala samhället.\r\nRegeringen ser därför över den nationella IT-\r\nstrategi som riksdagen lade fast våren 1996, och vida-\r\nreutvecklar den till en strategi för det framtida digi-\r\ntala Sverige. Grundläggande är att alla - jag vill beto-\r\nna alla - skall ha tillgång till modern infrastruktur\r\növer hela - jag vill betona hela - Sverige.\r\nInfrastrukturutredningen lämnar sitt betänkande i\r\njuni. På grundval av det kommer regeringen att lämna\r\nkonkreta förslag till åtgärder som garanterar att den\r\ndigitala tekniken blir tillgänglig i hela landet.\r\nFör att IT till fullo skall kunna användas av en-\r\nskilda, företag och organisationer behövs också kun-\r\nskap om den moderna tekniken och dess möjligheter.\r\nDet krävs såväl en hög allmän kunskapsnivå och en\r\nhög IT-mognad som en spetskompetens, så att vi kan\r\nskapa och behålla kvalificerade företag i Sverige.\r\nFör den enskilde ger också det livslånga lärandet\r\nökade möjligheter till delaktighet och ansvar. Det\r\ngäller både möjligheten att styra sitt arbete och att\r\npåverka samhällsutvecklingen.\r\nUtbildningen måste vara av världsklass och ge\r\ngoda förutsättningar för livslångt lärande.\r\nMin vision om hur framtidens Sverige skall se ut\r\ninnebär\r\n· att IT används av alla grupper i samhället på det\r\nsätt som passar varje individ och varje enskilt fö-\r\nretag,\r\n· att IT ökar människornas frihet när de väljer bo-\r\nstad, arbete eller studier,\r\n· att IT används för att förbättra den offentliga\r\nverksamheten, inte minst vård och omsorg,\r\n· att IT bidrar till att Sverige får fler världsledande\r\nföretag som har tillgång till en global miljö,\r\n· att IT leder till en fördjupning av demokratin\r\ngenom de ökade möjligheterna till dialog mellan\r\nväljare och valda,\r\n· att IT skapar nya samarbetsformer mellan stora\r\noch små företag liksom kunskapsövergripande\r\nnätverk som ökar kvaliteten och slagkraften i hela\r\nnäringslivet, vilket därmed skapar fler jobb.</pre><pre>Fru talman! Regeringens arbete med en strategi\r\nför det framtida Sverige bygger vidare på 1996 års\r\nIT-strategi. Tre områden prioriterades av riksdagen.\r\nDet var rättsordningen, utbildningen och samhällets\r\ninformationsförsörjning.\r\nStrategins huvudinriktning är att stimulera an-\r\nvändningen av IT på ett sätt som främjar kreativitet,\r\ntillväxt och sysselsättning. Ett annat viktigt mål är att\r\nse till att IT blir ett medel för ökad kunskap, demo-\r\nkrati och rättvisa.\r\nVi måste undvika ett samhälle där några ges möj-\r\nlighet att delta i informationssamhället medan andra\r\nstängs ute. Samtidigt skall vi vara medvetna om att\r\nindivider, företag och regioner har olika förutsätt-\r\nningar och olika intressen av att ta till sig den nya\r\ntekniken.\r\n1996 års beslut har bl.a. resulterat i följande:\r\n· En omfattande satsning på IT i skolan genomförs.\r\n1,5 miljarder används under tre år för att öka\r\nkompetensen hos lärarna och ge dem bättre till-\r\ngång till datorer som arbetsverktyg. Skolornas an-\r\nslutning till Internet har förbättrats, och lärarna\r\noch eleverna får egna e-postadresser.\r\n· Antalet platser på högskolan har ökat, med tyngd-\r\npunkt på naturvetenskap och teknik.\r\n· Regeringen och Industriförbundet har utarbetat ett\r\nnationellt program för att utbilda 10 000 personer\r\ninom IT-området under 1998 och 1999.\r\n· Antalet datorer i hushållen har ökat explosionsar-\r\ntat genom beslutet om undantag från förmånsbe-\r\nskattning. Detta har haft avgörande betydelse för\r\nsvenska folkets datormognad.\r\n· Många myndigheter har blivit förebilder när det\r\ngäller användningen av IT, och nu tas en hand-\r\nlingsplan för utveckling av den statliga förvalt-\r\nningen fram. Utveckling av IT-användningen är\r\nen viktig del i detta.\r\n· En ny IT-kommission har inrättats, och arbetet har\r\nintensifierats.\r\n· Sverige arbetar intensivt i nationella och interna-\r\ntionella grupper för att skapa goda förutsättningar\r\nför säker elektronisk kommunikation och elektro-\r\nniska affärer. En stor och viktig del av det arbetet\r\nsker i EU.</pre><pre>Innehållet i den nya strategin blir följande:\r\nDen första och övergripande uppgiften är att ska-\r\npa goda förutsättningar och klara spelregler för ut-\r\nvecklingen.\r\nFör det första måste vi garantera en väl fungeran-\r\nde teknisk infrastruktur. Alla skall kunna använda den\r\nnya tekniken. Den nya tekniken skall svara mot den\r\nefterfrågan och det behov som finns hos individer och\r\nföretag i hela landet. Men vi skall inte låsa fast oss\r\nvid en enda teknisk lösning. Därför behövs en väl\r\nfungerande konkurrens på telemarknaden. Det sti-\r\nmulerar också utbudet av tjänster och tillämpningar,\r\noch kostnaderna pressas.\r\nFör det andra skall vi ha stabila regelverk som är\r\nförutsägbara och begripliga.\r\nSveriges tidiga avreglering av telemarknaden har\r\nhaft stor betydelse för utvecklingen, och vi måste\r\nfortsätta att ligga i framkant.\r\nEn viktig del av infrastrukturen är att det finns\r\nförutsättningar för en säker elektronisk kommunika-\r\ntion. Dokument måste kunna undertecknas elektro-\r\nniskt, och den elektroniska kommunikationen måste\r\nkunna skyddas från insyn.\r\nJag nämnde tidigare att vi arbetar intensivt med\r\ndetta i EU. Vi tar fram ett program för att stimulera\r\nelektronisk handel.\r\nDen andra uppgiften är att se till att vi har en god\r\nkompetensförsörjning.\r\nI informationssamhället är kunskapen viktig, och\r\nvi måste ha en hög allmän kunskapsnivå, en hög IT-\r\nmognad och spetskompetens. Effekter på utbildning\r\noch forskning är kopplade till detta och på den indust-\r\nriella utvecklingen, företagandet och tillväxten.\r\nDen tredje uppgiften är att se till att vi har ett\r\ngynnsamt näringslivsklimat, inte minst för IT-\r\nbranschen. Företag skall skapas, utvecklas och växa.\r\nDen fjärde uppgiften är att använda den offentliga\r\nsektorn som förebild och motor för att stimulera ut-\r\nvecklingen och medverka till att nya tjänster och\r\nprodukter skapas.\r\nDen femte uppgiften är att förhindra att nya klyf-\r\ntor uppstår i samhället.\r\nTill sist: I det korta perspektivet är 2000-frågan\r\nden viktigaste frågan inom IT-området. Detta är en\r\nförtroendefråga för det nya digitala samhället.\r\n2000-delegationen arbetar målmedvetet för att\r\nstörningarna i samhället skall bli så små som möjligt\r\nvid millennieskiftet.\r\nJag vill betona att varje företag, varje organisation\r\noch varje myndighet måste ta sitt ansvar för 2000-\r\nomställningen i sin egen verksamhet.\r\nFru talman! Regeringen fortsätter nu sitt arbete\r\nmed att vidareutveckla strategin för hur Sverige skall\r\nutvecklas i den digitala miljön i enlighet med vad jag\r\nnu har redovisat. Vår avsikt är att presentera resultatet\r\nav detta arbete i en proposition i början av år 2000.\r\nTack!</pre><pre>Anf.  79  PER-RICHARD MOLÉN (m) re-\r\nplik:\r\nFru talman! Det har varit intressant att lyssna på\r\nBjörn Rosengren. Allt som han ger uttryck för i lite\r\nmer vida och generösa formuleringar kan vi ställa upp\r\npå. Jag noterar med tillfredsställelse att han konstate-\r\nrar att avregleringen av telemarknaden, som drevs\r\nfram av den borgerliga regeringen, har haft en så stor\r\nbetydelse för IT-utvecklingen i Sverige.\r\nVid många tillfällen har näringsministern talat om\r\nbehovet av att svenska företag skall vara i världsklass\r\noch att Sverige som IT-nation skall vara i världsklass.\r\nNågra dagar senare har man kunnat notera att andra\r\nstatsråd har gått emot detta. Man vet inte riktigt om\r\nalla utfästelser som näringsministern nu kommer med\r\näven kommer att gälla för regeringen.\r\nNär det gäller ett bra näringsklimat är jag överty-\r\ngad om att det i den näringslivsgrupp som Björn\r\nRosengren deltog i kom klara signaler om att många\r\nsvenska IT-företag är på väg att flytta ut eller redan\r\nhar flyttat ut. Det handlar inte minst om den elektro-\r\nniska handeln. Hindren är stora när det gäller digitala\r\nsignaturer och krypteringstekniken. Det behövs be-\r\ntydligt mer konkreta åtgärder. På vilket sätt skall ni\r\nåstadkomma allt detta? Den frågan hoppas jag att jag\r\nfår svar på i den proposition som väntas om några\r\nmånader.</pre><pre>Anf.  80  Näringsminister BJÖRN ROSEN-\r\nGREN (s):\r\nFru talman! Jag konstaterar att Sverige är i\r\nvärldsklass när det gäller IT. Det är så. Vi kan jämfö-\r\nra oss med vilket land som helst. Därför blir Per-\r\nRichard Moléns frågeställning ganska innehållslös.\r\nVi är i världsklass. Det handlar om att vi måste fort-\r\nsätta att utvecklas ännu snabbare.\r\nSom jag sade tidigare bedömer alla på marknaden\r\natt Internet kommer att utvecklas snabbast i Sverige, i\r\nförhållande till många andra länder. Är det ett uttryck\r\nför att vi har ett dåligt företagsklimat? Eller är det ett\r\nuttryck för att vi har ett bra företagsklimat?</pre><pre>Anf.  81  PER-RICHARD MOLÉN (m) re-\r\nplik:\r\nFru talman! Vi är överens om att Sverige befinner\r\nsig i världsklass på IT-området. Vi är överens om att\r\ndet här är någonting som exploderar i Sverige. Och\r\ndetta med elektronisk handel kommer på något sätt\r\nockså att drivas på.\r\nMen bakom dessa siffror finns också en del saker\r\nsom hämmar utvecklingen. Jag tänker på dubbelbe-\r\nskattningen och den ogynnsamma beskattningen när\r\ndet gäller optioner till personal; den är betydligt mer\r\nnegativ än den som finns i andra länder.\r\nAlla dessa saker leder till att vi många gånger ser\r\nIT-företag utvecklas i Sverige, men när de sedan får\r\nsvårt att få tag i utländsk arbetskraft och får svårt att\r\nkomma runt beskattningsreglerna är dessa företag\r\ntvungna att flytta ut. Vi har sett exempel på detta.\r\nDet är åtgärder när det gäller det här som vi från\r\nModerata samlingspartiets sida efterlyser. Vi har inte\r\nråd att satsa på kompetensutveckling och samtidigt\r\nförlora många av de stora IT-begåvningar som vi\r\nskulle behöva för att komma till rätta med den ar-\r\nbetslöshet som den socialdemokratiska regeringen\r\ninte har kommit till rätta med trots att det har gått\r\nmånga år och att det har getts löften.</pre><pre>Anf.  82  Näringsminister BJÖRN ROSEN-\r\nGREN (s):\r\nFru talman! Jag konstaterar att många utländska\r\nIT-företag etablerar sig i Sverige. Under de senaste\r\nåren har vi haft direktinvesteringar i Sverige på 80\r\nmiljarder per år. Det är första gången på 25 år som\r\ndet investeras lika mycket i kronor här som Sveriges\r\nföretag investerar utomlands. Det är väl ändå uttryck\r\nför att det finns ett starkt intresse för att etablera sig i\r\nSverige.\r\nNär det gäller arbetslösheten är jag tacksam över\r\natt frågan togs upp och över att jag får chansen att\r\nuppehålla mig en kort stund vid den.\r\nÅr 1998 skapade vi 105 000 nya jobb här i Sveri-\r\nge. Vi har fått ned arbetslösheten i en takt som ingen\r\ntrodde på. Sysselsättningen ökar, arbetslösheten sjun-\r\nker och de s.k. konjunkturberoende åtgärderna för att\r\nfå ned den öppna arbetslösheten sjunker också.\r\nDet underliga tycker jag är detta: Vi ser framför\r\noss att arbetslösheten sjunker, att sysselsättningen\r\nökar och att alltfler investerar. Vi måste, som sagts\r\ntidigare här i dag, gå tillbaka 50 år för att hitta en\r\nräntenivå som dagens och 20 år för att hitta en reallö-\r\nneökning som dagens. Men lik f... får man höra, inte\r\nminst från moderat håll, att det inte är bra. Vad är det\r\nsom är dåligt? Jo, det kanske kommer att gå åt sko-\r\ngen. Det är bra att ni intresserar er för framtiden, men\r\ndet vore kanske bättre om det var lite mer lyft i ert\r\nintresse för framtiden - inte minst när det gäller in-\r\nformationstekniken.\r\nDet kommer att gå bra för Sverige. Det kommer\r\nockså den här propositionen att visa.</pre><pre>Anf.  83  SVEN BERGSTRÖM (c) replik:\r\nFru talman! Näringsministern hade många fina\r\nformuleringar. Det är också lätt att instämma i myck-\r\net av det han har sagt, i synnerhet när han talar om att\r\nalla - han betonade alla - i hela Sverige - han beto-\r\nnade hela - skulle ha tillgång till den här tekniken.\r\nDet hälsar vi med tillfredsställelse från Centerpartiets\r\nsida.\r\nJag noterar dock att Björn Rosengren svävar lite\r\npå målet när det gäller hur det här skall gå till och\r\nvilken teknik man långsiktigt skall eftersträva. Han\r\ntalar om att de goda förutsättningarna i den tekniska\r\ninfrastrukturen skall svara mot efterfrågan och behov.\r\nMen problemet, näringsministern, är att det som i dag\r\nsvarar mot behoven och efterfrågan i morgon, eller i\r\nalla fall i övermorgon, är en gammaldags teknik.\r\nDet är därför vi i Centerpartiet så tydligt målar\r\nupp visionen om en digital allemansrätt byggd på\r\noptofiber, som vi med säkerhet vet kommer att hålla\r\nåtminstone under den tid som näringsministern och\r\njag är politiskt verksamma - 10, 20, kanske 30 år\r\nframåt i tiden. Jag skulle gärna vilja att näringsmi-\r\nnistern sade något ytterligare om detta. Vore det inte\r\nrimligt att i dag, i ett stort, framtidsinsriktat projekt\r\ntillsammans med näringsliv och aktörer, satsa lång-\r\nsiktigt på detta hållbara system, vilket också kan bli\r\nen injektion för export och framtidsutveckling?\r\nVi vet mycket väl att många småföretag som i dag\r\när underleverantörer kräver bredbandsteknik för att\r\nkunna kommunicera med sina uppdragsgivare. Då är\r\noptofibern det som behövs. Vi vet också att behovet\r\nav kapacitet ökar explosionsartat.\r\nJag skulle gärna vilja ha näringsministerns kom-\r\nmentarer till detta. Varför skall vi nöja oss med\r\nISDN, ADSL och annat som kommer att vara alldeles\r\nför dåligt om inte i morgon så i alla fall nästa år eller\r\nåret därpå?</pre><pre>Anf.  84  Näringsminister BJÖRN ROSEN-\r\nGREN (s):\r\nFru talman! Jag skall tillåta mig ofoget att här i\r\nkammaren citera Tony Blair. Hans bok Min dröm är\r\nmycket bra, och jag rekommenderar den. Han säger\r\nså här:\r\nNya Labour vet att de elektroniska motorvägarna\r\nbör byggas av den privata sektorn. Vi vet att staten\r\nvarken har skyldighet att välja ny teknik eller önskar\r\ndet. Vi vet att vår roll inte är att välja ut vinnare utan\r\natt ange ramar som främjar konkurrens, och inom\r\ndem får företagen sedan tävla.\r\nJag delar helt Tony Blairs uppfattning. Men jag\r\nvill göra tillägget - och här kanske Storbritannien\r\nskiljer sig från Sverige - att vi också måste ta ett\r\nansvar för att ge alla, som jag sade, i Sverige möjlig-\r\nhet att använda den nya tekniken. Här måste staten\r\nspela en roll.\r\nDet är dock lite för tidigt att nu bestämma sig för\r\nvilken teknik man skall ha och bygga ut den. I varje\r\nfall är jag inte beredd att uttala mig om detta förrän vi\r\nhar fått svar på en mängd frågor, och det var för att få\r\ndet som vi tog initiativ till IT-\r\ninfrastrukturutredningen. Det gäller frågor som\r\nhandlar om t.ex. huruvida det skall vara statligt stöd i\r\nnågon form till höghastighetsnät i mindre orter och på\r\nlandsbygd, stöd till abonnenter i glesbygd, ett offent-\r\nligägt nytt nät, regionala sammanbindningsnät, bil-\r\ndande av statligt nätverk och krav på kommunala\r\nstadsnät.\r\nProblemet i dag är sådant att vi i varje fall måste\r\ngöra en kartläggning. Ingen vet riktigt hur det ser ut.\r\nNär vi vet det kan vi ta initiativ och säga: Så här skall\r\nvi göra. Jag bedömer att vi från regeringens sida\r\nkommer att klara av det när vi lägger fram vår propo-\r\nsition våren 2000. Här krävs faktiskt att man är lite\r\nseriös.</pre><pre>Anf.  85  SVEN BERGSTRÖM (c) replik:\r\nFru talman! Det är gott och väl att näringsminis-\r\ntern är seriös. Men näringsministern vet naturligtvis\r\nmycket väl att om marknadskrafterna skall styra den\r\nhär utvecklingen blir det med nödvändighet så att\r\nman räknar, kalkylerar och ser vad som är lönsamt.\r\nDen stora risken är att man då bränner en massa mil-\r\njarder på teknik som om ett eller annat år kommer att\r\nvara förlegad.\r\nSverige har genom åren haft förmågan att se lång-\r\nsiktigt och försökt hitta de långsiktiga visionerna.\r\nOch det är ingen tvekan om - näringsministern som\r\nhar goda kontakter i branschen vet självfallet att alla\r\när överens om detta - att optofibern är den överlägsna\r\noch tydliga framtidsinriktningen. Varför skall man då\r\ngå halvvägs och halvhjärtat till väga, i synnerhet om\r\nnäringsministern och jag - och det hoppas jag - har\r\ngemensamma visioner om att detta faktiskt måste\r\ngälla hela landet och att det skall vara likvärdiga\r\nvillkor i hela landet?\r\nJag vill bara ta upp en sak till. Näringsministern\r\ntalade väl om kunskapen och att överbrygga kunskap-\r\nsklyftor. Jag har förstått att detta är något man säger\r\nofta och gärna, och det är utomordentligt bra; vi säger\r\ndet också i Centern. Men problemet är att lärarutbild-\r\nningen här släpar efter, och jag undrar om näringsmi-\r\nnistern är riktigt uppmärksam på detta.\r\nSom jag har förstått det finns det bara en lärarut-\r\nbildning i landet, nämligen den i Norrköping, som på\r\nriktigt allvar lyfter fram IT-frågorna i utbildningen.\r\nHär borde det vara viktigt för riksdag och regering att\r\ninitiera någon förändring så att man verkligen tar IT-\r\nfrågorna på stort allvar och ser till att de lärare som\r\nnu kommer ut i skolorna är mycket duktiga på det här\r\nområdet.</pre><pre>Anf.  86  Näringsminister BJÖRN ROSEN-\r\nGREN (s):\r\nFru talman! Låt mig börja med att säga att vi är\r\nganska eniga om att vi behöver en bra IT-\r\ninfrastruktur. Men en aktiv IT-politik måste bygga på\r\nkunskap. IT-infrastrukturen är svårbeskriven. Den\r\nfinns i privata bolag, i statliga bolag, i kommuner och\r\npå andra ställen, och det finns ingen heltäckande\r\nkarta att utgå ifrån. Innan vi bygger ut måste vi veta\r\nvad som är viktigast att bygga. Det vet vi faktiskt inte\r\ni dag. Det är just därför vi har tagit initiativet till att\r\nkartlägga det här. Detta kan ju inte kritiseras! Vi\r\nkartlägger och får in mer kunskap, och när vi har fått\r\ndenna kunskap kommer vi att agera och vara aktiva.\r\nDetta tycker jag är det minsta man kan förvänta sig av\r\nen regering.</pre><pre>Anf.  87  JOHNNY GYLLING (kd) replik:\r\nFru talman! Det var intressant att höra citatet från\r\nTony Blair. Jag kan säga till ministern att kristdemo-\r\nkraterna har samma inställning i den här frågan. Med\r\nministerns tillägg om att staten måste känna ett extra\r\nansvar för dem som kanske inte omfattas av markna-\r\nden är vi helt överens på den punkten.\r\nVi pratar om fiber åt folket. Vi vill att optisk fiber\r\nskall läggas ut till alla i landet så långt det är möjligt.\r\nJag vet att den utredning som ministern hänvisar till\r\npågår, men ett år i det här sammanhanget är en väl-\r\ndigt lång tid. Utvecklingen går väldigt fort. Många\r\nsom överväger att starta ett eget företag kanske inte\r\ngör det på grund av att infrastrukturen inte är på plats.\r\nJag undrar hur ministern ställer sig till våra tankar\r\nnär det gäller att skynda på den här utbyggnaden. En\r\ntanke är ROT-avdrag för hemmen om man ansluter\r\nsig till ett sådant här nät. En annan är att skynda på\r\nkommunerna. Vi vet att många kommuner bygger\r\negna nät. Kan man tänka sig att Svenska Kraftnät,\r\nsom vi nämnde tidigare, får ett bolagsdirektiv att\r\nlägga ned kabel när man ändå är ute och gräver?\r\nISDN-avgifterna har vi debatterat. Är ministern be-\r\nredd att påtala den orimliga prisskillnaden för Telia,\r\nt.ex.? Hur skall vi annars kunna ha den här garantin\r\nom tillgänglighet?</pre><pre>Anf.  88  Näringsminister BJÖRN ROSEN-\r\nGREN (s):\r\nFru talman! Jag måste ändock än en gång upprepa\r\natt vi vill ha kunskap. Det får vi i juni månad. Däref-\r\nter skall vi föra en diskussion och ta in olika syn-\r\npunkter. Sedan skall vi lägga fram förslag till riksda-\r\ngen.\r\nÄn en gång: Vi är överens om att det är markna-\r\nden, som har en väldig kraft, som har gjort att det har\r\ngått så fort och att staten måste ta ett ansvar, så att\r\nalla får del av detta.\r\nJag vill också säga att det finns väldigt stora re-\r\nsurser inom staten, som nämndes här. Vi har Svenska\r\nKraftnät, vi har Banverket och vi har Vattenfall som\r\näger nät, om jag använder det uttrycket. Det är klart\r\natt detta är en resurs som kanske kan användas. Men\r\njag vill även där avvakta. Med det har jag sagt att jag\r\ninte kan ta ställning direkt och säga: Så här skall vi\r\ngöra. Jag tycker att det skall respekteras tills vi vet att\r\ndet ser ut på ett visst sätt. Därifrån går vi vidare.</pre><pre>Anf.  89  JOHNNY GYLLING (kd) replik:\r\nFru talman! Jag tackar ministern för svaret. Jag\r\nhar respekt för att man vill se på utredningen först,\r\nmen jag hoppas att ministern också har förståelse för\r\natt det finns en otålighet hos många när det gäller\r\ninfrastrukturen.\r\nEn annan fråga jag vill ställa till ministern är den\r\nsom gäller klyftan i samhället. Ministern nämnde t.ex.\r\natt vi politiker måste vara offensiva. Det är just det\r\njag har efterlyst i mitt anförande. Vi måste vara ute\r\noch tackla den klyfta som uppstår. Jag kommer från\r\nBlekinge. Blekinge har fått stora möjligheter att satsa\r\npå IT. Det fungerar mycket bra och många goda ex-\r\nempel finns. Samtidigt finns klyftan till de människor\r\nsom inte kommer in i den nya tekniken, som fortfa-\r\nrande är arbetslösa. Har ministern några tankar på hur\r\nett offensivt ledarskap kan tackla det problemet?</pre><pre>Anf.  90  Näringsminister BJÖRN ROSEN-\r\nGREN (s):\r\nFru talman! Jag delar uppfattningen att det finns\r\nmycket stora klyftor i vårt samhälle, inte minst inom\r\ndetta område. De finns dessvärre också inom många\r\nandra områden. Ofta ser vi dem i den mycket starka\r\nregionala obalans vi har.\r\nJag tycker att enda möjligheten att klara detta är\r\natt vi gör väldigt breda satsningar på många områden.\r\nDet kan ju låta lite voluminöst, men det är enda vä-\r\ngen. Det gäller regionalpolitiken, det gäller IT-\r\ninfrastrukturen och det gäller utbildningen. Regering-\r\nen har också gjort stora satsningar på utbildning i\r\nskolorna. Dessutom utbildas många i IT inom ar-\r\nbetsmarknadspolitiken.\r\nJag tycker ändå att vi för det första förstår detta,\r\nför det andra vidtar en hel del åtgärder. Men självklart\r\nkan vi vidta fler åtgärder för att minska de här klyf-\r\ntorna. Det vill jag också återkomma till när vi har mer\r\nkunskap om helheten. Det gäller även infrastrukturen.</pre><pre>Anf.  91  BARBRO JOHANSSON (mp):\r\nFru talman! Jag vill tacka trafikutskottet för att\r\nmin motion om mobiltelefoner har behandlats med ett\r\nstort allvar i betänkandet. Motionen avstyrks men är\r\nändå behandlad på ett bra sätt, tycker jag.\r\nUnder de år som jag har skrivit motioner om mo-\r\nbiltelefoner har användningen ökat explosionsartat.\r\nNär jag skrev första gången under allmänna motions-\r\ntiden 1995 såldes det 23 000 abonnemang under de\r\ntre fösta månaderna. Det var lika mycket som under\r\nhela 1993.\r\nDen här utvecklingen av antalet abonnemang\r\ntyckte jag var anmärkningsvärd på grund av den\r\nstrålning som mobiltelefoner utsänder och att de s.k.\r\nSAR-värdena skulle öka i samhället.\r\nFöljande år har ökningen varit exponentiell och\r\nkraftig. Nu ligger försäljningen på nära 4 miljoner,\r\noch telefonbolagen räknar med att nio personer av tio\r\nkommer att ha mobiltelefon om några år.\r\nGränsvärdena är satta för användning under en till\r\ntvå minuter. Knappast någon pratar i dag så kort tid.\r\nJag har sett människor sitta och prata i 30 minuter,\r\noch då ökar naturligtvis exponeringen och de upptag-\r\nna SAR-värdena.\r\nSom jag skriver i min motion har forskning visat\r\natt mänskliga celler reagerar på lågfrekvent strålning.\r\nKoncentrationsförändringar av kalcium gör att cellen\r\nskickar ut små s.k. antenner, vilket kan mätas.\r\nFru talman! Försiktighetsprincipen är viktig i så-\r\ndana här sammanhang. Påverkan under lång tid och\r\nvad det kan innebära är alltid svårt att förutse. Därför\r\nbör försiktighet gälla.\r\nSverige har en undantagsklausul som innebär att\r\nmobiltelefoner under en uteffekt av 7 watt inte behö-\r\nver kontrolleras. Denna klausul bör försvinna, bl.a. på\r\ngrund av att ett så stort antal olika mobiltelefoner\r\nkommer ut på marknaden och ökar på SAR-värdena.\r\nForskare på mobiltelefoner säger också att en slopad\r\ngräns för kontroll nu bör antas.\r\nVisst har mobiltelefonen gjort att olycksfallsar-\r\nbetet har kunnat underlättas. Antalet sjöolyckor, spe-\r\nciellt med småbåtar, har kunnat minskas på grund av\r\natt mobiltelefoner finns ombord, och antalet utryck-\r\nningar från sjöräddningen har också gått ned. Själv-\r\nklart är detta mycket positivt, men det undantar inte\r\ndet faktum att mobiltelefontillverkare måste se till att\r\ndesigna telefonerna med en antenn som inte utsätter\r\nmänniskokroppen för uppvärmning eller förse telefo-\r\nnerna med s.k. handsfree och därmed minska strål-\r\nningsrisken.\r\nEn varningstext som varnar för att prata alltför\r\nlänge i mobiltelefon skulle hjälpa till att minska ut-\r\nsattheten. Det finns dock forskning som visar på\r\nrisker och följder redan nu av användningen av mo-\r\nbiltelefoner.\r\nFru talman! Den strålning som tas upp av kropp-\r\nsvävnaden benämns SAR-värden. Dessa värden testas\r\nav telefontillverkarna, men de görs inte officiella. Jag\r\npåpekar i min motion att dessa värden bör vara helt\r\nöppna.\r\nGränsvärdet, som mäts i SAR, är ett tidsmedel-\r\nvärde - när 10 gram kroppsvävnad under sex minuter\r\nhar utsatts för strålningen från en mobiltelefon. För\r\nGSM-telefoner är gränsvärdet 2 watt per kilo.\r\nUtgångsvärdet för gränsen är satt till att kaniner,\r\nsom blev exponerade för mikrovågsstrålning, fick\r\ngrumlade linser, alltså starr. Detta är en säkerhets-\r\nmarginal för att inte få grumlade linser, men det visar\r\ninget om t.ex. nervpåverkan eller annat som kan bli\r\npåverkat.\r\nDet är faktiskt ett rimligt krav att öppenhet ges\r\nfrån tillverkarna. Oron hos människor ökar naturligt-\r\nvis när mätningar är hemliga. I en debatt som hölls i\r\nförra veckan på Chalmers högskola i Göteborg fråga-\r\nde forskare just detta, varför inte värdena offentlig-\r\ngörs. De fick till svar att detta inte skulle vara intres-\r\nsant för forskarna.\r\nDen stora undersökning som utfördes av docent\r\nKjell Hansson-Mild vid Umeå universitet omfattade\r\n11 000 personer. Det är den största undersökning som\r\nhar gjorts i världen i sitt slag och den besvarades av\r\nsvenska och norska mobiltelefonanvändare.\r\nDenna undersökning visade på symtom såsom\r\ntrötthet, huvudvärk, minnesluckor och koncentra-\r\ntionsproblem, värme på och bakom örat, brännande\r\nhud, stickningar och yrsel.\r\nFru talman! Den här forskningen har visat att yt-\r\nterligare forskning behövs för att klargöra eventuella\r\nsamband med allvarligare konsekvenser, nu när mo-\r\nbiltelefonpratandet tenderar att bli allt frekventare och\r\nta längre tid.\r\nEn grupp personer utsattes vid ett försök helt ny-\r\nligen i England för mobiltelefonfrekvent strålning\r\nunder en halvtimme tillsammans med en kontroll-\r\ngrupp. Alla de bestrålade försökspersonerna uppvisa-\r\nde att korttidsminnet hade påverkats, enligt de eng-\r\nelska forskarna.\r\nFru talman! På kontor och i hemmen blir nu\r\nsladdlösa telefoner vanliga. De s.k. DECT-\r\ntelefonerna har konstaterats avge tio gånger mer\r\nstrålning än de vanliga mobiltelefonerna. Sådana\r\nanvänds bl.a. här i riksdagen av våra kanslier. Anled-\r\nningen är att signalen till de här telefonerna är kon-\r\nstant och att sändaren hela tiden avger ett strålnings-\r\nfält. De människor som använder dessa mobila tele-\r\nfoner utsätts nu för en onödig exponering.\r\nRuntomkring oss i vår livsmiljö, i luften, finns nu\r\nen mängd olika elektriska fält som samverkar, intera-\r\ngerar, med varandra. Lodräta fält uppstår från satelli-\r\nter i rymden, som används av digital TV. Dessa lod-\r\nräta fält korsas av vågräta fält från elektrisk utrust-\r\nning, bl.a. telefoner. Luften är nu så mättad att det\r\nfattas frekvenser, och de stora telefonbolagen blir\r\ntvungna att ta fram nya system.\r\nDe här korsande elektriska fälten i atmosfären kan\r\nliknas vid en enorm mikrovågsugn. Man kan säga att\r\nmänskligheten nu ingår i ett gigantiskt experiment där\r\njorden med atmosfär är denna enorma mikrovågsugn\r\noch där ingen kan säga vad detta kommer att innebä-\r\nra.\r\nMed detta, fru talman, vill jag avsluta med att\r\nönska att vi alla kan titta framåt och ta åt oss nya\r\ntekniker, men med en viss försiktighet vad gäller liv\r\noch hälsa.</pre><pre>Anf.  92  EVA ARVIDSSON (s):\r\nFru talman! Jag vill börja med att säga att också\r\nmin motion har blivit välvilligt behandlad i utskottet.\r\nUtvecklingen av informationssamhället går myck-\r\net snabbt och förändringstakten är hög. I dag har\r\ntekniken nästan inga begränsningar. För att detta inte\r\nskall skrämma de människor som inte känner sig\r\ndelaktiga i utvecklingen krävs det information och\r\nutbildning. Det bästa för samhällsutvecklingen är att\r\nså många som möjligt känner att de är med i utveck-\r\nlingen, förstår vad som händer och själva kan hantera\r\ninformationstekniken.\r\nVi politiker måste ta till vara denna utveckling på\r\nbästa sätt därför att den, som det står i propositionen,\r\npåverkar vår produktionsförmåga och vårt lev-\r\nnadsmönster liksom förutsättningarna för att utveckla\r\nvår demokrati.\r\nSverige har en tätposition som IT-land, och den\r\nskall vi självfallet behålla genom att bygga ut en\r\ndigital infrastruktur för höghastighetsförbindelser och\r\nge hushåll och företag i hela Sverige goda förutsätt-\r\nningar att använda den nya tekniken.\r\nVidare framgår det av regeringens förslag om IT i\r\nskolan att vi satsar rejält på IT i utbildningsväsendet.\r\nJag har i min motion tagit upp att även förskolan\r\ningår i det livslånga lärandet. Det är därför angeläget\r\natt även resurser fördelas till förskoleverksamheten så\r\natt alla barn, inte bara de som har dator hemma, hin-\r\nner få lite vana vid datorn innan de börjar i försko-\r\nleklass och i den reguljära skolan.\r\nVidare är det synd att inte ta till vara den fantas-\r\ntiska lust att \"leka med datorn\" som många små barn\r\nhar. Jag har egna erfarenheter av hur tre- och fyra-\r\nåringar mycket snabbt lär sig att hantera datorn just\r\ngenom lusten att leka och lära. De är orädda för tek-\r\nniken.\r\nFör att använda informationstekniken i den peda-\r\ngogiska verksamheten behöver lärarna ha kunskaper\r\noch egna erfarenheter. Alla som avlägger lärarexa-\r\nmen bör ha den kompetensen. Tyvärr är kunskaperna\r\ninom lärarkollektivet mycket ojämna. Därför är det\r\nviktigt att man när den stora satsningen på skolan\r\ngörs också följer upp den med statistik över lärarnas\r\nIT-kunskaper.\r\nI nämnda proposition hänvisas det till att även\r\nförskolan ingår i det nationella programmet för IT i\r\nskolan. Jag hoppas att det innebär en satsning även på\r\nförskolan.\r\nNär det gäller uppföljningen av IT-området och\r\nredovisningen av statistik är det bra att det blir ett\r\nsamlat system för statistik över modern informations-\r\noch kommunikationsteknik och att det sker i samråd\r\noch i samarbete med övriga myndighe-\r\nter/organisationer med statistikansvar på IT-området.\r\nDet är också viktigt att stärka konsumenternas\r\nställning på marknaden. Konsumenterna kan exem-\r\npelvis lättare få tillgång till viktig information och\r\ntillgång till ett större utbud av varor och tjänster,\r\nvilket på sikt kan främja konkurrensen och ge lägre\r\npriser.\r\nUtskottet skriver att informationstekniken även\r\nkan medföra förbättrad tillgång till service för vissa\r\ngrupper, såsom äldre och boende i glesbygd. Men för\r\natt konsumenterna skall kunna dra nytta av den nya\r\ntekniken krävs det IT-kunskap.\r\nDessutom är det viktigt att konsumenten känner\r\nsig trygg i användandet av Internet för elektronisk\r\nhandel. För det krävs regelverk med lagar och förord-\r\nningar men det handlar om mer än regelverk - kon-\r\nsumenterna bör vara med och utforma den framtida\r\nmöjligheten till konsumentinformation via nätet. För\r\natt få konsumenterna delaktiga bör ett folkbildnings-\r\narbete initieras om konsumenternas möjligheter vad\r\ngäller IT-stöd.\r\nFru talman! Samhället har ett viktigt ansvar för att\r\ninformationstekniken kommer alla till del och att vi\r\ntar till vara de stora möjligheter som tekniken erbju-\r\nder.</pre><pre>Anf.  93  PER BILL (m):\r\nFru talman! Tiden går fort. Det märks inte minst\r\nnär man debatterar på det här området. När jag första\r\ngången tog upp 2000-problematiken var det drygt\r\n1 000 dagar kvar till år 2000.\r\nJag minns de debatter som jag haft med Erik Ås-\r\nbrink, som då var ansvarig för 2000-problematiken.\r\nHans enda kommentarer var: Det här får inte kosta ett\r\nenda öre. Vi vet inte om det kommer att kosta någon-\r\nting. Dessutom behövs det ingen samordning.\r\nVerkligheten har visat att Erik Åsbrink hade fel,\r\nförskräckligt fel. Nu är det omkring 297 dagar kvar\r\ntill år 2000. Det finns i dag en samsyn men det är\r\nväldigt sent. Vi får lita till hoppet. Jag tror nämligen\r\natt det mera är hopp som vi nu får ha, för i fråga om\r\nmånga av de här projekten är det för sent att starta.\r\nJust i dag skulle man vara långt inne i testning av de\r\nnya systemen eller ha bockat av problemen.\r\nFru talman! Jag hade sett fram emot näringsmi-\r\nnisterns tal i dag - jag vet att näringsministern också\r\nplanerat att vara på en kongress anordnad av Expo\r\nNova - och trodde att vi skulle få en agenda med\r\nnågra tydliga och klara besked. Tyvärr blev det mest\r\nprat - visserligen en del, tycker jag, positivt prat. Jag\r\nvill då framför allt säga att jag tycker att det är posi-\r\ntivt att vi ändå kan tolka ut att vi sakta är på väg mot\r\nett ökat intresse från Socialdemokraterna när det\r\ngäller bredband.\r\nNäringsministern tycks nu vara klart mer intresse-\r\nrad av en avreglering av telemarknaden. Kanske vill\r\nhan gå vidare på den vägen. Det är hög tid. Vi var\r\nkanske först ute men nu säger flera rapporter att vi\r\nligger långt bak i fråga om avregleringen.\r\nFru talman! Det finns mycket positivt att säga om\r\nläget i Sverige på IT-sidan. Man brukar prata om de\r\ntre 50 som någonting magiskt: 50 % datapenetration i\r\nhemmen, 50 % uppkopplade på Internet och 50 %\r\nmed mobiltelefon. Jag tror att Sverige och Finland i\r\ndag är de enda länder som kan nå dit, och det är\r\nmycket bra. Tyvärr är det väl så inte på grund av\r\nregeringen utan trots regeringen. Snarare har det att\r\ngöra med just avregleringen av telesektorn, med Carl\r\nBildts ledarskap och, kanske mest, med det kompe-\r\ntenskluster som har vuxit fram kring Ericsson, Nokia\r\noch alla de tusentals små IT-företag som har skapat\r\nen kreativ miljö i Sverige för detta.\r\nMen småföretagarklimatet är faktiskt inte bra. När\r\nSocialdemokraterna och t.o.m. Vänsterpartiet och\r\nMiljöpartiet har en samsyn kring att vi har ett bra\r\nsmåföretagarklimat stämmer det inte med verklighe-\r\nten. De IT-företagare som jag träffar är förbannade -\r\nja, man skulle t.o.m. kunna säga förtvivlade - över att\r\nde inte kan få tag i kompetent personal och över att\r\nde inte kan förse sina medarbetare med personalop-\r\ntioner som har samma värde som exempelvis i USA.\r\nPå punkt efter punkt efter punkt är de förbannade och\r\nförtvivlade. Det är ju ändå de små företagarna som är\r\nvärdemätaren på huruvida vi har ett bra småföreta-\r\ngarklimat eller inte. Om tre politiska partier blir över-\r\nens om att vi har det, så är det fullständigt ointressant.</pre><pre>Anf.  94  Näringsminister BJÖRN ROSEN-\r\nGREN (s):\r\nFru talman! Jag skulle bara helt kort vilja redogö-\r\nra för vad som händer när det gäller 2000-frågan, som\r\ntogs upp här av Per Bill. Vi har förändrat delegatio-\r\nnen. Vi har förstärkt med en vice ordförande. Därmed\r\nskulle jag kunna säga att vi har anskaffat, om man vill\r\nha det så uttryckt, en general. Delegationen har nu\r\ntagit initiativ till oberoende bedömningar av viktiga\r\nsektorer, t.ex. elmarknaden och telemarknaden. Vi\r\nkommer att göra oberoende studier där. Vi börjar föra\r\ndiskussioner med elmarknaden i morgon.\r\nJag vill också säga att det som i dag tagits upp i\r\nkammaren om 2000-frågan har grundats på den rap-\r\nport som riksdagen fick tidigare. Den nya rapporten,\r\nsom kommer att lämnas i maj, kommer att visa - jag\r\nkan säga det utan att överdriva - att vi kan känna oss\r\nmycket trygga i 2000-frågan. Vi har tagit en hel del\r\ninitiativ, och de olika branscher, offentlig sektor etc.\r\när jag övertygad om kommer att klara detta mycket\r\nbra.\r\nSlutligen: Att i talarstolen försöka måla svarta bil-\r\nder - det kommer att gå åt skogen, kärnkraftverk\r\nkommer att explodera, det kommer att hända det ena\r\noch det andra - är faktiskt oansvarigt. Det finns ingen\r\ngrund för det.</pre><pre>Anf.  95  PER BILL (m) replik:\r\nFru talman! Låt mig börja med det sista. Jag håller\r\nhelt med näringsministern om att de som ser 2000-\r\nproblematiken som en möjlighet att prata om jordens\r\nundergång, om att kärnkraftverken skall explodera\r\neller att man inte kan införa någon typ av lagstiftning\r\ndärför att detta kommer att ta all kraft försvårar de-\r\nbatten.\r\nJag var orolig när näringsministern uttryckte sig\r\nungefär så här: Någon var ju tvungen att ta på sig\r\nfrågan. Detta angående vem som skulle ta 2000-\r\nproblematiken i regeringen. Med det lilla övertrampet\r\ntycker jag ändå att vi efter det har sett flera saker gå\r\nåt rätt håll. Det är synd att Erik Åsbrink såsade med\r\ndetta så väldigt länge. Det gör arbetet för näringsmi-\r\nnistern och nuvarande regering och arbetet för den\r\ns.k. generalen, som skulle ha varit tillsatt för flera år\r\nsedan, väldigt mycket svårare.\r\nJag skulle vilja ställa en fråga till näringsminis-\r\ntern. Näringsministern lär träffa en hel del IT-\r\nföretagare i dag på Expo Novas stora arrangemang\r\n\"IT och karriär\". Om IT-företagarna säger att de inte\r\när nöjda med klimatet och man samtidigt får höra att\r\nVänsterpartiet och Miljöpartiet är nöjda med småfö-\r\nretagarklimatet, vilket väger tyngst för näringsminis-\r\ntern? Är det det IT-företagarna säger eller det koali-\r\ntionsbröderna säger?</pre><pre>Anf.  96  Näringsminister BJÖRN ROSEN-\r\nGREN (s):\r\nFru talman! Först får jag konstatera att nä-\r\nringsklimatet är hyggligt i dag. Det går bra för Sveri-\r\nge och även för småföretagarna. Sedan finns det re-\r\ngelsystem och hinder för företagandet som vi måste\r\nse över - skatteregler och annat. Det kommer vi att\r\nåterkomma till.</pre><pre>Anf.  97  PER BILL (m) replik:\r\nFru talman! Det är också en moderering åt det\r\nbättre. Det finns områden där näringslivsklimatet är\r\nhyggligt. Jag tror att det är precis den typen av in-\r\nställning man skall ha. Man kan inte samla ihop fem\r\ndirektörer och fem fackföreningsbossar och vips\r\nskapa världens bästa företagsklimat. Det här är en\r\nständigt pågående process. Det är en ständig kamp.\r\nHela tiden måste vi flytta fram våra positioner. Vad\r\nIT har gjort är bl.a. att verkligen över natt utsätta oss\r\nför mycket större global konkurrens. Om vi mot för-\r\nmodan skulle kunna låsa in fem direktörer, fem fack-\r\nföreningsbossar och en minister och de skulle komma\r\nut med ett recept som just den veckan skulle vara\r\nvärldens bästa företagarklimat, skulle det bara några\r\nmånader senare inte vara det därför att konkurrensen\r\nfortsätter, därför att fler och fler länder gör sitt bästa\r\nför att attrahera företag och de allra bästa.\r\nUnder industrisamhället var det möjligt att ha då-\r\nligt företagarklimat på många sätt. Skogen stod där\r\nden stod, malmen låg där den låg, näringen var\r\ntvungen att vara kvar. I dag har IT-företagarna nästan\r\nallt i sina huvuden och kan flytta till Silicon Valley\r\neller något annat ställe precis när som helst.</pre><pre>Anf.  98  ANNA LILLIEHÖÖK (m):\r\nFru talman! Också jag vill uppehålla mig vid sä-\r\nkerheten inför årtusendeskiftet. Mycket trygga kan vi\r\nvara, säger näringsministern. Det kan vi i en sådan\r\nhär situation bara vara på ett enda sätt, nämligen\r\ntrygga att vi har gjort vårt absolut yttersta för att\r\nhantera en mycket speciell situation. Jag vill faktiskt\r\npåstå, herr näringsminister, att den här regeringen inte\r\nlyckats, inte den förra heller, göra det som skulle få\r\noss att känna oss trygga.\r\nDet här är en mycket speciell situation med riktig\r\nosäkerhet och samtidigt risk inom alla sektorer. Det\r\nkan i värsta fall braka ihop precis överallt - i bästa\r\nfall bara i vattenkokaren. Någon har sagt att ventila-\r\ntionssystemet i riksdagen eventuellt kan slås ut, men i\r\nvärsta fall är det ett kärnkraftverk, ett gammalt sovje-\r\ntiskt byggt kärnkraftverk på andra sidan Östersjön.\r\nInternationellt ses det som den kanske största risken\r\ninför 2000-årsskiftet.\r\nDet är bra att vi har fått rapporter och utredningar\r\noch att man nu har satt till en ledning. Det är alldeles\r\nutmärkt. Samtidigt är det oroande att det finns så\r\nmånga rapporter om akuta brister. Vad som är absolut\r\nanmärkningsvärt är att regeringen fortfarande inte har\r\nsatt av några pengar för det här. T.o.m. de egna myn-\r\ndigheterna skall klara av detta inom sin egen budget.\r\nDet måste naturligtvis till en ledning och en orga-\r\nnisation så att arbetet inte försvagas genom att vara\r\nuppdelat sektorsvis. Näringsministern har i dag låtit\r\noss få veta att det har tillsatts en vice ordförande. Det\r\nlåter i och för sig bra, men den skulle ha funnits för\r\nmånga år sedan. Det behövs en rejäl samlande led-\r\nning i en sådan här risksituation. I vårt land är det så\r\natt det bara är en enda enhet som kan utöva det led-\r\nningsansvaret vid påfrestningar i fredstid. Det är\r\nregeringen och ingen annan. Det är tyvärr inte så att\r\nman, som näringsministern gör, kan uppmana företag,\r\nmyndigheter och organisationer att var och en bör ta\r\nsitt ansvar. Nej, det här är en allvarlig risksituation\r\nför hela landet. I det läget är det faktiskt bara rege-\r\nringen som kan ta ansvar. Det finns vissa gemen-\r\nsamma uppgifter som skall vara statens. Det här är en\r\nav dem.\r\nVi hade kunnat vara i ett betydligt bättre läge om\r\nregeringen hade vidtagit åtgärder när vi moderater för\r\nförsta gången för flera år sedan tog upp frågan. Jag\r\nkan bara uppmana ministern och hans vice ordföran-\r\nde att hämta modeller från andra håll. Arbetet har gått\r\nbetydligt fortare i andra länder där man tagit detta på\r\nallvar.\r\nMinistern påpekade hur viktigt det är med IT-\r\nutvecklingen. Ja, i den här frågan kan den offentliga\r\nsektorn gå före och vara motor. Jag vill vädja till\r\nministern att han tar den här frågan på allvar och\r\ngenast och med kraft arbetar för en konkret kraftsam-\r\nling när det gäller problemet inför 2000-årsskiftet.\r\nFörsvarsutskottet har uppmanat regeringen att\r\nlämna en rapport. Fru talman! Jag vill uppmana rege-\r\nringen: Låt det inte stanna vid detta. Gör någonting\r\nnu!\r\nFru talman! Med detta vill jag instämma i de yr-\r\nkanden som Per-Richard Molén tidigare framfört.</pre><pre>Anf.  99  MONICA GREEN (s) replik:\r\nFru talman! Det är tredje moderaten som försöker\r\ngöra partipolitik av 2000-årsproblematiken. Det är\r\nbara att beklaga att man försöker skrämma svenska\r\nfolket på detta vis. Vi har tagit 2000-problematiken\r\npå mycket stort allvar.\r\nVi har tillsatt den här generalen, och 2000-\r\ndelegationen fortsätter att ge klartecken allteftersom\r\nmyndigheterna bockar av när de har testat klart sina\r\nområden. En skrivelse läggs fram på riksdagens bord\r\ni maj.\r\nVi tar detta på mycket stort allvar, och det är att\r\nbeklaga att moderaterna försöker göra partipolitik av\r\nen sådan här sak. Man kan faktiskt skrämma upp\r\nsvenska folket här. Vi måste vara sakliga och kor-\r\nrekta och sköta det här på ett snyggt sätt, och jag\r\ntycker att det är osmakligt av moderaterna att göra så\r\nhär.</pre><pre>Anf.  100  ANNA LILLIEHÖÖK (m) replik:\r\nFru talman! Jag tycker ändå att det är viktigt att så\r\natt säga försöka väcka regeringen vid denna sena\r\ntimma, och jag tycker att det är väldigt bra att man\r\nhar vidtagit de här åtgärderna.\r\nProblemet är bara att det ju inte finns folk som\r\nkan göra någonting åt saken. Om regeringen - den\r\nförra regeringen - hade satt i gång för tre år sedan\r\nhade man på sikt kunnat ta sig an de här problemen.\r\nJag tycker inte att vi skall jaga upp svenska folket\r\noch börja lagra konserver och sådant, men jag vill\r\ndäremot faktiskt skrämma upp regeringen till att ta\r\nlite ordentligare tag i den här frågan. Jag vet att det\r\nhar legat flera utredningar på regeringens bord ända\r\nsedan förra sommaren, och man har försökt att få\r\nregeringen att ta tag i den här problematiken och\r\nfaktiskt tillsätta en ledning och se till att man får\r\nframför allt ett samlat grepp.\r\nVad det handlar om nu är ju inte en IT-\r\nproblematik. Det här handlar ju om att skapa bered-\r\nskap för en risksituation. Det är ju dit vi har kommit\r\nnu. Tyvärr är vi så sena att det inte längre är fråga om\r\natt förebygga, utan nu gäller det att se till att vi kan\r\nfixa konsekvenserna. Då är det beredskap vi talar om,\r\noch det är regeringens ansvar.\r\nJag är glad att man har tillsatt en ny vice ordfö-\r\nrande - det tycker jag är jättebra - men se till att han\r\nfår mandat och resurser också så att han faktiskt, med\r\nnågra månaders varsel, kan se till att man tar sig an\r\nfrågorna ordentligt.</pre><pre>Anf.  101  MONICA GREEN (s) replik:\r\nFru talman! Om Anna ville skrämma upp rege-\r\nringen så var det alldeles onödigt, eftersom de här\r\nåtgärderna redan var vidtagna. Talet var väl skrivet\r\nredan innan Anna fick rapporten av Björn Rosengren\r\ni dag. Jag tycker att det är synd att man inte försöker\r\nvara saklig i den här frågan. Regeringen har tagit\r\nfrågan på mycket stort allvar. Man har tillsatt Jan\r\nFreese, och vi får en ny skrivelse i maj där man tittar\r\npå hur långt man har kommit på kommuner, myndig-\r\nheter och andra organ. Jag betackar mig alltså för den\r\npartipolitik man försöker göra av detta från modera-\r\nternas håll.</pre><pre>Anf.  102  ANNA LILLIEHÖÖK (m) replik:\r\nFru talman! Vi tycker ju att det är bra att man änt-\r\nligen har kommit till insikt, men det är bara det att vi\r\nnu har så få månader på oss. Vi i försvarsutskottet har\r\nläst de här rapporterna, och vi tyckte att det var ut-\r\nmärkt att Statskontoret nu äntligen har levererat sin\r\nförsta rapport. Vi har fått utredningen från i somras\r\nfrån Statskontoret. ÖCB har tagit initiativ till en in-\r\nternationell konferens, även om det inte var särskilt\r\nmånga där och lyssnade på den heller, vad jag för-\r\nstod, från den centrala regeringen. Men det är fortfa-\r\nrande så att vi inte är längst i framkant.\r\nJag hoppas, precis som Monica Green, på den\r\nrapport vi får i maj. Inget skulle glädja mig mer än att\r\nde besked jag får höra då är att vi nu ligger långt\r\nframme och att vi är på väg att göra så mycket som\r\ndet någonsin går. Som jag sade inledningsvis: Trygg-\r\nhet kan vi inte tala om i det här sammanhanget. Det är\r\nosäkerhet. Trygghet kan vi bara känna när vi vet att\r\nman faktiskt gör sitt yttersta för att det här skall bli\r\nbra och fungera på bästa möjliga sätt.</pre><pre>Anf.  103  LENA EK (c):\r\nFru talman! Ledamöter! Som ung juridikstuderan-\r\nde var det för mig liksom för många andra så att\r\npengarna tog slut, och jag försökte reparera det ge-\r\nnom att vikariera som lärare. Efter att under ett par\r\nveckor gått igenom allt om rymden, månen och stjär-\r\nnorna med alla eleverna i första klassen ställde jag\r\nfrågan: Innan vi går över till att lära oss om lantgår-\r\nden, är det något barn som har någon sista fråga om\r\nrymden nu? Då räcker flickan som sitter längst bak,\r\nen liten mörkhårig tjej, dotter till en katolsk religi-\r\nonshistoriker, en ganska känd pappa, upp handen och\r\nfrågar: Var bor Gud?\r\nI det läget blir man som lärarvikarie ganska\r\nsvarslös. Men efter att nu ha sett fyra eller kanske\r\nt.o.m. fem ministrar vifta med en känd bok med kän-\r\nda valtal från en känd engelsk politiker undrar jag om\r\njag kanske borde ha svarat 10 Downing Street i stäl-\r\nlet.\r\nBjörn Rosengren har i dag i kammaren meddelat\r\natt regeringen kommer att lägga fram en skrivelse om\r\nIT i början av sommaren och att man väntas lägga\r\nfram en proposition om infrastrukturfrågor i början av\r\nnästa år. Han sade också att alla skall få ta del av den\r\nhär nya tekniken, alla över hela landet, och att staten\r\nskall garantera en väl fungerande teknisk infrastruk-\r\ntur. Det här är förstås förskräckligt bra. Det är det vi\r\nhar efterlyst i allt vårt arbete och allt vårt tal från\r\nCenterpartiet om den digitala allemansrätten.\r\nMen nu pågår en väldig industriell omstrukture-\r\nring i det här landet, både vad gäller ägande och vad\r\ngäller produktion. Det innebär att stora delar av verk-\r\nstadsindustrin och underleverantörerna är extremt\r\nberoende av att kunna använda bredbandsteknik nu,\r\nmycket snart, för att inte hamna utanför de listor som\r\nfinns över kvalificerade underleverantörer. Det inne-\r\nbär att många mellanstora företag och småföretag\r\nfaktiskt är väldigt illa ute därför att infrastrukturen\r\ninte finns framme; ledningarna är inte dragna.\r\nJag instämmer med näringsministern att markna-\r\ndens krafter självklart skall användas där de kan fun-\r\ngera och användas på ett bra sätt i det här samman-\r\nhanget, men den sista biten fram till dessa företag och\r\nfram till hemmen måste staten gå in och garantera att\r\ndet dras fiber ända fram.\r\nIT:s roll för tillväxt har nämnts i många olika\r\nsammanhang, och den kan inte underskattas. Det\r\nhandlar inte bara om tjänstesektorn, som alltid nämns\r\nnär vi pratar om IT. Det handlar lika mycket om att\r\nbevara och utveckla t.ex. verkstadsindustrin. Och då\r\när det bråttom, mer bråttom, tror jag, än vad närings-\r\nministern tycks ha i det här sammanhanget.\r\nEn annan fråga som har berörts i debatten i dag är\r\nfrågan om priset för ISDN-uppkoppling. Skillnaden\r\nmellan detta och telefoni är ju att när det gäller tele-\r\nfoni har Telia faktiskt ett ägaruppdrag, ett ägarupp-\r\ndrag som säger att bolaget har ett regionalt ansvar för\r\natt telefonin skall vara likvärdig över hela landet.\r\nNågot motsvarande ägaruppdrag vad gäller in-\r\nfrastruktur för informationsteknologi finns inte, och\r\ndet är det som fattas i det här sammanhanget. Det är\r\ndet som skulle göra att bolaget i sig faktiskt kan ga-\r\nrantera likvärdiga priser för ISDN-uppkopplingar\r\növer hela landet.</pre><pre>Överläggningen var härmed avslutad.\r\n(Beslut fattades efter 7 §.)</pre><pre>6 §  Investeringsplaner för trafikens infrastruk-\r\ntur</pre><pre>Föredrogs\r\nTrafikutskottets betänkande 1998/99:TU5\r\nInvesteringsplaner för trafikens infrastruktur (skr.\r\n1998/99:8)</pre><pre>Anf.  104  LARS BJÖRKMAN (m):\r\nFru talman! Infrastrukturfrågorna har hög prioritet\r\nbland riksdagens ledamöter. Lite ironiskt skulle man\r\nkunna uttrycka det så att antalet motioner och förslag\r\nom åtgärder på såväl det enskilda vägnätet och de\r\nallmänna vägarna som järnvägsnätet står i omvänd\r\nproportion till de anslagsramar majoriteten har fast-\r\nställt.\r\nDen höga investeringstakt som följde av satsning-\r\narna i början av 90-talet har förbytts till en nivå där\r\nsåväl vägkapitalet som delar av järnvägsnätet sakta\r\ndevalveras. De stora investeringsambitioner som den\r\ndåvarande socialdemokratiska oppositionen visade\r\nupp och vid den tiden ansåg vara långsiktigt nödvän-\r\ndiga har dessvärre prioriterats ned till en nivå som gör\r\natt man i vissa delar av vårt land nu inte vågar satsa\r\npå investeringar i näringslivet och på permanentbo-\r\nende.\r\nI det betänkande, TU5, som vi just nu behandlar,\r\navhandlar vi såväl regeringens skrivelse om investe-\r\nringsplanen för trafikens infrastruktur som de 158\r\nmotioner som avgivits i ärendet, varav flertalet har\r\nlämnats under den allmänna motionsperioden.\r\nI den moderata kommittémotionen belyser vi\r\nsambandet mellan ekonomisk utveckling på trans-\r\nportområdet och en god tillgänglighet för alla på ett\r\ninfrastrukturnät som uppfyller kraven på att upprätt-\r\nhålla näringslivets konkurrenskraft gentemot omvärl-\r\nden. Det geografiska avståndshandikapp som Sverige\r\nhar gentemot våra främsta konkurrentländer i Europa\r\nmåste enligt vår mening krympas och inte, som nu\r\nsker, öka.\r\nFru talman! Frågorna om de ekonomiska ramarna\r\nsom anges i regeringens skrivelse avhandlades i sam-\r\nband med budgetbehandlingen i december 1998. Jag\r\nvill bara hänvisa till de ställningstaganden som vi\r\nmoderater gjorde i den debatten. Eftersom de ekono-\r\nmiska ramarna nu är fastställda av riksdagen vill jag i\r\nstället kommentera utskottets ställningstagande till\r\nnågra av de 158 motioner som utskottet haft att be-\r\nhandla. Bland dessa finns naturligtvis såväl parti- som\r\nkommitté- och enskilda motioner.\r\nEnskilda vägar utgör ingen stor budgetpost i na-\r\ntionalräkenskaperna. Den sammanlagda väglängden\r\npå detta s.k. kapillära vägnät utgör dock cirka två\r\ntredjedelar av det totala vägnätets längd i landet.\r\nDessa vägar utgör tillsammans en grundförutsättning\r\nför att upprätthålla det näringsliv, det skogs- och\r\nlantbruk som tillsammans ger sysselsättning och\r\ninkomst till en betydande del av landsbygdsbefolk-\r\nningen. Samtidigt bidrar inte minst skogen till en\r\nmycket stor del av landets samlade exportöverskott.\r\nEtt stort antal av de enskilda vägarna är också för-\r\nutsättningen för att många fritidsboende med rimlig\r\nansträngning skall kunna nå sina fastigheter. Själv-\r\nklart är också dessa enskilda vägar en förutsättning\r\nför att det rörliga friluftslivet skall kunna bibehållas\r\noch utvecklas.\r\nDen anslagsnedskärning som regeringen tidigare\r\nlåtit det enskilda vägnätet drabbas av har vi energiskt\r\nvänt oss emot. För innevarande budgetår äskar vi 100\r\nmiljoner ytterligare i driftsanslag för det enskilda\r\nvägnätet. Samtidigt som vi vill höja anslaget till detta\r\nområde med ytterligare 50 miljoner, vill vi satsa på\r\nbärighetshöjande åtgärder på samma vägområde. Vi\r\nvill alltså bygga bort flaskhalsar i form av försvagade\r\nbroar och andra kapacitetsbegränsande delar av det\r\nenskilda vägnätet. Riksdagsmajoriteten har dessvärre\r\navvisat detta krav, varför vi genom vår reservation nr\r\n1 än en gång vill markera behovet av dessa insatser.\r\nFör att för framtiden med större precision än vad\r\nsom är fallet i dag och på ett tillfredsställande sätt\r\nkunna fördela de alltför små anslagen för upprustning\r\nav det enskilda vägnätet, föreslår vi i vår motion att\r\nen inventering av dessa vägar genomförs med skynd-\r\nsamhet så att vi kan få ett nytt utgångsläge för att\r\ngöra bedömningar. För att åtgärda brister i broar och\r\nandra bärighetsbegränsande brister som då kartläggs\r\nkan adekvata åtgärder sättas in.\r\nFru talman! På regeringens förslag beslöt riksda-\r\ngen 1997 att lagen om enskilda vägar och vägsamfäl-\r\nligheter skulle sammanföras i en för gemensamma\r\nanläggningar anpassad lagstiftning för att därefter\r\nhanteras enligt anläggningslagen. I samband med\r\ndenna förändring yrkade vi moderater att de fastig-\r\nhetsägare som genom delaktighet i befintliga samfäl-\r\nligheter och som genom den förändrade lagstiftningen\r\nkom att drabbas av nya lantmäteriförrättningar för att\r\nerhålla ändring av andelstal skulle hållas ekonomiskt\r\nskadeslösa.\r\nFör oss är det en självklarhet att kostnader som\r\nförorsakas av samhället också skall bäras av samhäl-\r\nlet och inte med hjälp av en ny lagstiftning övervält-\r\nras på enskilda människor. I en med Centern och\r\nFolkpartiet gemensam reservation nr 5 begär vi därför\r\natt regeringen med skyndsamhet skall se över de\r\nekonomiska konsekvenserna av denna förändrade\r\nlagstiftning.\r\nFru talman! Visionen om att genom satsningar på\r\nsåväl nybyggnation som förbättrat vägunderhåll och\r\natt med massiv information om det egna trafikan-\r\ntansvaret kunna nedbringa antalet olyckor på våra\r\nvägar är tyvärr på väg att haverera. Ansvaret för den-\r\nna negativa utveckling kan säkert fördelas på många,\r\nmen om vi som politiker har tagit vårt fullt ansvar kan\r\nifrågasättas. Målsättningen att bygga bort olycks-\r\ndrabbade vägavsnitt har på grund av otillräckliga\r\nanslag inte kunnat genomföras. Regeringen har i sina\r\nförslag gjort svårbegripliga omprioriteringar.\r\nLöftet att förbinda landets största städer med väg\r\nav motorvägsstandard har bantats bort. Vi moderater\r\nbeklagar regeringens omsvängning i denna fråga,\r\nmen vidhåller enligt tidigare ställningstaganden och\r\nenligt reservation nr 6 i betänkandet vårt förslag att\r\nfärdigställa objekt vid Markaryd på väg E 4. Därmed\r\nskulle man kunna nå målet en fullständig motorväg\r\nmellan Malmö och Stockholm.\r\nDet ekonomiska utrymme som regeringspartierna\r\nhar avsatt i investeringsplanen motsvarar till ingen\r\ndel det behov som inventerats. Möjligheten att genom\r\nandra finansieringsmetoder öka utbyggnadstakten bör\r\ndärför enligt vår mening prövas även i Sverige. P.P.P.\r\neller skuggtullsmodellen, som den också kallas, har i\r\nandra länder visat sig vara en framkomlig väg att höja\r\nutbyggnadstakten.\r\nAtt låta privatkapital medverka i framtida in-\r\nfrastrukturinvesteringar ger enligt vår mening flera\r\nfördelar. Nödvändiga utbyggnader kan tidigareläggas,\r\nsamtidigt som statens investeringsbudget kan hållas\r\npå en mer rimlig nivå. Med högre vägstandard kan\r\nantalet olyckor nedbringas. En ökad konkurrens bland\r\nentreprenörer och investerare medför samtidigt lägre\r\nbyggkostnader, och bättre vägar ger svenskt närings-\r\nliv ökade konkurrensförutsättningar.\r\nVi moderater är även öppna för att pröva en finan-\r\nsiering genom trafikantavgifter. Det kan vara en\r\nframkomlig väg för att inte minst i storstadsområden\r\nfinna lösningar på trafikproblem som måste byggas\r\nbort.\r\nFru talman! Satsningen på upprustning av det\r\nsvenska järnvägsnätet präglar 90-talet, speciellt dess\r\ninledning. För att järnvägens konkurrenskraft gente-\r\nmot andra transportslag skall kunna upprätthållas\r\nmåste de banor som i dag inte klarar tafikbelastningen\r\nfå sin upprustning. Att snabbt, säkert och miljövänligt\r\nkunna transportera såväl stora passagerarmängder\r\nsom ökade godsvolymer är ett måste om järnvägens\r\nkonkurrenskraft skall kunna upprätthållas. På samma\r\ngrunder som framförts beträffande behovet av att\r\nknyta samman landets huvudorter med vägar av hög\r\nstandard, måste den framtida satsningen på järnväg\r\nstyras av de ekonomiska incitament som trafikerings-\r\nunderlaget ger.\r\nSatsningar som leder till att de stora godsflödena\r\npå järnväg når exporthamnar och andra internatio-\r\nnella knutpunkter ger enligt vår mening bättre och\r\nsnabbare avkastning än att bygga ny järnväg som\r\nfrämst konkurrerar med det gods som i framtiden kan\r\neller redan i dag transporteras sjövägen.\r\nFru talman! Effektiva, snabba och säkra transpor-\r\nter av människor och gods är några av grundförutsätt-\r\nningarna för vår välståndsutveckling. Det ekonomiska\r\nutrymme som vi i vårt land likväl som andra länder\r\nkan avsätta för infrastrukturinvesteringar är och\r\nkommer alltid att vara begränsat. Det är därför viktigt\r\natt vi låter ny teknik, nya investeringslösningar och\r\növrig teknikutveckling med moderna miljöhänsyn\r\noch fri konkurrens vägas samman i den nya trans-\r\nportpolitik som ger näringslivet nödvändig konkur-\r\nrenskraft för att våga investera i de nya framtida job-\r\nben i Sverige.\r\nAvslutningsvis, fru talman, står vi naturligtvis\r\nbakom alla våra reservationer, men för tids vinnande\r\nyrkar jag bifall endast till reservation nr 1.</pre><pre>Anf.  105  TUVE SKÅNBERG (kd):\r\nFru talman! Också jag väljer att yrka bifall till en-\r\nbart en reservation, reservation 6 under mom. 8. Jag\r\nstår naturligtvis bakom övriga reservationer.\r\nBland alla dessa fina tankar om vägar och in-\r\nfrastruktur och behovet av upprustning blir det natur-\r\nligtvis mycket subjektivt vad man väljer ut att tala\r\nom. Jag vill bara nämna att vi står bakom den första\r\nreservationen, om bärighetshöjande åtgärder.\r\nVi har blivit uppvaktade i riksdagen och i trafikut-\r\nskottet om de leriga vägarna i stora delar av Norr-\r\nlandslänen som varken bär eller brister när tjälen går\r\npå vårkanten. Även Vägverket har konstaterat att det\r\nfinns ett stort behov av bärighetshöjande åtgärder på\r\nenskilda vägar även om en del kunnat uträttas med\r\nhjälp av tioårsprogrammet. Vägverket självt har kon-\r\nstaterat att det ordinarie statliga bidraget till enskild\r\nväghållning inte räcker till stöd till sådana åtgärder.\r\nMot den bakgrunden och med hänsyn till det en-\r\nskilda vägnätets avgörande betydelse för näringslivet\r\noch för människorna som är bosatta på landsbygden\r\ninstämmer vi med texten i reservation 1.\r\nSå kommer vi till frågan om Markaryd och\r\nE 4:an. Vägverket har i sitt förslag till nationell väg-\r\nhållning för perioden 1998-2007 tagit upp projektet\r\nförbifart Markaryd. Vägverkets förslag innebar att 21\r\nkm av E 4:an förbi Markaryd skulle byggas ut till\r\nmotorvägsstandard i en delvis ny sträckning. Projek-\r\ntet beräknades kosta 740 miljoner kronor och skulle\r\nenligt planeringen genomförts under perioden 2002-\r\n2007.\r\nNu vet vi alla smärtsamt att regeringen har i sitt\r\nfastställandebeslut lyft ut detta projekt ur väghåll-\r\nningsplanen och i stället lyft in Motala, som av en\r\ntanke mitt under valrörelsen, med en kostnad på 138\r\nmiljoner kronor. Det tycker vi är olyckligt. Bakgrun-\r\nden är att praktiskt taget hela E 4:an är utbyggd till\r\nmotorväg. Här blir det en flaskhals. Att på en begrän-\r\nsad sträcka av Sveriges kanske viktigaste transportled\r\nnöja sig med en lägre standard är enligt reservanter-\r\nnas och också Vägverkets mening inte rimligt.\r\nDet må vara siffermässigt korrekt, som regeringen\r\nanför, att projektet inte uppfyller något av Vägverkets\r\nkriterier. Det förnekar vi inte. Men fakta i form av\r\ntillgänglig olycksstatistik talar ett tydligt språk. Det är\r\ninte för inte som vägen kallas Dödens väg. Vägver-\r\nkets statistik visar att på den aktuella sträckan under\r\nperioden oktober 1990-juni 1998 inträffade det 488\r\ntrafikolyckor med 9 dödade, 28 svårt skadade och 91\r\nlindrigt skadade.\r\nLåt oss nu blicka framåt. Statistiskt sett kommer\r\nunder den nu löpande planeringsperioden 10 männi-\r\nskor att dödas, ca 110 att skadas svårt och ca 125 att\r\nskadas lindrigt. Man kan lugnt säga att det finns goda\r\ntrafiksäkerhetsmässiga skäl till att bygga ut sträckan\r\ntill motorväg.\r\nInte nog med detta. I bygden runtomkring Mar-\r\nkaryd sviktar förtroendet för oss politiker. Det blir\r\nbesvärande konsekvenser med det beslut som majo-\r\nriteten har fattat för Markaryds kommun och dess\r\ninvånare. Det har varit en omfattande demokratisk\r\nprocess. Det har medverkat ca 400 markägare, kom-\r\nmunen, övriga myndigheter och intresseorganisatio-\r\nner, och nu har projektet förts fram nära nog till\r\nbyggstart. Det har kostat 20 miljoner kronor. De 20\r\nmiljonerna, fru talman, är kastade i sjön om man inte\r\neffektuerar vad planeringsarbetet har lett fram till.\r\nÄven kommunen och privata intressenter har av-\r\nsatt betydande resurser för att skapa förutsättningar\r\nför genomförandet. Detaljplaner har fått omarbetas\r\noch anpassats till Vägverkets planering och flera\r\nfastighetsägare, därav för sysselsättningen väldigt\r\nbetydelsefulla företag, kan inte få bygglov eftersom\r\nfastighetsbildningen och detaljplanerna inte stämmer\r\növerens.\r\nDärför, fru talman, yrkar vi bifall till reservation\r\n6.\r\nJag vill också säga några ord om Europabanan.\r\nEuropakorridoren är ett projekt och en frivillig sam-\r\nmanslutning av Stockholms stad och Nyköpings,\r\nNorrköpings, Linköpings, Jönköpings, Värnamo och\r\nLjungby kommuner samt Helsingborgs stad med\r\ntanke på en sammanhängande förbindelse från Hel-\r\nsingborg upp till Stockholm. Vi vill lyfta betydelsen\r\nav Europabanan. Vi vill att regeringen bör uppdra åt\r\nBanverket eller åt en särskild utredningsman att ge-\r\nnomföra en studie av Europabanan.\r\nFru talman! Jag vill lyfta fram en viktig del av\r\nlandets, nämligen Blekinges och östra Skånes, in-\r\nfrastruktur. Nordöstra och östra Skåne samt Blekinge\r\nhar sedan länge betraktats som en återvändsgränd.\r\nMed Berlinmurens fall 1989 och de politiska föränd-\r\nringar som sedan dess har inträffat i Östeuropa har\r\nnya förutsättningar skapats för ett ökat handels- och\r\nkulturutbyte med länderna på andra sidan Östersjön.\r\nÖstra Skånes och Blekinges närhet till dessa folkrika\r\nregioner har gett nya möjligheter, och de skånska och\r\nblekingska hamnarna har åter blivit en naturlig port\r\nför Öst- och Centraleuropa.\r\nNu kräver vi kristdemokrater en omfattande upp-\r\nrustning av infrastrukturen i Blekinge och östra Skåne\r\nför att de vackra orden i regeringsförklaringen som\r\ntalar om vikten av Östersjökontakterna skall realise-\r\nras.\r\nDet är några viktiga projekt som jag vill nämna\r\nhär i avslutningen av mitt anförande och som bör\r\ngenomföras för att Blekinge och östra Skåne skall\r\nkunna spela sin viktiga roll som port mot Öst- och\r\nCentraleuropa.\r\nKustbanan mot Karlskrona och Kristianstad skall\r\nelektrifieras för att den positiva trafikutvecklingen\r\nskall fortsätta.\r\nMed Sydostlänken, en ny järvägssträckning från\r\nOlofström till Kustbanan, skulle gods på Södra stam-\r\nbanan kunna länkas av vid Älmhult för att gå nedåt\r\nEuropa via hamnen i Karlshamn.\r\nKust-till-kust-banan mellan Karlskrona och Göte-\r\nborg via Kalmar menar vi kristdemokrater bör rustas\r\nupp.\r\nBeslutet om elektrifiering av järnvägssträckan\r\nYstad-Simrishamn måste snarast effektueras. Vi\r\ntycker att den nedlagda järnvägen mellan Kristianstad\r\noch Gärsnäs och vidare ned mot Ystad behöver sättas\r\ni skick och åter tas i bruk för att undvika flaskhalsar i\r\ntransportnätet.\r\nEuropaväg 22 genom Blekinge bör byggas ut till\r\nfyrfilig väg med mittbarriär genom hela länet. Också\r\nsträckningen mot Kalmar är i behov av åtgärder.\r\nDet är ett nationellt intresse att väg 30 mellan\r\nJönköping, Växjö och Ronneby rustas upp och klas-\r\nsas om till Europaväg med anslutning till E 77 i Gdy-\r\nnia.\r\nFru talman! Vi vill betona vikten av infrastruktu-\r\nrer i sydöstra Skåne och i Blekinge för att de mål som\r\nregeringen har satt upp och som vi håller med om\r\nskall effektueras. Vi vill att detta skall beaktas i sam-\r\nband med den kommande revideringen av den tioåri-\r\nga infrastrukturplanen.</pre><pre>Anf.  106  SVEN BERGSTRÖM (c):\r\nFru talman! Under förmiddagen i dag har vi talat\r\nom vikten av väl fungerande IT-trafik för att samhäl-\r\nlet skall utvecklas och fungera väl. Nu har turen\r\nkommit till det mer traditionella väg- och järnvägs-\r\nnätet, som också måste hålla en hög och jämn stan-\r\ndard om samhället skall fungera väl. Det är grunden\r\nför dagliga arbetsresor och person- och varutranspor-\r\nter över hela vårt land i mycket stor omfattning.\r\nEn bra vägstandard är av avgörande betydelse för\r\natt devisen om att hela Sverige skall leva skall ha\r\nnågon mening. Under senare år har vi kunnat konsta-\r\ntera hur de stora satsningarna inom kommunika-\r\ntionsområdet gjorts på jätteprojekt i anslutning till de\r\nmer tätbefolkade delarna av vårt land medan det fin-\r\nmaskiga vägnätet - länsvägar, mindre vägar och en-\r\nskilda vägar - fått klara sig med mindre pengar.\r\nFör någon vecka sedan hade trafikutskottet ett\r\nlänsbesök i Gävleborg då vi i kontakter med länsled-\r\nning, kommuner, företagare och andra fick väldigt\r\ntydligt beskrivet för oss vilken betydelse det har att\r\nde dagliga kommunikationerna fungerar väl och att\r\nvägnätet är väl utbyggt, väl underhållet och fungerar\r\nbra.\r\nVi har också i förra veckan haft en uppvaktning\r\nhär i riksdagshuset från Jämtlandsregionen, länssty-\r\nrelse och enskilda, som har påtalat hur vägnätet ser ut\r\ni den delen av landet. För något år sedan var utskottet\r\ni Västernorrland och konstaterade att även där finns\r\nstora brister i vägnätet.\r\nInvesteringar som har gjorts i infrastruktur av\r\ndetta slag lätt gå förlorade om de inte följs av insatser\r\nför drift och underhåll. Väg- och järnvägskapitalet\r\nmåste förvaltas på sådant sätt att värdet av gjorda\r\ninvesteringar inte urholkas. För att upprätthålla en\r\nsådan princip krävs naturligtvis en långsiktig strategi\r\nför drift och underhållsåtgärder.\r\nUpprustningen av vägnätet är en ytterst angelägen\r\nregionalpolitisk fråga av avgörande betydelse för\r\nmöjligheten att utveckla ett decentraliserat samhälle\r\ndär hela landet lever och utvecklas.\r\nDåligt underhållna vägar är till stort men för de\r\nboende och näringsliv utmed vägarna. För att vid-\r\nmakthålla vägkapitalet måste drift och underhållsåt-\r\ngärder prioriteras. Avstängningar eller dålig fram-\r\nkomlighet innebär betydande merkostnader för nä-\r\nringslivet. Längre restider, försämrad framkomlighet\r\noch högre underhållskostnader drabbar både männi-\r\nskor och företag.\r\nEn av reservationerna i betänkandet handlar om\r\nbärighetshöjande åtgärder. Det är viktigt. Det handlar\r\nom tjälsäkring och beläggning av grusvägar som är av\r\nmycket stor betydelse. Andelen vägar som avstängs\r\npå grund av tjällossning måste kraftigt reduceras, inte\r\nminst med tanke på skogsindustrins transportbehov\r\noch de enskildas möjlighet att bo och verka på lands-\r\nbygden. Vi har ju fått bevittnat att det har gått så långt\r\natt man under de känsliga årstiderna vår och höst, då\r\nvägen varken bär eller brister som Tuve Skånberg\r\nsade, försöker hitta någon timme på dygnet då det\r\nfaktiskt är så kallt att det är tjäle i backen så att man\r\nkan köra. Men det får, enligt min mening, absolut inte\r\nbetyda att man drar ned på underhåll och bärighets-\r\nhöjande åtgärder bara därför att man har uppfunnit en\r\nny metod att faktiskt komma fram på vägen. Det är\r\nviktigt att vägarna håller en hög och jämn standard.\r\nI Sverige finns det drygt 2 000 mil allmän väg\r\nsom inte är hårdbelagd. Detta finmaskiga vägnät\r\nutgör en betydande verksamhetsförutsättning för en\r\nväldigt stor del av vår industri och vårt näringsliv.\r\nDetta vägnät utgör också start eller slut på flertalet av\r\nde transporter som utförs. Om investeringar i större\r\ntransportförbindelser skall få avsedd effekt är också\r\nvidmakthållandet av det finsmaskiga vägnätet av\r\nstörsta betydelse.\r\nFram till för någon vecka sedan hade vi trott att\r\nSveriges vägnät består av ungefär 10 000 mil statlig\r\nväg, 3 700 mil kommunala gator och vägar och ca\r\n28 000 mil enskilda vägar. Vid ett besök uppe i Gäv-\r\nleborg, som jag refererade till tidigare, hävdade en\r\nledande företrädare för Lantmäteriverket att det är fel.\r\nVi har inte drygt 41 000 mil vägar här i landet, utan\r\nvi har 53 000 mil vägar här i landet, och Lantmäteri-\r\nverket borde väl vara de som kan mäta väglängder, så\r\nvi får väl anta att den uppgiften är korrekt. Det finns\r\nalltså 53 000 mil vägar i landet.\r\nDet är inte heller 28 000 mil enskilda vägar, utan\r\ndet är över 40 000 mil enskilda vägar enligt Lantmä-\r\nteriverket. Det illustrerar väldigt tydligt vikten av att\r\nvi faktiskt avsätter resurser som räcker till för att\r\nunderhålla detta vägnät. Det enskilda vägnätet, alltså\r\n40 000 mil vägar, är för många boende på landsbyg-\r\nden förbindelsen till det allmänna vägnätet. Det stats-\r\nbidragsberättigade enskilda vägnätet berör ca 1 mil-\r\njon av Sveriges befolkning och närmare 50 % av den\r\ntotala skogs- respektive åkerarealen. Var fjärde gods-\r\neller persontransport genereras från de enskilda vä-\r\ngarna. En stor del av alla transporter som sker startar\r\neller slutar på en enskild väg. Bidragen till de enskil-\r\nda vägarna är en liten men väldigt viktig del för att\r\nupprätthålla en stor tillgänglighet till natur och rekre-\r\nation.\r\nFru talman! Låt mig därefter övergå till att kom-\r\nmentera några av reservationerna. Lars Björkman och\r\nTuve Skånberg har kommenterat några reservationer\r\nsärskilt, och jag tänkte därför koncentrera mig på\r\nreservation 5 och reservation 8 som jag yrkar bifall\r\ntill.\r\nReservation 5 handlar om förrättningskostnader.\r\nGenom riksdagsbeslutet våren 1997 upphävdes ju\r\nlagen om enskilda vägar. I korthet innebär lagstift-\r\nningen att vägföreningar och vägsamfälligheter\r\nfr.o.m. den 1 januari 1998 anses utgöra gemensam-\r\nhetsanläggningar enligt anläggningslagen. Därmed\r\nmåste man också göra nya förrättningar för att fast-\r\nställa andelstal, och det skall ske senast vid utgången\r\nav år 2002. Detta innebär naturligtvis kostnader som\r\ninte är uppkomna i den enskilda vägföreningen utan\r\när uppkomna på grund av ett riksdagsbeslut. Vi me-\r\nnar därför att det inte är rimligt att denna kostnad\r\nskall läggas ut på de enskilda väghållarna utan att det\r\när ett samhällsansvar att försöka hjälpa till med detta.\r\nDärför yrkar jag bifall till reservation 5 om förrätt-\r\nningskostnader.\r\nEuropabanan har redan kommenterats en del. Det\r\nhandlar alltså om ett projekt, den s.k. Europakorrido-\r\nren, som har många olika intressenter. Det är ingen\r\ntvekan om att detta projekt är angeläget. Det bör in i\r\nplaneringsprocessen nu för att kunna förverkligas\r\nunder nästa tioårsperiod. Det finns en motion från\r\nEskil Erlandsson, centerpartist från Kronoberg, i detta\r\närende, och jag yrkar därmed bifall till reservation 8.\r\nSedan vill jag säga några ord om förbifarten Mar-\r\nkaryd på E 4, som också har kommenterats här tidiga-\r\nre. Vi har haft en uppvaktning i utskottet av företräda-\r\nre för Markaryds kommun som väldigt tydligt har\r\nbeskrivit hur angeläget detta projekt som omfattar två\r\nmil är. Det är på något sätt nästan absurt om detta nu\r\nskall lyftas ut ur den pågående planeringen. Vägver-\r\nket har lagt ned 20 miljoner kronor på planeringen,\r\noch kommunen, enskilda markägare och företagare\r\nhar hjälp till och försökt få fram detta projekt så att\r\ndet nu skall kunna förverkligas inom ett eller annat år.\r\nDå väljer regeringen att lyfta ut det hela. Vi vet sam-\r\ntidigt att olycksstatistiken för detta vägavsnitt visar\r\natt det har skett väldigt många dödsolyckor och\r\nmånga olyckor med svårt skadade där under de se-\r\nnaste åtta åren - 9 dödade, 28 svårt skadade och 91\r\nlindrigt skadade. Det borde väl ändå vara en tanke-\r\nställare för oss alla när vi ser hur tydligt ett vägavsnitt\r\ndrabbas att kunna säga tydligt och klart att vi inte kan\r\nvara med om detta och att vi måste ta vårt ansvar, i\r\nsynnerhet när planeringen har kommit så långt så att\r\nman är beredd att sätta spaden i jorden. Det kommer\r\ndå att upplevas som mycket märkligt av lokala och\r\nregionala företrädare om man nu skjuter detta framåt\r\noch får nya stora kostnader för att planera detta på\r\nnytt. Jag står alltså bakom reservation 6 liksom reser-\r\nvation 1, men tidigare talare har redan yrkat bifall till\r\ndem.\r\nFru talman! Med det anförda yrkar jag alltså bifall\r\ntill reservationerna 5 och 8.</pre><pre>Anf.  107  KENTH SKÅRVIK (fp):\r\nFru talman! Samhället behöver av många skäl ett\r\nväl fungerande vägnät. Under den borgerliga rege-\r\nringsperioden 1991-1994 satsades det på att förbättra\r\nvägnätet, och på många håll höjdes vägarnas standard\r\noch kapacitet. Detta var välkommet då våra vägar\r\nlänge hade eftersatts under 1980-talet.\r\nVägarna i hela landet måste hålla en sådan stan-\r\ndard att trafiksäkerheten garanteras och transporter\r\ntill och från industrin kan upprätthållas. En god stan-\r\ndard är en förutsättning för att hela Sverige skall leva\r\noch utvecklas samt för att vi skall kunna få ett före-\r\ntagsklimat som gör att sysselsättningen och välfärden\r\nsäkras inför framtiden.\r\nEtt allvarligt flaskhalsproblem är den bristfälliga\r\nbärigheten hos många vägar. Detta är av stor betydel-\r\nse främst för skogsindustrins råvaruförsörjning men\r\nockså för exempelvis åkerinäringen.\r\nUnderhållet är av väsentlig betydelse i ett sam-\r\nhällsekonomiskt perspektiv. De stora investeringar\r\nsom görs skall vårdas väl.\r\nUnderhållet är även av stor betydelse för fram-\r\nkomligheten. Detta illustreras varje vår under tjäl-\r\nlossningsperioden då problem ofta uppstår med av-\r\nstängda vägar i stora delar av Norrland, västra Svea-\r\nland till Dalsland och norra Bohuslän.\r\nFolkpartiets förhoppning är att regeringen snarast\r\nskall komma med ett förslag till åtgärder för att för-\r\nbättra underhållet och standarden på de utsatta delar-\r\nna av vägnätet i hela vårt land.\r\nDe tunga transporterna kommer alltid att behövas,\r\noch då måste vi se till så att vägarna är av en sådan\r\nstandard att transportörerna kan utföra sitt arbete på\r\nett för dem nödvändigt ekonomiskt säkert och bra\r\nsätt.\r\nSverige måste också se till så att våra s.k. huvud-\r\nvägar som sträcker sig mellan de nordiska huvudstä-\r\nderna, t.ex. Stockholm-Malmö-Köpenhamn, Köpen-\r\nhamn-Göteborg-Oslo, Stockholm-Oslo samt Stock-\r\nholm-Luleå och Stockholm-Göteborg, håller en\r\nsådan standard i hela sin längd som man kan kräva av\r\ndessa nationella sträckor. Detta gäller även riksväg 45\r\ni hela dess längd genom Sverige som håller en myck-\r\net låg standard. Detta är exemplet på vägen som byter\r\nskepnad på sin färd genom Europa - först som Euro-\r\npaväg, sedan från svenska gränsen som omväxlande\r\nriksväg, dålig landsväg och byväg med urusel stan-\r\ndard som Sverige borde skämmas över.\r\nEuropaväg 6 har diskuterats i denna kammare vid\r\nett flertal tillfällen, senast i fredags under en inter-\r\npellationsdebatt. Då gavs inga positiva uppgifter om\r\nen snabb utbyggnad av denna olycksdrabbade väg.\r\nNär Norge äntligen har bestämt sig för utbyggnad av\r\ndenna väg till motorvägsstandard tvekar man i Sveri-\r\nge, där vi förut har varit ganska klara över utform-\r\nningen av vår vägstandard.\r\nJag undrar hur många som skall behöva mista sina\r\nliv eller skadas svårt innan vi får fram ett slutgiltigt\r\nbeslut om en utbyggnad av denna väg till motorväg.\r\nSenast i söndags kväll inträffade en olycka med last-\r\nbil och personbil, där ett äldre par miste sina liv. Det\r\ngår snart inte en vecka utan en olycka med dödlig\r\nutgång. Under sommaren är det givetvis ännu värre.\r\nNär skall regeringen ta sitt ansvar och se till att\r\nVägverket får fram pengar för att fortsätta denna\r\nombyggnad? Alla olyckorna kostar mängder av peng-\r\nar för staten.\r\nLiknande sträckor finns, som förut nämnts, på E 4\r\noch på riksväg 44 Vänersborg-Trollhättan-Uddeval-\r\nla. Jag skulle här kunna göra en lång plädering för\r\nbehovet av att mycket snabbt göra något för att få\r\ntrafiksäkrare vägar som kan rädda liv.\r\nFru talman! Våra järnvägar är givetvis en mycket\r\nviktig del av infrastrukturen i vårt land. För tillfället\r\när ganska många projekt på gång, speciellt i Stock-\r\nholmsregionen med Mälarbanan och Arlandabanan,\r\nmen också Botniabanan längs den nordöstra kusten.\r\nEtt annat viktigt projekt är Götalandsbanan Göte-\r\nborg-Landvetter-Borås-Jönköping och vidare till\r\nStockholm. Regeringen bör undersöka möjligheterna\r\natt genomföra detta projekt. Vi utgår också från att\r\ndet snarast kommer någon form av lösning av Väst-\r\nkustbanan genom eller förbi Hallandsåsen.\r\nMed detta, fru talman, hoppas Folkpartiet att Nä-\r\nringsdepartementet skall ta sitt ansvar och arbeta hårt\r\noch fort för att ta fram förslag och pengar för att kun-\r\nna verkställa påbörjade och nödvändiga förslag inom\r\nden infrastruktur som har med vägar och järnvägar att\r\ngöra. Det gäller att spara liv eller långa sjukhusvistel-\r\nser samt att få fram snabba förbindelser inom vårt\r\nland och med våra grannländer och det övriga Euro-\r\npa.\r\nJag stöder de reservationer som Folkpartiet har\r\nställt sig bakom i detta betänkande men yrkar bifall\r\nendast till reservationerna nr 1 och nr 4.</pre><pre>Anf.  108  JARL LANDER (s):\r\nFru talman! Det är ofta stimulerande att arbeta\r\nsom trafikpolitiker. Trafikpolitiken är ett stort områ-\r\nde, som många är intresserade av. När man är ute i\r\nlandet träffar man mycket folk, man får stimulerande\r\nbesök osv.\r\nI det betänkande som vi nu debatterar behandlas,\r\nsom vi har hört, regeringens skrivelse om investe-\r\nringsplanerna för infrastrukturen och ett stort antal\r\nmotioner. Lars Björkman hade räknat ut att det var\r\n158 motioner, och det kan stämma. Vi har alltså haft\r\nett ganska digert arbetsmaterial till vårt förfogande.\r\nVi har också fått ett stort antal uppvaktningar och\r\nmånga skrivelser med krav på satsningar. Vi har tagit\r\nemot krav på ökade resurser till i stort sett alla områ-\r\nden. Det har handlat om extra resurser till järnvägar,\r\nlänsvägar, grusvägar, motorvägar och enskilda vägar\r\nliksom om andra projekt i det nationella stamvägnä-\r\ntet.\r\nMan måste erkänna att det inte alltid är lika sti-\r\nmulerande att tvingas konstatera att det ekonomiska\r\nutrymme som vi har att disponera för infrastruk-\r\ntursatsningen inte räcker till för att genomföra alla de\r\nför trafiksäkerheten, framkomligheten och miljön\r\nangelägna projekt som föreslås i motionerna. Precis\r\nsom på alla andra politikområden tvingas man att\r\ngöra ganska hårda prioriteringar.\r\nUnderlaget för den skrivelse som vi nu debatterar\r\när Vägverkets och Banverkets planförslag för åren\r\n1998-2007. Dessa förslag baseras i princip på det\r\ninfrastrukturbeslut som togs 1997. Där slog riksdagen\r\nfast att transportinfrastrukturen skall främja ett miljö-\r\nanpassat och trafiksäkert transportsystem som skall\r\nbidra till tillväxt och sysselsättning i alla delar av\r\nlandet. Sammanlagt skulle 190 miljarder fördelas\r\nunder de närmaste tio åren.\r\nNär Vägverkets plan framlades för regeringen\r\nkunde man konstatera att åtgärderna översteg den ram\r\nsom hade beslutats. Därför måste en del reduceringar\r\ngöras i denna plan.\r\nJag har inte för avsikt att kommentera alla de ob-\r\njekt som finns i planerna på väg- och på järnvägssi-\r\ndan, men jag skall lyfta fram bl.a. några objekt som\r\nhar föranlett reservationer från meddebattörerna.\r\nLåt mig börja med objektet förbifart Markaryd.\r\nJag håller med om att det icke är acceptabelt att vi har\r\nvägsträckor där det sker ett så stort antal olyckor, i\r\nsynnerhet inte om det beror på att vägstandarden är\r\nmycket dålig. Vi måste gemensamt få till stånd en\r\nklar förbättring av trafiksäkerheten.\r\nRegeringen har beslutat att lyfta ut objektet förbi-\r\nfart Markaryd på E 4. Det kan hänvisas till att Väg-\r\nverkets förslag inte uppfyller något av Vägverkets\r\nprioriteringskriterier för förslag till nya sträckor. Det\r\nhar föreslagits  en ny sträckning som skall byggas ut\r\ntill motorvägsstandard. Kostnaden är ca 740 miljoner,\r\noch projektet skulle genomföras under perioden\r\n2002-2007. Slutförandet skulle ske ganska sent under\r\nperioden.\r\nVägverket konstaterar att objektet inte är sam-\r\nhällsekonomiskt lönsamt och att det inte heller upp-\r\nfyller något annat av Vägverkets kriterier. Vägverkets\r\nförslag beror också på att riksdagen beslutat om att\r\növerge det tidigare s.k. stråktänkandet. Det viktiga är\r\natt vägstandarden tillgodoser de mål och de behov\r\nsom finns i respektive del av landet. Vi måste inte ha\r\nmotorväg överallt för att klara trafiksäkerheten och\r\ntillgängligheten, för att få fram trafiken säkert osv.\r\nVarje vägsträcka bedöms utifrån sina egna förutsätt-\r\nningar.\r\nNär det gäller utlyftandet av förbifart Markaryd ur\r\nVägverkets planer har flera sagt att detta inte är till-\r\nständigt på grund av alla de olyckor som sker. Vi och\r\nregeringen har dock sagt att Vägverket skall åter-\r\nkomma med ett enklare förslag till utbyggnad i nästa\r\nplaneringsomgång. På det sättet kan man ändå kom-\r\nma i gång med förbifarten och faktiskt få den färdig-\r\nställd lika tidigt som blir fallet enligt förslaget i den\r\nskrivelse som vi nu behandlar.\r\nVi finner alltså inte att vårt förslag utmynnar i att\r\ndet inte blir en trafiksäkrare väg förbi Markaryd.\r\nFru talman! Jag går över till en annan punkt, som\r\nockså har tagits upp av många andra. Den har även\r\nföranlett reservationer. Det gäller de enskilda vägar-\r\nna. Som vi har hört har de en stor längd. Två tredje-\r\ndelar av Sveriges vägnät består av enskilda vägar. Vi\r\ni utskottet delar motionärernas uppfattning att det\r\nenskilda vägnätet har en stor betydelse i vårt land. Vi\r\när mycket väl medvetna om att det behövs ett stort\r\nekonomiskt stöd för det enskilda vägnätet. Samtidigt\r\nmåste statens ekonomiska engagemang på det här\r\nområdet vägas mot behovet av medel för nyinveste-\r\nringar och drift liksom för underhåll av det allmänna\r\nvägnätet.\r\nRegeringen kommer nu att göra en översyn av den\r\nenskilda väghållningen, och vi förutsätter från vårt\r\nhåll att behovet av stöd till enskilda vägar tillhör de\r\nfrågor som kommer att behandlas i denna översyn.\r\nDetsamma gäller frågan om statligt stöd till bärig-\r\nhetssatsningar på det enskilda vägnätet.\r\nVad gäller vägföreningar som kan komma att\r\ndrabbas av merkostnader till följd av att lagstiftning-\r\nen om enskild väg upphörde den 1 januari 1998 kan\r\ndet bemötas med att Riksförbundet för enskild väg-\r\nhållning befarar att merkostnaderna skulle uppgå till\r\n700-750 kr för varje hushåll. Men om vi - som Sven\r\nBergström sade - skall tro på Lantmäteriverket kom-\r\nmer kostnaden att stanna på 200-300 kr per fastighet.\r\nDifferensen blir då i alla fall 50 %, och kostnaderna\r\nkanske inte blir så enorma.\r\nVi utgår ändå ifrån att regeringen kommer att\r\nuppmärksamma problemet med förrättningskostna-\r\nder, antingen i samband med den planerade översy-\r\nnen av det enskilda vägnätet eller i annat lämpligt\r\nsammanhang, och att man, om det visar sig nödvän-\r\ndigt, ämnar vidta erforderliga åtgärder.\r\nFru talman! Några korta ord om järnvägen. Jag\r\nskall bara kommentera det som så här länge har tagits\r\nupp i debatten, Europabanan, Götalandsbanan osv.\r\nVad vi säger är inte direkt nej, men vi säger inte\r\nheller ja, för det finns ju inte möjlighet att plocka in\r\ndetta inom de nuvarande ekonomiska ramarna. Men\r\nvi förutsätter att Banverket i sin egenskap av sektor-\r\nsansvarig myndighet tar med detta i beaktande och\r\npresenterar möjliga förslag i kommande planerings-\r\nprocesser.\r\nFru talman! Vi har i och för sig fattat beslut om de\r\nekonomiska ramar som vi har att arbeta inom. Trots\r\ndetta utger sig andra partier och vissa utskottsföreträ-\r\ndare här för att vara alla goda gåvors givare. Man\r\npresenterar nya sträckningar på enskilda vägar, man\r\nvill ha mer pengar till enskilda vägar, till motorvägar,\r\ntill nya järnvägar, m.m.\r\nSom avslutning vill jag säga att det hade varit väl-\r\ndigt klädsamt om ni hade talat om var dessa pengar\r\nkunde hämtas. Om ni skall lägga 740 miljoner extra\r\npå en förbifart vid Markaryd, vilka vägsträckor skall\r\ndå tas bort? Vi är ju låsta med de medel som vi har\r\ninom ramen.\r\nJag har kontrollerat med det budgetmaterial som\r\növriga partier presenterade när budgeten antogs i\r\nhöstas. Det är ingen som har mer pengar för den här\r\nsektorn än vad socialdemokraterna föreslog. Visserli-\r\ngen ville moderaterna lägga mer pengar på vägsek-\r\ntorn, men de ville i stället lägga mycket mindre peng-\r\nar på järnvägar. Totalt betyder det att samtliga oppo-\r\nsitionspartier ville anslå mindre pengar. Hur skall ni\r\nvara trovärdiga när ni säger att ni kan plocka fram\r\nmer pengar till vägnätet?\r\nFru talman! Med det anförda yrkar jag avslag på\r\nsamtliga reservationer och bifall till hemställan i\r\ntrafikutskottets betänkande nr 5 i dess helhet.</pre><pre>Anf.  109  TUVE SKÅNBERG (kd) replik:\r\nFru talman! När det gäller pengarna kan jag bara\r\npåminna Jarl Lander om att vi ligger någon promille\r\nunder regeringens anslag, men i stort sett på samma\r\nnivå. Det handlar om 40 miljoner kronor inom denna\r\nstora budget. Vi tar på oss både bördan och privilegiet\r\natt kunna omfördela inom anslaget.\r\nBeträffande Markaryd får ju inte avståndstagandet\r\nfrån stråktänkande medföra den sortens konsekvenser\r\natt man accepterar att det rör sig om en motorväg där\r\ndet har uppstått en flaskhals. Vi vet om att vägsträck-\r\nan är olycksdrabbad och att människor kommer att dö\r\ni olyckor där. Då kan vi inte hänvisa till att riksdagen\r\nhar beslutat att vi inte skall ha ett stråktänkande.\r\nDet är självklart att denna vägsträcka måste åtgär-\r\ndas. Jag tycker att Jarl Lander gav intryck av att han\r\nhöll med i sak, även om han inte kunde omdisponera\r\npengarna. Detta blir ytterligare komplicerat genom de\r\nca 400 markägarna och kommunens ansträngningar.\r\nDet rör sig om 20 miljoner i planeringskostnader som\r\nblir kastade i sjön.\r\nMin enkla fråga till Jarl Lander och den socialde-\r\nmokratiska majoriteten är: När får dessa människor\r\nsin väg?</pre><pre>Anf.  110  JARL LANDER (s) replik:\r\nFru talman! Jag kan först hålla med om att krist-\r\ndemokraterna i stort sett har samma budget som vi\r\nsocialdemokrater när det gäller infrastrukturobjekt.\r\nMen det gör det ju inte lättare, och det förklarar inte\r\nvar man hämtar de 740 miljonerna. Vi ser ingen möj-\r\nlighet att ta bort så pass mycket pengar från andra\r\nobjekt runtom i landet. Det hade likafullt varit kläd-\r\nsamt om ni hade talat om varifrån ni hämtar pengar-\r\nna.\r\nSom svar på frågan när dessa människor får sin\r\nväg kan jag säga att de kan få den lika tidigt och den\r\nkan bli minst lika trafiksäker med det nya sättet som\r\nregeringen har föreslagit, nämligen att Vägverket\r\nskall återkomma i nästa planprocess. Färdigställandet\r\ni den första planprocessen, där regeringen nu har lyft\r\nur projektet, innebar att det skulle vara klart i slutet\r\nav denna tioårsperiod. Med en ny planprocess som\r\nbörjar inom fyra år hinner det ändå bli klart innan\r\n2008. Jag kan bara säga att vägen kan vara färdig vid\r\nsamma tidpunkt som det var tänkt från början.</pre><pre>Anf.  111  TUVE SKÅNBERG (kd) replik:\r\nFru talman! Detta låter ju bra, sånär som på det\r\nlilla ordet \"kan\". Det \"kan\" vara färdigt. Det hjälper\r\nju inte markarydsborna. De behöver  kunna ha en\r\nframförhållning och med trygghet kunna räkna med\r\natt det är färdigt innan 2008. Finns det möjlighet att\r\nändra det lilla ordet \"kan\" till \"skall\"?</pre><pre>Anf.  112  JARL LANDER (s) replik:\r\nFru talman! Om man har varit politiker i ett antal\r\når blir man försiktig med att lova någonting om \"kan\"\r\noch \"skall\". Det skall t.ex. hållas ett val innan 2008.\r\nMan vet aldrig vad som händer.\r\nDet enda jag vill poängtera är att socialdemokra-\r\nterna ser lika allvarligt som alla övriga partier på att\r\ndet sker olyckor bl.a. på denna vägsträcka och på\r\nandra vägar. Vi måste få bort olyckorna på vägarna.\r\nKan vi sedan göra det på ett sådant sätt att vi snabbar\r\nupp möjligheten att få ett bättre vägnät över hela\r\nlandet genom att inte genomföra så storartade projekt,\r\nt.ex. genom Markaryd, som Vägverket har föreslagit,\r\när det en bra mycket bättre lösning, för då räcker\r\npengarna till fler trafiksäkra projekt runtom i landet.</pre><pre>Anf.  113  LARS BJÖRKMAN (m) replik:\r\nFru talman! Markaryd har berörts åtskilliga gång-\r\ner här. Fortfarande är det bara på diskussionsplanet.\r\nSåväl markarydsborna som trafikanterna får nöja sig\r\nmed att vi för tillfället inte har någon möjlighet att se\r\nnär någonting kan ske som verkligen ger en bättre\r\nväg.\r\nJarl Lander tycker att det skulle vara klädsamt om\r\nvi anvisade pengar till objekten. Han noterade i och\r\nför sig att vi hade ett gott utrymme i vår budget. Det\r\nfinns fullt tillräckligt för de åtgärder som vi pläderar\r\nför i det här sammanhanget, fattas bara annat.\r\nSedan säger Jarl Lander i en parentes: Vi har inte\r\nsatsat lika mycket som ni på järnvägar. Men, Jarl\r\nLander, det är ju det som är poängen, att vi har gjort\r\nen annan markering när det gäller insatserna. Därav\r\nhar vi alltså ett gott utrymme för att finansiera detta\r\nstråktänkande, varav Markarydsdelen utgör en länk.\r\nJag vill ställa en motfråga till Jarl Lander. Mar-\r\nkarydsprojektet låg ju i pipeline och var i stort sett på\r\nväg att förverkligas när regeringen av någon anled-\r\nning beslutade sig för att omprioritera detta projekt.\r\nPengarna hamnade i stället i trakterna kring Motala.\r\nDå kan man börja fundera över varför den vägsträck-\r\nan plötsligt blev så viktig, men Jarl Lander kan kan-\r\nske berätta vilka grunder som man hade för det be-\r\nslutet.\r\nJarl Lander var inne på förrättningskostnaderna\r\nför det enskilda vägnätet. Han avvisade förslagen\r\nmed att man skulle avvakta vägdatabankens färdig-\r\nställande.\r\nJag måste bara konstatera att de två frågorna inte\r\nhar något samband. Förrättningskostnaderna för det\r\nenskilda vägnätet uppstår den dag då någon begär en\r\nny förrättning. Där har vi principiellt olika uppfatt-\r\nningar. Vi hävdar att enskilda inte skall behöva ta\r\nansvaret för lagändringar som riksdagen genomför,\r\nalltså att kostnader som uppstår i samband med nya\r\nlagar skall täckas av samhället.</pre><pre>Anf.  114  JARL LANDER (s) replik:\r\nFru talman! Återigen kommer Markaryd upp. Det\r\när klart att moderaterna har mer pengar på vägsek-\r\ntorn. Det var ju det jag sade också. Men de har ändå\r\ninte så mycket pengar att det skall kunna täcka Mar-\r\nkaryds 740 miljoner plus alla dessa miljoner som ni\r\nskall höja bärigheten på enskilda vägnätet med och\r\nplus övriga satsningar på vägnätet. Det räcker ändå\r\ninte, Lars Björkman. Tyvärr klarar ni inte av den\r\nbiten.\r\nSedan påstås att man för att lyfta ut Markaryd\r\nslänger in Motala i stället. Jag vill påstå att Motala\r\nhar varit med hela tiden i Vägverkets diskussion. Det\r\när inte fråga om antingen eller, utan problemet var att\r\nVägverket överskred den ram som var fastställd för\r\nväginvesteringar totalt sett med drygt 700 miljoner\r\nkronor. På något sätt måste man banta.\r\nKan man då göra en förbifart vid Markaryd något\r\nenklare men ändå åstadkomma samma resultat vad\r\ngäller trafiksäkerheten och framkomligheten, då tyck-\r\ner jag att vi har pengar att tjäna på den biten. Kan vi\r\ndessutom inse att det här kan färdigställas inom minst\r\nsamma tidsperiod som det första förslaget tycker jag\r\natt det är helt okej att man gör på det här sättet.</pre><pre>Anf.  115  LARS BJÖRKMAN (m) replik:\r\nFru talman! Det var ju inte mycket till förklaring i\r\nfråga om på vilka prioriteringsgrunder man bytte\r\nobjekt. Men jag kanske får ha förståelse för det. Re-\r\ngeringen hade kanske andra bevekelsegrunder än vad\r\nJarl Lander kände till, eller i alla fall än vad det kan\r\nfinnas anledning att här i kammaren redovisa. Vi får\r\nförmodligen inget svar på den frågan även om jag\r\nlåter den hänga kvar. Det finns möjlighet att kom-\r\nmentera den vidare.\r\nSedan gäller det enskilda vägar. Driftsbidrag och\r\nen inventering av det enskilda vägnätet är två frågor\r\nsom hänger nära samman. Att täcka det enskilda\r\nvägnätets driftskostnader med 70 % är en gammal\r\nprincip som man sedan länge har levt med. Man har\r\nkunnat finansiera underhållet på stora delar av det\r\nenskilda vägnätet.\r\nPå grund av anslagskrympningar har man nu\r\ntvingats minska till 60 %. Det finns exempel på att\r\nman t.o.m. ligger under den nivån i vissa samman-\r\nhang. Det vore bra, Jarl Lander, om ni konstaterade\r\natt det inte räcker att skriva procentsatser i ambitions-\r\nnivåer. Vi måste också se till att anvisa medel för att\r\ntäcka upp till den nivån. De enskilda väghållarna blir\r\ninte särskilt nöjda med att få en procentsats på pappe-\r\nret men i plånboken utdebitering efter en betydligt\r\nlägre nivå.\r\nNär det gäller inventeringsbiten har vi också för-\r\nslagit att man skall påskynda för att få ett bättre grepp\r\nom standarden på det enskilda vägnätet. Där kan vi\r\nkonstatera att det är en väldigt vag skrivning i ut-\r\nskottet. Den avslutas med: \"Det kan enligt utskottets\r\nmening inte uteslutas att mer enhetliga förhållanden i\r\nnu behandlat avseende skulle erbjuda fördelar, inte\r\nminst från rättvisesynpunkt.\"\r\nJarl Lander, när skall ni leva upp till detta? Vad\r\nhar vi för tidsaspekt på att denna rättvisesynpunkt\r\nverkligen kan tillgodoses?</pre><pre>Anf.  116  JARL LANDER (s) replik:\r\nFru talman! Först och främst tycker jag att Lars\r\nBjörkman kanske skulle ha varit lite tydligare i fråga\r\nom vad han syftar på när han står och insinuerar att\r\nman har lyft pengar från ett område till ett annat. Det\r\när i alla fall ingenting som vi i trafikutskottet har\r\nbehandlat på något sätt. Vi har inte heller något un-\r\nderlag för det. Det hade varit klädsamt av Lars\r\nBjörkman att tala om vad han menar när han kommer\r\nmed sådana insinuationer.\r\nVad gäller enskild väghållning över huvud taget\r\nkan jag vara en av de första som beklagar att vi inte\r\nhar tillräckligt med pengar inom vår ram, inom kom-\r\nmunikationssektorns ram, för att klara alla önskemål.\r\nNär vi står inför de här prioriteringsfrågorna är det\r\ndet allmänna vägnätet, så att industri och sysselsätt-\r\nning klarar sig någotsånär, som vi skall prioritera före\r\nenskild väg. Då kanske det är så att man får sänka\r\nanslagsprocenten något. Men nu säger vi ju att vi\r\nförutsätter att den utredning och översyn som skall\r\ngöras av de här reglerna snabbt kommer till stånd och\r\natt vi kanske får en bättre fördelning.\r\nFår vi sedan bara - det är återigen det som är\r\ngrunden för allt det här - en bättre   situation i sam-\r\nhället totalt sett, så att vi får in mer skattepengar,\r\nnågot som jag skulle tro att Lars Björkman motsätter\r\nsig, då kan vi använda samhällets medel till fler en-\r\nskilda mil - och till fler mil på allmänt vägnät också.</pre><pre>Anf.  117  SVEN BERGSTRÖM (c) replik:\r\nFru talman! Först det här med Markaryd, Jarl\r\nLander. Jag tycker att man kan läsa mellan raderna i\r\ndet Jarl Lander säger att han inte själv riktigt tror att\r\ndet är möjligt att göra de här omdispositionerna och\r\nfå fram den här vägstumpen, 21 kilometer, i den takt\r\nsom hade klarats om man hade fullföljt som planerat.\r\nMarkaryds kommun har haft samråd med 400 mark-\r\nägare, företag och andra, och Vägverket har lagt ned\r\n20 miljoner kronor på att projektera och planera den\r\nhär stumpen. Och så kastar man om planeringen - på\r\nett avsnitt som är olycksaligt hårt drabbat av olyckor.\r\nDå borde det finnas kraft i den här församlingen\r\natt säga att det här inte är rimligt. Här tycker vi att vi\r\nmåste hjälpas åt att klara detta och göra de nödvändi-\r\nga dispositionerna för att faktiskt få fram projektet.\r\nDet är inte rimligt att bara stillatigande acceptera.\r\nRisken är betydande att det här nu skjuts flera år\r\nframåt i tiden. De här 20 miljonerna som Vägverket\r\nhar investerat brinner inne osv.\r\nSedan gäller det de mindre vägarna och de delar-\r\nna. Jarl Lander är ju värmlänning och vet väldigt väl\r\nhur det ser på det allmänna vägnätet och på de enskil-\r\nda vägarna ute i bygderna. Det är ingen tvekan om att\r\ndet är kontraproduktivt, att det är en dålig affär lång-\r\nsiktigt för samhället att underlåta att underhålla och\r\nse till att bärigheten är tillräcklig på dessa vägar. Vi\r\nförlorar långsiktigt pengar på att inte vidta åtgärder\r\nnu. Vi brukar tala om långsiktigt hållbar politik. Det\r\nvore verkligen långsiktigt hållbar politik att faktiskt\r\ngöra de här satsningarna nu.\r\nNär det gäller var de olika partierna har lagt sina\r\npengar vet Jarl Lander mycket väl att Centern har\r\nmotsatt sig de här storskaliga satsningarna typ Södra\r\nlänken i Stockholm där det kostar 1,2 miljoner kronor\r\nper löpmeter väg att bygga. Vi har sagt att vi vill\r\nanvända de 500 miljoner kronorna som regeringen\r\nhåller inne för senare användning. Om viljan finns\r\ntror jag att det går att klara det här på alla håll. Just i\r\nMarkaryd är det faktiskt särskilt angeläget att få fram\r\ndet här projektet nu.</pre><pre>Anf.  118  JARL LANDER (s) replik:\r\nFru talman! För sista gången från min sida skall\r\njag ta upp Markaryd. Som jag ser det, som vi har sett\r\ndet, som jag förstår att regeringen har sett det, finns\r\ndet möjligheter att med en enklare utformningen av\r\nvägstandarden nå samma resultat vad gäller trafiksä-\r\nkerhet och framkomlighet till en lägre summa pengar.\r\nMan kan dessutom om Vägverket - och det förutsät-\r\nter vi naturligtvis - återkommer med ett sådant här\r\nförslag i nästa planeringsprocess, få detta färdigställt\r\nvid samma tidpunkt som Vägverkets första förslag\r\nskulle vara färdigställt till. Då förstår jag inte varför\r\nni skall motsätta er det här förslaget. Ni har ju ändå\r\ninte de pengar som behövs för detta.\r\nSedan kan jag hålla med Sven Bergström. Jag är\r\nockså ute i landet, t.ex. ute i Värmland, och ser alla\r\ndessa dåliga vägar. Det är bedrövligt att vi i stort sett\r\när tvingade att förslita vägkapitalet så mycket som vi\r\ngör nu. Det var lite därför som jag hade det här lilla\r\nreplikskiftet med Lars Björkman förut. I så fall måste\r\njag prioritera det allmänna vägnätet framför en stor\r\nprocentsats statsbidrag till det enskilda vägnätet.\r\nProblemet är ju i grund och botten statens ekono-\r\nmi. Vi måste alltså från den statliga ekonomin hämta\r\nen tillräckligt stor ram att jobba med inom kommuni-\r\nkationssektorn för att klara det här totalt sett. Och det\r\när det vi gör. Det var någon som efterlyste att Nä-\r\nringsdepartementet skulle göra det här hårt och fort\r\noch stort. Då vill jag lova att det gör de.\r\nSedan har vi också konkurrens från andra sektorer\r\ni samhället om våra skattemedel. Vården skall ha sitt,\r\ndet är vi överens om. Skolan skall ha sitt, det är vi\r\növerens om. Omsorgen skall ha sitt, det är vi också\r\növerens om. Det står bl.a. i Folkpartiets motioner att\r\nde krymper anslagen till kommunikationssektorn bara\r\nför att få utrymme för det här. Det tycker jag är bra på\r\nsitt sätt. Men samtidigt kan man inte då gå ut och\r\nsäga att man skall ha mer pengar till motorväg.\r\nLåt oss bygga enklare och billigare men nå sam-\r\nma resultat!</pre><pre>Anf.  119  SVEN BERGSTRÖM (c) replik:\r\nFru talman! Låt mig för min del också ta upp\r\nMarkaryd en sista gång. Det är klart att endast framti-\r\nden kan visa om Jarl Lander får rätt, dvs. om det går\r\natt ta fram en annan och enklare lösning som blir lika\r\nbra och om det går att göra det vid samma tidpunkt.\r\nJag är tyvärr lite pessimistisk på den punkten. Jag\r\nhoppas verkligen att Jarl Lander har rätt. Det vore en\r\nolycka om det här nu skjuts många år in i framtiden\r\nmed tanke på den olycksfrekvens som vi har på det\r\nhär vägavsnittet.\r\nDet är självklart så att det är ont om pengar. Vård,\r\nskola och annat vill ha sitt. Nu har ju Jarl Landers\r\nparti och mitt parti hjälpts åt för att försöka få ordning\r\noch reda på statens finanser här i landet. Nu ser vi i\r\nalla fall lite ljus i tunneln. Det finns mera pengar att\r\ndisponera. Vi kan kanske vara överens om att det är\r\ndålig hushållning med resurserna att förslita ett kapi-\r\ntal så att det kostar mer att återställa det, vare sig det\r\när enskilda vägar, statliga vägar eller kommunala\r\nvägar. Det är kontraproduktivt, det är en dålig affär,\r\natt slita ned vägkapitalet så att det kostar mer att rusta\r\nupp det en dag. Därför borde vi kunna vara överens\r\nom att det är en klok och bra politik att se till att un-\r\nderhålla vägkapitalet så att vi inte råkar ut för en\r\nsituation där det kostar mer att rusta dem så småning-\r\nom.\r\nJag har tyvärr inte hunnit med att ta upp förrätt-\r\nningar och annat som jag också gärna skulle ha velat\r\nsäga någonting om. Men där kan jag instämma i det\r\nLars Björkman sade. Det är orimligt att ägare av\r\nenskilda vägar, som inte har beställt någon ny lag, får\r\nstå för kostnaden när vi här i riksdagen fattar ett be-\r\nslut. Det borde vi också kunna vara överens om.</pre><pre>Anf.  120  JARL LANDER (s) replik:\r\nFru talman! Jag håller med Sven Bergström om\r\natt det inte är bra att vi sliter ned vägkapitalet på det\r\nsätt som vi gör. Vi gör allt för att det inte skall behö-\r\nva vara en så drastisk förslitning av det heller. Det är\r\nbristen på pengar till infrastruktursektorn i landet som\r\ngör att vi sitter i den här sitsen.\r\nMen, som Sven Bergström också sade, vi ser lju-\r\nset i tunneln. Och det är inte ett mötande tåg, utan det\r\när en öppning som finns där borta. Med den utveck-\r\nling som vi har pratat om tidigare i dag i IT-debatten\r\nmed ny sysselsättning osv. ser vi att vi är på rätt väg.\r\nI nästa planeringsprocess skall det kunna bli ett större\r\nutrymme för detta. Vi skall inte behöva ha de här\r\nlimiterna, som det heter, på investerings- och under-\r\nhållssektorn på väg- och järnvägssidan i framtiden.</pre><pre>Anf.  121  STIG ERIKSSON (v):\r\nFru talman! Vänsterpartiet har inga reservationer i\r\ntrafikutskottets betänkande Investeringsplaner för\r\ntrafikens infrastruktur. Vi ställer oss bakom utskottets\r\nbetänkande. Det betyder däremot inte att vi saknar\r\nåsikter eller visioner om dagens eller kommande\r\nrevideringar av investeringsplanerna.\r\nRiksdagens beslut med anledning av regeringens\r\nproposition 1996/97:53 Infrastruktursatsningar för\r\nframtida transporter innebar bl.a. att transportin-\r\nfrastrukturen skall främja ett miljöanpassat och trafik-\r\nsäkert transportsystem. Detta avspeglas också i riks-\r\ndagens beslut våren 1998 med anledning av proposi-\r\ntionen Transportpolitik för en hållbar utveckling.\r\nVi i Vänsterpartiet tycker att dessa beslut är bra\r\noch väsentliga. Men de ger också anledning att ifrå-\r\ngasätta dagens dyra och stora motorvägsinvesteringar\r\nsom t.ex. Södra länken. Det är ett motorvägsbygge\r\nsom kostar drygt en miljon kronor per meter eller 30-\r\n50 gånger mer än vad en genomsnittlig motorväg på\r\nlandsbygden kostar.\r\nDyra och stora motorvägsinvesteringar är knap-\r\npast att hänföra till en miljöanpassning av transpor-\r\nterna. Sådana investeringar medför tvärtom ökade\r\ntransportvolymer, och då framför allt ökade gods-\r\ntransporter, på vägar. En ökad transportvolym och\r\nfler tunga fordon på vägarna innebär ökade kostnader\r\nför samhället i form av vägunderhåll, och samtidigt\r\nkan de påverka trafiksäkerheten negativt.\r\nDet är inte heller fler vägar som behövs. Däremot\r\nmåste naturligtvis förbättringar av de befintliga vä-\r\ngarna ske. Då måste man analysera och utreda om det\r\när ytterligare dyra motorvägar som skall till eller om\r\ndet finns billigare alternativ som dessutom uppfyller\r\nkravet på trafiksäkerhet. En ökad trafiksäkerhet är\r\ninte heller enbart knuten till vägarnas kvalitet utan till\r\nen rad andra frågor som bilbältesanvändning, alko-\r\nholpåverkan, hastighet osv.\r\nI dagens betänkande under den nationella stom-\r\nnätsplanen finns Citytunneln i Malmö med. Det är\r\nVänsterpartiets förhoppning att det finns en ordentlig\r\nanalys av kostnaderna för tunnelprojektet och av\r\nkonsekvenserna för miljön innan spaden sätts i jor-\r\nden, och det brådskar. Vi hoppas att de geologiska\r\nundersökningarna görs så bra som det över huvud\r\ntaget är möjligt så att vi undviker ett nytt Hallandså-\r\nsprojekt.\r\nFru talman! Inför kommande år anser vi i Väns-\r\nterpartiet att det är viktigt att man inför styrmedel för\r\natt person- och godstransporter skall kunna flyttas\r\növer till järnväg och sjöfart. Det skulle bättre svara\r\nmot en miljöanpassning av transporterna. Det innebär\r\natt man måste se över hur avgifter och skatter skall\r\nutformas för att också få en mer rättvis kostnadstäck-\r\nning för de olika transportslagen.\r\nDet är också mer samhällsekonomiskt riktigt att\r\nanvända redan gjorda stora investeringar som bl.a.\r\njärnvägen. Det finns en stor kapacitet att ytterligare\r\nöka andelen transporter på järnväg. Detta bör utgöra\r\nen grundbult vid kommande beslut kring framtida\r\ntransporter. Vår långa kust är en stor fördel som gör\r\natt sjöfarten även bör lyftas fram vid framtida plane-\r\nringar av hur transporterna skall ske.\r\nFör att klara en framtida planering av transporter-\r\nna och för att följa de av riksdagen beslutade riktlin-\r\njerna om en miljöanpassning för en hållbar utveckling\r\noch om en ökad trafiksäkerhet, krävs också ett nytt\r\ntänkande och en större samordning mellan de olika\r\ntrafikslagen.\r\nFru talman! För att framöver klara de stora pro-\r\nblemen med underhåll av och bärigheten på vårt\r\ngrusvägnät, och även på de enskilda vägarna, behövs\r\ndet en genomgripande utredning och analys av detta.\r\nDessutom behövs det troligen en stor omfördelning\r\nav resurser. Vänsterpartiet anser att man bör se över\r\nhur Vägverkets relativt stora resurser används när det\r\ngäller investeringar och underhåll av det befintliga\r\nvägnätet samt när det gäller bärigheten. Man måste\r\nockså se över hur dessa pengar fördelas regionalt.\r\nAvslutningsvis vill jag yrka bifall till hemställan i\r\ntrafikutskottets betänkande TU5 i dess helhet.</pre><pre>Anf.  122  MIKAEL JOHANSSON (mp):\r\nFru talman! Jag har vid utskottssammanträdet den\r\n2 mars 1999 föreslagit att trafikutskottet, med stöd av\r\n3 kap. 7 § riksdagsordningen, skall hemställa att riks-\r\ndagen som sin mening ger regeringen till känna att\r\ntunnelbygget genom Hallandsåsen inte skall fortsätta.\r\nUtskottsmajoriteten har emellertid motsatt sig detta\r\nförslag. Med anledning av detta vill jag i detta anfö-\r\nrande redovisa motiven till att Miljöpartiet anser att\r\ntunnelbygget skall stoppas.\r\nI detta sammanhang diskuterar jag inte åtgärder\r\nsom kan motiveras av alla de brister i miljötillsyn,\r\nmiljöstyrning samt eventuella brister i lagar och reg-\r\nler som ledde fram till att Hallandsåskatastrofen in-\r\nträffade. Fokus är alltså på vad som skall göras i\r\nframtiden, inte på anledningarna till katastrofen.\r\nVi har tidigare tydligt tagit ställning för en tunnel\r\ngenom Hallandsås som en del av en dubbelspårig\r\nVästkustbana. Motivet var att få ett konkurrenskraf-\r\ntigt, miljövänligt alternativ till bil- och flygtrafik i ett\r\nav landets mest miljöstörda områden, men nu har vi\r\nändrat oss.\r\nMiljökonsekvenserna av ett ingrepp i Hallandså-\r\nsen är många och kan, som bekant, bli drastiska. Efter\r\nen genomgång av den stora mängd miljöfrågor som\r\ndiskuteras i utredningsmaterialet har två miljöfrågor\r\nav avgörande betydelse identifierats. Det gäller dels\r\ngrundvattensänkningens ekologiska effekter på Hal-\r\nlandsås och effekter på dricksvattenförsörjningen,\r\ndels tätningsmetoder och tätningsmedel i kontakt med\r\ngrundvatten. Frågorna hänger naturligtvis ihop.\r\nNär det för det första gäller grundvattensänkning-\r\nen och dess effekter bör man skilja på grundvatten-\r\nsänkningen under byggtiden och en eventuell perma-\r\nnent grundvattensänkning då tunneln är färdigbyggd.\r\nEn grundvattensänkning under byggtiden är oundvik-\r\nlig och dess effekter har varit allvarliga. Brunnar,\r\nkällor och vattendrag har sinat. Den kan i ekologiskt\r\nhänseende liknas vid en serie torrår. Men effekterna\r\nbedöms ändå vara av övergående karaktär. Vattnet\r\nkommer tillbaka då läckaget stoppas. SGU räknar\r\nmed att grundvattenbalansen är återställd inom två till\r\ntre år om tunneln görs helt tät.\r\nDe ekologiska konsekvenserna av en permanent\r\nsänkt grundvattennivå är allvarliga. Detta blir fallet\r\nom man bygger en otät tunnel. Trycksänkningen\r\ninnebär en minskande tillgång på grundvatten i jord-\r\nlagren på åsens yta, vilket i sin tur påverkar utström-\r\nningen till källor, våtmarker och vattendrag. Utström-\r\nningsområdena utgör ofta värdefulla naturtyper med\r\nen specifik biologisk mångfald som är beroende av\r\ntillförseln av grundvatten och av vattenmättade jord-\r\nlager. Om tillförseln av ytligt utströmmande grund-\r\nvatten upphör kan enligt SGU det ekologiska system-\r\net långsiktigt påverkas. Det handlar i första hand om\r\nen förskjutning av flora och fauna från arter som trivs\r\ni våta miljöer till \"torra\" arter. Dessutom tillkommer\r\neffekter av ytterligare sinande brunnar och potentiell\r\nförorening av grundvattnet med utfällt järn och man-\r\ngan.\r\nBanverket verkar nu inställt på att bygga en helt\r\ntät tunnel. För att göra detta krävs annorlunda tät-\r\nningsmetoder och tätningsmedel än de som hittills\r\nanvänts. Den nu använda tekniken har ju misslyckats\r\nfullständigt. Den har orsakat en kemikaliekatastrof\r\noch den har inte tätat tillräckligt. Anledningen är i\r\ngrunden att det saknas teknisk kunskap och erfaren-\r\nheter av tunnelbyggen under höga vattentryck. Det är\r\nnämligen vanligt att man sänker grundvattnet ovanför\r\nen tunnel i berg av denna typ.\r\nVattentrycket mot tunnelväggen i Hallandsås blir\r\nmycket högt, som mest 150 meter vattenpelare. Enligt\r\nBanverkets egen utredningsgrupp saknas det erfaren-\r\nheter i världen av tunnelbygge under sådana tryck.\r\nTunnelborrning har utförts under upp till 100 meter\r\nvattenpelare - Stora Bält-tunneln. Men skall Hal-\r\nlandsåstunneln borras blir det enbart en enkelspår-\r\nstunnel. Övriga tätningsmetoder har prövats under\r\ntryck upp till 75 meter vattenpelare.\r\nI utredningsmaterialet presenteras ett antal tät-\r\nningsmetoder som alla innebär injektering av kemi-\r\nkalier i kontakt med grundvatten. De kemikalier som\r\nnu diskuteras är cement i olika kvaliteter, vattenglas,\r\nakrylater och polyuretan. Vattenglas och viss typ av\r\npolyuretan klarar bara 80 meter vattenpelare. Bestän-\r\ndigheten för cement och polyuretan anses överstiga\r\n120 år. För de övriga är beständigheten väsentligt\r\nkortare, men ingen vet förstås säkert. Denna osäker-\r\nhet är avgörande för hur projektets långsiktiga effek-\r\nter bedöms. Att utsätta framtida generationer för\r\ndenna risk är oacceptabelt. Att överlämna förutsätt-\r\nningar för ett opåverkat grundvatten måste tillhöra\r\nvarje generations uppgift. Åtminstone akrylater och\r\npolyuretan innebär miljörisker och arbetsmiljörisker.\r\nTätningsmetoden som nu förespråkas är s.k. flexibel\r\nstegvis tätning, vilket mer eller mindre innebär att\r\nman får pröva och se vartefter man möter nya förhål-\r\nlanden.\r\nDet kan ifrågasättas om Hallandsås bör användas\r\nsom experimentstation för täta tunnlar under högt\r\nvattentryck. Försiktighetsprincipen och det som redan\r\ninträffat talar för att man bör avstå ett sådant experi-\r\nment. Det kan också ifrågasättas om den färdiga tun-\r\nneln verkligen kommer att bli helt tät, vilket ökar\r\nrisken för permanenta ekologiska skador ovanpå\r\nHallandsås.\r\nJärnvägen över eller igenom Hallandsås har stor\r\nbetydelse för hela Skånes järnvägstrafik. Banverket\r\nhar därför genomfört en revidering av sin systemplan\r\nför Skåne med alternativet ingen tunnel genom Hal-\r\nlandsås. I studien kommer man fram till att befintlig\r\nsträckning med vissa förändringar kan vara ett full-\r\ngott alternativ till tunnlarna genom Hallandsås, åt-\r\nminstone fram till år 2010.\r\nFörslaget innebär att spåret över Hallandsås dose-\r\nras och byts ut mot ett nytt helsvetsat spår på sträckan\r\nBåstad-södra tunnelmynningen, samt att signalsys-\r\ntemet förbättras. Vidare innebär Banverkets förslag\r\natt fler godståg leds över Markarydsbanan, alltså\r\nHalmstad-Markaryd-Hässleholm, samt att Mar-\r\nkarydsbanan rustas upp med två nya mötesstationer\r\noch bättre elförsörjning. När godstågen leds över\r\nMarkarydsbanan till Hässleholm uppstår kapacitets-\r\nproblem på Södra stambanan mellan Hässleholm och\r\nMalmö. Därför behövs kapacitetsförstärkningar på\r\ndenna del av bannätet.\r\nSkillnaden mellan ovan beskrivet alternativ och\r\ndet ursprungliga tunnelalternativet är betydande, inte\r\nminst på sikt. Persontågen kommer att få 5-10 minu-\r\nter längre restid och godstågens transporttid förlängs\r\nmed ca 1 timme, enligt Banverkets egna beräkningar.\r\nRestiden kan troligen förkortas då Västkustbanan är\r\nfullt utbyggd till dubbelspår. På längre sikt kommer\r\nden förväntade trafikökningen att tas om hand av\r\nbilar, bussar och lastbilar, men dessa problem accen-\r\ntueras först efter år 2010. Om en skatteväxling av\r\nMiljöpartiets modell genomförs blir kapacitetsbristen\r\nförstås tydlig tidigare. De samhällsekonomiska kal-\r\nkyler som genomförts enligt gängse modell av Ban-\r\nverket visar på att fortsatt tunnelbygge inte är sam-\r\nhällsekonomiskt lönsamt i dagsläget men att det ovan\r\nbeskrivna förslaget är lönsamt. Om förutsättningarna\r\nändras, t.ex. genom skatteväxling eller billigare och\r\nmiljövänligare tunnelbyggnadsteknik, så förändras\r\nockså resultatet av den samhällsekonomiska kalkylen.\r\nSammanfattningsvis kan konstateras att det finns\r\nen godtagbar alternativ trafiklösning till tunnlar ge-\r\nnom Hallandsås. Detta alternativ bör väljas för att\r\nlösa problemen på kort sikt. För att åstadkomma\r\ntillräcklig kapacitet på längre sikt bör alternativet\r\nmed en dubbelspårig Markarydsbana och ytterligare\r\nkapacitetsförstärkningar av bannätet i Skåne utredas\r\nvidare. Det bör vara möjligt att åstadkomma tillräck-\r\nlig bankapacitet även utan en tunnel genom Hal-\r\nlandsås om resten av Västkustbanan byggs ut till\r\ndubbelspår.\r\nTunnelbygget har kostat 1,1 miljarder kronor\r\nt.o.m. år 1997. Därefter har tätning - betonginklädnad\r\n- av de existerande tunnlarna m.m. budgeterats för\r\nca 600 miljoner kronor. Detta arbete pågår nu. När\r\ndetta arbete har färdigställts uppgår alltså de totala\r\nkostnaderna nedlagda i projektet till 1,7 miljarder.\r\nEtt fortsatt tunnelbygge har av Banverket kost-\r\nnadsberäknats till ytterligare mellan 2,1 och 3,2 mil-\r\njarder kronor. Beloppet beror på vilken tunneldesign\r\nsom väljs. Det lägre beloppet gäller en enkelspårig\r\ntunnel som borras - jodå, men med en annan slags\r\nborrmaskin än den som tidigare havererade. Det hög-\r\nre beloppet gäller om man fortsätter med liknande\r\nteknik som i dag. Det finns också underlag för tre\r\nmellanprisalternativ som alla innebär två spår genom\r\nberget.\r\nDet är uppenbart att det är svårt att få fram ytterli-\r\ngare ett par, tre miljarder till Banverket. Det är stor\r\nrisk för att de mycket dyra tunnlarna genom Hal-\r\nlandsås kommer att dra resurser från andra kortsiktigt\r\nangelägna järnvägsinvesteringar, vilka alla uppvisar\r\nsamhällsekonomisk lönsamhet enligt samma beräk-\r\nningsmodell som anger Hallandsåstunneln som olön-\r\nsam.\r\nBygget av tunnlarna genom Hallandsås skall inte\r\nfortsätta. Det nu pågående arbetet med att täta den\r\nexisterande tunnelsträckningen skall avslutas. Däref-\r\nter skall befintliga tunnlar förslutas på ett sätt som gör\r\natt eventuella framtida utläckage av farliga ämnen\r\nskall kunna tas om hand och ej tillföras grundvattnet.</pre><pre>Anf.  123  PER LAGER (mp):\r\nFru talman! Jag har väckt en av de motioner som\r\nhanteras i det här betänkandet. Som så många andra\r\nmotioner handlar den om en speciell vägsträcka, för\r\nmin del om E 6 genom Bohuslän. Motionen har inte\r\nföranlett någon reservation, eftersom utskottet be-\r\nhandlat den välvilligt och understryker giltigheten i\r\nmina påståenden. Bl.a. påpekas att regeringen inte\r\nfastställt Vägverkets förslag för sträckan Rabbalshe-\r\nde-Svinesund, vilket är viktigt. Dessutom utgår man\r\nfrån att planerade vägprojekt på E 6 skall prövas\r\nenligt gällande lagstiftning, nämligen enligt miljöbal-\r\nken från den 1 januari 1999 för fyrfiliga och 10 kilo-\r\nmeter långa vägsträckor. Detta innebär att den fort-\r\nsatta utbyggnaden av E 6 kommer att ställas inför allt\r\nhårdare krav - inte minst miljökrav.\r\nJag vill ändå säga några ord med anledning av\r\nmotionen och utskottets ställningstagande. Utbygg-\r\nnaden av E 6 genom Bohuslän har nu pågått under\r\nmånga år. Tillskyndarna tycker att det inte går till-\r\nräckligt snabbt, medan vi som anser att detta jätte-\r\nprojekt inte stämmer överens med en hållbar framtida\r\ntrafikpolitik tycker att Vägverkets planer borde stop-\r\npats för länge sedan.\r\nDen vägsträcka som nu återstår, från Lerbo i Sö-\r\nder till Svinesund i norr, har delats upp i sju avsnitt,\r\noch den kommer under planperioden, som nu omfat-\r\ntar 1998 till 2007, att kosta ca 6 miljarder kronor. De\r\nsenaste neddragningarna på investeringsanslaget för\r\nvägar skapar bara mindre fördröjningar.\r\nFru talman! Jag har i många anföranden och de-\r\nbatter försökt att få andra i den här kammaren och\r\npolitiker i mitt eget län att förstå hur illa den här sats-\r\nningen rimmar med ett hållbart och framtidsinriktat\r\ntransportsystem, hur illa den rimmar med vår skyl-\r\ndighet att hålla oss innanför gränserna för vad naturen\r\ntål. Men jag har också under årens lopp förstått att\r\nMiljöpartiet står ganska ensamt bland partierna i den\r\nhär frågan. Bilisternas och åkeriägarnas organisatio-\r\nner har framgångsrikt drivit frågan om behovet av en\r\nutbyggnad, inte till den 13 meters målstandard som\r\nriksdagen tidigare fattade principbeslut om, utan till\r\nen motorvägsstandard eller minst fyrfilig 18,5 meters\r\n\"slimmad\" motorväg. Huvudargumentet för den rik-\r\ntigt breda vägen är numera den s.k. nollvisionen, dvs.\r\nolycksfritt, samtidigt som ingen hänsyn tas till miljön\r\noch en långsiktigt hållbar framtid.\r\nJag har ännu inte förstått att argumentet om\r\nolycksfrekvensen används för utbyggnad, för fartök-\r\nning och mer av större och tyngre godstransporter på\r\nvägen. I stället borde det argumentet tala tydligt för\r\nen fartsänkning, mer av poliskontroll av fart och\r\ndroger, en tyglad bilism, planskilda korsningar, ökad\r\nkollektivtrafik och framför allt att tyngre godstrans-\r\nporter i huvudsak skall ske per järnväg och via sjö-\r\ntransporter.\r\nLänsstyrelsen i Västra Götaland har nyligen skri-\r\nvit ett intressant miljöstrategiskt dokument om mil-\r\njömålen i länet, där man bl.a. påpekar vägtrafikens\r\nnegativa och avgörande påverkan på miljön. Vägtra-\r\nfiken kommer inte med dagens planering att klara de\r\nuppsatta långsiktiga miljömålen vad gäller kväveoxi-\r\nder, koldioxid, partiklar och kolväten. Därför menar\r\nMiljöpartiet att det behövs en helt annan inriktning på\r\ntrafikpolitiken.\r\nVad gäller den pågående utbyggnaden av E 6 le-\r\nver ingen av delsträckorna upp till den nationella\r\nmiljömålsättningen. Trenden är i stället den motsatta.\r\nAlla alternativ innebär ytterligare påspädning med\r\nhögre trafikintensitet och högre hastighet.\r\nFru talman! Jag tror att bilen behövs även i fram-\r\ntiden. Men enbart katalysatorer och alltmer bräns-\r\nlesnåla modeller kommer inte att minska utsläppen\r\ntillräckligt. Det handlar i stället om att ställa om till\r\nicke-fossila bränslen och också att den totala trafik-\r\nmängden på vägarna minskar.\r\nI Vägverkets PM om den här vägsträckan nämns\r\ninte miljön, och tågtrafiken nämns bara i förbigående.\r\nMed tanke på försurningssituationen i Bohuslän, de\r\nnationella målen och Vägverkets ansvar för kollek-\r\ntivtrafiken, är det anmärkningsvärt att miljösituatio-\r\nnen inte alls uppmärksammas. Visserligen konstaterar\r\nman att buss är tio gånger säkrare än bil, men man\r\nsäger inte samtidigt att tåg är 15 gånger säkrare än bil\r\noch fem gånger säkrare än buss.\r\nFru talman! Den planerade utbyggnaden är fel.\r\nVägverket borde ha satsat på att räta svåra kurvor,\r\nbredda till 13 meter - vilket var riksdagens beslut -\r\ngöra säkra korsningar och ge bilismen utrymme inom\r\nde ramar som den omgivande naturen sätter. För att\r\nlyckas måste samhället samtidigt satsa kraftigt på\r\nkollektivtrafik, på att föra över person- och framför\r\nallt godstransporter på en upprustad och snabb järn-\r\nväg. Utefter vår bohuslänska kust finns också goda\r\nmöjligheter att komplettera ett miljöanpassat trans-\r\nportsystem med s.k. sjöpendel som går upp och ned\r\nutefter kusten.\r\nFru talman! Nu spränger sig Vägverket fram -\r\ndygnet runt - genom Bohuslän, skapar barriärer för\r\ndjurens spridningskorridorer och bäddar för en väg-\r\ntrafik som vi alla vid det här laget borde veta går stick\r\ni stäv mot ett ekologiskt hållbart samhälle. I stället för\r\natt minska miljöskulden ökar vi den. Det är mycket\r\nallvarligt.\r\nEn liten, men viktig, detalj i detta stora, gigantiska\r\nprojekt är att korsningen vid Gläborg tydligen fortfa-\r\nrande inte finns med i planarbetet. Ändå sprängs där\r\nför fullt, schaktas och byggs, just nu i denna stund.</pre><pre>Anf.  124  LENNART FRIDÉN (m):\r\nFru talman! Sjöpendeln som går upp och ned fa-\r\nscinerade mig. Det innebär att vi, såvitt jag kan tolka\r\ndetta, får civil användning av ubåtarna.\r\nJag skall ge två meddelanden till Per Lager. Det\r\nena är lite tråkigt, därför att jag ställer mig helt bak-\r\nom utbyggnadsplanerna av E 6. Den andra är lite\r\ntrivsammare, nämligen en motion som jag har väckt\r\noch som gäller tåg.\r\nDet var nog den kortaste motionen som väcktes i\r\nhöstas. Det fanns bara två ord i själva motionstexten:\r\nGötalandsbanan behövs. Det är för att jag tycker att\r\ndet är en självklarhet.\r\nFörra gången frågan om Götalandsbanan behand-\r\nlades i ett betänkande från trafikutskottet fanns de\r\nmotioner som berörde frågan införda i förteckningen\r\növer okommenterade allmänt avslagna motioner. Nu\r\nhar vi denna gång i alla fall fått ett eget avsnitt där vi\r\nmotionärer - det är tre motioner som tar upp frågan -\r\ni princip får medhåll. Jag bara väntar på nästa be-\r\nhandling, för då utgår jag från att det blir bifall.\r\nDetta är en fråga som rör halva Sveriges befolk-\r\nning - om man börjar i Göteborg och slutar i Stock-\r\nholm och går genom de befolkningstätaste områdena,\r\nbortsett från dem i Skåne. Därför är frågan av oerhört\r\nstor betydelse. Det är en så självklar förbindelse att\r\nden finns inritad i Europeiska järnvägsunionens för-\r\nteckning över kommande stomjärnvägsnät i Europa -\r\nfastän den ännu inte finns i verkligheten.\r\nDet som har varit viktigt för mig - och som fram-\r\ngår i de andra motionerna - är att förarbetet i avvak-\r\ntan på de ekonomiska resurserna för utbyggnaden inte\r\nfår avstanna. Banverket borde ha fått en signal om att\r\nhålla grytan kokande.\r\nGötalandsbanan bör tas med i stomnätsplanen. De\r\nolika intressenternas strävanden bör samordnas. Jag\r\nhade velat att de olika förslag som finns från de olika\r\nintressenterna längs banan hade utvärderats i Banver-\r\nkets regi. Nu har inte Banverket gjort något åt frågor-\r\nna sedan 1996. Det är bara att beklaga.\r\nFru talman! Jag avslutar mitt anförande med\r\nsamma som jag skrev i min motion: Götalandsbanan\r\nbehövs.</pre><pre>Anf.  125  VIVIANN GERDIN (c):\r\nFru talman! Jag vill börja med att reservera mig\r\nmot trafikutskottets beslut under mom. 18 till förmån\r\nför motion 1998/99:T334, som innebär mer pengar\r\ntill de värmländska vägarna.\r\nBakgrunden till mitt förslag är det eftersatta un-\r\nderhållet på de värmländska vägarna. På flera ställen\r\npå våra riksvägar är vägstandarden så undermålig att\r\nden anses vara en trafikfara. Privat- och yrkesförare\r\nhar kontinuerligt framfört klagomål till Vägverket,\r\nmen hittills har inga löften givits om förbättringar.\r\nUnder vintern 1998/99 har vägstandarden ytterli-\r\ngare försämrats, och främst gäller det riksväg 62, som\r\när Värmlands pulsåder i länet från norr till söder.\r\nVägens dåliga kvalitet har lett till att Yrkesinspektio-\r\nnen har övervägt att eventuellt stoppa yrkestrafiken.\r\nDet skulle vara förödande och bidra till att människor\r\nsom bor i området skulle tappa framtidstron. Rege-\r\nringen måste uppmärksamma detta.\r\nDet finns starka skäl för regeringen att tillskjuta\r\nmer pengar till de områden där vägarna är extremt\r\ndåliga. 62:an är ett sådant exempel. Västra regionens\r\nvägverk bör därför erhålla pengar från den \"pott\" som\r\nännu inte är öronmärkt.\r\nVi värmlänningar har stora förhoppningar att vårt\r\nlän under de kommande åren skall få en positiv till-\r\nväxt. Vi satsar stort på turismen i hela länet och på\r\nåret-runt-turism. Det finns i dag turister som undviker\r\nvårt län på grund av de dåliga vägarna. Det anser vi\r\natt man måste ändra på.\r\nMen skall vi lyckas med att få fler turister, både\r\nsvenskar och andra, till oss är det ett måste att\r\nvägstandarden blir bra. Det är svårt att locka turister\r\ntill områden där vägarna betecknas som en trafikfara.\r\nDet är också svårt att behålla eller få turisterna tillba-\r\nka där vägarna inte underhålls eller förbättras.\r\nJag vill uppmana regeringen att gärna komma till\r\nVärmland och ta en biltur på 62:an. Efter det tror jag\r\natt vi är överens med tanke på nuvarande standard.</pre><pre>Anf.  126  JARL LANDER (s) replik:\r\nFru talman! Jag är den förste att hålla med Vivi-\r\nann Gerdin om att många borde komma till Värmland\r\noch se de dåliga vägarna. Det är bevisligen urusel\r\nkvalitet på merparten av länsvägnätet. Det är just\r\nlänsvägnätet som är dåligt. Då skulle jag för ordning-\r\nens skull vilja vädja till Viviann Gerdin att icke yrka\r\nbifall till sin motion.\r\nJag hoppade över ett avsnitt i mitt skrivna anfö-\r\nrande, och det handlade om att riksdagens uppgift är\r\natt ange övergripande mål och riktlinjer för plane-\r\nringen samt fastställa ekonomiska ramar. Riksdagen\r\nskall i planeringsprocessen inte ta ställning till en-\r\nskilda infrastrukturprojekt eller andra enskilda åtgär-\r\nder. Därför har vi avstyrkt de 115 motionsyrkanden\r\nsom behandlas i betänkandet om sådana frågor, och\r\nvi har redovisat dem i tabellform.\r\nVi har alltså icke i den nya planeringsprocessen\r\nmöjlighet att från riksdagens sida uttala oss om\r\nlänsvägnätet. Det är i en process som går i flera steg,\r\ndär pengar fördelas från budgeten över till Vägverket,\r\nsedan ut till länsregioner och vägverks- och banverks-\r\nregioner, och därefter återkommer de och samman-\r\nställs osv.\r\nTyvärr har vi inte möjligheten att påverka det som\r\nViviann Gerdin skulle vilja och som jag ville vara\r\nmed på, att vi får ett mycket bättre vägnät i Värm-\r\nland. Det är ingen tvekan om det. I synnerhet väg 62\r\nbehöver dessa medel. Men jag ser inte någon möjlig-\r\nhet att genomföra de beslut som Viviann Gerdin syf-\r\ntar på här i riksdagen i dag.</pre><pre>Anf.  127  VIVIANN GERDIN (c) replik:\r\nFru talman! På det vill jag svara att jag tycker att\r\ndet är fel om vi här i riksdagen inte kan uttala oss när\r\nvi märker att de kanaler vi har inte räcker till. Det\r\nsmyger sig in en hopplöshet här. Vi vet att Vägver-\r\nkets budget är alldeles för liten. Det har gjorts påstöt-\r\nningar om det.\r\nI och med att regionen har ökat och Värmland be-\r\nfinner sig i ett ytterområde upplever jag att det har\r\nblivit än svårare att kunna påverka. Jag tycker natur-\r\nligtvis att när det går så långt att det blir en trafikfara,\r\natt man ingriper från Yrkesinspektionens sida och\r\növerväger att eventuellt stoppa yrkestrafiken, är det i\r\nförsta hand Vägverkets ansvar. Men om det inte sker\r\nnågonting där ligger huvudansvaret i regeringen och\r\nhär i riksdagen.\r\nJag har inte yrkat någonting här, men jag har en\r\nreservation och vill ha en markering i protokollet att\r\njag inte delar utskottets mening. Jag anser att det är\r\nsärskilda skäl som råder.</pre><pre>Anf.  128  JARL LANDER (s) replik:\r\nFru talman! I sak kan jag hålla med om att det är\r\nbra om vi från riksdagen påtalar olika problem som\r\nfinns ute i samhället. Som jag sade i mitt förra inlägg\r\när jag den förste att hålla med om att vägsystemet är\r\ndåligt i Värmland, och kanske i synnerhet väg 62.\r\nMen sedan kan jag räkna upp alla andra vägar i\r\nVärmland, och jag kan sträcka mig till nästa län och\r\nräkna upp vägarna där.\r\nProblembilden är den jag var inne på i en debatt\r\ntidigare i dag, att den summa pengar vi har till förfo-\r\ngande inom infrastrukturens område för dagen inte är\r\ntillräcklig. Men som jag sade till Sven Bergström,\r\nViviann Gerdins partikollega, har vi konstaterat att\r\nljuset finns där framme i tunneln och är på väg. Jag är\r\növertygad om att vi i nästa planprocess kommer att ha\r\nbättre förutsättningar.\r\nÅterigen betyder det sakliga som vi skall behandla\r\nhär att vi från riksdagens sida icke kan ställa oss bak-\r\nom en enskild motion som rör länsvägnätet.</pre><pre>Anf.  129  VIVIANN GERDIN (c) replik:\r\nFru talman! På det vill jag svara Jarl Lander att\r\nnär problembilden blir så omfattande att man från\r\nYrkesinspektionens sida överväger att stänga yrkes-\r\ntrafiken, anser jag att det har gått väldigt långt och att\r\nman måste göra någonting. Jag är väl medveten om\r\natt det kan finnas vägar på andra ställen som också\r\nhar samma situation, men då är det en fråga om prio-\r\nritering att åtgärda just de här vägarna i första hand.\r\nJag ser fortfarande att vi som är förtroendevalda\r\nhär i riksdagen skall vara opinionsbildare. Det är klart\r\natt vi kan utöva påtryckningar på Vägverket och deras\r\nomdisponeringar - det hoppas jag verkligen. Till\r\nsyvende och sist handlar det om en prioritering var\r\nman lägger pengarna.</pre><pre>Anf.  130  HARALD BERGSTRÖM (kd):\r\nFru talman! Jag vill börja med att yrka bifall till\r\nreservation 6 till det betänkande vi debatterar.\r\nPå väg E 4 mellan Jönköping och Värnamo om-\r\nkom i trafikolyckor de tre åren 1990, 1991 och 1992\r\ntio människor och 33 skadades svårt. De fem och en\r\nhalv milen var ombyggda till motorväg år 1994. Un-\r\nder de första tre åren därefter, alltså åren 1995, 1996\r\noch 1997, hade inte en enda dödats och antalet svårt\r\nskadade var elva. Den standard Vägverket har byggt\r\ndär har blivit kallad den \"förlåtande vägstandarden\".\r\nDe ca 22 km E 4 vid Markaryd som omnämns i\r\nbetänkandets punkt 4 på s. 26 har fått den förfärliga\r\nbenämningen \"Dödens väg\". Sedan regeringen den\r\n11 juni 1998 fattade sitt olyckliga beslut om att\r\n\"objektet förbifart Markaryd på E 4 utgår ur planen\r\neftersom objektet inte uppfyller något av de priorite-\r\nringskriterier som Vägverket ställt upp\" har minst sju\r\npersoner omkommit. Vid den svåraste av dessa\r\nolyckor var det fem personer som miste livet.\r\nRegeringens motivering att prioriteringskriterierna\r\ninte har uppnåtts är, som jag skriver i min motion,\r\nsiffermässigt riktiga, men framstår som cyniska när\r\nman vet både vad jag här nämnt om olycksstatistik på\r\nden nybyggda E 4 norr om Värnamo och vad som har\r\nhänt motsvarande period vid Markaryd. Där var det\r\nfrån 1990 till 1998 inte mindre än nio personer som\r\nmiste livet och ett stort antal som skadades. Så följer\r\nden förskräckliga hösten 1998. Nu borde väl det tra-\r\nfiksäkerhetsmässiga prioriteringskriteriet vara fyllt\r\nmed råge.\r\nDetta är den mänskliga sidan av saken, tragedier-\r\nnas sida. Till den ekonomiska sidan bör läggas att\r\nVägverket i sin planering av bygget fram till färdiga\r\narbetsplaner har lagt minst 20 miljoner kronor och\r\nMarkaryds kommun minst 1 miljon. Vägen har blivit\r\nså dyr därför att Vägverket, kommunikationsexperten\r\nvid Länsstyrelsen i Kronoberg, kommunens tjänste-\r\nmän och också departementets tjänstemän varit över-\r\nens om att även här bygga en s.k. \"förlåtande väg\".\r\nDå kostade den 740 miljoner.\r\nNär regeringens beslut att ta bort objektet ur den\r\nnationella vägplanen kom reagerade många männi-\r\nskor med vrede, såväl bland allmänheten och berörda\r\nmarkägare som bland beslutsfattare och tjänstemän i\r\nlänet. Inte minst jag själv reagerade. Jag blev arg. Hur\r\nkan man göra så, och samtidigt lyfta in ett tidigare\r\noprioriterat projekt vid Motala? De flesta hade, under\r\nden lama inledningen på valrörelsen vid denna tid\r\n1998, Motala i färskt minne, men då av helt andra\r\norsaker.\r\nJag har hört delar av debatten, och jag har också\r\nhört talas om de 740 miljonerna och att det inte finns\r\npengar nu. Men när regeringen fattade sitt beslut om\r\natt lyfta ur objektet fanns det pengar.\r\nNu skulle jag vilja avsluta med att tacka alla er\r\nsom tänker rösta för Markaryd. Jag tackar å alla be-\r\nrördas vägnar, särskilt å deras vägnar som slipper att\r\ndödas och skadas.\r\nJag hoppas att vi blir så många som röstar för re-\r\nservation 6 att kammaren fattar det enda rimliga be-\r\nslutet om ombyggnad - ett beslut som samtidigt stäl-\r\nler regeringen vid skampålen.\r\nTack för ordet.</pre><pre>Anf.  131  JARL LANDER (s) replik:\r\nFru talman! Jag vet inte om Harald Bergström har\r\nhaft möjlighet att lyssna på den debatt vi har haft. Jag\r\nhar varit uppe fyra fem gånger, tror jag, och förklarat\r\nvad regeringens utlyftning av objektet förbifart Mar-\r\nkaryd ur vägplanen betyder. Det betyder inte att vi\r\nskall fortsätta att ha en trafikfarlig vägsträcka förbi\r\nMarkaryd, men det betyder att vi skall bygga ett nå-\r\ngot enklare och mindre storvulet projekt. Det är inte\r\nmotorvägar som är allenarådande eller absolut bäst\r\növerallt.\r\nHar vi begränsad ekonomi, och har vi dessutom\r\nförutsättningar att till samma tidpunkt för en mindre\r\nsumma pengar åstadkomma samma sak vad gäller\r\nframkomlighet och trafiksäkerhet, tycker jag att vi\r\nkan gå på de projekten.\r\nVägverket skall ju återkomma vad gäller förbifart\r\nMarkaryd i nästa vägplan, och den kommer inom fyra\r\når. Det betyder att detta projekt ändå kan vara färdig-\r\nställt till samma tidpunkt som det s.k. storvulna mo-\r\ntorprojektet skulle ha varit färdigställt - någon gång\r\n2007 eller 2008.\r\nÅterigen: Regeringen har icke på något sätt annat\r\ni åtanke än att vi skall ha en \"förlåtande\" väg som\r\nförbifart vid Markaryd också.</pre><pre>Anf.  132  HARALD BERGSTRÖM (kd) re-\r\nplik:\r\nFru talman! Jag hörde de första replikerna och det\r\nförsta replikskifte som Jarl Lander var involverad i.\r\nEnligt de informationer jag har stämmer inte detta.\r\nVägverket skulle enligt sina planer vara färdigt till\r\n2001 och 2002. Då skulle det vara klart. Vi talar nu\r\nom 2008. Jag hävdar att det är så angeläget att den\r\nursprungliga vägplanen borde följas.\r\nJag hävdar också att det fanns pengar reserverade\r\nvid den tidpunkt då regeringen hade beslutet för han-\r\nden. Att det inte gör det i dag är självklart, eftersom\r\nprojektet en gång har lyfts ur.\r\nJag vet också hur exceptionellt det är med ett re-\r\ngeringsbeslut till följd av ett tillkännagivande på det\r\nsätt som jag och flera av oss har begärt. Av det skälet\r\nhar jag full förståelse för att regeringen inte har räk-\r\nnat med dessa pengar i sin plan.\r\nFru talman! För alla de människors skull som är i\r\nfara - inte minst för de utlänningar som brassar på för\r\nfullt på en rejäl motorväg från Helsingborg och sedan\r\nkommer in på en vanlig landsväg - hoppas jag att\r\nkammaren fattar ett riktigt beslut i dag.</pre><pre>Anf.  133  JARL LANDER (s) replik:\r\nFru talman! Tyvärr måste jag ta en replik till. Jag\r\ntycker att det är lite oanständigt att nu hävda att ut-\r\nländska förare och andra brassar på förbi Markaryd,\r\noavsett vad det är för vägstandard, oavsett vilka has-\r\ntighetsregler som gäller osv.\r\nFör det första vill jag ha sagt att vi måste ha re-\r\nspekt för de trafikregler som gäller om vi skall klara\r\ntrafiksäkerheten. För det andra vill jag ha sagt att en\r\nväg förbi Markaryd färdigställs vid samma tidpunkt\r\noavsett om man tycker som Harald Bergström eller\r\nsom majoriteten i trafikutskottet. Går vi på det förslag\r\nregeringen och trafikutskottets majoritet har talat om\r\nfår vi en trafiksäker väg för en mindre summa pengar\r\nvid samma tidpunkt som Harald Bergström föresprå-\r\nkar.</pre><pre>Anf.  134  HARALD BERGSTRÖM (kd) re-\r\nplik:\r\nFru talman! Jag vill bara nämna att jag sade\r\n\"brassa på\" om våra utländska goda vänner och af-\r\nfärskontakter. De är vana vid att köra på en motorväg.\r\nDe har kommit på en sådan långt nerifrån Danmark,\r\noch så plötsligt är motorvägen inte längre motorväg.\r\nEn av företagsledarna i Ljungby, som jag hörde\r\nhäromdagen, bor i Helsingborg och färdas dagligen\r\npå den vägen. Han är mycket ofta utsatt för olycks-\r\ntillbud och incidenter på just denna vägstump. Han\r\nbad mig innerligt att brassa på i debatten.\r\nTack för ordet.</pre><pre>Överläggningen var härmed avslutad.\r\n(Beslut fattades efter 7 §.)</pre><pre>7 §  Vissa revisionsfrågor</pre><pre>Föredrogs\r\nKonstitutionsutskottets betänkande 1998/99:KU16\r\nVissa revisionsfrågor</pre><pre>Tredje vice talmannen konstaterade att ingen tala-\r\nre var anmäld.\r\nBeslut</pre><pre>TU4 Informationssamhället inför 2000-talet\r\nMom. 1 (övergripande utgångspunkter)\r\n1. utskottet\r\n2. res. 1 (m)\r\n3. res. 2 (v)\r\nFörberedande votering:\r\n72 för res. 1\r\n38 för res. 2\r\n189 avstod\r\n50 frånvarande\r\nKammaren biträdde res. 1.\r\nHuvudvotering:\r\n209 för utskottet\r\n72 för res. 1\r\n18 avstod\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 33 v, 36 kd, 13 fp, 13 mp\r\nFör res. 1:     71 m, 1 kd\r\nAvstod: 4 v, 14 c\r\nFrånvarande:    17 s, 11 m, 6 v, 5 kd, 4 c, 4 fp, 3 mp</pre><pre>Mom. 2 (bredbandsutbyggnad m.m.)\r\n1. utskottet\r\n2. res. 4 (m, kd, fp)\r\n3. res. 5 (v)\r\n4. res. 6 (c)\r\nFörberedande votering 1:\r\n38 för res. 5\r\n14 för res. 6\r\n247 avstod\r\n50 frånvarande\r\nKammaren biträdde res. 5.\r\nFörberedande votering 2:\r\n120 för res. 4\r\n40 för res. 5\r\n140 avstod\r\n49 frånvarande\r\nKammaren biträdde res. 4.\r\nHuvudvotering:\r\n162 för utskottet\r\n121 för res. 4\r\n15 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  113 s, 36 v, 13 mp\r\nFör res. 4:     71 m, 37 kd, 13 fp\r\nAvstod: 1 v, 14 c\r\nFrånvarande:    18 s, 11 m, 6 v, 5 kd, 4 c, 4 fp, 3 mp</pre><pre>Mom. 3 (prissättning)\r\n1. utskottet\r\n2. res. 7 (c, kd)\r\nVotering:\r\n247 för utskottet\r\n50 för res. 7\r\n2 avstod\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 69 m, 38 v, 13 fp, 13 mp\r\nFör res. 7:     36 kd, 14 c\r\nAvstod: 2 m\r\nFrånvarande:    17 s, 11 m, 5 v, 6 kd, 4 c, 4 fp, 3 mp\r\nPer Landgren (kd) anmälde att han avsett att rösta nej\r\nmen markerats som frånvarande.</pre><pre>Mom. 19 (kostnader, redovisning och avställning av\r\nkärnkraftsreaktorer)\r\n1. utskottet\r\n2. res. 11 (mp)\r\nVotering:\r\n287 för utskottet\r\n13 för res. 11\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 71 m, 38 v, 37 kd, 14 c, 13 fp\r\nFör res. 11:    13 mp\r\nFrånvarande:    17 s, 11 m, 5 v, 5 kd, 4 c, 4 fp, 3 mp</pre><pre>Övriga moment\r\nKammaren biföll utskottets hemställan.</pre><pre>TU5 Investeringsplaner för trafikens infrastruk-\r\ntur\r\nMom. 2 (stöd till bärighetshöjande åtgärder)\r\n1. utskottet\r\n2. res. 1 (c, m, kd, fp)\r\nVotering:\r\n164 för utskottet\r\n135 för res. 1\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  113 s, 38 v, 13 mp\r\nFör res. 1:     71 m, 37 kd, 14 c, 13 fp\r\nFrånvarande:    18 s, 11 m, 5 v, 5 kd, 4 c, 4 fp, 3 mp</pre><pre>Mom. 5 (revision av vägnätet)\r\n1. utskottet\r\n2. res. 4 (m, fp)\r\nVotering:\r\n213 för utskottet\r\n87 för res. 4\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 38 v, 35 kd, 13 c, 13 mp\r\nFör res. 4:     71 m, 2 kd, 1 c, 13 fp\r\nFrånvarande:    17 s, 11 m, 5 v, 5 kd, 4 c, 4 fp, 3 mp\r\nMikael Oscarsson (kd) anmälde att han avsett att\r\nrösta ja men markerats ha röstat nej.</pre><pre>Mom. 7 (förrättningskostnader)\r\n1. utskottet\r\n2. res. 5 (c, m, fp)\r\nVotering:\r\n202 för utskottet\r\n98 för res. 5\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 38 v, 37 kd, 13 mp\r\nFör res. 5:     71 m, 14 c, 13 fp\r\nFrånvarande:    17 s, 11 m, 5 v, 5 kd, 4 c, 4 fp, 3 mp</pre><pre>Mom. 8 (förbifart Markaryd på E 4)\r\n1. utskottet\r\n2. res. 6 (c, m, kd, fp)\r\nVotering:\r\n158 för utskottet\r\n135 för res. 6\r\n5 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  109 s, 36 v, 13 mp\r\nFör res. 6:     71 m, 37 kd, 14 c, 13 fp\r\nAvstod: 4 s, 1 v\r\nFrånvarande:    18 s, 11 m, 6 v, 5 kd, 4 c, 4 fp, 3 mp</pre><pre>Mom. 16 (Europabanan)\r\n1. utskottet\r\n2. res. 8 (c, kd)\r\nVotering:\r\n247 för utskottet\r\n51 för res. 8\r\n2 avstod\r\n49 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  113 s, 70 m, 38 v, 1 kd, 12 fp, 13 mp\r\nFör res. 8:     1 m, 36 kd, 14 c\r\nAvstod: 1 s, 1 fp\r\nFrånvarande:    17 s, 11 m, 5 v, 5 kd, 4 c, 4 fp, 3 mp</pre><pre>Övriga moment\r\nKammaren biföll utskottets hemställan.</pre><pre>KU16 Vissa revisionsfrågor\r\nKammaren biföll utskottets hemställan.</pre><pre>8 §  Beslut om utskottsbetänkande som slutde-\r\nbatterats den 11 mars</pre><pre>UU3 Mänskliga rättigheter, m.m.\r\nMom. 13 (samernas ställning)\r\n1. utskottet\r\n2. res. 2 (v, kd, c, fp, mp)\r\nVotering:\r\n181 för utskottet\r\n116 för res. 2\r\n1 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  113 s, 68 m\r\nFör res. 2:     2 m, 38 v, 36 kd, 14 c, 13 fp, 13 mp\r\nAvstod: 1 kd\r\nFrånvarande:    18 s, 12 m, 5 v, 5 kd, 4 c, 4 fp, 3 mp</pre><pre>Mom. 19 (mänskliga rättigheter i Iran)\r\n1. utskottet\r\n2. res. 3 (kd)\r\nVotering:\r\n260 för utskottet\r\n37 för res. 3\r\n1 avstod\r\n51 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  113 s, 69 m, 38 v, 14 c, 13 fp, 13 mp\r\nFör res. 3:     1 m, 36 kd\r\nAvstod: 1 s\r\nFrånvarande:    17 s, 12 m, 5 v, 6 kd, 4 c, 4 fp, 3 mp</pre><pre>Mom. 26 (utvecklingen i Taiwan)\r\n1. utskottet\r\n2. res. 4 (kd, c, fp)\r\nVotering:\r\n234 för utskottet\r\n65 för res. 4\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 70 m, 38 v, 12 mp\r\nFör res. 4:     37 kd, 14 c, 13 fp, 1 mp\r\nFrånvarande:    17 s, 12 m, 5 v, 5 kd, 4 c, 4 fp, 3 mp</pre><pre>Mom. 28 (skattebefrielse för Taiwans representa-\r\ntionskontor m.m.)\r\n1. utskottet\r\n2. res. 6 (m, kd, c, fp)\r\nVotering:\r\n163 för utskottet\r\n135 för res. 6\r\n1 avstod\r\n50 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 38 v, 11 mp\r\nFör res. 6:     71 m, 37 kd, 14 c, 13 fp\r\nAvstod: 1 mp\r\nFrånvarande:    17 s, 11 m, 5 v, 5 kd, 4 c, 4 fp, 4 mp</pre><pre>Övriga moment\r\nKammaren biföll utskottets hemställan.\r\nBeslut om uppskjuten votering</pre><pre>På förslag av tredje vice talmannen medgav kam-\r\nmaren att återstående ärenden på dagens föredrag-\r\nningslista fick avgöras vid arbetsplenum torsdagen\r\nden 18 mars.</pre><pre>9 §  Offentlig upphandling</pre><pre>Föredrogs\r\nFinansutskottets betänkande 1998/99:FiU17\r\nOffentlig upphandling (förs. 1997/98:RR10)</pre><pre>Anf.  135  LENNART HEDQUIST (m):\r\nFru talman! En ökad offentlig upphandling och en\r\neffektivare sådan skulle ge en besparing på 15-20\r\nmiljarder kronor, utöver den besparingseffekt som\r\nredan tagits hem under senare år genom den offentli-\r\nga upphandlingen.\r\nDenna uppskattning gör Nämnden för offentlig\r\nupphandling. Troligtvis är siffran förhållandevis låg.\r\nEn effektivare offentlig upphandling av det som re-\r\ndan i dag upphandlas ger naturligtvis en viktig bespa-\r\nringspotential. Men den stora potentialen ligger i att\r\nfler uppgifter som i dag sköts i offentlig regi verkli-\r\ngen konkurrensutsätts och upphandlas.\r\nSett mot den bakgrunden borde det vara lätt att\r\nvara överens om att det är viktigt att den offentliga\r\nupphandlingen fungerar bra och att alltfler områden\r\nav den offentliga verksamheten konkurrensutsätts.\r\nDet betänkande som vi nu skall behandla är\r\nemellertid ett sorgligt exempel på att vi har en rege-\r\nring som inte tycks förstå detta, eller i varje fall fort-\r\nfarande har ideologiska skygglappar. Visserligen har\r\nutskottsmajoriteten samlat sig till att föreslå en all-\r\nmän översyn av lagen om offentlig upphandling. Men\r\nnär man sedan diskuterar direktiven till en sådan\r\nutredning går man förbi vissa givna frågor och ägnar\r\nsig i stället åt detaljer som snarast är ägnade att kunna\r\nförsvåra en effektivisering.\r\nFru talman! Jag menar att detta betänkande mot\r\nden bakgrunden är tämligen torftigt. Visserligen lan-\r\ndar man så småningom i en parlamentarisk utredning\r\nnär det gäller de här frågorna, och det kan vara bra.\r\nMen man får, som sagt, se till bakgrunden. Och bak-\r\ngrunden är bl.a. att Riksdagens revisorer har gjort en\r\nganska ingående undersökning av den offentliga\r\nupphandlingen och lagt fram förslag som skulle kun-\r\nna innebära påtagliga förbättringar.\r\nI det sammanhanget är en viktig punkt att den of-\r\nfentliga upphandlingen sker så att den stimulerar\r\nkonkurrens och försvårar oligopolbildningar. Då är\r\ndet viktigt att så många företag som möjligt verkligen\r\nkan delta i den offentliga upphandlingen. Riksdagens\r\nrevisorer har visat att det fortfarande är så att små och\r\nmedelstora företag har stora svårigheter att på ett\r\nriktigt sätt delta i de stora upphandlingarna. Upp-\r\nhandlarna gör fortfarande alltför lite för att tillgodose\r\nde möjligheter som egentligen redan i dag finns men\r\nsom inte utnyttjas, t.ex. till delad upphandling. Jag\r\ntycker att det är märkligt att utskottsmajoriteten här\r\ninte har velat ge tydliga direktiv till den kommande\r\nutredningen att klara ut detta med förbättrade möjlig-\r\nheter för små och medelstora företag.\r\nEn annan fråga som Riksdagens revisorer har pe-\r\nkat på är att många företag som anser sig förfördelade\r\ni en upphandlingssituation själva inte vill överklaga i\r\nett sådant ärende, med hänsyn till att de i framtiden\r\nkanske får ännu större svårigheter. Riksdagens revi-\r\nsorer har tagit upp ett förslag som tidigare framförts\r\nfrån moderat håll här i riksdagen och som utskottet då\r\navvisade, nämligen betydelsen av att få en utvidgad\r\ntalerätt - dvs. att talerätten också skulle gälla för en\r\nsammanslutning av företagare. Riksdagens revisorer\r\nvar eniga på den punkten. Här har utskottsmajoriteten\r\ndock inte velat ge någonting. Jag hoppas att den frå-\r\ngan likväl kommer att kunna utredas ordentligt i\r\nframtiden.\r\nJag har redan nämnt att den stora potentialen för\r\nbesparingar inom den offentliga sektorn ligger i att\r\nfler uppgifter verkligen blir föremål för upphandling.\r\nI den gemensamma borgerliga reservationen till da-\r\ngens betänkande, reservation 1, säger vi:\r\n\"En viktig uppgift för utredningen bör också vara\r\natt lägga fram förslag som säkerställer att besparings-\r\npotentialen utnyttjas genom en mer omfattande of-\r\nfentlig upphandling i stat, kommuner och landsting.\"\r\nDetta är grunden för att man verkligen skall kunna\r\nspara ordentligt med pengar genom offentlig upp-\r\nhandling men det är en mening som, naturligtvis,\r\nlyser med sin frånvaro i majoritetstexten.\r\nFrån moderat håll har vi också en egen reserva-\r\ntion, nämligen reservation 2. Där behandlar vi frågor-\r\nna om den här vidgade offentliga upphandlingen\r\nkontra egenregi. Vi har nu noterat att man ånyo avvi-\r\nsar motionskraven från oss moderater om en princip-\r\nbestämmelse i kommunallagen, nämligen att verk-\r\nsamhet som kan upphandlas i konkurrens skall upp-\r\nhandlas så. Vi tror att det är väldigt viktigt att få till\r\nstånd en sådan principregel. Naturligtvis kan den inte\r\nfungera utan undantag men den skulle kunna fungera\r\npå det sättet att kommunfullmäktige eller kommun-\r\nstyrelsen när man inte upphandlar skulle få lov att\r\nprotokollföra de synnerliga skäl som man vill åberopa\r\nför att inte genomföra en upphandling. Därmed skulle\r\nman kunna få fram de skäl som föreligger. Det är\r\nnämligen så att det i de allra flesta fall är en ren ovilja\r\nmot konkurrensutsättning. Ibland kan det vara omöj-\r\nligt att genomföra en upphandling, och då kan även\r\ndet framgå.\r\nI reservation 2 behandlas frågan att regeringen i\r\nsina regleringsbrev till myndigheterna borde låta\r\nregleringsbreven innehålla riktlinjer om verksamhet\r\nsom skall upphandlas. Det är ett ganska modest öns-\r\nkemål från vår sida. Det är märkligt att utskottet avvi-\r\nsar det, trots att regeringen faktiskt har börjat ge så-\r\ndana anvisningar i vissa regleringsbrev. Det skulle\r\nvara väldigt intressant att höra från utskottsmajorite-\r\nten varför man tycker att regleringsbreven inte skall\r\ninnehålla några sådana riktlinjer till myndigheterna.\r\nOm man ser att konkurrensupphandling sparar pengar\r\nåt staten är det märkligt om regeringen inte vill ta\r\nhem den besparingspotentialen genom att ge tydliga\r\nriktlinjer till myndigheterna.\r\nFru talman! Det här betänkandet visar alltså att vi\r\nfortfarande har en lång väg att gå innan vi kan hämta\r\nhem den besparingspotential som Nämnden för of-\r\nfentlig upphandling har pekat ut. Vi kan hoppas på att\r\ndet utredningsarbete som nu kommer att bedrivas\r\nleder till att vi om något eller några år får en mer\r\nmoderniserad lagstiftning men framför allt att vi\r\nockså kan hoppas på ett nytt tänkesätt från socialde-\r\nmokraterna i dessa frågor.\r\nFru talman! Jag yrkar bifall till reservation 2 men\r\njag står självfallet bakom båda reservationerna.</pre><pre>Anf.  136  PER LANDGREN (kd):\r\nFru talman! Lagen om offentlig upphandling\r\nmåste ses i ett större sammanhang än det svenska. Det\r\nhandlar egentligen i första hand inte om att vinna\r\neffektivitet och besparingar i den offentliga sektorn,\r\ntrots att detta är mycket viktigt. Det handlar framför\r\nallt om ekonomisk integration för att skapa ett stabilt\r\noch fredligt Europa. Medlet för detta är just ekono-\r\nmisk integration och ett ömsesidigt beroende länderna\r\nemellan. Med de fyra friheterna och icke-\r\ndiskrimineringsregeln i Romfördraget med öppenhet,\r\nkonkurrens, affärsmässighet och objektivitet skall\r\nintegrationen förverkligas. Ett direkt resultat av detta\r\när den europeiska gemenskapens lagstiftning om\r\noffentlig upphandling. Det är angeläget att påminna\r\nriksdagen om detta inför EU-valet. Ekonomisk integ-\r\nration leder till besparingar och effektivitet. Det är så\r\nlätt att sätta det pekuniära i första rummet och glöm-\r\nma visionen och missförstå all harmoniserande lag-\r\nstiftning på det ekonomiska området.\r\nNu har, som vi hört, Riksdagens revisorer lämnat\r\nviktiga förslag till riksdagen om just offentlig upp-\r\nhandling. Det behövs en lättfattlig samlad svensk\r\npolicy för offentlig upphandling. Nu gällande regler\r\när svåröverskådliga och har en hög detaljeringsgrad.\r\nEn god redovisning behöver krävas av offentliga\r\nupphandlare för valet av leverantör. Kvalitetsaspekter\r\noch inte bara det lägsta budet behöver ges större\r\ntyngd. De små och medelstora företagens möjligheter\r\natt delta i upphandlingen behöver också underlättas.\r\nEn samordning av inköp snöper gärna de mindre\r\nföretagens möjligheter att delta. Klara instruktioner\r\nom tröskelvärden, om lagenliga möjligheter till upp-\r\ndelning och delkontrakt behöver presenteras i lättfatt-\r\nlig form. Frågan om en utvidgning av den krets som\r\nhar rätt att klaga på upphandlande enheter behöver\r\nutredas.\r\nDet föreligger, fru talman, enighet i utskottet om\r\nbehovet av en snabb översyn. Den pågående utred-\r\nningen behöver tilläggsdirektiv och bör övergå till att\r\nbli parlamentarisk. Det som föranleder oenighet är det\r\nurval av riktlinjer som utskottsmajoriteten gjort. Nu\r\nlider det av en slagsida och genomsyras inte alls av\r\nvare sig grundtanken om att underlätta ekonomisk\r\nintegration genom konkurrens, affärsmässighet och\r\nobjektivitet eller om att underlätta för de små och\r\nmedelstora företagen. Det är inte svårt att ana stöd-\r\npartiernas krav. Miljökraven är i sig rimliga. Vi har\r\nsjälva från kd:s sida motionerat om dem, men de bör\r\nutredas och skärpas med sikte på konkurrensneutrali-\r\ntet med successiva reformer på direktivsnivå inom\r\nEU. Det är knappast en framkomlig väg att bara rikta\r\nkrav mot svenska företag med svensk lagstiftning.\r\nDet, fru talman, var vad jag hade att säga i detta\r\närende.</pre><pre>Anf.  137  KARIN PILSÄTER (fp):\r\nFru talman! Nu är den årstid då läckorna om vår-\r\nbudgeten står som spön i backen. Mycket av läckorna\r\nhandlar som vanligt om att man diskuterar mer peng-\r\nar till vård, omsorg och skola. Men vad man mycket\r\nmer sällan talar om är vad man gör med dessa pengar\r\nsom går till kommunerna och den kommunala och\r\nlandstingskommunala verksamheten. Det handlar inte\r\nbara om att kommunerna skall göra rätt saker utan -\r\noch det gäller just i det här sammanhanget - om att\r\ngöra sakerna på rätt sätt.\r\nDen offentliga upphandlingen, alltså kommuner\r\nbestämmer sig för att köpa i stället för att producera i\r\negen regi, handlar om mycket stora belopp, kanske\r\nbortemot 15 % av BNP. Det betyder att om man ge-\r\nnomsnittligt kunde sänka priset med en procentenhet\r\ninnebär det över 3 miljarder kronor i effektivisering.\r\nDet är pengar som i dag används till saker som inte är\r\natt använda pengarna på det bästa sättet. När vi talar\r\nom att vi tycker att det är angeläget med bättre ser-\r\nvice i äldreomsorgen, om kvalitet i skola för våra\r\nbarn, då handlar det inte bara om att ge mer statsbi-\r\ndrag. Det handlar om att de som ser till att skola och\r\näldreomsorg fungerar gör det på bästa möjliga sätt.\r\nEtt mycket viktigt sätt är att se till att upphandlingen\r\nsköts professionellt, affärsmässigt och i fri konkur-\r\nrens mellan olika företag. Det har en mycket stor\r\nekonomisk betydelse för den kommunala verksam-\r\nheten.\r\nMånga kommuner väljer att engagera sig i egna\r\nbolag i stället för att upphandla duktigt från privata\r\nföretag. Det här är ett sätt att använda kommunens\r\npengar på fel sätt. Hur hör det hemma i sammanhang-\r\net? Jo, ofta skall de kommunala bolagen konkurrera\r\nmed de privata i upphandlingarna. Men vi vet att de\r\nkommunala bolagen ofta sköts på ett sådant sätt att\r\nman inte ställer samma avkastningskrav, man kan\r\nalltid spela med skattebetalarnas pengar. Förutom att\r\npengarna ibland används på ett märkligt sätt kan man\r\nockså skaffa sig olika typer av insiderinformationer\r\nom hur anbuden skall utformas osv. på grund av att\r\ndet ofta är personalunioner, det går att använda kom-\r\nmunens resurser. Om man i stället för att ägna sig åt\r\natt värna de kommunala bolagen, vilket jag tror att\r\nregeringspartiet alldeles för mycket gör, ser till att\r\navveckla dem och satsar på att få en välfungerande\r\nkommunal upphandling, skulle mycket vara vunnet\r\nbåde för den kommunala verksamheten och för det\r\nlokala företagsklimatet.\r\nDet är nämligen så, fru talman, att ett villkor för\r\natt de privata småföretagen i kommunen skall kunna\r\ndelta på ett bra sätt, till nytta för kommunens invånare\r\noch för dem som får jobb inom företagen, är att reg-\r\nlerna inte är alltför krångliga och inte kräver alltför\r\nstora resurser i bolaget för att kunna vara med och\r\nbjuda och få vettigt med tid på sig för att kunna lägga\r\nanbuden. Det är inte alltför ovanligt att anbudsför-\r\nfrågningarna sköts lite med vänsterhand, så att det\r\nbara är de stora bolagen som redan är insatta och\r\nerfarna som kan vara med och bjuda.\r\nMånga av de tjänster som man i dag bedriver i\r\nantingen kommunal bolagsverksamhet eller i vanlig\r\nkommunal regi kan man upphandla helt och hållet på\r\nentreprenad, men man kan också upphandla olika\r\ntyper av stödfunktioner eller delar av den kommunala\r\nverksamheten, t.ex. gatuunderhåll, matlagning inom\r\näldreomsorgen m.m. Genom att bryta ned det i små\r\nenheter och göra en korrekt upphandling kan man\r\nutan förtäckta subventioner, svågerpolitik eller annat\r\nfaktiskt också gynna det lokala näringslivet.\r\nJag kan ta ett konkret exempel. När Sollentuna\r\nkommun för ett par år sedan valde att dela upp sitt\r\nanbudsförfarande för parkunderhållet i mindre enhe-\r\nter lyckades man både sänka kostnaderna och få en\r\nextremt professionell skötsel av slottsträdgården vid\r\nEdsbergs slott, samtidigt som man använde helt andra\r\nentreprenörer för att sköta det vanliga parkunderhål-\r\nlet. Till både nytta och nöje för kommunens invånare\r\nblev alltså Edsbergs slottsträdgård bättre skött, och\r\nman kunde spara pengar och använda sig av lokala\r\nföretagare. Det är ett exempel på hur man använder\r\nden offentliga upphandlingen på ett bra sätt för både\r\nskattebetalare och företag.\r\nMan kan också gynna den lokala utvecklingen på\r\nandra sätt. Om en kommun begär in ett anbud för\r\nskolmåltiderna till hela kommunen i ett anbud är det\r\nklart att det inte finns speciellt många företag som\r\nkan vara med och bjuda på ett sådant, och inte kanske\r\ndet blir så speciellt trevlig verksamhet heller. Men om\r\nman däremot lägger ut anbuden på varje skola för sig\r\neller varje äldreboende för sig så kan den lokale krö-\r\ngaren vara med och bjuda på ett bra sätt.\r\nDet här handlar också väldigt mycket om att ska-\r\npa ett gott företagarklimat i vårt land; att skapa ett\r\npositivt företagarklimat som också skapar en god\r\nlokal utveckling. Vi vet ju att det finns väldigt få\r\nsaker som en kommun i praktiken kan göra utöver att\r\nha en bra skola och en bra infrastruktur, men några\r\nsaker man kan göra är just att genom den lokala upp-\r\nhandlingen se till att man får ett gott företagsklimat\r\nför de små företagen. Få saker gynnar tillkomsten av\r\nnya företag på en ort så mycket som just att det finns\r\nandra levande företag på orten. Då är det ju bra att\r\nman nu har samlat sig till att vilja lyfta fram upp-\r\nhandlingsfrågorna i en statlig utredning. Vi har haft\r\nlagen i ett antal år, och detta visar att det fortfarande\r\nfinns brister i den.\r\nFörslaget från Riksdagens revisorer kom för rätt\r\nlänge sedan, men de pekar på ett antal områden där\r\nman borde flytta fram positionerna. I betänkandet är\r\nmajoritet och opposition överens om att det finns\r\nväldigt mycket utestående frågor och att det kan vara\r\nbra att samla ihop det här i en gemensam utredning.\r\nFör att det inte skall bli så som man så ofta lite\r\nironiskt säger, att man begraver saken i en utredning,\r\nmåste man också ge den här utredningen en mycket\r\ntydligare inriktning. Den inriktningen menar vi måste\r\nvara att underlätta för de små och medelstora företa-\r\ngen att vara med och bjuda på ett bra sätt så att man\r\nkan få fram de bästa produkterna till det bästa priset\r\noch gynna företagandet utan att använda sig av de\r\nmetoder som vi så ofta tycker är dåliga.\r\nDet framgår mycket mer av vad tidigare talare har\r\nfört fram om den exakta inriktningen på det här, och\r\njag skall inte ta upp mer av kammarens tid. Men jag\r\nvill ändå till sist peka på de miljökrav som jag tycker\r\natt det är viktigt att man skall ta med i den här utred-\r\nningen och som vi vill skall uttryckligen framgå av\r\ndirektiven, liksom vi vill att det skall framgå att vill-\r\nkoren för de små och medelstora företagen och den\r\nsvenska linjen i EU-arbetet skall ingå i den här utred-\r\nningen. Man skall inte blanda ihop miljökrav med att\r\nsnedvrida konkurrensen. Det viktiga för medborgarna\r\ni kommunen är ju att man till de kvaliteter som man\r\nsätter upp att man vill ha får de bästa priserna, inte att\r\nman så att säga gynnar lokalt företagande på bekost-\r\nnad av kanske företagare i grannkommuner eller\r\nnågot längre bort som kan tillgodose de önskemål\r\nsom man faktiskt har satt upp. Därför är det viktigt att\r\nman också är tydlig i att det skall vara klara och öpp-\r\nna konkurrensvillkor som gäller i den lokala offentli-\r\nga upphandlingen.\r\nDärmed, fru talman, har jag förbrukat min talartid\r\noch yrkar alltså bifall till reservation nr 1.</pre><pre>Anf.  138  SVEN-ERIK ÖSTERBERG (s):\r\nFru talman! Ämnet offentlig upphandling är en\r\nmycket stor och komplicerad fråga. Av den anled-\r\nningen tog också finansutskottet initiativ till att Riks-\r\ndagens revisorer skulle granska just detta ämne. Så\r\nhar skett, och detta betänkande vilar på den grund\r\nsom revisorernas rapport innehöll. Att frågan dess-\r\nutom väcker ett stort intresse inom den politiska de-\r\nbatten kan avläsas av de många motioner som väckts\r\nmed anledning av just frågor kring offentlig upp-\r\nhandling.\r\nVi kan dessutom konstatera att den offentliga\r\nupphandlingen har stor ekonomisk betydelse, då den\r\nomfattar ett belopp motsvarande ca 300 miljarder per\r\når. Det är ett stort belopp - det har sagts även tidigare\r\nhär - där även små effektiviseringar i upphandlings-\r\nprocessen naturligtvis ger betydande besparingar till\r\nbeställaren, besparingar som lämnar utrymme till\r\nandra satsningar inom den offentliga verksamheten,\r\nom den politiska viljan så bestämmer.\r\nFör övrigt anser också utskottsmajoriteten att en\r\noffentlig upphandling bör vara ett effektivt instrument\r\nför att påverka utbudet på marknaden så att beståndet\r\nav produkter snabbare kan anpassas till t.ex. krav på\r\nekologisk hållbarhet osv.\r\nOm man sedan ser till kommuner och landsting\r\noch den offentliga upphandling som sker där rör det\r\nsig även där om betydande belopp, uppskattningsvis\r\nca 200 miljarder per år. Utan att här nämna några\r\nbelopp är ändå en kvalificerad bedömning att det\r\nfinns betydande besparingar att göra även inom dessa\r\nsektorer genom en effektivare upphandlingsprocess.\r\nJag tror att det vore fel att sticka under stol med det.\r\nFör att göra en återblick i Riksdagens revisorers\r\nrapport så bedömer dessa att det behövs ett mera\r\nsamlat grepp om upphandlingsfrågorna för att upp-\r\nhandlingen skall bli effektivare. Likaså delar ut-\r\nskottsmajoriteten revisorernas bedömning att det som\r\nvägledning för upphandlarna och för arbetet i EU\r\nbehövs en tydlig nationell policy för upphandlings-\r\nfrågor, samt att det också föreligger behov av en\r\nfortsatt översyn av reglerna för offentlig upphandling.\r\nVi kan alltså med andra ord konstatera att vi inte på\r\nnågot sätt är framme och att det råder full tillfreds-\r\nställelse med den situation som råder, utan det finns\r\nmer att göra.\r\nDen 25 juni 1998 tillsatte regeringen en särskild\r\nutredare som skulle titta på vissa frågor om offentlig\r\nupphandling. Av direktiven framgår det att utredaren\r\nbl.a. skall utreda organisationen av Nämnden för\r\noffentlig upphandling och vilken roll samt vilka upp-\r\ngifter nämnden bör ha i framtiden med hänsyn till\r\nbehoven inom de här områdena. Det tror jag är viktigt\r\natt understryka. Utredaren skall även se över hur\r\ntillsynsrollen skall utvecklas och ges större tyngd.\r\nLikaså skall utredaren vid prövningen av det offentli-\r\nga åtagandet särskilt pröva hur informationsverksam-\r\nheten bör avgränsas i förhållande till andra aktörer\r\noch precisera den informationsskyldighet som har ett\r\ndirekt samband med tillsynsfunktionen och som kan\r\nanses vara ett offentligt åtagande. Som synes finns\r\ndet en rad olika frågor av hög svårighetsgrad. Det här\r\när komplicerade frågor.\r\nMed anledning av vad jag tidigare sade beträffan-\r\nde behovet av en nationell policy samt vägledning för\r\narbetet inom EU i dessa frågor, så vill utskottsmajo-\r\nriteten att den pågående utredningen snarast ges\r\ntilläggsdirektiv. Det innebär att utredningen bör över-\r\ngå till att bli parlamentariskt sammansatt. Senast\r\nden 31 december 1999 bör utredningen lämna ett\r\ndelbetänkande omfattande de tidigare direktiv jag\r\nnämnde.\r\nVidare bör tilläggsdirektiven ge utredningen i\r\nuppdrag att ta fram övergripande linjer för den of-\r\nfentliga upphandlingen samt även riktlinjer för det\r\nsvenska arbetet inom EU i dessa frågor. Viktigt här är\r\natt det tas fram under vilka förutsättningar miljökrav\r\nfår ställas vid offentlig upphandling. Rimligt är att\r\nanse att produkter som köps in också bör uppfylla\r\nkriterier för miljömärkning.\r\nEn annan fråga vid offentlig upphandling är det\r\nsom brukar kallas lokal upphandling, alltså beaktan-\r\ndet av möjligheten att väga in inköp av produkter som\r\nproduceras lokalt. Denna fråga har varit och är före-\r\nmål för mycket diskussion, inte minst ute i kommu-\r\nnerna där man handlar upp. Utredningen bör även\r\nbehandla denna fråga i sitt fortsatta arbete. Jag tror att\r\ndet kan vara bra att man belyser de olika aspekter\r\nsom det här kan innebära.\r\nDet som utskottet sagt om behovet av övergripan-\r\nde riktlinjer vid offentlig upphandling samt riktlinjer\r\nför det svenska arbetet i EU, och där pågående utred-\r\nning ges tilläggsdirektiv för att uppfylla dessa upp-\r\ngifter, skall ges regeringen till känna, vilket fram-\r\nkommer i betänkandet. Detta innebär att Riksdagens\r\nrevisorers yrkande 1 och 2 tillstyrks samt att yrkande\r\n3 avstyrks i detsamma.\r\nFru talman! Med de orden vill jag till sist yrka bi-\r\nfall till hemställan i betänkandet i dess helhet samt\r\nyrka avslag på de båda reservationerna.</pre><pre>Anf.  139  LENNART HEDQUIST (m) re-\r\nplik:\r\nFru talman! När Sven-Erik Österberg nu har talat\r\nom betydelsen av offentlig upphandling - ord som\r\nman självfallet kan instämma i - vore det av värde att\r\nhöra Sven-Erik Österberg säga något om varför han\r\noch utskottsmajoriteten avvisar tanken på en mer\r\nomfattande offentlig upphandling.\r\nVi har från utskottsminoritetens sida varit klara\r\növer att ju mer man upphandlar, desto större bespa-\r\nringspotential tas till vara. Då undrar jag av vilken\r\nanledning socialdemokraterna inte vill medverka till\r\nen mer omfattande offentlig upphandling.\r\nSedan har utskottsmajoriteten skrivit i betänkan-\r\ndet, tydligen i polemik mot den moderata motionen:\r\nFinansutskottet anser det självklart att kommunerna\r\nskall kunna bedriva verksamhet i egen regi om de så\r\nönskar.\r\nDet är ju inte det som är tvistigt. Det är klart att\r\nkommunerna skall kunna bedriva verksamhet i egen\r\nregi. Men frågan är ju om de skall bedriva verksam-\r\nhet i egen regi utan att den har föregåtts av konkur-\r\nrensupphandling, dvs. att egen regi visar sig vara den\r\nfördelaktigaste produktionen av tjänsterna i fråga.\r\nGenom att göra uttalanden av den typ som gjorts i\r\nutskottsbetänkandet stimulerar man inte minst de\r\negna kommunalmännen i en rad kommuner att köra\r\nverksamheten i egen regi utan att plocka hem de\r\nvinster som står att finna när man konkurrensutsätter\r\nverksamheten.\r\nJag skulle vilja att Sven-Erik Österberg utveckla-\r\nde den här inställningen.</pre><pre>Anf.  140  SVEN-ERIK ÖSTERBERG (s) re-\r\nplik:\r\nFru talman! Det första som Lennart Hedquist tar\r\nupp är varför utskottsmajoriteten inte hårdare har\r\ntryckt på vikten av offentlig upphandling. Jag säger\r\ninte att Lennart Hedquist inte har läst betänkandet, för\r\ndet tror jag alldeles säkert att han har. Men om man\r\nläser noga på s. 13 ser man att vi ganska klart poäng-\r\nterar vikten av en effektiv och konstruktiv offentlig\r\nupphandling och att man tar vara på de resurser som\r\nges.\r\nMan kan mena två olika saker, Lennart Hedquist.\r\nDen offentliga upphandling som faktiskt sker kan\r\nju ske på ett bra eller mindre bra sätt. Det är klart att\r\nden upphandling som sker naturligtvis skall ske på ett\r\nså bra sätt som möjligt. Ett sådant sätt är effektiv\r\nupphandling.\r\nDet andra, som jag vet är moderaternas och Len-\r\nnart Hedquists hjärtepunkt, är att allt skall upphandlas\r\noffentligt. Lennart Hedquist har här snuddat vid tan-\r\nken att det i princip skulle vara nästan förbjudet att\r\nbedriva offentlig verksamhet i egen regi, vilket är en\r\nuppfattning som jag absolut inte delar. Det förutsätter\r\ni så fall att upphandling alltid blir billigare om den\r\ninte bedrivs i offentlig regi. Det kan ju så vara i det\r\nkorta perspektivet i vissa fall. Men Lennart Hedquist\r\nhar ju precis som jag sett vad som har hänt inom det\r\noffentliga området, inte minst när det gäller privata\r\nsjukhem som vid anbudsförfarandet och i upphand-\r\nlingens inledningsskede visade sig väldigt billigt.\r\nDet vore roligt att i efterhand se notan för de pro-\r\njekt som har varit mindre lyckade och vad den totala\r\nkostnaden blir när man skall städa upp. Det kan man\r\nnaturligtvis fundera lite grann över.\r\nJag delar Lennart Hedquists uppfattning att of-\r\nfentlig upphandling skall vara effektiv och skötas på\r\nett bra sätt. Det finns säkert mycket att göra där.\r\nFramför allt gäller det att upphandlarna blir mer pro-\r\nfessionella. Det är nog någonting som vi gemensamt\r\nkan sträva mot.</pre><pre>Anf.  141  LENNART HEDQUIST (m) re-\r\nplik:\r\nFru talman! Det är riktigt att det är väldigt viktigt\r\natt vi har en effektiv offentlig upphandling. Det finns\r\nexempel, bl.a. inom det kommunala området, på\r\ndåligt upphandlingsunderlag. Man har inte preciserat\r\nkvalitetskraven osv., och då kanske man har fått pro-\r\ndukter därefter. Här har kommunerna självfallet\r\nmycket att lära, och det är dessbättre också många\r\nsom lär sig av gjorda misstag.\r\nMen det som är det viktiga att diskutera utifrån ut-\r\nskottsbetänkandet är att det inte bara gäller en effek-\r\ntiv offentlig upphandling utan också en mer omfat-\r\ntande offentlig upphandling. Det är här vi skiljer oss\r\nåt. I utskottsbetänkandet finns det ju exempel på att\r\nman avvisar tanken på en mer omfattande offentlig\r\nupphandling. Nu vet jag att många socialdemokrater i\r\nmånga kommuner är positiva till mer upphandling\r\noch också genomför sådana. Varför skulle då inte\r\nockså utskottsmajoriteten kunna visa denna positiva\r\ninställning till upphandling? I stället talar man om\r\nvikten av egenregi. Jag avvisar inte egenregi, själv-\r\nfallet inte. Men jag menar att man först skall förvissa\r\nsig om att egenregin är konkurrenskraftig, dvs. att den\r\nskall vinna en upphandling.\r\nI många kommuner skyddar man egen regi från\r\nkonkurrensutsättning, och det lider medborgarna av\r\neftersom de då får betala för mycket för den service\r\nsom skall produceras.</pre><pre>Anf.  142  SVEN-ERIK ÖSTERBERG (s) re-\r\nplik:\r\nFru talman! Beträffande omfattningen av den of-\r\nfentliga upphandlingen har vi faktiskt inte preciserat\r\noss i betänkandet.\r\nLennart Hedquist frågade i sitt förra inlägg varför\r\nen rad synpunkter som framförts inte har verkställts.\r\nDet är ytterst sällan man fattar beslut under tiden en\r\nutredning pågår och därigenom föregår utredningens\r\nresultat. Med anledning av de synpunkter som fram-\r\nförts och den motionsmängd som finns i frågan har vi\r\ntyckt att det finns anledning att låta en parlamentarisk\r\nutredning belysa frågan i hela dess bredd. Jag har inte\r\nnågon förutfattad mening om det exakta innehållet,\r\nutan jag förutsätter att utredningen i vanlig god ord-\r\nning - precis som Karin Pilsäter sade skall den natur-\r\nligtvis inte grävas ned - analyserar och klarar ut de\r\nfrågetecken som finns, så att man kan fatta ett bra\r\nbeslut som kan ligga till grund för det fortsatta arbetet\r\ninom offentlig upphandling. Detta är viktigt att påpe-\r\nka.\r\nJag tycker att Lennart Hedquist har en lite förut-\r\nfattad mening när han säger att vi i varje läge försöker\r\nbromsa en offentlig upphandling därför att en egenre-\r\ngi skall sättas före. Det finns naturligtvis en rad om-\r\nråden som kan vara mycket lämpliga för offentlig\r\nupphandling, t.ex. inom tekniska områden, vilket\r\nockså sker. Däremot kan det finnas andra aspekter på\r\nandra områden där kommunen, trots att man gör\r\nupphandlingar fortfarande har ett mycket stort ansvar.\r\nDet måste naturligtvis följas upp mycket noga, men\r\nnär man handlar upp måste man också beräkna vad\r\nman lämnar ifrån sig och inte själv har kontrollen\r\növer. Det är viktigt att det finns en balans däremellan.</pre><pre>Anf.  143  PER LANDGREN (kd) replik:\r\nFru talman! Riksdagens revisorer anvisar en rad\r\nolika områden som lämpar sig för en fortsatt översyn,\r\nvilka utskottsmajoriteten gjort till sina. Det handlar\r\nom detta med behovet av en nationell policy, frågan\r\nom små och medelstora företag, annonsering, för-\r\nhandling, ramavtal, miljöfrågor och en rad andra\r\nfrågor. Jag vill fråga Sven-Erik Österberg varför ni\r\nväljer ut enbart  miljöfrågorna - låt vara att de är\r\nviktiga i sig - till riktlinjer för utredningen. Vad är\r\nutskottsmajoritetens argument för att lyfta fram dessa\r\nfrågor men hävda att alla andra viktiga frågor skall\r\nlämnas fritt för utredningsarbetet?\r\nSedan vill jag passa på att yrka bifall till reserva-\r\ntion 1 under mom. 1.</pre><pre>Anf.  144  SVEN-ERIK ÖSTERBERG (s) re-\r\nplik:\r\nFru talman! Ett skäl till att vi har lyft fram frågan\r\nom lokal upphandling är att det pågår en stor diskus-\r\nsion bland våra kommunala företrädare som lyfter\r\nfram den här frågan. De säger: Vi skulle vilja att\r\nsnickaren på orten fick jobbet att bygga om, därför att\r\ndet skulle gynna vår verksamhet.\r\nDet kan man ha olika infallsvinklar på. Per Land-\r\ngren vet lika väl som jag vad Nämnden för offentlig\r\nupphandling tycker. Det spelar inte någon roll. Det\r\nråder många delade meningar om det. Då tycker vi att\r\ndet finns anledning att lyfta fram den frågan och låta\r\nden särskilt belysas av utredningen. Hur klarar man ut\r\ndet så att man kan få ett samförstånd och en lokal\r\nupphandling? Ett sätt kan vara det som Karin Pilsäter\r\nnämnde. Om man delar upp det i små poster kan man\r\npå det sättet tillgodogöra sig det bättre.\r\nDet andra är miljöaspekten. Det har under ganska\r\nlång tid kanske inte beaktats som ett fullgott skäl att\r\nman skall ta miljöhänsyn när man gör upphandling.\r\nNu har det hänt saker på senare tid. Det finns miljö-\r\nmärkning och sådant. I ett gott underlag för en upp-\r\nhandling kan man också ställa ganska höga miljökrav\r\noch krav på miljömärkning. Men vi har också där\r\ntyckt att det kan finnas anledning att påpeka att det\r\nockså är något man bör beakta när man utreder.\r\nFör övrigt anser vi att de saker som revisorerna\r\nhar påpekat och är sådant som kan göras om till di-\r\nrektiv naturligtvis kommer att beaktas av regeringen\r\nnär den skriver direktiven. Då får man en fullständig\r\nbelysning av den problembild som finns omkring den\r\nhär frågan så att man också får en bra utredning som\r\nett resultat av detta.</pre><pre>Anf.  145  PER LANDGREN (kd) replik:\r\nFru talman! Jag kan bara säga att jag noterar sva-\r\nret. Det ger bara ett lite godtyckligt intryck när det\r\nplockas fram några saker och det inte är en större\r\nbredd, som vi i vår reservation har velat att man skall\r\nprestera.</pre><pre>Anf.  146  SVEN-ERIK ÖSTERBERG (s) re-\r\nplik:\r\nFru talman! Skulle utskottet och utskottsmajori-\r\nteten göra som Per Landgren föreskriver skulle det i\r\nprincip innebära att utskottet skulle skriva direktiv till\r\nutredningen för att belysa frågan. Nu är det inte vår\r\nuppgift. Det är faktiskt regeringen som skall göra det.\r\nMed de kontakter som vi har med regeringen kan vi\r\nnog belysa frågan så att vi får bra direktiv som mot-\r\nsvarar vad som står i revisorernas rapport. Det kan jag\r\nlugna Per Landgren med.</pre><pre>Anf.  147  KARIN PILSÄTER (fp) replik:\r\nFru talman! Sven-Erik Österberg refererar till de\r\ns.k. vårdskandalerna som ibland har skett vid privat\r\nupphandling och tar dem som exempel på att det\r\nkanske är bra med egenregi i stället. Det visar snarast\r\npå dels behovet av en ökad professionalitet inom\r\npolitiker- och tjänstemannakåren i kommuner, dels på\r\nbehovet att föra en vidare debatt.\r\nVad det handlar om vid vårdskandaler - oavsett\r\nom de har skett i privat regi eller i kommunal regi -\r\när att man har varit dålig att styra och leda. Man har\r\nvid den privata upphandlingen varit dålig på att mar-\r\nkera vad det är man vill ha.\r\nVilken husmor som helst vet, att går man in på\r\nKonsum eller ICA och säger: Jag skall ha korv, och\r\njag vill ha den billigaste, är det inte säkert att man får\r\nden bästa. Man måste definiera vad det är man vill\r\nköpa. Sedan får man se vem som har det bästa priset\r\nför just det man vill köpa.\r\nDet är inte säkert att det alltid är det billigaste, och\r\ndet inte är inte säkert att det alltid är den privata\r\nentreprenören. Det kan mycket väl vara så att det\r\nbästa är att behålla verksamheten i egen regi. Men då\r\nhar man fått klart för sig både vad det är man vill ha\r\noch att man får ett bra pris.\r\nVad jag verkligen skulle vilja fråga är: Varför är\r\nsocialdemokraterna nu - om jag vänder på Per Land-\r\ngrens fråga - så angelägna om att kunna utreda frågan\r\nom lokal upphandling, dvs. om det är rätt eller fel\r\nmed lokal protektionism, men inte intresserade av att\r\nman skall utreda frågan om att förbättra och förenkla\r\nför de små företagen, dvs. hur vi skapar ett gott lokalt\r\nföretagsklimat?</pre><pre>Anf.  148  SVEN-ERIK ÖSTERBERG (s) re-\r\nplik:\r\nFru talman! Företagsfrågor och gott näringsklimat\r\nkanske hör hemma i en annan debatt, men det kan\r\nhäröra lite grann till den här frågan.\r\nNär det gäller vårdskandaler har jag egentligen\r\ningen annan uppfattning än Karin Pilsäter. Det hand-\r\nlar naturligtvis i grund och botten om att man när man\r\ngör upphandlingsformulären också preciserar på ett\r\nsådant sätt att den som skall lämna pris också kan\r\ngöra det utifrån de grunder man har ställt upp.\r\nHär vet vi att det brister mycket. Det visade sig\r\nkanske inte minst vid busstrejken för inte så länge\r\nsedan. Det fanns vissa upphandlingar som inte regle-\r\nrade någonting om det blev några störningar i verk-\r\nsamheten. Det är en indikation som gäller den här\r\nbiten.\r\nMan kan naturligtvis ha olika ideologiska uppfatt-\r\nningar. Inom många socialdemokratiska kommuner\r\nhar man också upphandlat en del för att få en jämfö-\r\nrelse med verksamhet i egen regi, t.ex. vård. Om vi\r\nanklagas tycker jag nog ändå att det finns en hel del\r\natt peka på där man har gjort en del på den fronten.\r\nDet går nog inte att komma ifrån detta oavsett hur\r\nslipad man är och hur uppmärksam man är som poli-\r\ntiker. Har man lagt ut verksamhet på ett privat företag\r\när det klart att man inte har samma möjlighet att gripa\r\nin och styra på det sätt som man har med egenregi.\r\nDet tycker jag ändå att man skall beakta när man\r\nhar en egen verksamhet. Där har man lättare att styra.\r\nÄr det en privat vårdfirma som sköter verksamheten\r\när det ändå ett eget företag som har ett ansvar för sin\r\nverksamhet. Det skall kringgärdas av regler. Man kan\r\nha en lång diskussion om det.\r\nNär det gäller lokal upphandling sade jag i svaret\r\ntill Per Landgren att det är en fråga som är mycket\r\nstor i våra led och som diskuteras bland vårt kom-\r\nmunfolk. Det gäller framför allt i glesbygdskommu-\r\nner där man tittar på hur man kan göra med det lilla\r\nnäringsliv man har och hur man bäst kan behålla det.</pre><pre>Anf.  149  KARIN PILSÄTER (fp) replik:\r\nFru talman! Återigen tillbaka till vårdverksamhet,\r\nförskollärare, eller vad det kan vara fråga om. Sätter\r\ndu upp ordentliga krav och kriterier för hur verksam-\r\nheten skall skötas har du också någonting att gå efter\r\nifall det inte fungerar. Men bedrivs verksamheten i\r\negenregi kan det faktiskt vara betydligt mycket svåra-\r\nre att sätta fingret på problemet och förändra om det\r\ninte fungerar.\r\nJag tror inte alls att det är så enkelt som att man\r\nskall se till att man alltid har kontroll över själva\r\ndriften. Det kan vara väl så effektivt och funktionellt\r\nför kommunens medborgare att få den service de\r\nskall ha genom att man har definierat vad det är som\r\nskall gälla och att man kan ställa krav på entreprenör-\r\ner.\r\nVad jag verkligen vill invända mot är resone-\r\nmanget som Sven-Erik Österberg nu för fram. Anled-\r\nningen till att ni tycker att det är så viktigt att utreda\r\nfrågan om lokal protektionism är att det är en diskus-\r\nsion inom socialdemokratin. Då får ni väl ha en egen\r\narbetsgrupp inom det socialdemokratiska partiet.\r\nDet här är en offentlig utredning som hör till sta-\r\ntens offentliga utredningar, och den skall väl utreda\r\nde frågor som är viktiga för de svenska medborgarna.\r\nUte i kommunerna är det för de olika företag som där\r\ninte ges möjlighet att vara med och konkurrera på\r\ngrund av att det är för krångligt eller att man bedriver\r\nlokal protektionism fullkomligt ointressant vad ni har\r\nför interna partiproblem.\r\nNär det gäller ett lokalt gott företagsklimat kan\r\nman inte skjuta över den frågan för att det är en nä-\r\nringspolitisk fråga. Det är just det man gör i många\r\nkommuner. Man bedriver näringspolitik för sig och\r\nlägger sig i saker som definitivt ligger utanför den\r\nkommunala kompetensen. Men det som ligger innan-\r\nför, exempelvis frågor om offentlig upphandling,\r\nstruntar man i och sköter på ett sätt som inte skapar\r\nett gott lokalt företagsklimat i alla sammanhang.\r\nDärför tycker vi från Folkpartiets sida att det vore\r\nmycket bättre om den statliga utredningen verkligen\r\nutredde det som är viktigt, nämligen: Hur skapar vi\r\nett gott lokalt företagsklimat? Det gör vi genom att se\r\ntill att småföretagens villkor kommer in i utredning-\r\nen.</pre><pre>Anf.  150  SVEN-ERIK ÖSTERBERG (s) re-\r\nplik:\r\nFru talman! Det sista förutsätter jag. Jag har sagt\r\ndet tidigare här. Jag kan än en gång bedyra att det är\r\nklart att utredningen skall se på hela perspektivet när\r\ndet gäller offentlig upphandling. Det som Karin Pil-\r\nsäter nämner kommer också in.\r\nKarin Pilsäter påpekar vad vi i majoriteten skriver\r\ni betänkandetexten. Det är fråga om inte Karin Pilsä-\r\nter går ett steg för långt. Vi må väl ändå bestämma\r\nvad vi vill ha i vår text. Det kan Karin Pilsäter ha\r\nåsikter om. Ytterst tycker jag inte att det är något\r\nkonstigt att vi tar vårt politiska material ur vår poli-\r\ntiska debatt. Det förutsätter jag att också Karin Pilsä-\r\nter gör från Folkpartiet när hon argumenterar och\r\ndiskuterar i utskott eller i annat politiskt forum. Det är\r\ni sig inget märkvärdigt.\r\nSedan till frågan om privat verksamhet. Jag vill\r\ninte sträcka mig så långt att det skulle vara lättare att\r\nstyra verksamhet genom att man lägger ut den. Det\r\ntror jag helt enkelt inte på. Däremot är det viktigt att\r\nman omgärdar det med regler när man gör det. Det\r\ngäller också när man har egen verksamhet.\r\nMan måste ha en tydlig målbeskrivning för den\r\nsom är utförare av verksamheten. Om man har en\r\nköp-och-sälj-funktion eller en vanlig förvaltnings-\r\nfunktion är det ändå viktigt att personalen, arbetsleda-\r\nre, osv. vet vad kommunen, politikerna, fullmäktige,\r\nbeställarna vill ha ut av verksamheten. Det tycker jag\r\ngäller båda sidor. Att det skulle vara lättare att bedri-\r\nva verksamhet genom att lägga ut det på entreprenad\r\ntror jag inte. Det handlar om noggrannheten i verk-\r\nsamheten.\r\nTill sist, Karin Pilsäter, tror jag i alla fall att om\r\nman har egna anställda och driver en verksamhet har\r\nman större inflytande och större möjlighet att påverka\r\nunder resans gång än om man lägger ut verksamheten\r\npå ett annat privatföretag som driver den. Jag säger\r\ninte att det behöver bli fel, men jag gör bara en liten\r\ngradering i detta. I grund och botten handlar det nog\r\nom hur man vill se att detta skall skötas, och det kan-\r\nske vi har lite olika uppfattningar om.</pre><pre>Överläggningen var härmed avslutad.\r\n(Beslut skulle fattas den 18 mars.)</pre><pre>10 §  Allmänna motioner om företags- och kapi-\r\ntalbeskattning</pre><pre>Föredrogs\r\nSkatteutskottets betänkande 1998/99:SkU11\r\nAllmänna motioner om företags- och kapitalbeskatt-\r\nning</pre><pre>Anf.  151  CARL ERIK HEDLUND (m):\r\nFru talman! Skatteutskottet gjorde i början av\r\nveckan en resa till Göteborg, och som vi fick lära oss\r\ni den tyska grammatiken så har var och en som har\r\ngjort en resa något att berätta, och jag skall strax\r\nberätta vad vi upplevde i Göteborg som har en direkt\r\nkoppling till det betänkande som vi nu skall behandla.\r\nI detta betänkande har samtliga motioner givetvis\r\navstyrkts av utskottsmajoriteten. Det är synd, efter-\r\nsom en del av dem många gånger innehåller väl av-\r\nvägda och väl framförda lösningar på de stora pro-\r\nblem som nationen har. Skall vi acceptera den höga\r\narbetslösheten och stillatigande se hur 8-10 % av\r\nlandets arbetsvilliga tvingas in i ett totalt beroende av\r\nstatsmakternas välvilja för sitt uppehälle? Skall vi\r\nfortsätta att rutscha utför i OECD:s statistik över\r\nvälståndet? Hur skall vi kunna skapa de resurser som\r\nkrävs för att de grundläggande uppgifterna för ett\r\nsamhälle skall kunna fungera?\r\nAlla partier verkar sedan länge överens om att det\r\när genom ett ökat företagande som den helt nödvän-\r\ndiga tillväxten skall komma. Här tillsätts olika prat-\r\ngrupper på regeringsnivå för att prata om behovet av\r\ntillväxt. Runtom i landet pågår ett intensivt arbete för\r\natt skapa underlag för tillväxtavtal. Inom parentes kan\r\njag säga att arbetet med tillväxtavtal liknar hur man i\r\nSovjetunionen arbetade fram sina femårsplaner -\r\nmycket väsen för ingenting.\r\nSkattesamtal mellan partierna pågår också. Och\r\nunder den pågående budgetprocessen läcker det ut\r\nnya bidragssatsningar. Men när det gäller företagar-\r\nnas villkor händer praktiskt taget ingenting. Stopp-\r\nreglerna för fåmansföretag är utredda, och landets\r\nfåmansbolag väntar otåligt på att den aviserade pro-\r\npositionen om slopandet av flertalet stoppregler skall\r\nläggas fram.\r\nDen av regeringen tillsatta Småföretagardelega-\r\ntionens 71 förslag bereds fortfarande i Regerings-\r\nkansliet. Vi moderater har tillsammans med kristde-\r\nmokraterna motionerat om de allra flesta av delega-\r\ntionens förslag. Men motionerna avslås på löpande\r\nband.\r\nDe käcka löften som lämnades av företrädare för\r\nriksdagsmajoriteten vid den s.k. småföretagarriksda-\r\ngen före valet har förbytts i tystnad och väntan. I\r\nlikhet med teaterpjäsen I väntan på Godot är det\r\nhögst osäkert vad man väntar på.\r\nFru talman! Nog är det väl skräp om inte riksda-\r\ngens ledamöter skulle kunna ha en uppfattning i alla\r\ndessa frågor, även om det pågår diskussioner och\r\növerläggningar på regeringsnivå? Skall inte vi som är\r\nvalda ombud för Sveriges folk kunna säga ifrån och\r\ntala om vad vi tycker är viktigast? Om vi inte anses\r\nkunna göra det, vad har vi då för funktion?\r\nFru talman! Vad var det nu som hände i Göte-\r\nborg? Jo, skatteutskottet gjorde några mycket intres-\r\nsanta studiebesök. Vi var bl.a. på Atlet AB som är ett\r\nav landets största familjeägda verkstadsföretag med\r\nen omsättning på 1,2 miljarder och med 950 anställ-\r\nda. Atlet tillverkar truckar som till 90 % säljs på ex-\r\nport. Vi träffade grundaren och styrelseordföranden\r\nKnut Jakobsson som gav en exposé över företagets\r\nutveckling. Med ett startkapital på 17 000 kr startade\r\nhan 1958 företaget, till en början ensam och på deltid.\r\nMen genom en bra produktutveckling har detta före-\r\ntag så småningom blivit mycket framgångsrikt och\r\nhar nu på dessa 40 år blivit något som vi inte har\r\nmånga av i Sverige, nämligen ett medelstort familje-\r\nägt företag. Men det har inte varit problemfritt. Och\r\ndet största problemet enligt Jakobsson har varit skat-\r\nterna i Sverige som vid några tillfällen t.o.m. har\r\nhotat företagets existens.\r\nKnut Jakobsson pekade på att det största hotet i\r\ndag mot företagets framtid som familjeägt är arvs-\r\nskatten, som i sin nuvarande utformning omöjliggör\r\nytterligare ett generationsskifte. Våra reservationer på\r\nden punkten förkastades av riksdagen häromveckan.\r\nPå dagens agenda står slopandet av såväl dubbelbe-\r\nskattningen på företagsvinster som förmögenhets-\r\nskatten som också fanns med på Knut Jakobssons\r\nlista över förutsättningar för ett framgångsrikt företa-\r\ngande i framtiden.\r\nSå långt Atlet och Knut Jakobsson. Men hans\r\nvittnesmål är inte unikt. Så har familjeföretagare\r\nberättat och resonerat i minst 40 år. Det är den tids-\r\nrymd som jag själv har varit verksam i svenskt nä-\r\nringsliv och kunnat se hur stora framgångsrika fa-\r\nmiljeföretag har sålts för att ofta slaktas och sedan\r\nförsvinna. Den utlösande faktorn har praktiskt taget\r\nalltid varit svårigheterna att kunna ta ut en rimlig lön\r\nutan att äventyra företagets framtid. Det var som värst\r\nmed 85 % marginalskatt på inkomst av tjänst och 3 %\r\ni förmögenhetsskatt på kapitalet, och det skulle dess-\r\nutom betalas med skattade pengar. Situationen är\r\nbättre i dag, men fortfarande har vi ett mycket företa-\r\ngarfientligt klimat i Sverige. Det unika med Knut\r\nJakobsson och Atlet är att han trots allt velat fortsätta\r\ntrots hård internationell konkurrens och mycket\r\nogynnsamma skatteregler. Det vanliga är ju att före-\r\ntagarna har sålt sina företag och flyttat från Sverige.\r\nEn del spelar golf i behagligt väder. Men många har\r\nockså startat företag i sina nya hemländer. Och då\r\nkänns det motigt. Vi skulle i dag behöva deras ska-\r\nparkraft för att få fart på tillväxten. Entreprenörsanda,\r\nuthållighet och affärsmannaskap är bristvaror i Sveri-\r\nge.\r\nI dagens nummer av Ny Teknik konstateras att\r\nSveriges patenthandel under de senaste sex åren har\r\ngett ett överskott på 5,2 miljarder. Det låter ju bra.\r\nDet finns ju tydligen fortfarande klyftiga och uppfin-\r\nningsrika personer i landet som kan skapa morgonda-\r\ngens produkter. Problemet är att patenten inte ut-\r\nvecklas i landet. Enligt tidningsartikeln beräknar man\r\natt 600 000 jobb skulle ha skapats i industrin om vi i\r\nSverige utnyttjat dessa patent och tillverkningslicen-\r\nser. Varför det inte görs beror i hög grad på oförmån-\r\nliga skatter för såväl företagare som uppfinnare. Fru\r\ntalman! Det kan vi i riksdagen ändra på.\r\nFru talman och övriga ledamöter i riksdagen kän-\r\nner alla väl argumenten till att vi moderater anser att\r\nföretagsvinster inte skall dubbelbeskattas. Företags-\r\nflyttningar till Finland under senare tid är t.ex. en\r\ndirekt följd av nuvarande dubbelbeskattning. Ett steg\r\ni rätt riktning vore att införa de dubbelbeskattnings-\r\nregler som gällde 1994 och som infördes av den då-\r\nvarande borgerliga regeringen men som var en av de\r\nför svensk företagsamhet fatala återställarna av den\r\nsocialdemokratiska regeringen. Bland OECD:s 24\r\nmedlemsländer har 10 helt avskaffat dubbelbeskatt-\r\nningen av bolagsvinster. Och i Norge och Finland är\r\ndärför beskattningen av företagsvinster bara 28 %\r\njämfört med 50 % i Sverige. Det, fru talman, är skill-\r\nnaden.\r\nÄven förmögenhetsskatten i Sverige är ett hinder\r\nför den ekonomiska utvecklingen. 15 av OECD:s 24\r\nmedlemsländer har helt avskaffat förmögenhetsskat-\r\nten. Om vi jämför med de länder som fortfarande har\r\nförmögenhetsskatt är vi unika igen. På en förmögen-\r\nhet på 10 miljoner kronor är förmögenhetsskatten i\r\nSverige 1,07 %. Men snittet för OECD är 0,21 % och\r\nför EU 0,17 % för samma förmögenhet. Men det är\r\ninte bara förmögenhetsskatten i sig som är tillväxtfi-\r\nentlig. Som lök på laxen har vi i Sverige det unika\r\nförhållandet att vi fortfarande har sambeskattning.\r\nFörmögenhetsgränsen för skatt är 900 000 kr för\r\nsåväl en ensam person som för ett par. Detta är en\r\nbesynnerlig regel i ett land där jämställdhet diskuteras\r\nflitigt och där det finns en jämställdhetsminister.\r\nFörmögenhetsskatten bör avvecklas stegvis, sambe-\r\nskattningen upphöra omgående och beloppsgränserna\r\nhöjas.\r\nReglerna för fåmansbolag måste också revideras\r\nså att företagsvinster skall kunna beskattas som kapi-\r\ntal och företagarna kunna ta ut en marknadsmässig\r\nlön. Dessutom bör alla stoppregler för fåmansföretag\r\nslopas. Nuvarande regler är diskriminerande gente-\r\nmot småföretagarna och deras familjer.\r\nFru talman! Vår resa till Göteborg innehöll även\r\nett besök i arla morgonstunden på Göteborgs fisk-\r\nmarknad. Vi kunde där se hur tillgång, efterfrågan\r\noch kvalitet skapade en prisbild. Dessutom hade vi en\r\ndiskussion med företrädarna för fisket om mom. 10 i\r\nbetänkandet. Det handlar om att ge de svenska yrkes-\r\nfiskarna samma möjligheter som deras spanska kolle-\r\nger att göra ett yrkesfiskaravdrag. Detta är inte heller\r\nnågon ny fråga.\r\nHösten 1996 uttalade riksdagen att regeringen\r\nskulle lägga fram ett förslag med detta innehåll. En\r\nstatlig utredning har genomförts och redovisats. Men\r\nregeringen kommer ändå inte loss. Vi anser därför att\r\nriksdagen ånyo skall uppmana regeringen att lägga\r\nfram ett förslag om ett särskilt yrkesfiskaravdrag\r\nunder innevarande riksmöte.\r\nFru talman! Självklart står jag bakom de nio re-\r\nservationer som Moderaterna skrivit ensamma eller\r\ntillsammans med företrädare för andra partier, men\r\njag yrkar bifall endast till reservation 1 under mom. 1.</pre><pre>Anf.  152  PER ROSENGREN (v):\r\nFru talman! Jag skall också berätta lite om vår re-\r\nsa till Göteborg. Jag tyckte också att besöket på Atlet\r\nAB var intressant och lärorikt.\r\nVad Carl Erik Hedlund inte nämnde var att vi\r\nockså var på skattemyndigheten och där fick mycket\r\nintressant information. Bl.a. sade man att skatteplane-\r\nringen i dag är aggressivare än någonsin. Det handlar\r\nom bolagens skatteplanering.\r\nJag vill också erinra om det faktum att Volvo säl-\r\njer sin personbilsdivision - det kanske alla i kamma-\r\nren känner till. Volvo söker förhandsbesked för att\r\nkomma undan den skatt som kommer att uppkomma i\r\nsamband med realisationsvinsten.\r\nJag skall läsa lite grann ur en motion vi väckte i\r\nsamband med den omstruktureringsproposition som\r\nantogs för inte så länge sedan: Vi menade att det är\r\nbra att det införs klara och förutsägbara regler när det\r\ngäller omstruktureringar. I den bästa av världar skulle\r\ndetta fungera, men med kännedom om vissa delar av\r\nnäringslivets förmåga och intresse av att kringgå\r\ngällande lagstiftningar för att tillskansa sig skatteför-\r\nmåner var vi tveksamma till regeringens milda skriv-\r\nningar när det gäller tillämpningar av lagen om skat-\r\nteflykt.\r\nI den bästa av världar kan skattelagstiftningen va-\r\nra relativt enkel, och alla agerar i enlighet med lag-\r\nstiftningens intentioner. Men historien har visat att\r\nnäringslivet inte alltid är intresserat av enkla regel-\r\nsystem, eftersom det ofta förekommer att man försö-\r\nker kringgå gällande lagstiftning. Näringslivets krav\r\npå politikerna är att vi skall skapa klara, enkla och\r\nhållbara regelsystem och att vi skall ha förståelse för\r\nnäringslivet. Samtidigt agerar delar av näringslivet\r\nemellertid på ett sådant sätt att man omöjliggör just\r\ndenna typ av regelsystem och förståelse. Förtroendet\r\noch förståelse måste vara ömsesidigt, annars kommer\r\nvi även i framtiden att ha oerhört komplicerade skat-\r\nteregler.\r\nRegeringen skrev att det självfallet inte kan ute-\r\nslutas att den praktiska tillämpningen kommer att ge\r\noförutsedda exempel på förfaranden som medför icke\r\nönskade skatteförmåner. Detta talar för ett allmänt\r\nhållet krav utöver de specifika krav som anges på att\r\növerlåtelsen inte får medföra otillbörlig skatteförmån.\r\nUtredningens slutsats är att en regel av detta slag\r\nemellertid skulle minska förutsägbarheten, vilket i sig\r\nskulle försvåra omstruktureringen skattemässigt.\r\nVisserligen kan man med den föreslagna lagstift-\r\nningen snabbt ingripa vid missbruk av reglerna, men\r\nman kommer inte att kunna ingripa mot redan genom-\r\nförda åtgärder för att undgå skatt. Om lagen om skat-\r\nteflykt gavs mer utrymme skulle man emellertid kun-\r\nna ingripa även mot försök till kringgående, som den\r\nföreslagna lagen inte direkt förbjuder.\r\nDetta tycker jag visar ganska tydligt vad det är\r\nsom håller på att ske. Tolkningsföreträdet hamnar\r\nsnart hos storföretagen, och de fiskala intressena finns\r\ninte kvar. Här står man i kammaren och säger att det\r\nskall vara enkla regler och att stoppregler skall tas\r\nbort. Men stoppreglerna infördes en gång i tiden just\r\npå grund av kringgåendet. Jag håller med om att de\r\nflesta stoppreglerna i dag faktiskt kan slopas. Jag tror\r\natt det inom en snar framtid läggs fram en proposition\r\nsom innebär att de flesta stoppreglerna kommer att\r\nslopas.\r\nDet är ganska naturligt. De flesta regler som anges\r\ni bestämmelserna om stoppregler finns inbakade i\r\nannan skattelagstiftning. Egentligen behövs de inte.\r\nSamtidigt finns det inslag i stoppreglerna som inte är\r\nönskvärda i dagsläget.\r\nDen information vi fick på skattemyndigheten om\r\nföretagens aggressiva skatteplanering talar för att\r\nnäringslivet måste agera för att skapa ett ömsesidigt\r\nförtroende.\r\nVi har en reservation fogad till betänkandet. Den\r\ngäller förmögenhetsskatten. Vi menar att dagens\r\nberäkning av t.ex. den skattepliktiga delen i förmö-\r\ngenhetsbeskattningen inte är särskilt lyckad. Bl.a.\r\nbehandlingen av olika typer av aktier gör att mång-\r\nmiljardärer faktiskt skattebefrias. Det är knepigt. Vi\r\nvill ha en klarare definition av den del som är riskka-\r\npital för att kunna undanta det från förmögenhets-\r\nskatt. Det hade varit intressant att ha en gemensam\r\nreservation om en del av förmögenhetsskatten, näm-\r\nligen den slopade sambeskattningen. Vi har samma\r\nuppfattning. Det finns säkert en majoritet. Men ge-\r\nnom ett otaktiskt förfarande och genom att i en reser-\r\nvation kräva att förmögenhetsskatten skall tas bort,\r\nhamnar vi i en situation där vi inte kan gå med på en\r\ngemensam reservation.\r\nReservation 1 från Moderaterna är intressant. Där\r\nstår följande: \"Ett grundläggande krav på skattesys-\r\ntemet är att näringsverksamhet som drivs här i landet\r\nfår samma villkor som gäller för näringsverksamhe-\r\nten i de länder som våra företag konkurrerar med.\"\r\nDet ligger mycket i det. Men sedan står där följande:\r\n\"Motionärerna pekar på de höga svenska skatterna,\r\nbl.a. drivmedelsskatterna - - -.\"\r\nJag läste häromdagen en artikel om åkerinäringen.\r\nDieselskatterna för åkerinäringen nämns inte längre.\r\nDet har visat sig att drivmedelsskatterna i Tyskland\r\nkommer att hamna högre än de svenska drivmedels-\r\nskatterna. Åkerinäringen för i stället fram de höga\r\npersonalkostnaderna. Då vill jag koppla detta till\r\nproblemen med yrkesfiskarna. Jag inser att även yr-\r\nkesfiskarna vill ha en situation där de kan konkurrera\r\npå lika villkor med t.ex. danska fiskare. Men det får\r\nväl ske med hjälp av näringspolitiken. Det blir väldigt\r\nunderligt om man i skattepolitiken inför principen att\r\nkunna göra avdrag för icke-havda kostnader. I så fall\r\ngår det att säga att åkerinäringen skall kunna göra\r\nsamma sak. Varför skulle inte de kunna göra ett yr-\r\nkesåkaravdrag? Det börjar bli kärvt i fråga om perso-\r\nnalkostnader.\r\nVi kan hålla på att urholka hela lagstiftningen och\r\nge olika typer av avdrag för olika branscher och nä-\r\nringar. Det är inte hållbart. Säg vad ni vill i stället.\r\nSäg att ni vill ge ett näringspolitiskt stöd till detta.\r\nDetta kommer från Moderaterna, som vill minska på\r\nvarenda företagsstöd. Jag är lite förvånad.\r\nDet finns en del andra reservationer. Det kan vara\r\nintressant att titta på EMU-reglerna för momsen på\r\nspelarköp osv. Enligt mitt sätt att se har RSV gjort\r\nfelaktiga tolkningar. Man diskuterar huruvida idrotts-\r\nföreningarna driver näringsverksamhet eller ej. Men\r\nman ser för tillfället över dessa frågor.\r\nNär det gäller t.ex. arbetslokal i hemmet handlar\r\ndet om en myt. Vad är det för extrakostnader man har\r\nnär man har en arbetslokal i hemmet i ett hus som\r\nredan är byggt och som man kanske bygger om?\r\nOmbyggnadskostnaderna får man göra avdrag för,\r\noch de får föras upp på avskrivningsplan. Räntorna är\r\navdragsgilla under kapital i vanlig ordning. Jag vet\r\ninte vilka extrakostnader man har.\r\nDet är bra att det i dag finns ett schablonavdrag\r\nför det här. Vi kan diskutera huruvida det skall vara\r\n2 000 eller 4 000 kr. Om man hyr en lägenhet har\r\nman 4 000-kronorsavdraget, och om man har egen\r\nvilla har man 2 000-kronorsavdraget. Om man sedan\r\nkan visa att det är kostnader förenade med det hela får\r\nman göra avdrag för dem. Om man t.ex. inreder på ett\r\nspeciellt sätt är inredningen i det avseendet avdrags-\r\ngill.\r\nFru talman! Jag yrkar bifall till reservation 11.</pre><pre>Anf.  153  KENNETH LANTZ (kd):\r\nFru talman! Kristdemokraterna har genom sitt\r\nmotionsarbete på flera olika sätt påpekat behovet av\r\nlägre beskattning på flera områden, vilket jag vill\r\nberöra i mitt anförande i dag. Speciellt vill jag lyfta\r\nfram motion Sk309, där vi anfört att vin och sprit ej\r\nskall ingå i avdragsramen för representation.\r\nDet är emellertid inte för att förringa det värde\r\nsom finns i bl.a. reservation 2 som jag inskränker mig\r\ntill reservation 7, utan jag anser den vara synnerligen\r\nvälformulerad.\r\nJag kommer bl.a. att tala om denna avdragsram\r\noch yrkar redan nu bifall till reservation 7 under\r\nmom. 7. Övriga kristdemokratiska motioner och yr-\r\nkanden ställer vi oss naturligtvis bakom, men mitt\r\nyrkande inskränker sig till reservation 7.\r\nVid en snabb genomläsning av samtliga motion-\r\nsyrkanden och sammanfattningar av motionerna kon-\r\nstaterar jag ganska snart att behovet kvarstår av lätt-\r\nnader för företagare i allmänhet och småföretagare i\r\nsynnerhet. I betänkandet försöker utskottet finna svar\r\npå och argument för att samtliga yrkanden avslagits i\r\nden nu pågående överläggning som finansministern\r\ntagit initiativ till. Det var ett lovvärt initiativ, men låt\r\noss inte bli lurade på konfekten. Förväntningarna är\r\nhöga på att konstruktiva förslag skall födas efter des-\r\nsa samtal. Konstateras bör dock att intensiteten i\r\nsamtalen är påfallande låg. Det kan inte vara den\r\nhögst prioriterade frågan för regeringen när man\r\nsamlas en handfull gånger och har fyra veckors be-\r\ntänketid mellan sammankomsterna. Vi är många som\r\nväntar på besked, och det brådskar. Det borde snart\r\nvara tid för konkreta förslag och synbara resultat efter\r\ndessa månader som gått sedan första träffen avhölls i\r\nbörjan på december 1998.\r\n\"Skattenivå i företaget, resultatutjämning\" heter\r\nett av avsnitten i betänkandet som jag vill belysa, med\r\ntanke på att utskottet inte anser sig kunna låta vissa\r\nbranscher erhålla differentierad beskattning. Men det\r\när ju ofta det man tillåter. Jämfört med övriga euro-\r\npeiska länder kräver svensk skattelag en högre be-\r\nskattning och strängare miljöregler för bl.a. åkerinä-\r\nringen. Detta om något är en differentierad åtgärd\r\nsom hindrar en sund och god utveckling av svensk\r\nföretagsamhet.\r\nLåt mig påminna om dessa regler, som på flera\r\nsätt kan drabba Sverige och svensk åkerinäring med\r\nså pass negativa reaktioner så att vi förlorar ytterliga-\r\nre företag. Dessa kan komma att \"flaggas ut\", inte\r\nbara fartyg och rederier utan även hjulburna lastare\r\noch företag inom åkerinäringen. Med reglerna för\r\nsamtliga i landet verksamma godsbärare drabbas\r\nmånga av skilda beskattningar. Med andra ord: ge\r\nåkernäringen konkurrenskraftigt rättvisa skatteregler\r\nframöver!\r\nÅkerinäringen och andra företagare förväntar sig\r\nförslag från regeringens skattesamtal, och man kan\r\nställa sig frågan: När har regeringen talat färdigt? När\r\nkan vi läsa konkreta och trovärdiga förslag som ger\r\nföretagen bättre förutsättning att driva företag och\r\ndärmed skapa jobb?\r\nFru talman! Ägarbeskattningen är nästa avsnitt i\r\nmitt anförande.\r\nOm en person sätter in eget kapital i sitt företag,\r\ngör han det då inte i första hand för att få en god\r\ntillväxt på sitt kapital? Det gör åtminstone vi privat-\r\npersoner. Men det finns också en drivkraft hos före-\r\ntagaren, nämligen att driva sitt företag, som har\r\nnämnts tidigare här i kammaren i dag. Drivkraften är\r\natt det egna företaget skall få ett grundkapital och ett\r\nrörelsekapital att använda. Detta risktagande borde\r\nockså stimuleras av den svenska skattelagstiftningen.\r\nKristdemokraterna vill därför anföra att vi önskar\r\nse åtgärder som skulle säkra tillgången på riskkapital,\r\nspeciellt med tanke på onoterade, mindre och nya\r\nföretag. I vårt grannland Danmark finns redan en\r\nmodell med förlustgarantier om 50 % av riskbolagens\r\nplaceringar i onoterade bolag.\r\nDubbelbeskattningen av bolagsinkomster som vi\r\nfått i Sverige inskränker sig till onoterade företag.\r\nKristdemokraterna hävdar att det borde vara lika\r\nsjälvklart att gå vidare så att dessa regler kommer att\r\ngälla alla företag som att vi skall sträva efter arbete åt\r\nalla människor. Om vi går ut och påstår att vi skall\r\nminska arbetslösheten måste vi också ikläda oss ett\r\nansvar som möjliggör för de personer som genom\r\nhandling visat att de är beredda att gå in under oket\r\natt driva ett företag.\r\nRiskkapitalförsörjningen måste således åtgärdas\r\nom vi i riksdag och regering skall vara trovärdiga och\r\nom Sverige skall uppfylla kravet om sänkt arbetslös-\r\nhet.\r\nPå motsvarande sätt borde alltså även fåmansfö-\r\nretagen behandlas. Småföretagardelegationens förslag\r\nbör genomföras för att på så sätt få till stånd ett bättre\r\nföretagsklimat i Sverige.\r\nFru talman! Nästa punkt är representationsavdrag\r\nför måltider.\r\nDet torde inte råda någon tveksamhet om att fö-\r\nretagare förlägger många affärsöverläggningar i an-\r\nslutning till en måltid. Ibland kan det t.o.m. vara\r\ntvärtom, att en måltid är inledningen på en givande\r\naffärsöverenskommelse och därmed skapande av\r\nännu fler arbetstillfällen. Även om jag yrkar på att\r\navdragsrätten skall begränsas genom att vin och sprit\r\ninte skall ingå i avdragsramen, i enlighet med reser-\r\nvation 7 till detta betänkande, borde det vara rimligt\r\natt även höja avdragsutrymmet i stället för att sänka\r\ndet.\r\nVad kan man bjuda någon på för futtiga 90 svens-\r\nka kronor? Det är väl möjligtvis en tallrik makaroner\r\noch falukorv under en kvällsvickning. Det är förun-\r\nderligt att vi svenskar skall vara förmyndare över\r\nvilka måltider som skall vara representation och där-\r\nmed ha möjlighet att yrka avdrag för en affärsmåltids\r\nkostnader.\r\nHösten 1996 halverades avdragsutrymmet till\r\n90 kr till en kostnad av 500 miljoner kronor. Det är\r\nförsumbart i sammanhanget, eftersom jag tror att\r\nmåltiderna hade blivit desto fler. Jag vidhåller fortfa-\r\nrande att det borde vara en rättvisefråga att skatteme-\r\ndel inte skall avsättas för vin- och spritkonsumtion i\r\nanslutning till arbetsplatserna. Genom att begränsa\r\navdragsutrymmet borde det också bli mindre kon-\r\nsumtion och därmed lägre kostnader för polis och\r\nsjukvård.\r\nJag anser det vara värdefullt med ett avdragsut-\r\nrymme som är högre än 90 kr, men detta skulle skapa\r\nännu fler servicearbeten inom hotell- och restaurang-\r\nnäringen.\r\nJag vill även nämna någonting om yrkesfiskarna,\r\nfru talman.\r\nEn gammal näring i Sverige är fiskeribranschen.\r\nDet borde inte råda något tvivel om att vi skall göra\r\nallt vi kan för att behålla svenska fiskare i svenska\r\nvatten. Det är fel i systemet när utländska fiskebåtar\r\nopererar i svenska vatten och dessutom går till svens-\r\nka hamnar och säljer sina produkter.\r\nKristdemokraterna vill därför införa konkurrens-\r\nneutralitet för de svenska yrkesfiskarna. Vi anser att\r\ndet är fel, som vi läser i pressen, att utländska båtar\r\nopererar i svenska vatten som har helt andra ekono-\r\nmiska förutsättningar att avyttra fångsten på ett för\r\nsvenska konkurrensmöjligheter negativt sätt.\r\nÄven i detta fall har regeringen krav på sig att\r\nsnarast prestera ett genomtänkt och bra förslag. Den\r\nsärskilda utredaren som tillkallades i slutet på 1997\r\nhar i början av detta år avlämnat sitt arbete. Även i\r\ndetta sammanhang väntar vi med spänning på rege-\r\nringens kraftfulla åtgärder till förmån för småföreta-\r\ngande fiskare.\r\nAvslutningsvis vill jag också nämna förmögen-\r\nhetsskatten, fru talman. Den vidrördes här tidigare\r\ndels av Moderaternas Hedlund, dels av Per Rosen-\r\ngren.\r\nPå sikt bör denna skatt avskaffas. Vid en översyn\r\noch jämförelse mellan övriga europeiska länder fram-\r\nstår vi som ett dyrt land att inneha förmögenhet i. Det\r\när inte rätt att vi skall hårt beskatta de människor som\r\npå ett hårt och ärligt sätt tjänat ihop ett kapital som de\r\nkanske har för avsikt att konsumera under den kom-\r\nmande pensionstiden. Med den låga ränta som ban-\r\nkerna för tillfället erbjuder kan det rentav bli så illa\r\natt de 30 procentens reavinstbeskattning gör att gläd-\r\njen och motivationen att spara till den egna ålderdo-\r\nmen helt försvinner. Även om möjligheterna finns att\r\nminska förmögenhetsbeskattningen är det ändå en\r\nganska dyr och omständlig skatt.\r\nInom några år skulle vi kristdemokrater gärna se\r\natt denna beskattning är helt borttagen. Vi kan inte\r\nsom ett enskilt land fortsätta att driva en skattepolitik\r\nsom inte tar hänsyn till utvecklingen i omvärlden.\r\nHur detta skall gå till behöver vi inte debattera här\r\noch nu. Viktigast är att vi kommer fram till den ge-\r\nmensamma åsikten att förmögenhetsskatten skall\r\nmildras och att vi därmed uppmuntrar människor att\r\nbehålla sitt kapital i Sverige.\r\nJag vill också avslutningsvis säga att jag ställer\r\nmig bakom det Hedlund nämnde angående de för-\r\nmånliga regler som sambor, till skillnad från gifta par,\r\nfår åtnjuta. Även Per nämnde detta. Jag går inte in på\r\ndet djupare.\r\nAvslutningsvis yrkar jag alltså bifall till reserva-\r\ntion 7.</pre><pre>Anf.  154  PER ROSENGREN (v) replik:\r\nFru talman! Kenneth Lantz nämnde beskattningen\r\nav åkerinäringen. Jag har roat mig med att titta just på\r\nutvecklingen när det gäller dieselbeskattning i Tysk-\r\nland och de nya förslag som nu kommer. De innebär\r\nfaktiskt att Tyskland kommer att ha en högre diesel-\r\nskatt än Sverige. Att döma av Kenneth Lantz anfö-\r\nrande verkar det som om han tror att svensk åkerinä-\r\nring skulle ha en högre dieselbeskattning. Så är det\r\nalltså inte.\r\nDet man från åkerinäringen nu själv hävdar är just\r\natt personalkostnaderna skulle vara högre och att de\r\nskulle behöva vissa andra regler. Då är vi inne på\r\nyrkesfiskaredebatten. Anser kristdemokraterna att\r\nman skall använda skatteinstrumentet för att subven-\r\ntionera olika typer av branscher? Hur många bran-\r\nscher ytterligare är man beredd att subventionera?\r\nSkall man sänka skatterna på diesel trots att omvärl-\r\nden har högre skatter och dessutom andra vägavgifter\r\nsom nu också, framför allt i Tyskland, är på väg upp.\r\nJag skulle vilja ställa en fråga när det gäller dub-\r\nbelbeskattningen. Det finns inte någon enda under-\r\nsökning som pekar på att ett borttagande av dubbel-\r\nbeskattningen skulle skapa ett enda nytt arbetstillfäl-\r\nle. Snarare visar det sig att så inte är fallet, dvs. att det\r\ninte skapar någonting. De undersökningar som är\r\ngjorda har ju visat att det inte påverkar sysselsätt-\r\nningen. Det gäller kanske något annat. Det är signaler\r\nav annan natur till näringslivet. Det handlar om sym-\r\nbolfrågor. Jag tycker att det är lite väl kostsamt att\r\nkasta ut mellan 8 och 15 miljarder på rena symbolfrå-\r\ngor.\r\nNi nämner alkohol i er reservation när det gäller\r\nrepresentationsavdragen, Kenneth Lantz. Gäller det\r\nockså lättöl? Kenneth Lantz talar i anförandet om vin\r\noch sprit. Förut var starköl tillåtet. Vill ni gå tillbaks\r\ntill det?\r\nHan sade också att kostnaderna för polis och\r\nsjukvård skulle minska om man förbjöd avdrag för\r\nalkohol vid representation. Låt säga att avdragsgrän-\r\nsen ligger kvar på 90 kr, som räcker till falukorv.\r\nMenar Kenneth Lantz att människor skulle dricka så\r\nmycket alkohol på representationskontot att det skulle\r\norsaka stora kostnader för sjukvården och för poli-\r\nsen?</pre><pre>Anf.  155  KENNETH LANTZ (kd) replik:\r\nFru talman! Två minuter räcker föga för att åter-\r\nkomma till detta. Vi får kanske fortsätta på denna\r\ndebatt vid något senare tillfälle, Per och jag. Det gör\r\njag med nöje.\r\nFru talman! Jag bor nere i Helsingborg. Det är\r\ninte ovanligt att jag förflyttar mig mellan Malmö och\r\nHelsingborg på motorvägen, och jag åker även ner till\r\nTrelleborg och Ystad. Jag konstaterar dagligen när\r\njag är ute och kör på dessa vägar att de flesta fordon\r\ninte längre kommer från de tyska vägarna. Det är i\r\nallt högre grad polska bilar som trafikerar vägarna.\r\nVad ägarna till dessa företag kommer ifrån förtäljer\r\ninte historien, men det är i allt högre grad polska\r\ntrafikanter som trafikerar de skånska vägarna.\r\nGenom det fria cabotaget har vi fått en helt annan\r\nsituation för de åkerier som finns i Sverige i dag. Det\r\nfinns begränsningar. Jag skulle kunna fördjupa mig\r\nväldigt mycket i detta, men låt mig inte göra det. Låt\r\nmig bara nämna att det finns regler som möjliggör för\r\nen polsk gammal lastbil att köra rakt in i Malmö cent-\r\nrum, medan en svensk modern Volvo hindras av\r\nmiljöskäl. Det är bl.a. här vi skulle vilja ha lättnader.\r\nJag vill, precis som Per nämner, verkligen se att vi\r\nsänker personalskatterna. Även om han politiskt inte\r\ndelar min uppfattning kan jag säga att det är en lägre\r\npersonalbeskattning som skapar ännu fler sysselsätt-\r\nningstillfällen i vårt land. Det är det viktigaste och\r\nabsolut säkraste sättet att höja sysselsättningen i vårt\r\nland.\r\nPer Rosengren frågade vilka branscher vi skall\r\nsubventionera. Vi skall inte subventionera någon\r\nspeciell bransch, utan vi skall subventionera småfö-\r\nretagare och företagarnäringen i vårt land. Det kom-\r\nmer att skapa möjligheter för ett bättre Sverige.</pre><pre>Anf.  156  PER ROSENGREN (v) replik:\r\nFru talman! Det är väldigt intressant att den pols-\r\nka åkerinäringen nu skall bli måttstock för den svens-\r\nka beskattningen. Det är trots allt miljöbeskattningen\r\ndet handlar om. Det är de polska miljöreglerna och\r\nden polska nivån när det gäller att skydda miljön som\r\nvi skall anpassa oss efter. Jag kan inte uppfatta Ken-\r\nneth Lantz svar på något annat sätt. Då kanske också\r\nlönenivån skall anpassas efter de baltiska lönenivåer-\r\nna? Då skulle vi säkert också få högre sysselsättning.\r\nSå kan man inte resonera. Framför allt på miljösi-\r\ndan måste vi ha en beskattning som gör att vi kommer\r\nåt detta. Nu hävdar man plötsligt att det är de polska\r\nåkerierna som vi skall jämföra oss med, när det förut\r\nhar varit de tyska. Tyskarna har nu insett miljöpro-\r\nblematiken och skall faktiskt minska landsvägstrans-\r\nporterna och gå över till mer miljövänliga transporter.\r\nNär de börjar agera på det sättet skall vi i stället börja\r\njämföra våra regler med de polska reglerna, som inte\r\ntyder på någon miljömedvetenhet. Jag tycker att det\r\när att ge efter ganska ordentligt.\r\nJag fick inget konkret svar när det gäller dubbel-\r\nbeskattningen. Är det så att kristdemokraterna anser\r\natt mellan 8 och 15 miljarder är väl använda pengar,\r\nnär denna ändring enligt alla utredningar inte skapar\r\nnågra nya jobb? Att ta bort dubbelbeskattningen är i\r\nstort sett att skattebefria utdelningar. Vad man prio-\r\nriterar är alltså skattebefrielse på arbetsfria inkomster.\r\nJag måste säga att jag är lite förvånad när jag hör\r\nkristdemokraterna uttala sig om detta.</pre><pre>Anf.  157  KENNETH LANTZ (kd) replik:\r\nFru talman! Vi talar om svensk arbetskraft. Jag re-\r\nspekterar de polska åkarna och den arbetskraft som\r\nfinns där nere, men det är svensk arbetskraft vi pratar\r\nom, och det är svenska regler som vi vill förbättra.\r\nJag kommer inte att agera för att vi skall få ännu fler\r\npolska aktörer. Vi har det fria cabotaget i dag i vårt\r\nland. Låt oss se till att vi också får behålla svensk\r\nåkerinäring.\r\nJag tror att en gynnsammare beskattning av det\r\nkapital som finns i företagen - riskkapitalet - påver-\r\nkar också de svenska åkarna. Dubbelbeskattningen är\r\ninte minst viktig. Det kanske inte skapar så extremt\r\nmånga nya arbetstillfällen, men det kommer inte\r\nminst att bespara oss en utflyttning av företagare. Det\r\ntror jag att både Per Rosengren och övriga här i\r\nkammaren inser. Ökade och förbättrade sysselsätt-\r\nningsmöjligheter och förbättrad möjlighet att driva\r\nföretag i Sverige kommer att bespara oss en utflytt-\r\nning av ännu fler företag.</pre><pre>Anf.  158  ROLF KENNERYD (c):\r\nFru talman! Beskattningsområdet ligger för närva-\r\nrande i ganska stor utsträckning i träda beroende på\r\nde pågående skattesamtalen. Det gäller också det\r\nämnesavsnitt som vi har anledning att diskutera i dag\r\n- företags- och kapitalbeskattningen. Det är i och för\r\nsig ganska naturligt att det är på det sättet, om vi nu\r\nvill ha ett samlat långsiktigt skattepaket som ger tyd-\r\nliga signaler inför framtiden för alla beslutsfattare.\r\nDet är också viktigt att detta långsiktiga, breda\r\nskattepaket får en bred partipolitisk uppslutning. Om\r\ndet skall vara möjligt måste det här naturligtvis få ta\r\nlite tid. Men i det perspektivet är det oerhört viktigt\r\natt de här samtalen snabbt inriktas på att man skall\r\nåstadkomma substans och att man verkligen ger de\r\nsignaler som är så viktiga för beslutsfattare. Det gäl-\r\nler både individer och företagsledare och dem som på\r\nannat sätt är ansvariga för företagens utveckling.\r\nJag hoppas att det blir så, och jag skall försöka\r\nmedverka till det, eftersom vi har upplevt alldeles för\r\nmånga otydliga och spretiga signaler från olika aktö-\r\nrer på det politiska området när det gäller skatter.\r\nJag skall uppehålla mig en kort stund vid två saker\r\ni det här betänkandet. Det ena är ägarbeskattningen.\r\nDet andra är yrkesfiskaravdraget.\r\nTrots den ordväxling som har föregått det här an-\r\nförandet om behovet av ägarbeskattning tror jag att\r\ndet är oerhört angeläget att vi så fort som möjligt får\r\nsignaler om att den dubbelbeskattning som vi för\r\nnärvarande har skall elimineras ur det svenska skatte-\r\nsystemet.\r\nNär det gäller yrkesfiskaravdraget vill jag redovi-\r\nsa att vi i skatteutskottet besökte en fiskeauktion i\r\nGöteborg i förrgår. Det var mycket intressant att se\r\nden verksamheten. Det enda politiska budskap som\r\nde, mycket försynt men ändå mycket tydligt, för-\r\nmedlade var att vi skulle se till att ge dem konkur-\r\nrenskraftiga förutsättningar, framför allt jämfört med\r\nderas danska fiskarbröder. Det som man mycket en-\r\ntydigt förordade var just införandet av ett yrkesfis-\r\nkaravdrag enligt den s.k. danska modellen.\r\nMed den här korta pläderingen, fru talman, vill\r\njag yrka bifall till reservationerna nr 2 och 9.\r\nAvslutningsvis vill jag kortfattat beröra ett äm-\r\nnesområde som borde ha varit med i det här betän-\r\nkandet. Det är hänförligt till generationsskiftespro-\r\nblematiken i de små företagen. Det är speciellt inrik-\r\ntat på reavinstbeskattningen av näringsfastigheter,\r\nsom ju har en lång historia. En del av oss har varit\r\nmed om att fatta beslut i en tidig del av det här de-\r\ncenniet om mycket långtgående övergångsregler som\r\nnu håller på att ebba ut.\r\nNu kan vi se de skadliga effekterna av detta i form\r\nav att alltfler näringsfastigheter av skatteskäl går till\r\nförsäljning. Det gäller fastigheter som inte skulle\r\nförsäljas om inte just dessa skattemässiga skäl hade\r\nförelegat. Det har dessutom gått så långt att mindre\r\nseriösa fastighetsmäklare åberopar detta som en fak-\r\ntor för att man i dag skall fatta beslut om att sälja sin\r\nnäringsfastighet utan att man i tillräcklig omfattning\r\nhar övervägt det.\r\nVi har sedan länge krävt att man skall förlänga\r\növergångsreglerna i avvaktan på den utredning som\r\nbehöver genomföras för att man långsiktigt skall\r\nkunna lösa frågan om reavinstbeskattningen på nä-\r\nringsfastigheter.\r\nAnledningen till att denna fråga inte finns med i\r\ndet här betänkandet är att regeringspartiet har utbett\r\nsig om betänketid för att överväga om man skall\r\nmedverka till en sådan förlängning som vi har begärt\r\noch som vi faktiskt också har blivit utlovade av rege-\r\nringen så sent som för ungefär ett år sedan.\r\nMin fråga till Lars U Granberg blir därför: När\r\nkan den här betänketiden förväntas ha löpt ut?\r\n(forts.)\r\nAjournering</pre><pre>Kammaren beslutade kl. 17.54 att ajournera för-\r\nhandlingarna till kl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>10 §  (forts.) Allmänna motioner om företags-\r\noch kapitalbeskattning (forts. SkU11)</pre><pre>Anf.  159  JOHAN PEHRSON (fp):\r\nHerr talman! Folkpartiet lade under den allmänna\r\nmotionstiden fram ett förslag om en skattereform i\r\nfyra steg. Denna innebar sammanlagda strategiska\r\nskattesänkningar på 65 miljarder över en fyraårsperi-\r\nod. Inriktningen var tydlig: Vår framtida välfärd\r\nhänger på hur väl vi kan skapa förutsättningar för\r\ntillväxt och ökat företagande i vårt land. Den största\r\norättvisan i vårt land är ändå den mellan dem som har\r\nett jobb och dem som faktiskt inte har det. Arbetslös-\r\nheten skapar maktlöshet.\r\nFolkpartiet står nu liksom i höstas självklart bak-\r\nom vår skattemotion och samtliga våra reservationer i\r\nutskottet. I dag väljer jag dock, för att underlätta\r\nriksdagsbehandlingen, att yrka bifall endast till en\r\nreservation.\r\nSkattesystemets utformning och stabilitet spelar\r\nen central roll för att skapa goda förutsättningar för\r\ntillväxt i Sverige. Fler och växande företag är nöd-\r\nvändigt enligt de flesta. Ändå saknas det majoritet för\r\natt vidta de nödvändiga åtgärderna, åtgärder som går\r\nut på att anpassa skattesystemet till en omvärld i\r\nständig förändring.\r\nDet som hittills kommit fram av vad som väntas i\r\nvårbudgeten är inte tillräckligt för att komma till rätta\r\nmed bristen på företag och nya jobb i vårt land. Ända\r\nsedan 1994 har socialdemokraterna talat och talat om\r\nförbättringar vad det gäller företags- och kapitalbe-\r\nskattning. Sedan valet är regeringen dessutom än mer\r\nberoende av partier som är tveksamma till tillväxt i\r\nekonomin eller närmast fientliga till marknadseko-\r\nnomins funktionssätt. Vad som krävs är en offensiv i\r\ndetta trängda läge.\r\nNär Sverige i den senaste skattereformen besluta-\r\nde om sänkt bolagsskatt till 28 % blev effekten efter\r\nnågra år att skatteinbetalningarna nästan fördubbla-\r\ndes. Ett skäl till detta är att företagen väljer att redo-\r\nvisa mer av sina vinster i vårt land tack vare den\r\nrelativt låga bolagsskatten. Alltså: Sänkt skatt på\r\nföretagande kan ge högre skatteinkomster, och det är\r\ndetta vårt land så väl behöver.\r\nIrland passerade nyligen Sverige i produktions-\r\nvärde per invånare. Här har man varit ännu mer of-\r\nfensiv på detta område. Genom en medveten satsning\r\npå företagande och goda förutsättningar för detta har\r\nindustriproduktionen på Irland ökat med 145 % under\r\n90-talet, medan den ökat med endast 12 % inom EU i\r\ngenomsnitt. Satsningar på företagande och fler nya\r\njobb lönar sig.\r\nMen rejäla förbättringar och offensiva satsningar\r\nmåste också kosta något i det korta perspektivet -\r\näven om bättre företagsklimat förbryllande ofta en-\r\ndast handlar om attitydförändringar och regelförenk-\r\nlingar för företag, något som vi tidigare debatterat i\r\nkammaren. Således bör det begränsade utrymme för\r\nskattesänkningar som finns i form av ett sannolikt\r\növerskott i statens finanser efter avbetalning på\r\nstatsskulden användas till strategiska skattesänkning-\r\nar för fler nya jobb.\r\nHerr talman! Jag skulle vilja peka på några exem-\r\npel där det är önskvärt att offensivt och strategiskt\r\nsänka skatten för att öka möjligheterna till tillväxt och\r\nfler nya företag.\r\nFolkpartiet har under en rad av år krävt att skatte-\r\nvillkoren för fåmansbolag förbättras. Dessa har i\r\ndecennier diskriminerats jämfört med de noterade\r\nföretagen. Reglerna upplevs med rätta som både\r\norättvisa och krångliga. Regeringen aviserar i sin\r\npropositionsförteckning att de s.k. stoppreglerna till\r\nviss del skall slopas och ersättas med allmänna regler.\r\nVi är självklart positiva till detta men avvaktar de\r\nkonkreta förslag som vi förväntar oss skall presente-\r\nras.\r\nDet faktum att fåmansbolagen träffas av strängare\r\nskatteregler när det gäller reavinster och utdelningar\r\nborde enligt Folkpartiets uppfattning ha kunnat åtgär-\r\ndas för länge sedan. I avvaktan på konkreta förslag\r\nhar Folkpartiet föreslagit en tillfällig lösning, nämli-\r\ngen att utdelningen i fåmansbolag, efter det att ägaren\r\ntagit ut lön ungefär motsvarande vad en anställd i\r\nbranschen tjänar, skall beskattas som kapitalinkomst.\r\nDet är ett mysterium att man kan ha en särskild\r\nstraffskatt på investeringar när vi behöver mer av just\r\ndetta. Oavsett hur man lägger orden i munnen och\r\ntycker illa om att ta bort skatten på aktieutdelningar\r\när det ändå ett faktum att skatten på den utdelade\r\nvinsten redan är betald en gång, och jag tycker inte att\r\nman skall behöva skatta dubbelt. Det borde säga sig\r\nsjälvt att det är negativt att ha en av de högsta sam-\r\nmantagna aktiebeskattningarna i världen, om man tar\r\nmed beskattningen i alla led.\r\nSvårigheter att erhålla riskvilligt kapital är en\r\nständig källa till bekymmer för många småföretagare.\r\nDen enskilt viktigaste åtgärden för att öka tillgången\r\ntill riskvilligt kapital är därför kanske att slopa den\r\ns.k. dubbelbeskattningen på aktier. Den gör det svårt\r\natt anskaffa riskkapital. Den gör det svårt för småfö-\r\nretag att själva växa med sitt eget kapital.\r\nHerr talman! Samlat kapital hos många människor\r\ni vårt land är en viktig säkerhetsbuffert och en god\r\nkälla för investeringar. Sveriges välstånd har byggt på\r\natt vi accepterat och utnyttjat de möjligheter som\r\nekonomiskt utbyte med omvärlden erbjuder. Nu för-\r\nändras omvärlden, och därför är det också dags att\r\nförändra kapitalskatten i form av förmögenhetsskatt.\r\nFolkpartiet har föreslagit att denna stegvis skall av-\r\nskaffas under mandatperioden. Eftersom detta är en\r\nmärklig specialskatt på dem som har sparade pengar\r\nbör man kanske se över i vilken ordning man skall ta\r\ndet. Till en början tycker vi att man skall ta bort den\r\nsambeskattning som sker och som diskriminerar\r\nmänniskor som väljer att t.ex. gifta sig. Vi tycker\r\nockså att fribeloppet till en början skall höjas till 1,2\r\nmiljoner kronor i stället för nuvarande belopp. Detta\r\nblir dessutom en väldigt stor lättnad för många män-\r\nniskor som inte har något kapital men som råkar bo i\r\nbostäder med höga förväntningsvärden på realisa-\r\ntionsvinster.\r\nMed dessa tre områden vill jag belysa att det finns\r\nstrategiska områden som vi måste satsa på när det\r\nfinns ett begränsat utrymme för skattesänkningar. Det\r\när nödvändigt om vi skall kunna möta de utmaningar\r\nsom Sverige står inför när omvärlden har förändrats.\r\nHärmed, herr talman, yrkar jag bifall till reserva-\r\ntion nr 2.</pre><pre>Anf.  160  LARS U GRANBERG (s):\r\nHerr talman! Vi debatterar nu betänkandet SkU11,\r\nvilket handlar om de motioner från den allmänna\r\nmotionstiden som handlar om företagsskatterna men\r\nockså om synen på det rådande företagsklimatet i vårt\r\nland och vad som bör göras för att förbättra detta vad\r\navser skatter för företagen.\r\nAtt tillväxt och ett gott företagsklimat är viktigt\r\nråder det inget tvivel om. Men om debatten enbart\r\nfokuseras på skattesänkningar tror jag att ett sådant\r\nperspektiv tyvärr kommer att visa sig snävt. Att dra\r\nslutsatsen att sänkta skatter oavkortat skulle leda till\r\nen förbättrad tillväxt och ett bättre företagsklimat i\r\nvårt land är, som jag ser det, att föra in skattepolitiken\r\npå en okänd och oklar väg.\r\nI dag, herr talman, är Asienkrisen fortfarande\r\nkännbar. Om man tar en titt i riksdagens protokoll\r\nkan man se att för ett år sedan var de då snabbt väx-\r\nande ekonomierna i Sydostasien de stora förebilderna\r\nför många ledamöter här i riksdagens kammare, bl.a.\r\nnär vi debatterade företagsskatterna. Många menade\r\natt vi borde ta efter recepten från dessa länder, vilket\r\nskulle leda till att tillväxten sköt fart och att före-\r\ntagsklimatet blev mycket bättre även i Sverige. Men,\r\nherr talman, det vi i dag kan se är att tillväxten i de\r\nländer som många vill hålla högt, som någon sorts\r\nföredöme i hur tillväxt och företagsklimat skall ska-\r\npas, till slut visat sig vara något helt annat än ekono-\r\nmisk och social uthållighet. I stället för att vara före-\r\nbilder har de här länderna hamnat i ett läge där man\r\nbrottas med politiska kriser och där sociala missför-\r\nhållanden och problem blottas.\r\nHerr talman! Man vill ibland även önska sig till-\r\nbaka till de gamla goda dagarna i Sverige. Varför inte\r\ndå ta en titt på rekordåren för tillväxt på 50- och 60-\r\ntalen. Det var en tid då tillväxten skapade en ökad\r\nefterfrågan på högre materiell levnadsstandard, vilket\r\nskapade resurser som kunde användas för en snabb\r\nutbyggnad av utbildning, vård och social trygghet.\r\nMen även den här tiden hade som myntet två sidor.\r\nMan kan bl.a. klart och tydligt se spår av rovdriften\r\npå våra naturresurser.\r\nVisst finns det avtryck i den kris som vi som land\r\nockså har gått igenom. Men såren i svensk ekonomi\r\nhar klart och tydligt fördjupats ytterligare och blivit\r\ntydligare under tider av kraftiga skattesänkningar. Det\r\nsynsätt som rått har varit att just sänkta skatter är den\r\nenda vägen till ökad tillväxt och ett bättre före-\r\ntagsklimat. Då tillväxtpolitiken även i det här landet\r\nfördes in på en oklar och okänd väg blev resultatet\r\nnästintill detsamma som det har blivit i Asien, eko-\r\nnomisk instabilitet och sociala missförhållanden.\r\nProblemen växte. Det finns alltså klara likheter mel-\r\nlan krisen i Sydostasien och den kris som vi som land\r\nhar tagit oss igenom.\r\nHerr talman! Jag tror att det är bra att vi debatterar\r\nföretagsskattefrågorna. Men vi måste också våga ta\r\nen titt utanför det område som skatteutskottet vakar\r\növer för att finna lösningar som ger ett bättre före-\r\ntagsklimat och ökad tillväxt i vårt land. Miljö, utbild-\r\nningsnivå och skolan i övrigt, vård och omsorg är\r\nockså delar som man måste väga in för att få en poli-\r\ntik som ger ett bättre företagsklimat och en bättre\r\nlångsiktig tillväxt. Därför känns det skönt att betän-\r\nkandet visar att ett noggrant arbete sker i form av\r\nutredningar och utvärderingar av remissvar på depar-\r\ntementen.\r\nVissa frågor ur det betänkande som vi nu debatte-\r\nrar kommer att beröras på ett eller flera sätt. Arbetet\r\nmed frågorna går vidare vad gäller regelförenkling\r\nför småföretagen, och på skattesidan handlar arbetet\r\nom att slopa merparten av de s.k. stoppreglerna för\r\nfåmansföretagen.\r\nSedan har vi den s.k. Förenklingsutredningen som\r\nfortsätter sitt arbete med att försöka åstadkomma\r\nenklare skatteregler för enskilda näringsidkare och\r\nhandelsbolag. Samtidigt fortsätter arbetet med de\r\nförenklingsförslag som Småföretagsdelegationen lagt\r\nfram.\r\nParallellt med det här noggranna arbetet fortsätter\r\nockså skatteöverläggningarna. Det är en diskussion\r\nsom säkert kommer att påverka de frågor vi debatte-\r\nrar i dagens betänkande. I de här överläggningarna\r\nskall man speciellt ta en titt på hur skattepolitiken\r\nskall användas för att förbättra förutsättningarna för\r\nen högre och långsiktigare tillväxt och sysselsättning.\r\nMan undersöker hur man stimulerar arbete, företa-\r\ngande, utbildning och sparande. Sedan skall allt detta\r\nsammanföras med sund samhällsekonomi och starka\r\noffentliga finanser.\r\nDet får inte äventyra den höga kvaliteten inom\r\nskolan, vården och omsorgen. Det får inte heller leda\r\ntill att klyftorna ökar i vårt samhälle. Målet är att\r\nknyta samman de sakfrågor och områden som hör\r\nhemma i diskussioner rörande ett bättre företagskli-\r\nmat och långsiktig tillväxt. Där hör företagsskatten\r\nsjälvklart hemma.\r\nNär det sedan gäller reservationerna, herr talman,\r\npågår som sagt var ett flertal utredningar, och andra\r\nutredningsförslag bereds vidare. Det har ett avgöran-\r\nde inflytande på den fortsatta behandlingen av de\r\nfrågor som reservanterna tar upp i sina frågeställning-\r\nar. Därför anser vi från socialdemokraterna att det\r\narbete som pågår för att på ett bättre sätt belysa de\r\nolika sakfrågorna bör få fortsätta, om vi nu inte tar\r\nställning till dem, så att vi får möjlighet att komma\r\ntillbaka till en förnyad debatt med ett bättre och mer\r\nsamlat underlag för beslut. Det gäller förstås också de\r\nfrågor som hör hemma i skattesamtalen.\r\nLåt mig ändå reflektera över en del reservationer.\r\nNär det gäller konkurrenssituationen i förhållande\r\ntill andra länder bör det sägas att vi i Sverige har en\r\nkonkurrenskraftig företagsskattenivå på 28 %. Den\r\nkan jämföras med Storbritanniens som ligger på 31 %\r\neller Nederländernas på 35 %. När det sedan gäller\r\nTyskland skall man nog vara lite avvaktande på grund\r\nav deras arbete med ett förslag till en bolagsskatt på\r\n35 %.\r\nNär det gäller yrkesfiskaravdraget delar jag upp-\r\nfattningen att det tar lång tid att få fram ett utrett\r\nunderlag till beslut i frågan. Det var just en begäran\r\nfrån Sveriges riksdag. Men nu när utredningen är klar\r\noch beredningen av frågan fortgår känner vi att det\r\nskulle se underligt ut om vi skyndade på den, efter-\r\nsom vi från riksdagen beställt ett så belyst underlag\r\nsom möjligt just för att vi här i kammaren skall kunna\r\nenas om ett beslut i den här långdragna frågan. Vi\r\nsocialdemokrater vill därför avvakta den pågående\r\nberedningen.\r\nFörmögenhetsskatterna är också en del i de skat-\r\nteöverläggningar som hålls mellan regeringen och de\r\nandra partierna. Därför vill inte jag nu gå in i någon\r\nform av ställningstagande. Men regeringen har dekla-\r\nrerat att man under den här mandatperioden kan tänka\r\nsig att göra ändringar i förmögenhetsskatterna.\r\nFrågan om begreppet arbetande kapital och den\r\ngränsdragning som finns mellan olika aktieslag i\r\nförmögenhetsbeskattningen tycker jag det är bra om\r\nvi försöker följa upp så mycket som möjligt så att,\r\nsom reservanterna säger, de som skall betala verkli-\r\ngen betalar förmögenhetsskatt. Här har utskottet ock-\r\nså drivit på och krävt av regeringen att man skall göra\r\nen ordentlig genomlysning av problemet för att hitta\r\nen långsiktig lösning.\r\nEn god tillväxt och ett bra företagsklimat är något\r\nsom alla i den här kammaren vill uppnå, men det\r\nfinns en ganska så stor skillnad i synen på vad som\r\nbör göras. Vissa anser att vi har ett dåligt före-\r\ntagsklimat med alldeles för höga skatter på företagen.\r\nFrågorna blir då: Hur kan det komma sig att vi nu kan\r\nblicka tillbaka på ett år då vi har fått drygt 100 000\r\nnya arbeten och där räntan och inflationen ligger\r\nrekordlågt? Hur kan det komma sig i ett företagskli-\r\nmat som är så dåligt som vissa säger? Hur kan det\r\nkomma sig att Sweden Agency, ett företag som arbe-\r\ntar med utländska investeringar i Sverige, ger Sverige\r\nhögsta betyg när det gäller satsning på forskning och\r\nutveckling, ökat sparande inom landet, antal elever\r\nper lärare, hänsyn till aktieägare, socialt ansvarsta-\r\ngande, antal verksamma patent, m.m.? Skulle det vara\r\nett bevis på ett land som har dåligt företagsklimat och\r\ndåliga förutsättningar för en långsiktig tillväxt?\r\nMed det, herr talman, yrkar jag bifall till utskot-\r\ntets hemställan och avslag på reservationerna.</pre><pre>Anf.  161  CARL ERIK HEDLUND (m) re-\r\nplik:\r\nHerr talman! Jag noterade att jag skulle börja med\r\natt ge Lars U Granberg en eloge. Det är första gången\r\nen företrädare för socialdemokraterna i en debatt om\r\nföretagsskatter inte säger att vi har det bästa företa-\r\ngarklimatet och att vi har det så fantastiskt här. Lars\r\nU Granberg sade vid flera tillfällen att han är positiv\r\ntill att vi skall förbättra företagarklimatet. Då finns\r\ndet ju mer att göra. Tidigare har det inte funnits nå-\r\ngonting enligt andra företrädare.\r\nMen mot slutet kom vi tillbaka till att det är så bra\r\ni det här landet. Det växer så det knakar. Det är inte\r\nen bild som överensstämmer med vad de upplever\r\nsom jobbar i näringslivet, framför allt är det inte en\r\nbild som stämmer med de företag som flyttar ut ur\r\nlandet och de företagare som säljer och flyttar ut ur\r\nlandet. Vi har ju haft den här utflyttningen länge.\r\nJag skulle vilja fråga Lars U Granberg: Varför\r\nfinns det så få mellanstora företag i Sverige nuförti-\r\nden? Jämfört med praktiskt taget alla länder som jag\r\nkänner till har vi en extrem struktur. Vi har många\r\nsmå företag, extremt små företag. Sedan har vi ett\r\nantal stora företag. Däremellan har vi ingenting. Det\r\när det som är kärnan för att det skall kunna bli till-\r\nväxt, att vi har mellanstora företag. Men de har för-\r\nsvunnit. Tror Lars U Granberg att det finns något\r\nsamband mellan bl.a. skatten på förmögenhet, dub-\r\nbelbeskattning, arvsskatt och sådant och att dessa\r\nföretag har lämnat landet?</pre><pre>Anf.  162  LARS U GRANBERG (s) replik:\r\nHerr talman! Carl Erik Hedlund säger att jag först\r\nvar kritisk till det företagsklimat som råder och att jag\r\nsedan kom tillbaka och hyllade det. Jag tror att man\r\nsom politiker skall passa sig för att hamna i en sorts\r\nfålla där allting är bra. Även det som är bra kan ju\r\nförbättras. Vad jag har visat är lite siffror som nyligen\r\nhar presenterats - inte från Regeringskansliet utan\r\nfrån andra, ganska opartiska, personer och institut.\r\nCarl Erik Hedlund nämnde företagssidan men jag\r\nvill inte gå in på den saken. Det här är ju en del av de\r\nskattediskussioner som vi har. Vi vill hitta fram till en\r\nbred uppgörelse här i kammaren för att kunna förbätt-\r\nra, och kanske också utveckla, de små företagen så att\r\nde blir större; detta för att få fler medelstora företag.\r\nEn intressant fråga som jag skulle vilja ställa till\r\nCarl Erik handlar om det här med neutralitet mellan\r\nolika länder och skatter för företagen. I en interpella-\r\ntionsdebatt i går med moderaten Olle Lindström och\r\nnäringsministern drev Olle Lindström linjen att man\r\nskulle harmonisera skatterna med Ryssland. Det är en\r\nintressant vinkel vad gäller den moderata politiken\r\nom man nu har övergett Nya Zeeland för att i stället\r\nvända sig till Ryssland. En liten kommentar skulle\r\nvara bra, Carl Erik Hedlund!</pre><pre>Anf.  163  CARL ERIK HEDLUND (m) re-\r\nplik:\r\nHerr talman! Jag har ingen anledning att gå in på\r\nden debatten eftersom jag inte deltog i den. Jag har\r\ninte heller lyssnat på den eller läst referatet. För egen\r\ndel, och även för Moderata samlingspartiets del, kan\r\njag dock säga att vi inte strävar efter någon skatte-\r\nharmonisering över huvud taget, vare sig med Ryss-\r\nland eller inom EU. I stället tycker vi att länder skall\r\nkunna konkurrera med effektiva och bra skattesys-\r\ntem. Med denna institutionella konkurrens kan de\r\nländer som har den bästa mixen lyckas bra.\r\nJag fick inget annat svar på min fråga annat än\r\nnågot om att diskussioner nu är på gång utanför den-\r\nna kammare - utanför riksdagen där valda ombud för\r\nSveriges folk skall prata och bestämma saker och\r\nting. Eftersom höga vederbörande - partiledare eller\r\nföreträdare för partierna och regeringsföreträdare -\r\nsitter i ett annat rum och diskuterar skall de 349 le-\r\ndamöterna inte ha någon uppfattning. Det kunde väl\r\nvara en vägledning för de här förhandlarna om riks-\r\ndagen fattade beslut i någon av de frågor som vi har\r\nlagt fram. I stället säger man att utredningar är på\r\ngång etc.\r\nDet är konstigt att det alltid utreds så mycket när\r\ndet skall göras förbättringar för företagen. När det\r\ndäremot gäller försämringar brukar det vara fråga om\r\nomedelbara stoppregler, retroaktiv beskattning osv.\r\nDetta tyder på en attityd som inte är särskilt trevlig.\r\nSedan har jag en fråga om någonting helt annat\r\nsom berör både Lars U Granbergs och mitt intresse\r\nför idrotten. Det gäller frågan om avdrag för spons-\r\nring som tas upp i en av motionerna. Vem är bäst att\r\nbedöma om en sponsringsinsats är till nytta för före-\r\ntaget - företaget och företagsledningen eller skatte-\r\nmyndigheten? Företaget står faktiskt för 72 % av\r\nkostnaden!</pre><pre>Anf.  164  LARS U GRANBERG (s) replik:\r\nHerr talman! Jag tar den sista frågan först. Jag tror\r\natt det är farligt att gå den väg som moderaterna vill\r\ngå. Det skulle öppna för möjligheter att yrka på av-\r\ndrag i stort sett för gåvor. Det är den verkan som det\r\nskulle få. Mitt svar på frågan är att jag än i dag vill\r\nhålla fast vid att skattemyndigheterna är bäst på att\r\nbedöma detta. Jag tror nämligen mera på den model-\r\nlen.\r\nSedan gäller det skattesamtalen. Att Carl Erik\r\nHedlund kan tycka att det är dumt att jag inte här kan\r\nslå fast en linje för vad vi socialdemokrater på många\r\nområden tycker i denna kammare är något som må stå\r\nför honom. Å andra sidan är Carl Erik Hedlunds parti\r\nockså inbjudet till skattesamtalen. Ni får ju delta i\r\ndem och därmed påverka och vara med. Därför kan\r\njag inte förstå kritiken på den punkten.\r\nVi kommer att hamna i den situationen att vi sena-\r\nre får diskutera de här frågorna; det är jag ganska\r\növertygad om. Jag hoppas att moderaterna då finns\r\nmed i de samtalen.\r\nSkatteharmoniseringen tog jag upp. I reservation 1\r\nkritiserar ni den bolagsskatt som finns. Ni tycker att\r\nden är för hög. Det har ju varit en liten debatt om den\r\nsaken här mellan Per Rosengren och Kristdemokra-\r\nternas och Moderaternas företrädare. Ni tycker, som\r\nsagt, att bolagsskatten är för hög. Av detta drog jag\r\nslutsatsen - Carl Erik Hedlund kan ju läsa protokollet\r\n- att Moderaterna har uttalat att man vill harmonisera\r\nskatterna med Ryssland. Man har lämnat Nya Zee-\r\nland och väljer i stället Ryssland.</pre><pre>Anf.  165  ROLF KENNERYD (c) replik:\r\nHerr talman! Lars Granberg delgav oss en del\r\nsynpunkter på jämförelser mellan å ena sidan 60- och\r\n70-talen och å andra sidan nuläget när det gäller till-\r\nväxt och företagsklimat. Så långt håller jag gärna med\r\nLars Granberg. Det är naturligtvis en ganska kompli-\r\ncerad helhetsbild som reglerar detta, med många\r\ningående faktorer. Jag kan t.o.m. vara med så långt\r\nsom till att det kanske är så att skattefrågorna har\r\ntillmätts alltför stor betydelse i den allmänna debat-\r\nten. Ändå är det väl så att framför allt internationali-\r\nseringen, som betydligt har ändrat förutsättningarna\r\nfrån dåtid till nutid, gör att skattefrågorna har väsent-\r\nligt större betydelse nu än vad de hade då, främst med\r\navseende på de lättrörliga skattebaser som vi bl.a.\r\nbehandlar i det här betänkandet. Det gäller då exem-\r\npelvis förmögenhetsbeskattningen och kapitalbe-\r\nskattningen i vid bemärkelse; här närmast exemplifie-\r\nrat med lättnader i ägarbeskattningen.\r\nTveklöst är det väl så att det bara finns en riktning\r\nför Sveriges vidkommande när det gäller den harmo-\r\nnisering som ändå måste ske framöver. Det är när-\r\nmast takten i denna förändringsprocess som det är\r\nfråga om. Jag skulle gärna vilja höra Lars Granbergs\r\nreaktion på detta resonemang. Dessutom vill jag erin-\r\nra om frågan i mitt huvudanförande, vilken jag inte\r\nbehöver upprepa.</pre><pre>Anf.  166  LARS U GRANBERG (s) replik:\r\nHerr talman! Jag tar Rolf Kenneryds fråga först.\r\nEgentligen hör den hemma i ett annat betänkande.\r\nRolf Kenneryd kanske kan dra sig till minnes att den\r\nfrågan var lite av en vals i utskottet - frågan flyttades\r\nhit och dit. Jag skulle vilja säga att den som väntar på\r\nnågot gott inte väntar för länge men det är kanske att\r\nsticka ut hakan alltför långt. Vi har ju väntat ganska\r\nlänge i den här frågan.\r\nJag har inget svar att ge. Lisbeth Staaf-Igelström\r\när den som har hand om frågan i vårt utskott. Om\r\nRolf kan avvakta till i morgon kan han nog få ett\r\nbesked då, antingen av Lisbeth eller också av mig. Vi\r\nhar diskuterat saken men jag har inte i dag i huvudet\r\nnär frågan skall tas upp igen.</pre><pre>Anf.  167  ROLF KENNERYD (c) replik:\r\nHerr talman! Jag är naturligtvis medveten om att\r\nvi gemensamt har kommit överens om att detta skall\r\nhamna i ett annat betänkande. Jag har själv drivit\r\nfram frågan för att det inte skulle bli avslag beträf-\r\nfande det betänkande som vi nu diskuterar.\r\nVad som är väldigt angeläget tycker jag är att alla\r\nsom är berörda av frågan om reavinstbeskattningen\r\nvad gäller både näringsfastigheter och fastigheter i\r\növrigt är väl värda ett besked. Det hastar. Därför\r\nhoppas jag att betänketiden blir så kort som möjligt.</pre><pre>Anf.  168  LARS U GRANBERG (s) replik:\r\nHerr talman! Jag kan försäkra Rolf Kenneryd om\r\natt jag har fört en diskussion med finansen men jag\r\nhar inte i huvudet vid vilken tidpunkt finansen skall\r\npresentera detta. Rolf Kenneryd kan få det beskedet i\r\nmorgon.\r\nJag återkommer till frågan om tillväxten. Jag för-\r\nsökte lite grann hävda att det är fel att göra en så vid\r\njämförelse på så kort tid. Jag tror att det som Rolf\r\nsade stämmer, alltså att vi när vi internationaliserades\r\nmera blev betydligt mer utsatta. Det är därför som\r\nregeringen har lämnat dörren öppen för att under\r\nnuvarande mandatperiod kunna diskutera kapitalbe-\r\nskattningen och förmögenhetsskatterna. Därför är det\r\nintressant för oss att följa skattediskussionerna. Jag\r\nfår säga samma sak som jag sade till Carl Erik Hed-\r\nlund, nämligen att jag hoppas att så många partier\r\nsom möjligt kan stanna kvar så länge som möjligt i de\r\nskattediskussioner som förs; detta för att få en bred\r\nuppgörelse som sedan kan diskuteras här i kammaren.</pre><pre>Anf.  169  KENNETH LANTZ (kd) replik:\r\nHerr talman! Jag skulle vilja återkomma dit där\r\nRolf Kenneryd började, på 50- och 60-talet. Det var\r\nen imponerande tillväxt. Man kan fråga sig vad vi\r\nskall göra för att uppnå detsamma. Hur länge skall vi\r\nvänta på de konkreta åtgärderna? Vi hör att vi skall\r\nvänta på fiskeriavdraget, vi skall vänta på förmögen-\r\nhetsskatteändringen och kanske mångt mycket mer.\r\nÄven om inte Granberg företräder regeringen är det\r\nändå ett regeringsparti, och därför bör han kunna ha\r\nbättre kontakt än vi övriga här i riksdagen och kunna\r\nge oss en vink om hur länge vi länge skall behöva\r\nvänta på beskeden.\r\nDet pågår skattesamtal. Det var utifrån dem man\r\nskulle göra överenskommelser. Inte skall vi behöva\r\nläsa att det sker överenskommelser med andra partier\r\nutanför dessa samtal.\r\nMin fråga är: Hur länge skall vi behöva vänta?</pre><pre>Anf.  170  LARS U GRANBERG (s) replik:\r\nHerr talman! Kenneth Lantz har rätt i att jag inte\r\ningår i regeringen, och därför skall han kanske inte\r\nsätta upp den dagordningen med alla dessa frågor\r\nsom dimper ned i Sveriges riksdag. Jag vill inte gå in\r\npå det. Jag tycker att det är lite magstarkt om jag skall\r\nstå i talarstolen och ange någon tid.\r\nKenneth Lantz säger att jag som ingående i det\r\nsocialdemokratiska partiet skulle ha så stort inflytan-\r\nde och stor insikt. Det är en stor vinst med de skatte-\r\nsamtal som pågår. Kenneth Lantz och hans parti har\r\nsäkert tillgång till de diskussioner som förs precis på\r\nsamma sätt som jag har som tillhör regeringspartiet.\r\nDet är en styrka och en fördel. Återigen: Jag hoppas\r\natt även kd finns kvar i diskussionerna länge.</pre><pre>Anf.  171  KENNETH LANTZ (kd) replik:\r\nHerr talman! Jag tackar för att Granberg har note-\r\nrat att vi har beteckningen kd, inte längre kds. Det\r\nuppskattar jag.\r\nLåt mig gå tillbaka till skattesamtalen och fråga\r\nom Granberg är medveten om de samtal som försig-\r\ngår nere i Danmark. Man talar om att eventuellt in-\r\nstifta en fristat skattemässigt för företagarna. Hur\r\nkommer den konkurrensen att slå för våra, inte minst\r\nskånska, företag som då har ganska enkelt att flytta\r\nsitt säte från Malmö, Helsingborg, Kristianstad över\r\ntill den själländska jorden?</pre><pre>Anf.  172  LARS U GRANBERG (s) replik:\r\nHerr talman! Just den fråga som Kenneth Lantz\r\ntar upp har faktiskt s-gruppen i skatteutskottet haft\r\nanledning att diskutera. Vi har gjort en resa till Dan-\r\nmark och tagit upp den diskussionen med det danska\r\nutskott som har hand om dessa frågor. Det var en\r\nväldigt stor förvåning. De har aldrig hört talas om\r\nnågot sådant. De skulle kontakta oss direkt om något\r\nsådant dök upp. Jag vill inte kommentera det mer. Vi\r\nhar fört det på tal med danskarna. Vi från Sveriges\r\nsida, åtminstone jag som riksdagsledamot och inte en\r\ndel av regeringen, ser allvarligt på om vi får någon-\r\nting sådant så pass nära oss. Från min horisont uppe i\r\nNorrbotten kan jag säga att vi haft en del problem\r\nmed gränshandelsfrågorna. Sådant skulle försämra\r\nsituationen i Danmark.</pre><pre>Anf.  173  JOHAN PEHRSON (fp) replik:\r\nHerr talman! Jag vill uppehålla mig vid takt och\r\nprioritering i arbetet med att se över svenskt skatte-\r\nsystem och försöka anpassa det lite till den verklighet\r\nvi nu lever i. Jag vill gärna framhålla att jag är jätte-\r\ntacksam att socialdemokraterna vill diskutera skatte-\r\npolitik med även andra partier i riksdagen än Miljö-\r\npartiet och Vänsterpartiet. Därför tycker jag att skat-\r\ntesamtalen är väldigt bra. Om man är väldigt nog-\r\ngrann blir man ibland också väldigt långsam. Medan\r\nvi är väldigt långsamma händer det saker i verklig-\r\nheten som kan vara väldigt negativa.\r\nJag skulle vilja fråga om det finns någon chans att\r\nLars U Granberg kan släppa lite grann och tala om\r\nvilken sorts prioritering man har, om det finns vissa\r\nskatter som är mindre skadliga än andra vad gäller\r\nförekomsten, tillkomsten och uppmuntrandet av till-\r\nväxt och nya jobb. Finns det någon sådan priorite-\r\nring? Det har kommit fram en del förslag om att man\r\nskall förlänga den tillfälliga lilla svackan för de män-\r\nniskor som har små inkomster. Kan det tänkas att det\r\nfinns andra skatter som är mer skadliga? Jag tänker\r\nexempelvis på straffskatten på investeringar. Kan det\r\nvara så att man tycker att det är dumt att ha den om\r\nman vill ha fler investeringar? Jag avser dubbelbe-\r\nskattningen på aktier, för att vara extra tydlig. Tycker\r\nLars U Granberg att det väsentliga är att se på den\r\ntotala beskattningen av aktieutdelningen, dvs. den\r\nbeskattning som sker i bolaget till 28 %, som är en\r\nrelativt låg siffra, adderat med den ytterligare be-\r\nskattning som sker en andra gång i vårt land på dessa\r\ninvesteringar? Det är ändå det totala uttaget av skatt\r\npå riskkapital som är det relevanta.</pre><pre>Anf.  174  LARS U GRANBERG (s) replik:\r\nHerr talman! Jag vill inte säga någonting om det.\r\nJag kan inte gå in på de frågorna, för det är inte jag\r\nsom sitter på Finansdepartementet och lägger upp\r\ndagordningen, utan det sköts ju därifrån. Vi får rap-\r\nporter framöver om vad diskussionen handlar om och\r\nvad den kommer att landa i.\r\nJohan Pehrson tar upp frågan vilka skatter som är\r\nskadliga för företagen. Jag skulle vilja peka på en sak\r\nsom Johan Pehrson tog upp i sitt eget huvudanföran-\r\nde. Han pekade på Irland som någon sorts mönster-\r\nland i fråga om skatter. Jag tror att det är farligt -\r\nprecis som i den fråga som Kenneth Lantz tog upp\r\nom Danmark - att gå på en linje där vi anpassar oss\r\nmot länder med skattedumpning, som Irland. Då har\r\nvi snabbt ryckt sönder stabiliteten inom den europeis-\r\nka gemenskapen vad gäller att kunna få någon fart på\r\nföretagande. Det tror jag att Folkpartiet får passa sig\r\nväldigt noga för att driva fram som en linje och hålla\r\nIrland som någon sorts föregångsland.</pre><pre>Anf.  175  JOHAN PEHRSON (fp) replik:\r\nHerr talman! Det har jag verkligen inte gjort, utan\r\njag pekade snarare ut Sverige som ett föregångsland.\r\nSänkningen av bolagsskatten till 28 % i första ledet\r\nhar lett till att vi nästan fördubblat skatteinkomsterna\r\npå det här området. Exemplet Irland visar att man har\r\nlyckats få in väldigt mycket mer skattepengar trots att\r\nman har sänkt skatten. Det kan vara ett sätt. En del\r\nhävdar att sänkt skatt på kapital är dåligt, för man\r\nförlorar kortsiktigt. Det är ett statiskt tänkande. Men\r\nSveriges eget exempel och även Irlands är ett bevis\r\npå motsatsen. Då tänkte jag att det kan ge en känsla\r\nav att det kan finnas något att hämta här. Vissa skatter\r\nsom man kan tycka per definition är obehagliga att\r\nsänka, därför att det ser ut att gynna de rika, faktiskt\r\nkan gynna väldigt många människor som i dag är\r\narbetslösa i och med att det skapar förutsättningar för\r\nfler och växande företag och fler nya jobb.\r\nTycker Lars U Granberg att det är rimligt att vi\r\nbara jämför skattesatsen 28 % i första ledet, eller skall\r\nvi se på hela beskattningen och vad det är som verkli-\r\ngen påverkar investeringsviljan i vårt land?</pre><pre>Anf.  176  LARS U GRANBERG (s):\r\nHerr talman! Sista frågan först. Jag tar Tyskland\r\nsom exempel som har haft en egentlig beskattning på\r\nbolag på 19 %. Trots det har Tyskland tappat väldigt\r\nmycket av investeringar. Så det finns ingen direkt\r\nkoppling däremellan. Vi har i dag 28 %. I Tyskland\r\nhar man lagt fram ett förslag om en eventuell ny bo-\r\nlagsskatt på 35 %. Så den kopplingen att om vi skulle\r\nsänka lite grann kanske vi skulle spilla över och till-\r\nbaka har jag lite svårt för. Det gäller alla skatter. Det\r\nvar just där problematiken fanns - jag skall inte bli\r\ntjatig men går tillbaka lite historiskt - med den se-\r\nnaste borgerliga regeringen i Rosenbad.\r\nDet finns ingen säkerhet i att man växlar skatter\r\nmot nya jobb eller någonting annat. Men om man gör\r\ndet så får man räkna på att kanske ligga ute med stora\r\nförluster på intäktssidan under en lång tid, tills det\r\nkanske ger en intäkt i form av nya jobb eller nya\r\nföretag.\r\nJag var inne på det lite grann i mitt huvudanföran-\r\nde, att man skall vara lite försiktig när man använder\r\nskattesänkningar som någon sorts drivmedel. Det är\r\nlätt att man hamnar på en väldigt osäker väg där det\r\när väldigt svårt att beräkna någon eventuell effekt.</pre><pre>Överläggningen var härmed avslutad.\r\n(Beslut skulle fattas den 18 mars.)</pre><pre>11 §  Insolvensrättsliga frågor</pre><pre>Föredrogs\r\nLagutskottets betänkande 1998/99:LU11\r\nInsolvensrättsliga frågor</pre><pre>Förste vice talmannen konstaterade att ingen tala-\r\nre var anmäld.\r\n(Beslut skulle fattas den 18 mars.)</pre><pre>12 §  Historiska arrenden</pre><pre>Föredrogs\r\nLagutskottets betänkande 1998/99:LU12\r\nHistoriska arrenden</pre><pre>Anf.  177  ELIZABETH NYSTRÖM (m):\r\nHerr talman! Som framgår av lagutskottets betän-\r\nkande LU12 Historiska arrenden är det utskottets\r\nmening att det finns behov av en kartläggning av i\r\nvilken utsträckning frivilliga överenskommelser om\r\nfriköp ägt rum och om det alltjämt kan anses förelig-\r\nga intresse av lagstiftning om friköp av historiska\r\narrenden.\r\nEtt särskilt yttrande av Moderaterna har fogats till\r\nbetänkandet, där vi pekar på några förhållanden som\r\nenligt vår mening även bör kunna belysas i samband\r\nmed kartläggningen.\r\nDe historiska arrendena utgörs ofta av mark som\r\ningår i ett fideikommiss. Skulle den kartläggning som\r\nutskottet föreslår visa att det föreligger intresse av en\r\nlagstiftning om friköpsrätt så finns det också skäl att\r\növerväga vissa justeringar när det gäller reglerna\r\nkring fideikommiss.\r\nFideikommissinstitutet innebär nämligen att viss\r\negendom bildar en särskild förmögenhetsmassa som\r\ninte får överlåtas, pantsättas eller tas i anspråk för\r\nbetalning av skulder. En avyttring förutsätter därför\r\nsärskilt tillstånd enligt 1972 års permutationslag. Ett\r\nsådant tillstånd får lämnas endast om bestämmelsen i\r\nstiftelseurkunden på grund av ändrade förhållanden ej\r\nlängre kan följas, om bestämmelsen blivit uppenbart\r\nonyttig eller uppenbart stridande mot utfärdarens\r\navsikter, eller om det föreligger annat särskilt skäl.\r\nFrån Moderata samlingspartiets sida tycker vi att\r\ndet vore olyckligt om en fideikommissinnehavare,\r\ntrots en vilja att avyttra egendomen eller en del av\r\nden, skulle ha nekats tillstånd enligt permutationsla-\r\ngen, medan däremot en önskan från en arrendator att\r\nfriköpa sin arrendedel ges företräde framför de in-\r\nskränkningar som enligt stiftelseurkunden gäller för\r\navyttring av marken. Det går inte att bortse från det\r\nfaktum att marken, om den säljs i sin helhet eller i\r\nstörre delar, i vissa fall betingar ett högre värde än om\r\nden säljs uppstyckad i mindre delar som tidigare\r\nutgjorts av arrenden. Det kan därför vara en uppenbar\r\nnackdel för fideikommissinnehavaren att tvingas sälja\r\nmarken till arrendatorn trots att han tidigare har ne-\r\nkats tillstånd att sälja marken till en annan köpare. Vi\r\nmenar därför att även dessa frågor bör övervägas\r\ninom ramen för den övriga kartläggningen.\r\nAvslutningsvis, herr talman, yrkar jag bifall till\r\nlagutskottets betänkande men vill alltså samtidigt\r\npeka på vikten av att man beaktar skrivningen i det\r\nsärskilda yttrandet.</pre><pre>Anf.  178  WILLY SÖDERDAHL (v):\r\nHerr talman! Jag vill börja med att uttrycka min\r\nglädje över lagutskottets välvilliga behandling av\r\nmotionerna i ärendet om friköp av historiska arren-\r\nden. Det är väl inte alla nya ledamöter förunnat att\r\nredan första motionsomgången få ett bifall från ett\r\nenigt utskott.\r\nJag har haft förmånen att få lyssna på mina farför-\r\näldrar och morföräldrar när de har berättat om sin\r\nuppväxt i början av detta sekel. Min farfar försörjde\r\nsig under en tid som statare. Det har också varit en\r\nstor förmån att få höra, och för den delen också se,\r\nhur de på olika sätt med framgång kämpat mot detta\r\ndjupt orättvisa och feodala system. Det är otillständigt\r\natt det än i dag finns enstaka rester kvar av det feo-\r\ndala systemet.\r\nMed morgondagens beslut i denna kammare ges\r\nregeringen möjlighet att undanröja en sådan rest. Jag\r\nutgår från att regeringen utnyttjar denna möjlighet\r\noch återkommer med ett förslag som gör det möjligt\r\natt friköpa historiska arrenden. Det handlar inte i\r\nförsta rummet om en ekonomisk fråga. Det handlar\r\nmer om en mänsklig och medborgarrättslig fråga.\r\nDen utredning som aviseras i utskottets yttrande\r\ntror jag kommer att ge klart besked att friköp av his-\r\ntoriska arrenden äntligen kan bli verklighet och att\r\nstatsministerns ord i regeringsförklaringen - \"Steget\r\nin i 2000-talet skall tas med en politik som ökar rätt-\r\nvisan i Sverige\" - också skall gälla för den lilla grupp\r\nsom fortfarande förvägrats att friköpa den jord som\r\nde brukat i generationer.\r\nMed dessa ord, herr talman, vill jag än en gång\r\nuttrycka min glädje över ett enigt lagutskotts betän-\r\nkande och yrka bifall till detsamma.</pre><pre>Överläggningen var härmed avslutad.\r\n(Beslut skulle fattas den 18 mars.)</pre><pre>13 §  Homosexuella och barn</pre><pre>Föredrogs\r\nLagutskottets betänkande 1998/99:LU13\r\nHomosexuella och barn</pre><pre>Anf.  179  TASSO STAFILIDIS (v):\r\nHerr talman! Inledningsvis vill jag läsa några ra-\r\nder ur brev från barn som växt upp med homosexu-\r\nella föräldrar.\r\nSå här skriver Andreas: \"Hej, jag heter Andreas\r\noch är 13 år. Jag har levt med två mammor under\r\nnästan hela min livstid. När jag var mindre tyckte jag\r\natt den enda skillnaden mellan att ha två mammor\r\neller en mamma och en pappa var att när man har två\r\nmammor, så är det ju två som tjatar på en att borsta\r\ntänderna. Senare ville jag ha en pappa för att ha nå-\r\ngon att spela fotboll med. Men strax efter det träffade\r\nmin mamma en kvinna som gärna spelade fotboll\r\nmed mig, då ändrade jag uppfattning om det.\r\nI skolan så vet de flesta att jag har homosexuella\r\nföräldrar och det är ingen som retar mig för det. De\r\nflesta kommenterar det inte ens.\"\r\nHerr talman! 23-åriga Lisa skriver så här: \"Hej!\r\nHar tänkt på vad jag vill skriva om min lesbiska upp-\r\nväxt. Om jag i dag ser tillbaka på hur det har varit att\r\nväxa upp i ett lesbiskt hem, måste jag säga att det var\r\nmycket positivt. Genom att ha blivit uppfostrad av\r\npersoner som lever på ett annorlunda sätt i samhället\r\ntycker jag att jag har lärt mig att se skillnader och\r\nförstå olika grupper bättre.\r\nKönsrollerna försvinner helt i en familj som bara\r\nbestår av kvinnor. Det blir en självklarhet att mam-\r\nmor både kan laga mat och mecka med bilen. Att jag\r\nhar sluppit få inpräntat i mig 'Det gör mamma och det\r\ngör pappa' är värdefullt. Det är en bra grund att stå på\r\nför att själv skapa jämlika relationer i framtiden.\"\r\nJag vill avsluta med att läsa ur det brev som 16-\r\nåriga Felicia skrivit: \"Det finns en kvinna som känner\r\nmig bäst av alla. Hon som jag inte skulle klara mig\r\nutan. Hon som alltid finns där när jag behöver henne.\r\nHon är min bästa vän. Hon som födde mig till den här\r\nvärlden.\r\nMin mamma är lesbisk. Det har hon alltid varit för\r\nmig. Det är inget konstigt med det. Det är en tillgång\r\ni mitt liv. Det ger mig erfarenheter jag inte delar med\r\nså många.\r\nNär jag var yngre bodde mamma och pappa i\r\nsamma hus. Jag föddes i samband med deras skils-\r\nmässa, och de ville hålla ihop familjen för min och\r\nmina systrars skull. Vid fem års ålder bodde jag i en\r\ntvålägenhetsvilla tillsammans med mamma, pappa,\r\nsyskon och mammas flickvän.\r\nAtt mamma och pappa alltid hållit sams har betytt\r\nväldigt mycket för mig. Även om jag så gott som\r\nalltid har bott med mamma, har pappa alltid funnits\r\ndär.\r\nJag tror att min mors homosexualitet främst gör\r\nmig mera öppen för andra synsätt och ger mig en\r\nbättre förmåga att genomskåda folks fördomar. Jag\r\nvet att kärlek inte handlar om kropp utan om själ, så\r\nvilket kön det är på den kropp min blivande själsvän\r\nbesitter är i det stora hela oväsentligt.\"\r\nHerr talman! Dessa brev kan man läsa i dess  hel-\r\nhet i Ann-Marie Helmadotters och Ann-Christine\r\nJansons Handbok för homosexuella föräldrar.\r\nMotionerna som behandlas i betänkandet LU13\r\nhandlar just precis, som Felicia skriver, om själ, inte\r\nom kropp. De handlar om kärlek, om gränslös kärlek\r\noavsett sexuell orientering eller sexuell tillhörighet.\r\nMotionerna handlar om att homo- och bisexuella\r\nfortsättningsvis inte skall diskrimineras i lagstiftning-\r\nen. Men vad är då diskriminering?\r\nUr Folkhälsoinstitutets Homosexuellas rättigheter\r\nläser jag följande: Det finns flera förklaringar till\r\nordet diskriminering. En enkel förklaring är att en\r\nperson utan godtagbart skäl behandlar någon sämre\r\nän andra. Diskriminering är alltså att missgynna eller\r\nsärbehandla.\r\nDe bakomliggande skälen har ofta sitt upphov i\r\n- en tro att mänskligheten kan delas upp i avskilda\r\ngrupper efter något kriterium, t.ex. ras vid rasism\r\n- en åsikt att vissa grupper är underlägsna, mindre\r\nnaturliga än andra, t.ex. judar och homosexuella\r\nför nazister\r\n- en uppfattning att den överlägsna - alltså den\r\n\"naturliga\" - gruppen skall regera över - vara\r\ntongivande - den underlägsna - eller \"onaturliga\"\r\n- gruppen, t.ex. manligt och kvinnligt kön vid\r\nsexism.</pre><pre>Herr talman! Diskriminering kan ske öppet eller\r\ndolt. Öppen diskriminering kan ta sig många former.\r\nMisshandel, ofredande, förtal, förolämpningar m.m.\r\när vanliga former. Den mest utbredda diskriminering-\r\nen är tystnaden om homosexuella. Detta kan också\r\nbeskrivas så, att man i samhället och umgängeslivet\r\nräknar med att alla individer är heterosexuella och\r\ndärigenom inte \"ser\" homosexuella.\r\nHerr talman! Det blir allt vanligare att homo- och\r\nbisexuella väljer att bli föräldrar. I takt med öppen-\r\nheten i samhället har också våra egna spärrar och vår\r\negen homofobi börjat ge vika. En undersökning från\r\nUSA visar att 70 % av de lesbiska kvinnorna och\r\n54 % av de homosexuella männen önskar sig barn.\r\nMånga homo- och bisexuella har redan barn från\r\ntidigare heterosexuella relationer, och nu väljer allt-\r\nfler att skaffa barn med sin partner eller som ensam-\r\nförälder. Ett liv med barn står inte längre i motsats till\r\nett liv som homosexuell.\r\nNär man fattar beslut om hur en familj skall se ut\r\när det viktigt att alltid tala om och alltid utgå från\r\nbarnets perspektiv och sätta barnets bästa, barnets\r\nbehov, i centrum.\r\nInledningsvis nämnde jag att motionerna ytterst\r\nhandlar om kärlek. Men tyvärr märks inte detta i\r\nutskottets betänkande, trots att lagutskottet är ett\r\nkärleksfullt utskott, herr talman.\r\nFör två veckor sedan var vi mer än 1 200 personer\r\nfrån riksdag och regering som såg Ecce Homo-\r\nutställningen i Nubiska rummet. Elisabeth Ohlsons\r\nförsta bild föreställde bl.a. två lyckliga kvinnor. Man\r\nkunde också se ett provrör. Om bilden skrev Elisa-\r\nbeth Olson: Laila och Marie bor i Jordbro utanför\r\nStockholm. Laila är i sjunde månaden efter att ha låtit\r\ninseminera sig. En liten Moa föddes två månader\r\nsenare. Varje barn är ett under. Varje älskat barn är\r\nett älskat barn.\r\nYvonne Ruwaidas och Barbro Westerholms mo-\r\ntioner handlar just om insemination - assisterad be-\r\nfruktning - att homosexuella inte skall särskiljas, inte\r\ndiskrimineras, utan behandlas lika som heterosexuella\r\ni lagen.\r\nHerr talman! I Elisabeth Ohlsons andra bild fick\r\nvi se den homosexuella familjen: mamma, mamma,\r\npappa och pappa. Det är vad de andra motionerna\r\nhandlar om; återigen att vi inte skall ha en lag som\r\ndiskriminerar människor på grund av deras sexuella\r\norientering. Att ha en förmåga att älska en människa\r\nav samma kön handlar inte om perversiteter och sex.\r\nDet handlar om kärlek och åter kärlek.\r\nDen svenska lagstiftningen diskriminerar homo-\r\noch bisexuella i flera olika avseenden, och detta är\r\nmest påfallande i lagstiftningen om föräldraskap. I\r\nvår motion L409 begär vi ett tillkännagivande om att\r\nregeringen snarast skall tillsätta den av riksdagen\r\nvåren 1998 begärda förutsättningslösa utredningen\r\nom situationen för barn i homo- och bisexuella fa-\r\nmiljer.\r\nHerr talman! Det är med glädje jag kan konstatera\r\natt regeringen den 4 februari i år beslutade att tillkalla\r\nen parlamentarisk kommitté med uppgift att undersö-\r\nka och analysera villkoren för barn i homosexuella\r\nfamiljer. Jag vill rikta ett stort tack till de personer\r\nsom har arbetat fram direktivet till utredningen. Det\r\när nämligen ett väldigt bra direktiv i stora drag.\r\nJag vill särskilt lyfta fram två saker i direktivet. På\r\nsista sidans näst sista mening kan vi läsa:\r\n\"Kommittén skall inhämta synpunkter från Statens\r\nmedicinsk-etiska råd, barnrättsorganisationer och\r\nhomosexuellas organisationer\".\r\nHerr talman! Homosexuella föräldrar och barn till\r\nhomosexuella - ja, även de barn som är vuxna i dag -\r\nborde också stå med här. Men jag tar för givet att\r\nkommittén inhämtar synpunkter även från dem som\r\nredan i dag lever i det som vi nu skall utreda.\r\nSedan vill jag påpeka vikten av att utredningen\r\ngärna får bli klar redan efter första halvåret år 2000,\r\nså att beslutsprocessen inte ytterligare fördröjs - om\r\nden möjligheten finns, och det gör den eftersom upp-\r\ndraget skall redovisas senast den 1 januari 2001.\r\nHerr talman! I betänkandet ser vi att utskottet av-\r\nslår alla motioner, bl.a. med motiveringen att utskot-\r\ntet bör avvakta resultatet av arbetet i utredningen om\r\nbarn till homosexuella föräldrar samt Socialstyrelsens\r\nenkätundersökning och uppföljningsarbete vad gäller\r\nlagstiftningen om insemination.\r\nMin önskan och min förhoppning, herr talman, är\r\natt ingen skall diskrimineras i lagstiftningen, att vi i\r\ndenna kammare inte skall stifta lagar som diskrimine-\r\nrar människor. Hade min och många andras önskan\r\nfått råda skulle vi därför redan för länge sedan ha\r\ngenomfört de krav som tas upp i motionerna. Så är\r\ndet inte, i alla fall inte än. Vi kommer således att fatta\r\nbeslut i sak längre fram under mandatperioden. Till\r\ndess ser jag fram emot utredningarbetet i kommittén\r\nBarn i homosexuella familjer, till vilken jag har no-\r\nminerats av mitt parti.\r\nNästa vecka har vi justeringssammanträde i lagut-\r\nskottet och kommer att behandla familjerättsliga\r\nfrågor med ytterligare krav på likställighet inför la-\r\ngen, att alla skall behandlas lika och äger rätt till\r\nsamma mänskliga rättigheter, oavsett om man är\r\nhetero-, homo- eller bisexuell.\r\nJag vill avsluta mitt anförande, herr talman, med\r\natt läsa upp ytterligare två utdrag ur Ann-Marie Hel-\r\nmadotters och Ann-Christine Jansons Handbok för\r\nhomosexuella föräldrar, här om hur det är att möta\r\nsamhället utanför familjen. De allra flesta som lever\r\nöppet har inte stött på några större problem.\r\nSå här säger Karin: \"Personligen har jag fått revi-\r\ndera många av mina egna fördomar om heterosexu-\r\nella sedan jag fick barn. På vår gård finns det en\r\nkvinna som är dagmamma. Hon är hemma hela da-\r\ngarna och vet allt om alla. Jag tyckte att hon glodde\r\nsurt på oss båda när vi gick arm i arm med Jon i vag-\r\nnen när Ann var höggravid. Tji, vad jag bedrog mig.\r\nNär vårt andra barn kom hem från BB var hon en av\r\nde första att gratulera oss båda. - Jag såg att ni fick en\r\npojke till, grattis! Gissa om jag blev häpen.\"\r\nSå här sade Ann: Ibland får jag frågan om vilka\r\nsom är de största problemen med att vara homosexu-\r\nell förälder. Jag kan ärligt säga att de problem som\r\njag och de flesta homosexuella föräldrar upplever är -\r\nhör och häpna - precis desamma som heterosexuella\r\nföräldrar har. Eftersom ett av våra barn är ett öron-\r\nbarn, har vår oro ofta handlat om öroninflammatio-\r\nner, feber och sjukhusbesök.\r\nMitt liv handlar om att få tiden att räcka till för\r\nmina barn och min fru, mitt i slitet med tvätt, disk och\r\nandra praktiska saker som måste fixas. Jag har aldrig\r\nångrat att vi skaffat oss barn. Det är det absolut bästa\r\njag gjort i mitt liv. Jag önskar bara att jag kunde ar-\r\nbeta lite mindre så att jag kunde vara med mina barn\r\nännu mer.\"\r\nHerr talman! Det är lyckliga människor fulla av\r\nkärlek som redan lever i det som vi nu skall utreda.</pre><pre>Överläggningen var härmed avslutad.\r\n(Beslut skulle fattas den 18 mars.)</pre><pre>14 §  Vissa frågor rörande arbetslöshetsförsäk-\r\nringen</pre><pre>Föredrogs\r\nArbetsmarknadsutskottets betänkande 1998/99:AU7\r\nVissa frågor rörande arbetslöshetsförsäkringen</pre><pre>Anf.  180  HENRIK WESTMAN (m):\r\nHerr talman! Vi moderater är som bekant för en\r\nallmän obligatorisk försäkring som skall ses som ett\r\ngrundläggande skydd som omfattar alla. Vi anser\r\nvidare att försäkringen skall vara en omställningsför-\r\nsäkring som skall träda in för att klara övergången\r\nfrån ett arbetet till ett annat och inte vara en perma-\r\nnent försörjning.\r\nInte helt förvånande beklagar vi att socialdemo-\r\nkraterna i den allmänna \"återställningsyran\" tog bort\r\nden försäkring som den borgerliga regeringen infört.\r\nTyvärr är detta dock helt i linje med regeringens\r\nhandlande i övrigt. Man kan fråga sig vem som styr i\r\nvårt land. Är det Socialdemokraterna, är det Vänster-\r\npartiet och/eller Miljöpartiet eller är det kanske fack-\r\nen som styr via Socialdemokraterna? Då det gäller\r\ndagens ämne arbetslöshetskassorna tror jag att det är\r\ndet senare alternativet som gäller.\r\nAlla utom en kassa är knuten till att man måste\r\ntillhöra ett fack. Självfallet döljer sig en maktfråga i\r\ndetta. Det gör att förändringar är ytterst känsliga, och\r\nförsvagningar av fackens makt är helt otänkbara. Vad\r\ngör man då när det kommer en massa motioner som\r\nföreslår förändringar? Jo, man gör som man nu gjort\r\nåtskilliga gånger förr. Man tillkallar en utredning, och\r\nvips kan allt avslås med motivering att detta just nu är\r\nunder utredning och att den kommer att leda till\r\nmånga kloka förslag där motionsförslagen kommer\r\natt övervägas. Detta är regeringens och utskottmajo-\r\nritetens lösning i år, och likadant var det förra året.\r\nRänderna sitter i. Prat och utredningar, men inga\r\nbeslut.\r\nOm man bara lyssnar till vad som sägs förefaller\r\ndet som om alla partier är överens om att den kanske\r\nviktigaste frågan just nu är att få folk i arbete. Det\r\nvore därför kanske inte orimligt att tro att alla åtgär-\r\nder och bestämmelser som vidtas eller fastställs borde\r\narbeta i den riktningen. Så är inte fallet!\r\nTa som ett exempel utjämningssystemet mellan\r\nkommunerna. Denna av regeringen vidtagna\r\n\"kraftfulla åtgärd\" leder till att 18 kommuner förlorar\r\npå att öka sin förvärvsfrekvens. Systemet är inte ens\r\nneutralt. Man straffas om fler människor kommer i\r\narbete. Nu återkommer vi nog till den frågan senare i\r\nvår, så jag skall inte orda mer om den här. Dessvärre\r\ngår det utmärkt att också hänvisa till nuvarande be-\r\nstämmelser och tillämpning beträffande arbetslöshets-\r\nförsäkringen som ett exempel som motverkar syftet.\r\nVi moderater tycker att en arbetslöshetsförsäkring\r\nskall ses som en omställningsförsäkring, dvs. en\r\növergång från ett arbete till ett annat. Man kan fråga\r\nsig om detta är en tolkning som vi endast delar med\r\nKristdemokraterna och Folkpartiet. Regeringen och\r\nutskottsmajoriteten anser att försäkringen skall ses\r\nsom en övergångslösning mellan de olika åtgärder\r\nsom kan komma i fråga och att detta skall kunna pågå\r\ni evighet. Incitamenten att komma ut i arbete är svaga\r\neller obefintliga. A-kassan är evig.\r\nMånga kritiker och tänkare håller med oss om att\r\na-kassan inte får vara evig. Man måste ha en bortre\r\ngräns för att öka motiven för den arbetssökande att\r\nsöka ett nytt arbete och motiven för a-kassorna att\r\nlägga ned mer möda på att finna arbeten. Erfarenhe-\r\nten säger att ju närmare en utförsäkring man är desto\r\nangelägnare är man att få ett arbete.\r\nVi vill ha en bortre parentes efter 300 dagar kom-\r\nbinerad med ett efterskydd som är längre för den\r\näldre arbetskraften. Är man över 58 år bör ytterligare\r\n200 ersättningsdagar medges. 300 dagar är i realiteten\r\n16 månader, och för den äldre arbetskraften blir det\r\nsåledes ännu längre. Särskilda övergångsregler be-\r\nhövs intill dess arbetslösheten pressats ned till ac-\r\nceptabla nivåer.\r\nVi anser att ersättningen bör vara 75 % av den ti-\r\ndigare lönen. Högre ersättningsnivåer riskerar att\r\nmotverka den mer flexibla lönebildning som Sverige\r\nbehöver i dag. Ersättningsnivån skall ses tillsammans\r\nmed våra förslag om lägre inkomstskatter.\r\nVidare bör en komplettering av det grundläggande\r\nskyddet ske med tilläggsskydd genom avtal mellan\r\nfack och arbetsgivare. Ett sådant skydd bör kunna\r\nvariera från bransch till bransch.\r\nDet är intressant att notera att även socialdemo-\r\nkraterna hade med ett förslag om en bortre parentes\r\nefter 300 dagar i förra årets förslag beträffande a-\r\nkassan. Efter kritik från facken togs detta bort.\r\nI år skriver utskottsmajoriteten: \"En vanlig kritik\r\nsom framförs mot dagens ersättningssystem är att\r\nersättningsrätten uppfattas om obegränsad i tiden.\r\nKritikerna anser därför att det bör införas en s.k.\r\nbortre parentes. Utskottet kan konstatera att syftet\r\nmed arbetslöshetsförsäkringen har varit och fortfa-\r\nrande är att ersätta den enskilde för inkomstförlust vid\r\narbetslöshet under en omställningsperiod fram till\r\nnytt arbete. En omställningsförsäkring behöver enligt\r\nutskottets mening i första hand inte ses som om att\r\ndet är nödvändigt att det finns en tidsmässig gräns för\r\nersättning\".\r\nMen snälla rara! Om det inte skall finnas någon\r\ntidsmässig gräns är väl tiden inte tidsmässigt begrän-\r\nsad, dvs. då är den väl obegränsad? Vad menas\r\negentligen?\r\nI dag är sambandet mellan inbetalda avgifter och\r\nutbetald ersättning obefintlig. Staten betalar en myck-\r\net stor del av kostnaderna. Den nuvarande arbetslös-\r\nhetsförsäkringen var tänkt som en omställningsför-\r\nsäkring som skulle finansieras genom avgifter som\r\nskulle betalas av både arbetsgivare och arbetstagare.\r\nGenom den höga arbetslösheten har en kraftig under-\r\nbalansering uppstått som lett till att statens andel av\r\nfinansieringen har ökat och arbetstagarnas andel har\r\nminskat. Vi tycker att sambandet måste återställas så\r\natt vi återigen får en omställningsförsäkring.\r\nEn högre egenfinansiering medverkar till att det\r\ninte träffas avtal som leder till ökad arbetslöshet.\r\nFinansieringen av den allmänna försäkringen bör\r\ndärför till en betydande del ske genom avgifter som\r\ntas ut av den försäkrade. Vinsten är då bl.a. att man\r\nfår tillbaka ett samband mellan lönebildning och\r\narbetslöshet. Vidare förbättras arbetsmarknadens\r\nfunktionssätt och kostnaderna kan jämnas ut över en\r\nkonjunkturcykel. De högre premierna kompenseras\r\ngenom skattesänkningar. Vi tror också som sagt på\r\nbranschvisa avgifter och vill därför få till stånd en\r\nutredning som ser över möjligheterna att införa såda-\r\nna.\r\nHerr talman! Det är ytterligare en fråga jag till ta\r\nupp. Det gäller utformningen av arbetsvillkoret, dvs.\r\nvilka kvalifikationskrav som ställs för att man skall\r\nkunna komma i fråga för ersättning. Utformningen av\r\narbetsvillkoret ger besked, inte minst till unga, om\r\nsamhällets syn på arbete. Ett ringa krav på arbete för\r\natt bli ersättningsberättigad skulle kunna ge det fel-\r\naktiga intrycket att bidragsberoende är normalt. Det\r\nnuvarande arbetsvillkoret anser vi moderater ger just\r\ndessa felaktiga signaler, och det bör därför förändras.\r\nVi anser att arbetsvillkoret bör ändras så att sö-\r\nkanden under en ramtid av 18 månader måste ha\r\nförvärvsarbetat minst 12 månader. Som alternativ till\r\ndenna huvudregel bör det vara möjligt att fullgöra\r\narbetsvillkoret i minst 900 timmar under en samman-\r\nhängande tid om 360 dagar med viss kontinuitet. Ett\r\nsärskilt lägre arbetsvillkor för unga nytillträdande bör\r\nockså införas. På denna punkt om arbetsvillkoret har\r\nvi moderater en egen reservation.\r\nHerr talman! Till sist kan jag inte låta bli att be-\r\nrätta att jag för någon månad sedan var på en konfe-\r\nrens där Mona Sahlin höll ett anförande. Hon berätta-\r\nde om Einstein, som ibland var något disträ. Han\r\nhade gett sin sekreterare en bunt frågor som hon\r\nskulle skicka till hans studenter. Hon blev förbryllad\r\noch sade: Men professorn, det här är ju samma frågor\r\nsom ni ställde förra veckan. Han sade: Lugn, den här\r\nveckan är svaren annorlunda.\r\nMed denna historia ville Mona Sahlin visa att vi\r\nmåste vara flexibla och hitta nya svar på gamla frå-\r\ngor. Detta håller jag helt med om. Tyvärr måste jag\r\nkonstatera att detta synsätt inte har trängt igenom då\r\ndet gäller den arbetsrättsliga lagstiftningen. Det enda\r\nnya skulle möjligen vara tolkningen av hur man ser\r\npå en inte tidsbegränsad tid som obegränsad.\r\nHerr talman! Vi står givetvis bakom alla våra re-\r\nservationer, men av tidsskäl yrkar jag bifall endast till\r\nvår egen reservation 7.</pre><pre>Anf.  181  CAMILLA SKÖLD (v):\r\nHerr talman! Alltför ofta hör man i debatten om\r\narbetslöshetsförsäkringen uttryck som att det måste\r\nskapas incitament för att människor skall bli mer\r\naktiva i att söka jobb eller att arbetslöshetsförsäkring-\r\nen inte tillräckligt motiverar den som är arbetslös och\r\natt det måste införas en bortre parentes så att inte\r\nersättningen blir till permanent försörjning.\r\nDessa uttalanden avslöjar en sorts cynism, en\r\nmänniskosyn som kännetecknas av att vi människor\r\när lata av naturen och att vi hellre lever på bidrag än\r\ngör rätt för oss. Synsättet lägger skulden på individen\r\n- du är arbetslös därför att du inte har ansträngt dig\r\ntillräckligt. Synsättet lägger också skulden på system-\r\net i sig, att det är rätten till arbetslöshetsersättning\r\nsom skulle vara orsaken till att så många går utan\r\narbete.\r\nDet här är ett synsätt och en människosyn som\r\ninte delas av Vänsterpartiet. Och efter att ha jobbat i\r\nåtta år som socialsekreterare och bl.a. handlagt soci-\r\nalbidrag så vet jag inte av att jag har träffat en enda\r\nmänniska som inte vill göra rätt för sig. Tvärtom är\r\ndet så att vi alla gör så gott vi kan utifrån de förutsätt-\r\nningar som vi har och utifrån de förutsättningar som\r\nges.\r\nUppfattningen om att arbetslöshetsförsäkringen är\r\nför generös och inte tillräckligt stimulerar människor\r\ntill att söka arbete kan man finna på olika håll. Mode-\r\nraterna är tydliga i sin uppfattning, men tyvärr är de\r\ninte ensamma.\r\nOm man tittar på EU kan man hitta unionens syn-\r\nsätt i olika sammanhang, bl.a. i ett dokument från den\r\n6 juli förra året som samtliga finansministrar har\r\nundertecknat. Där slås det fast att de sociala trygg-\r\nhetssystemen behöver förändras för att incitamenten,\r\nmöjligheten och skyldigheten att börja arbeta, skall\r\nöka. Vidare sägs det att det är för små fördelar att\r\narbeta jämfört med att ta emot bidrag och att de län-\r\nder som kombinerar relativt generösa bidragssystem\r\nmed omfattande anställningsskydd bör se över sin\r\nlagstiftning.\r\nDetta dokument har bl.a. vår finansminister un-\r\ndertecknat.\r\nSom vänsterpartist kan jag konstatera att det är\r\nmycket viktigt att vara synnerligen uppmärksam när\r\ndet gäller de förslag som kommer att komma kring\r\nförändringen av arbetslöshetsersättningen och att man\r\nsätter förslagen i relation till vilken människosyn som\r\nde avspeglar. Det gäller inte minst när vi så småning-\r\nom skall värdera de förslag som kommer att komma\r\nfrån den grupp som arbetar med frågan inom Nä-\r\nringsdepartementet.\r\nSå länge de arbetssökande är betydligt fler än de\r\narbeten som de kan söka och så länge vi har den sam-\r\nhällsmoral som vi har, som säger att arbete är en\r\ngrundläggande del av vår identitet och ofta vägen till\r\nsjälvförverkligande, måste individens rätt till skälig\r\nersättning och rätt till trygghet vara det som styr ar-\r\nbetslöshetsförsäkringens inriktning, och betoningen\r\npå arbetslinje och omställningsförsäkring skall utgå\r\nfrån en människosyn som säger att vi när vi blir ar-\r\nbetslösa inte vill något hellre än att få jobb.\r\nNär det gäller risken för utförsäkringar har vi i ar-\r\nbetsmarknadsutskottet diskuterat farhågorna - det\r\nfinns också med i betänkandet - att det finns en otyd-\r\nlighet när det gäller arbetsförmedlingens uppdrag att\r\nprioritera dem som riskerar att bli utförsäkrade.\r\nAnledningen till utskottsmajoritetens farhågor är\r\nsignaler som har kommit från olika håll om att det\r\nkan tolkas som om arbetsförmedlingarna har fått ett\r\nminskat ansvar för dessa människor. Och visst finns\r\ndet anledning till oro, och jag tänker ta upp ytterligare\r\nett exempel.\r\nI Malmö har arbetsförmedlingen startat ett projekt\r\nsom riktar sig till invandrare. Syftet sägs vara att\r\nundanröja det språkliga hindret för den enskilde att\r\nsöka tillträde till arbetsmarknaden. Därför skall man\r\nbl.a. försöka utveckla ett samarbete med kommunens\r\nsfi.\r\nMed reservation för att jag inte riktigt har hunnit\r\nfördjupa mig i frågan är mitt intryck ändå att detta vid\r\nett första påseende kan te sig som en satsning som\r\nkan stärka invandrarnas möjligheter på arbetsmark-\r\nnaden. Men, och det är det som gör att jag vill ta upp\r\nfrågan här, projektet går också ut på att sortera bort\r\nde invandrare som bedöms ha små möjligheter att\r\nuppnå sfi-nivå. Dessa människor skall helt enkelt\r\navföras från arbetsförmedlingen och alltså inte anses\r\nstå till arbetsmarknadens förfogande, detta trots att\r\nmånga av dem bevisligen har varit ute i arbete efter-\r\nsom de har kvalificerat sig för a-kassa respektive alfa-\r\nkassa.\r\nFör dem som har ersättningsdagar kvar skall\r\navaktualiseringen ske när ersättningsdagarna har tagit\r\nslut, medan övriga skall avföras direkt. Om någon av\r\ninvandrarna framhärdar i att han eller hon vill fort-\r\nsätta att vara inskriven på arbetsförmedlingen skall de\r\nendast erhålla basservice.\r\nDet här exemplet och även andra signaler från\r\nandra håll visar allvarliga tecken på att ett förändrat\r\nsynsätt håller på att ta form och att det finns risk för\r\natt en bortre parentes smygs in i praktiken. Så på\r\nnågot sätt måste vi återkomma till detta i utskottsar-\r\nbetet, annars riskerar vi en utförsäkringsboom med\r\nallt vad det betyder av otrygghet för den enskilde och\r\nav ökade kostnader för kommunerna i form av social-\r\nbidrag.\r\nHerr talman! Ser man till de reservationer som vi\r\nfrån Vänsterpartiet har fogat till betänkandet har de\r\ndet gemensamt att vi vill försvara människors rättig-\r\nhet till ett försäkringsskydd vid arbetslöshet, en för-\r\nsäkring som inte har någon bortre parentes och som\r\nkonsekvent bygger på arbetslinjen. Våra reservationer\r\nhandlar om rätten att bl.a. genom att ta del av en aktiv\r\narbetsmarknadspolitik få återkvalificera sig in i sys-\r\ntemet.\r\nVi har en reservation som handlar om tillsyn och\r\nvikten av att stärka rättssäkerheten för de arbetslösa\r\nnär de av olika skäl är missnöjda med arbetsförmed-\r\nlingen. Det skall då finnas en möjlighet att få sin\r\nfråga överprövad av en annan institution än av den\r\nsom i förstone har fattat det beslut som man är miss-\r\nnöjd med. Inte minst visar exemplet från Malmö vilka\r\nkonsekvenser ett beslut från arbetsförmedlingen kan\r\nfå för den enskilde individen.\r\nVidare menar vi att det är absolut nödvändigt att\r\nförändra reglerna för de många, främst kvinnor, som\r\när ofrivilligt deltidsarbetslösa. Där har ju den s.k.\r\nDELTA-utredningen nu kommit med sitt förslag, ett\r\nförslag som vi menar ligger i rätt riktning, dvs. att\r\nman försöker hitta en lösning som ställer krav på\r\narbetsgivaren att försöka få till stånd heltidstjänster.\r\nNackdelen med utredningsförslaget är att man vill\r\ninföra en s.k. bortre parentes, något som vi som sagt\r\nvar är emot.\r\nTill sist vill jag också, innan min taletid är slut,\r\nlite kortfattat beröra vår reservation om rätten till\r\nsemester för dem som är arbetssökande. Det skulle\r\nvara en viktig reform som för den enskilde skulle\r\ninnebära en tillfällig lättnad för en tillfällig lättja. De\r\nsom har gått utan arbete vet att det inte är något lat-\r\nmansgöra. De vet hur pressad man är och hur begrän-\r\nsad man känner sig i sitt handlingsutrymme. Att då få\r\nplanera in en tids semester tillsammans med sin fa-\r\nmilj under sommaren betyder mycket, inte bara för\r\nden arbetslöse utan också för hennes eller hans familj.\r\nDet skulle ha en stark psykologisk betydelse att, i och\r\nför sig i samråd med arbetsförmedlingen, få skriva in\r\nen semester i sin almanacka, för en tid kunna slippa\r\nsäga att man är arbetslös utan i stället kunna säga att\r\nman har semester - och därmed för en tid slippa kra-\r\nvet att alltid vara tillgänglig för arbetsförmedlingen.\r\nFör de övriga reservationerna hänvisar jag till\r\ntexterna i betänkandet. Jag står självfallet bakom\r\nsamtliga reservationer. Men vi har valt att yrka bifall\r\ntill reservationerna 2, 12, 18 respektive 19. Jag utgår\r\nfrån att reservation 18, som vi har tillsammans med\r\nkd och Centern, kommer upp till diskussion senare i\r\ndebatten.</pre><pre>Anf.  182  MARIA LARSSON (kd):\r\nHerr talman! Arbete åt alla är ett viktigt politiskt\r\nmål för oss kristdemokrater. Arbetet har ett egenvär-\r\nde, men det betyder inte att avsaknaden av arbete\r\npåverkar människans värde. Det är viktigt för oss\r\nkristdemokrater att göra det påpekandet.\r\n10,6 % är arbetslösa - och flertalet av dem vill\r\nmest av allt ha ett jobb. Vad finns det för hinder? På\r\nregeringens bord ligger i dag mängder med förslag\r\nfrån övriga partier, från tillväxtgrupper, från småfö-\r\nretagare, från alla möjliga håll, på hur tillväxten och\r\nskapandet av nya jobb kan öka. Det är bara att sätta i\r\ngång.\r\nSedan socialdemokraterna kom till makten 1994\r\nhar a-kassan ständigt förändrats, och redan fattade\r\nbeslut har rivits upp. Ersättningsnivån sänktes med\r\nhjälp av Centern till 75 % för att sedan höjas i god tid\r\ninnan valet. År 1998 beslutade majoriteten i riksda-\r\ngen om en ny och allmän arbetslöshetsförsäkring som\r\nskulle vara anpassad till en modern arbetsmarknad.\r\nVi har alla sett att så inte är fallet. Den innehåller\r\nfortsatt en rad olika brister där krångelverket har\r\nblivit ännu större. Studenterna som inte fick som-\r\nmarjobb fick plötsligt inte räkna studietid som över-\r\nhoppningsbar tid. Rätt till a-kassa från 20-årsdagen i\r\nstället för efter kalenderår ger fördelar till dem som är\r\nfödda första kvartalet på året. Det är exempel på reg-\r\nler som har kommit till utan eftertanke och utan insikt\r\nom dess konsekvenser.\r\nA-kassereglerna är i dag ett socialdemokratiskt\r\nlappverk, en övervintring från en tid med betydligt\r\nlägre arbetslöshet och är inte alls det system som\r\narbetsmarknaden i dag behöver. Nu har återigen en\r\narbetsgrupp tillsatts som skall lägga fram förslag i\r\nseptember. Det är fantastiskt. Bara ett år efter det att\r\nen ny a-kassa har införts, där socialdemokraterna\r\ntillsammans med Centern bestämt utformningen,\r\nunderkänner man sitt eget förslag. Det behöver göras\r\nom.\r\nDet hade varit bättre om framtidstankarna i fråga\r\nom a-kassan hade tänkts från början innan beslutet\r\nfattades. Denna plottrighet och brist på helhetstän-\r\nkande skapar osäkerhet hos alla, både hos personalen\r\nsom skall handlägga a-kassan och hos de arbetslösa.\r\nHur skall de arbetslösa kunna lita på socialdemo-\r\nkraterna? Jag hoppas att Kristina Zakrisson så små-\r\nningom kan besvara frågan. Hur skall de kunna lita på\r\natt man denna gång kan åstadkomma ett regelverk\r\nsom håller mer än ett år? När skall ni bestämma er för\r\nlångsiktighet i a-kassetänkandet? Ni kunde åtminsto-\r\nne börja använda en bäst före-märkning på a-\r\nkasseförslagen.\r\nArbetslöshetsförsäkringen måste ha enkla, över-\r\nblickbara regler som uppmuntrar allt arbete i alla\r\nformer. Kristdemokraternas a-kassa har följande\r\ngrundelement.\r\nVi menar att tillhörigheten till en a-kassa skall va-\r\nra obligatorisk. Socialdemokraterna, tillsammans med\r\nsina stödpartier, vill fortsatt ha en frivillig försäkring.\r\nÄr det bra, Kristina Zakrisson, att människor i dag\r\nstår arbetslösa utan skydd? Kristdemokraterna menar\r\natt arbetslösheten är en kostnad som vi solidariskt\r\nskall dela och samfällt arbeta för att utplåna. Varje\r\nenskild människa skall ha en grundtrygghet i delak-\r\ntighet i a-kassa - också de som i dag har valt att stå\r\nutanför.\r\nDet skall vara en omställningsförsäkring. Incita-\r\nment skall skapas för att också byta bransch och yrke.\r\nFörsäkringen skall finansieras genom avgifter, vilket\r\nger en bättre grund för lönebildningen. Avgiften\r\nsjunker när arbetslösheten sjunker. Vi menar att den\r\nkostnaden bör fördelas i lika delar mellan arbetstaga-\r\nre, arbetsgivare och över statsbudgeten. För den en-\r\nskildes del har vi kompenserat den ökade kostnaden\r\nmed sänkt skatt med hjälp av en höjning av grundav-\r\ndraget, vilket mer än väl tillgodoser utrymmet.\r\nArbetsvillkoret bör vara nio månader. Vi har ett\r\nlågt arbetsvillkor i Sverige. Det är rimligt att vara en\r\nlängre tid i arbete innan man kan komma i åtnjutande\r\nav bidragssystemet. I Danmark har arbetsvillkoret\r\nhöjts till 12 månader, i Norge är det nio månader.\r\nDäremot är det oerhört viktigt att ha en låg tröskel\r\nvad gäller att allt utfört arbete skall räknas. Säsongs-\r\narbete, projektarbete och deltidsarbete - allt skall\r\nräknas till godo som kvalificerande för arbetslöshets-\r\nförsäkring. För att åstadkomma detta krävs att man\r\nslopar kravet på minsta antal arbetade timmar per\r\nmånad. Sådana krav diskvalificerar i dag många\r\nmänniskor som faktiskt arbetar, bara för att de har\r\nförlagt sin arbetstid på ett mer flexibelt sätt än vad\r\ndagens stelbenta regelsystem tillåter.\r\nJag såg en sammanställning med kortast möjliga\r\ntext över arbetsvillkoret i Sverige jämfört med andra\r\nnordiska länder. Det behövdes 15 rader för att beskri-\r\nva arbetsvillkoret i Finland, i Norge och på Island.\r\nDet svenska systemet tog 42 rader i anspråk. Krångel-\r\nregler.\r\nDet är bra att regeringen i kommande proposition\r\n- enligt uppgift från Björn Rosengren - tagit bort\r\nförslaget att undandra missionärers och biståndsar-\r\nbetares rätt till a-kassa. Det är ett oskick att ge sig på\r\nsmå och svaga grupper som gör storslagna insatser\r\nunder ofta ganska påfrestande omständigheter. Jag\r\ntolkar det så att den opinion som bl.a. kristdemokra-\r\nterna tidigt varit med om att starta faktiskt har gett\r\nutslag här.\r\nMen visst är det konstigt tänkt; när man utför ett\r\navlönat arbete i sitt eget hem i egenskap av familje-\r\nhemsförälder, är man trots detta inte berättigad till a-\r\nkassa. Detta är stelbenthet och ideologiskt tänkande i\r\ngamla strukturer.\r\nIncitamenten för att skaffa arbete måste vara sto-\r\nra. Arbetslinjen skall gälla. Det måste alltid vara mera\r\nlönsamt för den enskilde att ta ett kort tillfälligt arbete\r\nän att låta bli. Varenda timme arbete som man kan\r\nerhålla måste belönas i systemen - allt annat blir\r\nabsurt.\r\nVi vet genom studier att ett tillfälligt jobb ofta kan\r\nge en anställning av något slag. Därför är DELTA-\r\nutredningen på fel väg när man vill införa en bortre\r\nparentes efter 52 veckor. Då skall det inte längre vara\r\nmöjligt att jobba deltid och stämpla deltid. Ett dylikt\r\nsystem ger den enskilde en orimlig valsituation. Skall\r\nhan välja en arbetsmarknadsutbildning på heltid och\r\nta steget bort från ett jobb på befintlig arbetsmark-\r\nnad? Eller skall han välja ett jobb på deltid och straf-\r\nfas ekonomiskt genom att förlora sin a-kassa?\r\nÄr uppmuntran till ett sådant beteende etiskt för-\r\nsvarbart? Om han väljer att vara kvar på ordinarie\r\narbetsmarknad får han leva på en halv lön och\r\nkomplettera med socialbidrag, dvs. kostnaden för-\r\nflyttas från statskassan till kommunerna. Inget sägs\r\nför övrigt om att finansieringsprincipen skall gälla.\r\nDessutom finns det förslag i DELTA-utredningen\r\nom att den som söker heltidstjänst inte skall behöva\r\nbetrakta ett deltidsjobb som \"lämpligt\". Man skall\r\nalltså kunna tacka nej eftersom arbetsmängden inte är\r\ntillräcklig. Det är fullständigt vansinnigt och ger helt\r\nfel signaler. Allt arbete man kan få som arbetslös\r\nmåste betraktas som viktigt och värdefullt, inte bara\r\nom det passar in i arbetsförmedlingarnas och a-\r\nkassornas färdiga mallar.\r\nDELTA-utredningens förslag är - om de åter-\r\nkommer i propositionen - bara ännu ett utslag för\r\nsocialdemokratisk klåfingrighet. Var snäll och låt bli!\r\nVi kristdemokrater menar att grundtryggheten för\r\nden enskilde måste finnas. Man kan fråga sig vart\r\nregeringen är på väg när tydliga tecken kan spåras på\r\natt en bortre parentes är på väg. Jag nämnde DELTA-\r\nutredningen. I proposition 1996/97:107 skrevs att\r\nman skall lämna förslag om en treårig begränsad\r\nersättningsperiod. Den nya åtgärden arbetspraktik har\r\nockså uppfattats som att den enskilde kan ställas utan\r\nskydd. Volymmålen är borttagna. Vad har den en-\r\nskilde långtidsarbetslöse för garanti för att inte bli\r\nutförsäkrad i dag? Här krävs ett klargörande från\r\nSocialdemokraterna med stödpartier.\r\nArbetslösheten kostar i dag statskassan 150 mil-\r\njarder. Det är gigantiska summor. Tillväxtförslagen\r\nfattas. Det tänks och tittas på mycket i Rosenbad,\r\nmen det skapar inga nya jobb - mer än i Rosenbad,\r\ndär arbetsstyrkan växer. Men för Sveriges del blir den\r\neffekten bara marginell.\r\nMed kristdemokratisk politisk skulle vi ha en be-\r\ntydligt lägre arbetslöshet, vilket skulle minska kost-\r\nnaderna för a-kassan. Vårt budgetförslag innebär bl.a.\r\nen satsning på sänkt skatt inom tjänstesektorn och en\r\nförstärkning av kommunernas och landstingens eko-\r\nnomi, vilket skulle innebära personalförstärkningar\r\nbl.a. inom vård och omsorg.\r\nHerr talman! Jag står naturligtvis bakom alla våra\r\nreservationer, men för tids vinnande nöjer jag mig\r\nmed att yrka bifall till reservationerna 1 och 20.</pre><pre>Anf.  183  MARGARETA ANDERS-\r\nSON (c):\r\nHerr talman! Arbetslöshetsförsäkringen - vad sä-\r\nger ordet oss, och vart har debatten lett oss i den här\r\nfrågan? Försäkring tolkar jag som något som jag har\r\nmöjlighet att erhålla ersättning från när det händer\r\nnågot oförutsebart, katastrofalt, något som jag inte\r\nnormalt klarar av. Det är inte något som skall ge mig\r\npengar under resten av mitt liv eller som skall garan-\r\ntera min framtida existens. Försäkringar skall hjälpa\r\nmig över till en ny fas i livet där jag på nytt skall\r\nkunna klara mig själv.\r\nAtt arbetslöshetsförsäkringen av många har upp-\r\nfattats som en inkomstgaranti är därför mycket\r\nolyckligt, dels för att man inte skall falla in i en falsk\r\ntrygghet att \"även om jag inte gör något så tar sam-\r\nhället hand om mig och ser till att jag klarar mig\",\r\ndels för att alltför många aldrig kommer att uppfylla\r\nde krav som ställs för att få del av försäkringen.\r\nMånga unga människor och andra som haft en lös\r\nanknytning till arbetsmarknaden ställs utanför, och\r\ndet är inte tillfredsställande. För något år sedan var\r\nsiffran över 100 000 personer, och den är säkert på\r\njämförbar nivå även om ungdomsarbetslösheten gått\r\nned under de senaste åren.\r\nAtt arbetslöshetsförsäkringen skall vara en om-\r\nställningsförsäkring som ger skydd under en viss tid\r\nfråntar inte samhället ansvaret att tillsammans med\r\nden enskilde göra allt för att lösa problemen och att\r\nman också måste se till att det finns fler alternativ än\r\nsocialbidrag för dem som har stora problem på ar-\r\nbetsmarknaden. Två saker är här viktiga, och det är\r\ndels att staten inte skall flytta över det ekonomiska\r\nansvaret för invånarna till kommunerna utan vidare,\r\ndels att det av många upplevs som ett totalt misslyck-\r\nande att behöva söka socialbidrag. Centerpartiet krä-\r\nver här i sin reservation nr 3 att regeringen tar ett\r\nstörre ansvar för att de här frågorna blir slutbehandla-\r\nde.\r\nSom det ser ut i dag har AMS infört den bortre pa-\r\nrentesen utan att det finns något skyddsnät för dem\r\nsom varken får jobb eller en åtgärd. Man skyller i stor\r\nutsträckning på resursbrist när man nekar människor\r\nåtgärder när de hamnat i en utförsäkringssituation.\r\nRedan i februari månad talade man om för en per-\r\nson som jag följde med till arbetsförmedlingen att\r\nhon inte kunde få någon åtgärd därför att resurserna\r\nskulle gå till utbildning. Själv var hon för gammal -\r\n56 år - så henne kunde man inte satsa på. Att hon\r\ndessutom är kvinna förbättrar inte hennes situation.\r\nUtbildning var uteslutet, och annan lämplig åtgärd\r\nkunde man inte hitta. Som väl var fick hon via ett\r\nTV-inslag veta att man i grannkommunen hade svår\r\nbrist på personal i vården. Hon ringde i slutet av\r\nveckan, och på måndagen i veckan därpå fick hon\r\nbörja arbeta. Hennes erfarenhet av 17 år i vårdarbete\r\nvar mycket efterlängtad, och hon har redan arbetat\r\nlängre arbetstider än de flesta eftersom det var många\r\nsom var sjuka. Dessutom fick hon löfte om praktik\r\nom det skulle vara så att vikariaten inte räckte.\r\nDå hade arbetsförmedlingen helt plötsligt resurser\r\nsom man inte haft en vecka tidigare. Den här kvinnan\r\nkände sig mycket kränkt av behandlingen hon fick,\r\noch hon var mycket ledsen innan hon själv fixade att\r\nhon fick jobb. Centerpartiet har i olika sammanhang\r\nkrävt att personal inom olika myndigheter och orga-\r\nnisationer som skall möta människor i utsatta lägen\r\nskall lära sig mer om ett gott bemötande av dem som\r\nsöker myndigheten. Det här fallet anser jag vara ett\r\ntypexempel på hur det inte får gå till.\r\nI ett betänkande av det slag som vi nu behandlar\r\nkommer massor av detaljfrågor upp från alla slag av\r\nmotioner, parti- och kommittémotioner likaväl som\r\nenskilda motioner. Ofta tar de upp någon lite speciell\r\nfråga, som inte är viktig för hela arbetsmarknaden\r\nmen som ändå är en liten del som behöver ändras för\r\natt det skall bli lättare för människor att få jobb, be-\r\nhålla jobb och starta egna företag.\r\nCenterpartiet har i tre motioner, A209, A210 och\r\nN238, tagit upp frågor om tryggheten för dem som är\r\ndeltidsarbetslösa eller vill driva egna företag.\r\nRegeringen och andra talar mycket om att under-\r\nlätta för nyföretagande och att arbetslinjen skall gälla\r\nför den som står utan arbete. Då måste frågor som de\r\nhär lösas på ett tillfredsställande sätt. Som det ser ut i\r\ndag har man ingen trygghet eller riskerar att förlora\r\nden om man startar eget eller tar ett jobb som inte har\r\nsamma omfattning som det man hade tidigare. Det är\r\nbättre att gå på heltids a-kassa än att ta ett deltidsjobb,\r\nför om man blir arbetslös igen kan a-kassan ha redu-\r\ncerats till 80 % av deltidslönen. Individens skydd är\r\ninte här relaterat till samhällets bästa, som vore att\r\npersonen tog ett deltidsjobb hellre än att stämpla.\r\nMin fråga till Kristina Zakrisson blir: Kommer\r\nSocialdemokraterna att ta upp de här och andra lik-\r\nnande frågor så att det blir en förbättring för de här\r\ngrupperna?\r\nKooperativa lösningar på samhällsproblem är\r\nheller inget att rekommendera om man skall räkna\r\nmed att få ersättning från a-kassan när man blir ar-\r\nbetslös. Den som råkar vara firmatecknare i ett för-\r\näldrakooperativ räknas inte som arbetslös eftersom\r\nhon eller han anses vara delägare i ett företag. Det är\r\nså orimligt att man kan tycka att varje människa med\r\nsunt förnuft skulle reagera. Man hindrar på det här\r\nsättet människor från att skapa kooperativ för att lösa\r\nsina egna arbetslöshetsproblem.\r\nKunskaper är viktigt att ha med sig i bagaget när\r\nman ger sig ut på livets långa resa. Tyvärr blir det där\r\nbagaget ibland omodernt, och somliga fick inte med\r\nsig tillräckligt från början. Därför är det viktigt att\r\nden stora satsning som inleddes för ett par år sedan i\r\nkunskapslyftet får en fortsättning. Det kommer alltid\r\natt finnas de som går ut gymnasiet med för dåliga\r\nbetyg, fel ämnen eller för få. Därför bör man utreda\r\nom det som första åtgärd när någon blir arbetslös är\r\natt personen i fråga skall få läsa in gymnasiekompe-\r\ntens i kärnämnena med ersättning från a-kassan. Det\r\nhär är ett stort område, men man kan anta att ökade\r\nkunskaper gör människor mer anställningsbara i\r\nframtiden.\r\nEn detalj som borde ha lösts redan tidigt i höstas\r\när möjligheten att få a-kassa under ferier om man inte\r\nkan få arbete. Som det ser ut i dag tvingas många\r\navbryta sina studier för att de inte kan överleva fram-\r\nför allt sommarlovet. De har inte rätt till a-kassa, och\r\nför att få socialbidrag måste de stå till arbetsmarkna-\r\ndens förfogande. Det är lätt att förstå att människor\r\nupplever det som ett moment 22. Hur man än gör så\r\nstraffas man av samhället.\r\nÄnnu en fråga till Kristina Zakrisson är: Kommer\r\ndet någon proposition, eller skall de här människorna\r\näven denna sommar sväva i ovisshet om hur de skall\r\nklara sin försörjning?\r\nDen projektgrupp som utskottets majoritet hänvi-\r\nsar till har förvisso många frågor att ta upp i sitt ar-\r\nbete. Många av de här frågorna kräver också snabba\r\nlösningar. Så länge de inte är lösta kommer de att\r\nutgöra hinder för människor som vill skapa nya förut-\r\nsättningar för sitt eget liv. Dessutom innebär det att\r\nsamhället får bära kostnader som inte är nödvändiga.\r\nAtt ändra regler och anpassa dem till det samhälle vi i\r\ndag lever i är nödvändigt. Vi löser inte dagens och\r\nmorgondagens problem på arbetsmarknaden med\r\ngårdagens lösningar.\r\nHerr talman! Jag står givetvis bakom samtliga\r\nCenterpartiets reservationer, men jag nöjer mig med\r\natt yrka bifall till reservationerna 3 och 17.</pre><pre>Anf.  184  HELENA BARGHOLTZ (fp):\r\nHerr talman! Det finns en utbredd misstro mot att\r\nvåra socialförsäkringar fungerar när vi verkligen\r\nbehöver dem. Många är oroliga för att spelreglerna\r\ninte skall ligga fast, att ersättningsnivåer skall ändras\r\növer en natt och att ingångna löften plötsligt skall\r\nsvikas. Denna oro är lätt att förstå. Under 1990-talet\r\nhar reglerna för de svenska socialförsäkringarna änd-\r\nrats hundratals gånger.\r\nDe flesta av dessa ändringar är i och för sig små i\r\nden meningen att de inte berör så många individer,\r\nmen å andra sidan kan just de individerna ha påver-\r\nkats på ett mycket långtgående sätt.\r\nNågra tiotal av ändringarna kan definieras som\r\nstora genom att de berör många - det gäller bl.a.\r\nsänkningen av ersättningsnivån i arbetslöshetsförsäk-\r\nringarna - eller ha principiell räckvidd, som avskaf-\r\nfande av den allmänna arbetslöshetsförsäkringen, som\r\nkort dessförinnan hade införts av den borgerliga rege-\r\nringen.\r\nÅterkommande undersökningar visar att förtroen-\r\ndet för socialförsäkringarna sjunker. Det är ett allvar-\r\nligt problem genom att människors otrygghet ökar. I\r\nkonjunkturskeden där en ökning av den privata kon-\r\nsumtionen vore önskvärd kan en sådan hållas tillbaks\r\nhelt enkelt av att människor är så oroliga för sin\r\nframtid.\r\nTjänstemannarörelserna, TCO och SACO, har vi-\r\nsat starkt missnöje med den socialdemokratiska rege-\r\nringen, som inte har förmått samla sig till en bra poli-\r\ntik när det gäller socialförsäkringarna. TCO-\r\nordföranden Inger Ohlsson har bl.a. sagt att hon tyck-\r\ner att regeringen lyssnar för mycket på LO.\r\nTrots att socialdemokratin ideologiskt bekänner\r\nsig till försäkringsprincipen i välfärdspolitiken är man\r\nändå ständigt beredd att göra avsteg från principerna.\r\nEn viss grupp skall gynnas, och en annan grupp skall\r\nmissgynnas. Låt mig påminna om några exempel ur\r\nden socialdemokratiska politiken sedan valet 1994\r\nnär det gäller just arbetslöshetsförsäkringen.\r\n· Den allmänna a-kassan avskaffades efter valet.\r\nMotivet ansågs allmänt vara att socialdemokrater-\r\nna fallit undan för att LO anser sig behöva fackli-\r\nga a-kassor som argument vid sin medlemsvärv-\r\nning.\r\n· Egenavgiften till a-kassan avskaffades, trots\r\nenorma behov av intäkter. I stället infördes en\r\nhögre egenavgift i sjukförsäkringen, som redan\r\ngick med överskott.\r\n· A-kasseersättningen sänktes från 80 % till 75 %\r\ntrots ett löfte att höja den till 90 %. Nu är den vis-\r\nserligen höjd igen.\r\n· Unga arbetslösa föreslogs gå miste om sin a-kassa\r\ntrots att de kvalificerat sig för ersättning.</pre><pre>Dessa exempel räcker för att visa att politiken\r\npräglats av förvirring och en stor portion principlös-\r\nhet.\r\nGrunden för de resurser som krävs för en generell\r\nvälfärdspolitik är arbetet. Arbete är också en förut-\r\nsättning för att kunna leva ett självständigt liv. Alla\r\nmänniskor har också en skyldighet att försöka för-\r\nsörja sig själva. Staten bör omfördela samhällets\r\nresurser så att alla - inte bara vissa människor - ges\r\nmöjligheter till självständigt liv. Staten skall via\r\nskatter, avgifter och sociala trygghetssystem försöka\r\nminska skillnaderna mellan människor som beror på\r\nomständigheter som ligger utanför deras påverkan.\r\nSkillnader som skapar bättre totala förutsättningar\r\noch villkor även för de sämst ställda skall däremot\r\ninte motverkas. En politik utefter dessa principer\r\nuppfyller bäst de liberala målen om alla människors\r\nrätt till ett självständigt liv och till möjlighet att växa.\r\nFolkpartiet anser att det bör införas en allmän och\r\nobligatorisk försäkring. Denna försäkring skall ge den\r\nenskilde ekonomiskt skydd när hon eller han söker ny\r\nsysselsättning.\r\nDet måste alltid löna sig att arbeta. Försäkringen\r\nskall innehålla en självrisk som motverkar överut-\r\nnyttjande och stimulerar till arbete och till en så kort\r\nförsäkringsperiod som möjligt. Genom en försäk-\r\nringsmässig koppling mellan avgifter och förmåner\r\nminskar de s.k. skattekilarna, och det lönar sig bättre\r\natt arbeta.\r\nFörsäkringen skall finansieras med avgifter och\r\nmed direkta statsbidrag. Försäkringen skall huvud-\r\nsakligen finansieras genom egenavgifterna. Detta\r\nbidrar till att göra försäkringsmässigheten tydlig.\r\nFör att förbättra lönebildningen bör medlemsav-\r\ngifterna variera mellan olika kassor med olika verk-\r\nsamhetsområden beroende på löneläge och arbetslös-\r\nhetsnivå just där. Genom  att försäkringen lyfts ut ur\r\nstatsbudgeten och särredovisas ökar dess legitimitet.\r\nDet är viktigt att taket i arbetslöshetsförsäkringen\r\nsätts så att det stora flertalet inkomsttagare ligger\r\nunder taket. Eftersom inga avgifter skall tas ut där\r\ninga förmåner finns måste taken för förmånen och\r\ntaket för avgifter vara desamma. Vi i Folkpartiet\r\nföreslår att taket i arbetslöshetsförsäkringen på sikt\r\nskall vara detsamma som överenskommits för det\r\nreformerade pensionssystemet, nämligen 7,5 s.k.\r\nlönebasbelopp. En övergång till lönebasbelopp bety-\r\nder att förmåns- och avgiftstaket räknas upp med\r\nstandardstegringen i samhället.\r\nArbetslöshetsförsäkringen skall alltså vara allmän\r\noch obligatorisk. Vi folkpartister ser inga skäl till\r\nvarför inte alla inkomsttagare som uppfyller kravet på\r\nen fast anknytning till arbetsmarknaden skall ha rätt\r\ntill en inkomstrelaterad arbetslöshetsförsäkring. Men\r\ndet är också viktigt att betona att arbetslöshetsförsäk-\r\nringen skall vara en omställningsförsäkring med lång\r\nanknytning till arbetsmarknaden.\r\nArbetslöshetsförsäkringen, som skall vara tidsbe-\r\ngränsad, bör också kompletteras med ett nytt skydd\r\nför utförsäkrade. Detta skydd skall inte, som socialbi-\r\ndrag, prövas mot innehav av t.ex. bil, egen bostad\r\neller sommarstuga. Ett villkor för stödet är självfallet\r\natt individen står till arbetsmarknadens förfogande.\r\nAvslutningsvis, herr talman, vill jag också säga att\r\ndet är väldigt bra att biståndsarbetare och missionärer\r\nnu får möjlighet att erhålla arbetslöshetsersättning i\r\nde fall de blir arbetslösa efter fullgjord tjänstgöring.\r\nDetta är ett krav som bl.a. folkpartisten Runar Pat-\r\nriksson framgångsrikt drivit med mycket starkt enga-\r\ngemang.\r\nJag stöder naturligtvis Folkpartiets samtliga reser-\r\nvationer, men nöjer mig i dag med att yrka bifall till\r\nreservation nr 10.</pre><pre>Anf.  185  BARBRO JOHANSSON (mp):\r\nHerr talman! A-kassan är krånglig, dyr och byrå-\r\nkratisk. Kraven är för höga. Inför en sorts grund-\r\ntrygghet i stället.\r\nDet som jag nu har sagt tycker över hälften av de\r\ntillfrågade i en nyligen gjord undersökning. 52 % av\r\ndessa människor är för en allmän arbetslöshetsförsäk-\r\nring för alla. Bara 30 % vill att a-kassan skall vara\r\nkvar på samma sätt som i dag. Bland arbetslösa vill\r\nnärmare 72 % ändra på a-kassan och ha ett system\r\nmed grundtrygghet. Då skulle de som nu inte har rätt\r\ntill a-kassa slippa leva på socialbidrag. Risken för\r\nrundgång mellan åtgärder och ersättningsperioder\r\nskulle avta.\r\nDagens socialförsäkringssystem har vuxit fram ur\r\nolika historiska förutsättningar och uppvisar tillsam-\r\nmans en brokig bild som är svår att förstå för de fles-\r\nta. Mycket kan göras för att samordna system och\r\ngöra dem billigare, enklare och mer lättbegripliga.\r\nDen översyn som skett i ett flertal utredningar de\r\nsenaste åren har inte lett till förslag om den nödvän-\r\ndiga förenklingen och samordningen av socialförsäk-\r\nringssystemen. Problemet verkar vara att ingen tar det\r\nnödvändiga helhetsgrepp som behövs.\r\nI dag faller många långtidsarbetslösa ur a-\r\nkassesystemet. Exakt hur många svenskar som går på\r\nsocialbidrag därför att de är arbetslösa och inte med i\r\narbetslöshetsförsäkringen är det ingen som vet i da-\r\ngens läge. Inträdeskraven är i dag för hårda. De bör\r\nsänkas, så att inte så många lämnas utanför.\r\nTill dagens betänkande har Miljöpartiet fogat ett\r\nsärskilt yttrande som behandlar vårt förslag om ett\r\nsamordnat ersättningssystem vid arbetslöshet, ohälsa\r\noch föräldraskap.\r\nHerr talman! Socialförsäkringarna skall främst va-\r\nra ett socialt skyddsnät som skall ge en grundläggan-\r\nde försörjning till den som av olika anledningar inte\r\nkan försörja sig själv. Systemet skall vara heltäckan-\r\nde, så att så få som möjligt faller mellan stolarna och\r\ntvingas leva på socialbidrag. Det innebär bl.a. att\r\nkvalifikationsregler och andra krav skall utformas så\r\natt så få som möjligt utestängs.\r\nFörsäkringarna skall i första hand tillgodose en\r\ngrundtrygghet som alla solidariskt och efter förmåga\r\nskall bidra till att finansiera. Det bör inte vara en\r\nuppgift för det statliga försäkringssystemet att i varje\r\nläge garantera att människor för all framtid skall\r\nkunna behålla en gång uppnådd högre konsumtions-\r\nstandard.\r\nEn sådan garanti blir alltför dyrbar och kan likaväl\r\ntillgodoses av var och en med eget sparande eller\r\negen försäkring. Det är viktigare att knappa skattein-\r\nkomster i första hand används för att garantera en bra\r\nstandard i den gemensamma vården, omsorgen och\r\nutbildningen. Detta bör också ligga mer i välbeställda\r\npersoners intresse än att de i varje läge skall få en\r\nstatlig garanti för sin konsumtionsstandard.\r\nFör att tillgodose kraven på helhetssyn och\r\ngrundtrygghet bör socialförsäkringssystemen utfor-\r\nmas med en kortvarig del, en omställningsförsäkring,\r\noch en del som skyddar vid långvariga inkomstbort-\r\nfall.\r\nVi vill införa ett s.k. brutet tak under de två första\r\nåren som skall följas av en grundtrygghet som är lika\r\nför alla. I sjuk-, föräldra- och arbetslöshetsförsäkring-\r\narna skall det införas ett tak på 6 ½ basbelopp.\r\nErsättningsnivån bör höjas till 85 % för inkomsten\r\nupp till 4,2 basbelopp. Och för den del av inkomsten\r\nsom ligger därutöver bör ersättningsnivån ligga på\r\n40 %. Då skulle det bli en mycket bättre fördelnings-\r\npolitisk profil.\r\nOm försäkringen skall kunna bli heltäckande bör\r\nkvalificeringsreglerna ändras. Vi vill att arbetsvillko-\r\nret skall sänkas till fyra månaders arbete.\r\nDet är bra att regeringen nu skall se över arbets-\r\nlöshetsförsäkringen i en arbetsgrupp. Att arbetsgrup-\r\npen bl.a. skall titta på inträdesregler och arbetsvillkor\r\noch eventuellt mildra dessa är bra.\r\nHerr talman! Det särskilda medlemsvillkoret har\r\nmedfört att människor inte riktigt vet om de är med i\r\na-kassan eller inte. De vet inte heller om de verkligen\r\nuppfyller medlemsvillkoret eller inte. De svävar där-\r\nför i ovisshet. Det här framkom när arbetsmarknads-\r\nutskottet träffade Arbetslöshetskassornas samorgani-\r\nsation. Jag tänker t.ex. på dem med jourtjänstgöring\r\neller korta vikariat. De kanske jobbar intensivt i två\r\nveckor, är borta i tre veckor och arbetar sedan i två\r\nveckor igen. Dessa människor kommer aldrig att\r\nkomma in i a-kassan. Det gäller t.ex. människor i\r\nturistbranschen, guider och översättare. Många av\r\ndem är, helt naturligt, kvinnor.\r\nHerr talman! Miljöpartiet har också invändningar\r\nnär det gäller de oerhört stränga villkoren med ka-\r\nrensdagar när man slutar en anställning utan giltig\r\nanledning. Utskottet gjorde vid förra behandlingen\r\nskrivningar som skulle vara generösa, men det har i\r\nverkligheten visat sig att de som har slutat sitt arbete\r\nbehandlas hårdare än andra kategorier.\r\nDet är bra att utskottet nu uttalar att arbetsgruppen\r\nskall se över de här reglerna; det gläder mig.\r\nDen arbetstagare som säger upp sig själv från en\r\nfast anställning utestängs från a-kassan under 45\r\narbetsdagar. Undantag kan göras om synnerligen\r\nstarka hälsoskäl eller sociala skäl föreligger.\r\nDenna långa karenstid infördes av regeringen för\r\ntre år sedan, och det underförstådda politiska budska-\r\npet var att man i tider av hög arbetslöshet inte tolere-\r\nrar att människor slutar på ett arbete om det inte inne-\r\nbär att de går direkt över till en annan tjänst. Detta\r\nkritiserades av bl.a. Arbetslöshetskassornas samorga-\r\nnisation som menade att beslutet saknade ordentligt\r\nunderlag och att konsekvensanalysen var bristfällig.\r\nA-kassornas samorganisation hävdade att beslutet\r\nmotverkade sitt eget syfte, eftersom det skapade en\r\ninlåsning på arbetsmarknaden, som vare sig gagnar\r\nden som vill ta sig ifrån ett arbete eller den arbetslöse\r\nsom skulle kunna komma i dennes ställe.\r\nSom arbetsmarknaden ser ut är det mycket svårt\r\natt gå direkt från en tjänst till en annan om man inte\r\ntillhör en exklusivt utbildad grupp, vars utbildning är\r\nhögt åtråvärd. Att seriöst söka annat arbete är en\r\nheltidssysselsättning som är svår att förena med hel-\r\ntidsarbete. Detta bekräftas av de krav som samhället\r\nställer på arbetssökande.\r\nEnligt en undersökning av hur arbetslösheten på-\r\nverkar attityderna, inte bara hos dem som står utan\r\narbete utan också hos dem som har arbete, visar det\r\nsig att den grupp som skulle vilja säga upp sig från en\r\nfast tjänst för att söka annat arbete - det är så många\r\nsom 28 % - mådde väldigt dåligt, t.o.m. sämre än\r\ndem som hankade sig fram mellan vikariat.\r\nFör mig innebär den här regeln att möjligheten att\r\nutvecklas i sitt arbetsliv eller göra någonting kon-\r\nstruktivt åt en ohållbar arbetssituation förbehålls de\r\nvälbärgade som har möjlighet att leva på sparade\r\npengar i två månader.\r\nMänniskor som av olika anledningar mår dåligt på\r\nsin arbetsplats och som kanske t.o.m. får läkarintyg\r\npå att de är i psykisk obalans på grund av hur det är\r\npå arbetsplatsen får inte den behandling som kanske\r\nkunde ha förväntats.\r\nNär man efter stor ångest har lämnat sin arbets-\r\nplats möts man av beskedet att man har 45 arbetsda-\r\ngars karenstid vad gäller a-kassan. I den situation som\r\nman då befinner sig är det ett hårt slag. Man skall\r\nbetala hyra, dagis m.m. Och när allt faller sönder tar\r\nman till slut till drastiska åtgärder och klarar sig inte\r\nriktigt längre.\r\nMed dessa ord vill jag yrka bifall till reservation\r\nnr 4 i betänkandet och också meddela att Miljöpartiet\r\nkommer att stödja reservation nr 18.</pre><pre>Anf.  186  MARIA LARSSON (kd) replik:\r\nHerr talman! Jag måste säga att jag blir storligen\r\nförvånad när jag hör Barbro Johanssons inlägg. Den\r\npolitik som beskrivs där skiljer sig markant från den\r\npolitik som Miljöpartiet har ställt sig bakom i form av\r\nutskottets förslag, socialdemokraternas förslag.\r\nHär hör vi talas om brutet tak, ersättningsnivå på\r\n85 %, fyra månader som arbetsvillkor, ändrade regler\r\nnär det gäller karensdagar osv. På en rad punkter\r\nskiljer sig det som Barbro Johansson nu har doku-\r\nmenterat som Miljöpartiets förslag ifrån det förslag\r\nsom man har ställt sig bakom vid utskottets behand-\r\nling.\r\nMin fråga till Barbro Johansson är: Finns det ett\r\nlöfte om att alla de saker som förekom i anförandet\r\nkommer att behandlas i den arbetsgrupp som nu är\r\ntillsatt, eftersom det inte finns några reservationer\r\nmer än när det gäller en liten bifråga i utskottets be-\r\ntänkande?</pre><pre>Anf.  187  BARBRO JOHANSSON (mp) re-\r\nplik:\r\nHerr talman! När det gäller Maria Larssons frågor\r\nkan jag säga att vi har en reservation, och den gäller\r\navstängningsreglerna. Men jag skulle egentligen inte\r\nbehöva reservera mig, eftersom utskottet har skrivit\r\natt arbetsgruppen skall se över de här inlåsningsef-\r\nfekterna på grund av de karensdagar som finns. Men\r\njag kommer ändå att yrka bifall till den reservationen.\r\nNär det gäller de andra sakerna är det som vi har\r\nsagt väl känt av utskottet. Detta har jag pratat om i\r\nfem år. Dessa synpunkter har vi alltid haft. Vi har\r\nalltid väckt stora motioner om detta. Men det här året\r\nväckte vi inte motionen om arbetslöshetsförsäkringen.\r\nJag har däremot ett särskilt yttrande om det som jag\r\nhar sagt förut och även påpekat i våra budgetmotio-\r\nner.</pre><pre>Anf.  188  MARIA LARSSON (kd) replik:\r\nHerr talman! Både Barbro Johansson och jag vet\r\natt reservationer smäller lite högre än ett särskilt ytt-\r\nrande om man tycker annorlunda. Jag kan inte tolka\r\ndetta på annat sätt än att Miljöpartiet har lagt sig platt\r\nför socialdemokraterna i det här avseendet. Jag förstår\r\nockså att det egentligen inte finns några löften om att\r\nde saker som Barbro Johansson har tagit upp skall tas\r\nmed i arbetsgruppens arbete.\r\nJag tycker att Barbro Johansson är en mycket stor\r\noptimist. Hon är glad över arbetsgruppen, som har\r\nsatt i gång med att arbeta, och hon hoppas att den\r\nskall tillvarata alla Miljöpartiets intressen, trots att\r\nMiljöpartiet inte har någon plats i arbetsgruppen. Jag\r\nskulle nog inte vara lika optimistisk i det läget.</pre><pre>Anf.  189  BARBRO JOHANSSON (mp) re-\r\nplik:\r\nHerr talman! Jag vet inte vilka andra partier som\r\nhar plats i arbetsgruppen. Jag tror att arbetsgruppen\r\nskall tillsättas inom Näringsdepartementet.\r\nI budgetdebatten före jul uttryckte bl.a. Erik Ås-\r\nbrink förståelse för våra förslag vad gäller grund-\r\ntryggheten; man kanske skall se över detta så små-\r\nningom. Så vi har visst fått vissa utfästelser. Det är\r\ningenting som säger att det måste bli så här, men jag\r\ntror säkert att man i den här arbetsgruppen kommer\r\natt ta upp bl.a. de avstängningsregler som jag nämn-\r\nde, trots att jag nu reserverar mig i det avseendet. Att\r\nvi har det här förslaget är absolut inte okänt för nå-\r\ngon.</pre><pre>Anf.  190  KRISTINA ZAKRISSON (s):\r\nHerr talman! Arbetslöshetsförsäkringen och re-\r\ngelverket runt den är nästan ständigt uppe till diskus-\r\nsion. Det är inte så konstigt, eftersom detta har väl-\r\ndigt stor betydelse för många människor. I dag har det\r\nstor betydelse för alldeles för många människor,\r\nskulle jag vilja säga.\r\nSom några har påpekat tidigare har vi gjort ett\r\nstort antal förändringar under de senaste åren. Men\r\nsåvitt jag förstår är hälften av dem gjorda under den\r\nborgerliga regeringens tid. Och jag anser att det finns\r\nanledning att göra förändringar om man ser att det är\r\nfel i regelverket.\r\nDen allmänna, sammanhållna arbetslöshetsförsäk-\r\nring som infördes 1998 och som gäller i dag var me-\r\nnad att i viss mån anpassas till förändringar på ar-\r\nbetsmarknaden. Men trots att vi nyss har infört den\r\nfinns det skäl att återigen se över den.\r\nSyftet med försäkringen är att ge den enskilde\r\nmöjlighet till omställning till ett nytt arbete. Många\r\nute bland allmänheten, och också bland oss politiker,\r\nantyder ibland att de som är arbetslösa faktiskt inte\r\nvill arbeta. Detta tror jag är en myt och en fördom.\r\nDet är alldeles fel. Jag har träffat väldigt många ar-\r\nbetslösa. Det är som Margareta Andersson sade: Den\r\nhär försäkringen är till för att den som råkar ut för en\r\nkatastrof skall få ersättning. Jag tror att alla som blir\r\narbetslösa tycker att det är en katastrof.\r\nDet regelverk vi har i dag kan ge utrymme för lite\r\nolika tolkningar. Vi har i utskottet fått signaler om att\r\nman kan göra olika tolkningar i olika delar av landet\r\noch i olika kassor, t.ex. av vad som är ett lämpligt\r\narbete och vad som är ett rimligt pendlingsavstånd.\r\nTillsynsmyndigheten har uppmärksammat det här,\r\noch därför har den arbetsgrupp som regeringen tillsatt\r\nfått i uppdrag att se över rättssäkerheten.\r\nTyvärr pratar man för sällan om rättssäkerheten\r\nför de arbetslösa. Alldeles för ofta pratar man om\r\nderas skyldigheter, precis som om man inte trodde att\r\nde uppfyllde sina skyldigheter. Jag skulle vilja säga\r\natt alla som är arbetslösa gör allt för att få ett nytt\r\njobb. Någon här sade - jag kommer ärligt talat inte\r\nihåg vem - att incitamentet att söka jobb ökar ju när-\r\nmare utförsäkringen man kommer. Det är inte alls\r\nsant. Vi har haft föredragningar i utskottet där man\r\nsagt att det inte finns någon sanning i detta. Det är\r\nännu en myt som man sprider.\r\nMånga av dem som i dag är arbetslösa - som kan-\r\nske jobbat 10 år, 20 år eller ännu längre och sedan\r\nblivit arbetslösa - har ingen lång teoretisk utbildning.\r\nI dag krävs det minst gymnasieutbildning för att få\r\njobb. För dessa människor kan det ta lång tid att skaf-\r\nfa sig den utbildning som gör att de får nytt jobb. Det\r\nkan ta längre tid än 300 dagar. Jag menar att den\r\nomställningsförsäkring vi har skall omfatta den tid\r\ndet tar för den arbetslöse att skaffa sig möjligheter att\r\nfå ett nytt jobb. Då finns det ingen anledning att ha en\r\nbortre parentes. Tidsbegränsningen är när man kunnat\r\nskaffa sig möjligheter att åter få ett jobb.\r\nFru talman! Under den senaste tiden har arbets-\r\nmarknadspolitiken mer och mer inriktats på kvalifice-\r\nrad arbetsmarknadsutbildning. Det är också riktigt,\r\ndärför att den politiken har visat sig leda till att man i\r\nhög grad får jobb. Det är en dyr åtgärd, men den ger\r\ngoda resultat. Väldigt många får jobb, och företag\r\nsom saknar en viss kompetens får sina behov tillgo-\r\ndosedda. Denna satsning på kvalificerad arbetsmark-\r\nnadsutbildning, som alltså är dyr, får dock inte inne-\r\nbära att de som inte kan få del av den hamnar utanför.\r\nArbetsförmedlingarna måste fortfarande aktivt jobba\r\nmed dem som är långtidsinskrivna.\r\nDet finns all anledning att se till att den som är ar-\r\nbetslös har möjlighet att få en åtgärd. Om man inte\r\nkommer ut i arbetslivet över huvud taget, om man är\r\nhemma, är passiv, tappar kontakten med arbetskam-\r\nraterna, inte har några arbetsuppgifter eller någon\r\nsom frågar efter en - då har man naturligtvis ännu\r\nsvårare att komma tillbaka. Därför är alla åtgärder\r\nviktiga, även de som inte är av direkt utbildningska-\r\nraktär.\r\nUtskottet har också sagt, som det står i betänkan-\r\ndet, att avsikten med att avveckla åtgärderna arbets-\r\nplatsintroduktion och arbetslivsutveckling inte har\r\nvarit att fler personer skall bli utförsäkrade. Ar-\r\nbetslinjen skall givetvis fortfarande hävdas, och det\r\ngör man bäst genom att se till att de arbetslösa kan\r\nvara aktiva. Jag menar att alla åtgärder är lika viktiga.\r\nÄven om arbetsmarknadsutbildning fortare ger ett\r\njobb är det viktigt att de som inte är på den nivån att\r\nde kan börja på en sådan får andra åtgärder.\r\nFru talman! Den arbetsgrupp som skall se över\r\nförsäkringen har också fått i uppdrag - nu skall jag\r\nläsa innantill - att utreda om det bör öppnas en möj-\r\nlighet att en arbetslös i vissa fall får behålla en mindre\r\ndel av sin arbetslöshetsersättning under en begränsad\r\növergångstid i en ny anställning. Man menar nämli-\r\ngen att det finns skäl att se om en kombination av att\r\nändra regelverket i arbetslöshetsförsäkringen och\r\nförenkla regelverket när det gäller arbetsmarknads-\r\npolitiken kan öka tillväxten. Alla åtgärder som gör att\r\nfolk lättare får jobb är viktiga, och då finns det skäl\r\natt förändra regelverket.\r\nBarbro Johansson tog upp risken för inlåsningsef-\r\nfekter om vi har för hårda sanktioner när man själv\r\nsäger upp sig. Att se på detta är också ett uppdrag\r\nsom arbetsgruppen har. Jag läser innantill igen: I\r\ndetta sammanhang bör även prövas om en konsek-\r\nventare och mer ändamålsenlig tillämpning av sank-\r\ntionsreglerna kan åstadkommas genom att reglerna\r\nmildras.\r\nÅterigen är det samma sak: Vi har infört det här\r\nregelverket för ett år sedan, men ser vi att det finns\r\nregler som motverkar arbetslinjen skall vi ändra dem.\r\nDet tror jag gynnar den arbetslöse.\r\nFru talman! Vi socialdemokrater anser inte att det\r\nfinns anledning att införa en bortre parentes. Vi anser\r\natt den omställningsförsäkring vi har skall gälla tiden\r\ntills den arbetslöse har kunnat omställa sig till ett nytt\r\narbete.</pre><pre>Anf.  191  MARIA LARSSON (kd) replik:\r\nFru talman! Det var intressant att höra Kristina\r\nZakrisson säga att det är fel på det regelverk som\r\ninfördes för drygt ett år sedan av socialdemokraterna.\r\nJag tycker bara att det är så förfärligt synd, med tanke\r\npå alla de arbetslösa och all den personal som skall\r\nhantera a-kassans regler, att man inte tänkte till innan.\r\nVarför tänkte man inte in dessa konsekvenser, som\r\nvar ganska lätta att förutsäga? Då hade vi besparat\r\nväldigt många människor väldigt mycket onödig oro.\r\nHur kommer det sig att man t.ex. inte tänkte in\r\nvad som skulle uppstå när det gällde studenternas a-\r\nkassa? Hur kommer det sig att man inte alls har tänkt\r\nin det här med familjehemsförälders a-kassa?\r\nJag har läst direktiven till arbetsgruppen, och jag\r\ntycker att tilltron till denna grupps arbete är väl stor.\r\nDirektiven i sig är ganska plottriga. Jag är ganska\r\növertygad om att detta inte kommer att förenkla re-\r\ngelsystemet särskilt mycket utan snarare vara en\r\nfortsättning på den lapptäcksteknik som socialdemo-\r\nkraterna har tillämpat under ganska lång tid. Lägger\r\nman dessutom till Miljöpartiets nya förslag, som har\r\nframförts här i kväll och som tydligen också skall\r\nbehandlas i arbetsgruppen, kommer det nog att bli\r\nganska besvärligt att förenkla regelsystemet.\r\nOch att tro att regelsystem inom a-kassan i sig kan\r\nöka tillväxten får inte jag att gå ihop.</pre><pre>Anf.  192  KRISTINA ZAKRISSON (s) re-\r\nplik:\r\nFru talman! Maria Larsson är väldigt kritisk till\r\nsocialdemokrater och vårt sätt att införa regler. Hon\r\ntycker att det är vansinne att införa ett regelsystem\r\nsom vi från början konstaterar är fel. Jag tror inte att\r\njag sade att detta var ett dåligt system. Jag sade att det\r\när ett regelverk med många olika regler, och om det\r\nfinns regler som har blivit fel såtillvida att de inte\r\nfrämjar arbetslinjen skall vi naturligtvis vara beredda\r\natt se över och ändra detta.\r\nNär det gäller familjehemsföräldrars rätt till a-\r\nkassa ser i alla fall jag det på det sättet att det inte är\r\nen anställning att vara familjehemsförälder. Arbets-\r\nlöshetsförsäkringen är en försäkring för den som har\r\nett jobb, blir arbetslös och mister sin inkomst.\r\nVill man försörja sig som familjehemsförälder an-\r\nser jag nog att man måste bilda ett företag och starta\r\nett vårdhem. Man måste ha minst tre ungdomar. Ser\r\nman det mer som en inkomst, nästan affärsmässigt,\r\nskall man kanske göra någonting annat än vara fa-\r\nmiljehemsförälder.</pre><pre>Anf.  193  MARIA LARSSON (kd) replik:\r\nFru talman! Jag anser att uppgiften att vara fa-\r\nmiljehemsförälder är ett arbete. Jag är av den åsikten\r\natt allt arbete skall kunna generera möjlighet till a-\r\nkassa. Jag tycker att det är ett tråkigt undantag att den\r\nhär regeln finns.\r\nJag blir inte riktigt klok på om Kristina Zakrisson\r\när stolt över de a-kasseregler som kom till 1998 eller\r\ninte. Det är en lite konstig argumentation. Men om\r\njag förstod slutledningen rätt är det i alla fall så att\r\nreglerna blev fel och nu gör vi om dem. Jag har inte\r\ntilltro till att det kommer att förenkla regelsystemen.\r\nKristina Zakrisson har talat sig varm för att det\r\nskall finnas en grundtrygghet. Om det är vi tämligen\r\növerens. Men vi vill sträcka den grundtryggheten lite\r\nlängre, till att innefatta alla, även de som i dag står\r\nutan a-kassan därför att de har valt att inte gå in i a-\r\nkassesystemet. Vi säger att a-kassan skall vara obli-\r\ngatorisk. Är inte det att erbjuda ännu fler människor\r\nen grundtrygghet?</pre><pre>Anf.  194  KRISTINA ZAKRISSON (s) re-\r\nplik:\r\nFru talman! Jag vill fortfarande hävda att det inte\r\när en anställning att vara familjehemsförälder. Där-\r\nemot förnekar jag inte att familjehemsföräldrar gör en\r\nväldigt bra insats. Jag har själv som ordförande i\r\nsocialnämnden tidigare varit med om att familjehems-\r\nföräldrar som under en kortare tid varit tvungna att\r\nvara lediga från sina jobb, kanske ett par månader i\r\nbörjan, fått ersättning från socialnämnden för förlorad\r\narbetsförtjänst. Bägge två jobbade, men tog ändå\r\nhand om barn. Det är ju helt naturligt.\r\nJag skulle fortfarande vilja hävda att det är en väl-\r\ndigt bra insats att vara familjehemsförälder, man får\r\nbetalt för det. Men det är inte en anställning i vanlig\r\nmening.\r\nSedan frågar Maria Larsson om jag är stolt över a-\r\nkassesystemet. Jag är stolt över att vi har en arbets-\r\nlöshetsförsäkring, och jag tycker att den är hyfsat bra.\r\nMen det finns skavanker i den. Därför tycker jag att\r\ndet är bra att arbetsgruppen skall se över den.\r\nSom vi tidigare har hört finns det de som tycker\r\natt arbetsvillkoret är alldeles för lågt. Det finns de\r\nsom tycker att det är för högt. Det beror alldeles på\r\nvad man menar med försäkringen. Vi socialdemo-\r\nkrater vill för vår del ha en inkomstbortfallsförsäk-\r\nring, inte den grundtrygghet som Maria Larsson pra-\r\ntar om.</pre><pre>Anf.  195  HENRIK WESTMAN (m) replik:\r\nFru talman! Jag skall börja med att säga att jag är\r\növerens med Kristina Zakrisson i alla fall på en\r\npunkt. Det är att det är alldeles för många som är\r\nberoende av a-kassa.\r\nHon sade att reglerna tolkades olika i olika a-\r\nkassor. Det är just det som är problemet. Systemet är\r\nväldigt krångligt.\r\nJag åkte tåg i måndags. Vad hittar man där om\r\ninte SJ:s tidning Kupé, senaste numret. Där står det:\r\nA-kassan är krånglig, dyr och byråkratisk, och varför\r\nskall den vara kopplad till facket?\r\nNu sprids det till hela svenska folket att man tyck-\r\ner att det är på det sättet. Då bör man väl vidta alla\r\nmöjliga åtgärder för att göra det mindre krångligt och\r\nkanske inte heller koppla det till facket. Kopplingen\r\ntill facket har inte Kristina Zakrisson berört.\r\nDet är väldigt krångligt, men incitamenten då, vad\r\ngör man med dem? De bör ju öka. De flesta tänkare\r\noch kritiker säger att det minskar incitamenten om\r\nman vet att man aldrig blir utförsäkrad. Med ert sys-\r\ntem blir man ju inte det. Systemet är tydligtvis obe-\r\ngränsat. Jag har inte fått något bevis för det heller.\r\nMan går från den ena åtgärden till den andra om det\r\ninte finns någon som helst bortre parentes. Så är det\r\nbara.\r\nDet här insåg t.o.m. socialdemokraterna förra året,\r\nnär man hade ett förslag på 300 dagar. Sedan har man\r\nfrångått det. Nu finns det tydligtvis inte kvar. Nu är\r\ndet obegränsad tid som gäller. Vad vill ni egentligen?\r\nSkall det vara medborgarlön?</pre><pre>Anf.  196  KRISTINA ZAKRISSON (s) re-\r\nplik:\r\nFru talman! Först och främst skulle jag vilja säga\r\nsom jag ibland brukar säga till min egen mamma: Allt\r\nsom står i tidningen är inte sant. Visserligen kanske\r\nSJ:s tidning är mer att lita på än många andra, men i\r\nalla fall.\r\nDet står att systemet är dyrt och krångligt. Dyrt\r\nberor på vad man ställer det i förhållande till. Jag\r\ntycker att det är värt pengarna.\r\nKrångligt kan det nog vara i mycket, därför att det\r\ninnebär ett stort mått av kontrollsystem. Det är ett så\r\nstort mått att jag tror att många av dem som är ar-\r\nbetslösa nästan känner sig som kriminella därför att\r\nde måste bevakas så väldigt mycket.\r\nFrågan ställdes om varför a-kassan är kopplad till\r\nfacken. Vi har i dag den fristående alfakassan. Det är\r\nungefär 8 000 personer som har anslutit sig. Det ver-\r\nkar inte vara ett skriande behov av en fristående kas-\r\nsa. Jag tror faktiskt att många väljer att gå med i fack-\r\net, a-kassa eller inte. Under 90-talet har faktiskt fler\r\noch fler löntagare gått med i facket. 84 % av arbetar-\r\nna är med, och ca 80 % av dem som är arbetslösa är\r\nfackligt organiserade. Man väljer alltså att gå med i\r\nfacket. Det verkar inte vara så att folk upplever det\r\nsom ett problem eller ett hot, tvärtom.\r\nJag tror också att det fackliga arbetet har väldigt\r\nstor betydelse. Även om man bortser från a-kassan\r\ntror jag att arbetsgivarna och företagen tjänar på att\r\nha ett bra fackligt arbete. Det gynnar både arbetsgiva-\r\nren och dem som arbetar på företaget om man har ett\r\nbra samarbete.</pre><pre>Anf.  197  HENRIK WESTMAN (m) replik:\r\nFru talman! Det är alldeles riktigt. Facket gör\r\nmycket stor nytta. Jag har själv varit fackordförande\r\nåtskilliga gånger och haft mycket med dem att göra.\r\nDet är alldeles riktigt. Men eftersom det nu är knutet\r\npå det sättet blir det branschvisa låsningar. Då får\r\nman alltså inte den omställning som kanske skulle\r\nkrävas på en modern arbetsmarknad.\r\nJag har en son som är byggnadsarbetare. Han blev\r\narbetslös. Det lönade sig inte för honom att ta tillfäl-\r\nliga andra arbeten, för då skulle han få lägre a-kassa\r\nnär han kom tillbaka. Alltså lönade det sig inte att\r\narbeta. Incitamenten måste alltid finnas. Det måste\r\nalltid löna sig att arbeta, även om man tillfälligt får\r\nlägre lön. Därför bör man nog bryta upp den där lås-\r\nningen till de särskilda facken, för då blir det en bran-\r\nschinlåsning.\r\nJag läser naturligtvis inte bara den här tidningen.\r\nJag har besökt en hel del arbetsförmedlingar och\r\nkassor och diskuterat detta. De flesta tycker nog att\r\ndet finns anledning att se över krångligheten.</pre><pre>Anf.  198  KRISTINA ZAKRISSON (s) re-\r\nplik:\r\nFru talman! Att det är krångligt och att det skapar\r\nmerarbete för a-kassehandläggarna om vi ändrar\r\nreglerna kan inte få oss att inte ändra regler som vi\r\ntror behöver ändras för att gynna arbetslinjen och\r\ndem som är arbetslösa.\r\nEn av de saker som Henrik Westman tog upp är\r\natt man kan dra sig för att ta tillfälliga jobb därför att\r\nman tror att det påverkar a-kasseersättningen och\r\nförsäkringen negativt. Det är just en av de saker som\r\narbetsgruppen skall titta på, liksom på möjligheten till\r\növergång mellan olika kassor.\r\nSom ni hör kommer arbetsgruppen att titta närma-\r\nre på många av de frågor som oppositionen tar upp.\r\nNaturligtvis skall man först analysera, finns det behov\r\nav att förändra eller finns det inte? Finns det behov av\r\natt förändra tycker jag att vi skall göra det, även om\r\ndet ger mer jobb åt a-kassehandläggarna.</pre><pre>Anf.  199  MARGARETA ANDERSSON (c)\r\nreplik:\r\nFru talman! Jag är ledsen om jag är lite påstridig\r\nhär, Kristina Zakrisson, men läget i dag är att männi-\r\nskor blir utförsäkrade.\r\nEtt exempel är den kvinna som jag berättade om i\r\nmitt huvudanförande. Hon hade fyra dagar kvar tills\r\nhon skulle bli utförsäkrad. Om hon inte hade hittat ett\r\njobb inom hemtjänsten i grannkommunen skulle hon\r\nalltså ha blivit utförsäkrad.\r\nEtt annat exempel är en ung kille på drygt 20 år.\r\nIbland är han inte så där enormt företagsam. Han blev\r\nockså utförsäkrad men också han fick jobb. Det var\r\nnämligen ont om arbetskraft just då, så det löste sig.\r\nMen människor blir alltså utförsäkrade.\r\nLänsarbetsdirektören i Jönköpings län, Ylva\r\nEricsson - hon skall visserligen lämna sitt jobb men\r\nän så länge står hon som länsarbetsdirektör - skrev,\r\ntror jag, förra veckan i tidningen. Hon sade att det\r\ninte finns något lagfäst skydd för människor, så de\r\nkan visst bli utförsäkrade. Jag undrar därför vad som\r\ngäller här.\r\nDessutom är jag lite besviken över att de diskus-\r\nsioner som vi förde tillsammans med Socialdemo-\r\nkraterna om att på det här sättet finna en vettig bortre\r\nparentes totalt har \"droppats\". Jag tror att det alltid\r\nkommer att finnas vissa människor som är i behov av\r\nett grundskydd. I dag är de hänvisade till socialbi-\r\ndrag. Det är att lyfta över kostnader från staten till\r\nkommunerna, vilket är ett felaktigt sätt att hantera de\r\nhär frågorna.</pre><pre>Anf.  200  KRISTINA ZAKRISSON (s) re-\r\nplik:\r\nFru talman! Margareta Andersson, lagstiftningen\r\nsäger inte att det finns ett lagligt skydd för att aldrig\r\nbli utförsäkrad. Som många andra har tagit upp står\r\ndet tydligt att det vilar ett stort ansvar på den enskilde\r\natt hela tiden försöka hitta ett lämpligt arbete. Om vi\r\nskriver in i lagen att man aldrig kan bli utförsäkrad är\r\ndet svårt att hävda att det är nödvändigt att ta lämpligt\r\narbete. Var skall man då dra gränsen?\r\nVi säger att vi vill ha en omställningsförsäkring.\r\nFör vissa människor tar det två veckor att få ett nytt\r\njobb. För andra kan det ta tre-fyra år. Det är kanske\r\nså att man börjar utifrån en grundskoleutbildning och\r\ninte har någonting annat. Men har man en bra arbets-\r\nförmedlare som kan göra en bra individuell hand-\r\nlingsplan går det kanske att lägga upp en långsiktig\r\nstudieplan och att faktiskt komma i arbete.\r\nFrån utskottets sida har vi försökt förhöra oss hos\r\nAMS om hur många det är som har blivit utförsäkra-\r\nde men i dag går det inte att få någon sådan siffra. Vi\r\nhar också pratat med a-kassehandläggare som säger\r\natt man inte, om någon försvinner från försäkringen,\r\nalldeles säkert kan veta på vilka grunder det skett.\r\nNär det gäller de signaler som vi fått om att männi-\r\nskor blir utförsäkrade har vi alltså ännu inte sett några\r\nsiffror.\r\nDet är kanske som i det fall som Margareta An-\r\ndersson nämnde - väninnan som hade fyra dagar kvar\r\nmen som fick ett jobb. Då blev hon ju inte utförsäk-\r\nrad.</pre><pre>Anf.  201  MARGARETA ANDERSSON (c)\r\nreplik:\r\nFru talman! Nej, hon blev inte utförsäkrad efter-\r\nsom hon fixade det här själv. Det tycker jag är myck-\r\net bra, och det är på det viset som det skall vara. Men\r\njag tycker att det borde finnas ett bättre regelverk för\r\nhur det här skall gå till vad gäller de människor som\r\ninte själva fixar detta eller som inte har goda vänner\r\nsom hjälper till och som på olika sätt ställer upp.\r\nVäldigt många har det, så ibland går det här att lösa.\r\nDet är alltså nödvändigt med en avtrappningsregel\r\noch att kostnaderna inte förs över på kommunen.\r\nKristina Zakrisson säger att vi skall lägga upp en\r\nhandlingsplan. Det tycker jag också är mycket viktigt\r\nmen då krävs det att det finns människor på arbets-\r\nförmedlingarna som klarar av detta. I dag är det pro-\r\nblem med bemötandet. Man får ibland väldigt arro-\r\nganta och väldigt tråkiga svar av de här människorna.\r\nDet är också något som vi behöver se över. Vi behö-\r\nver se till att det helt enkelt blir en bättre utbildning\r\nför de här människorna.\r\nVi har som en av de första punkterna föreslagit att\r\nmänniskor som t.ex. inte har gymnasiekompetens\r\nskall erbjudas att läsa in kärnämnena i gymnasiesko-\r\nlan med a-kasseersättning. Det skulle kunna ingå i\r\npaketet. Jag inser också att vi inte kan säga: Du har\r\n300 dagar. Under den här perioden måste du lösa alla\r\ndina problem.\r\nDet kan behövas en utsträckt tid eftersom männi-\r\nskor har olika behov. Men vi skall ha ett regelverk,\r\noch det skall finnas handlingsplaner på ett mycket\r\ntydligare sätt för de människor som i dag hamnar i\r\nsituationen att de inte riktigt vet vad som gäller och\r\nvilken rätt de har att ställa krav på t.ex. arbetsför-\r\nmedlingen.\r\nDet handlar alltså om människor som blir alldeles\r\nförtvivlade. Arbetsförmedlingens personal säger: Vi\r\nvet inte vad vi skall göra med dig. Sedan blir ingen-\r\nting gjort förrän det händer något som är ganska dra-\r\nmatiskt och människor blir alldeles förtvivlade och\r\nupprivna. Det är så många problem förknippade med\r\ndetta att vi behöver se över dessa frågor i ett mycket\r\ntydligare skick än som sker i dag.</pre><pre>Anf.  202  KRISTINA ZAKRISSON (s) re-\r\nplik:\r\nFru talman! För att återgå till den kvinna som fix-\r\nade det här själv vill jag säga att man  naturligtvis\r\nskall göra allt man kan för att fixa detta själv; det\r\nråder ingen tvekan om det. Man kan inte gå till ar-\r\nbetsförmedlingen i tron att arbetsförmedlaren fixar\r\ndetta. Däremot kan arbetsförmedlaren hjälpa till.\r\nDet kan nog vara så - sådana signaler får vi också\r\n- att bemötandet inte varit det bästa. Å andra sidan\r\nhar man nog varit väldigt hårt pressad ute på förmed-\r\nlingarna. Man har kanske inte alltid haft de resurser\r\nsom skulle ha behövts. De på arbetsförmedlingarna\r\nbehöver säkert, precis som alla andra, få kompe-\r\ntensutveckling. Arbetsförmedlarna har nog i många år\r\nhaft en väldigt svår situation.\r\nSedan vill jag säga några ord om Centerns reser-\r\nvation om generell rätt till gymnasieutbildning. Här\r\nkommer vi tillbaka till detta med individuella hand-\r\nlingsplaner. Man måste ju utgå från den enskilde. Jag\r\ntycker inte att man skall ha ett generellt system för\r\nvilken utbildning folk skall ha, utan man utgår från\r\nden enskilde. I dag har vi t.ex. kunskapslyftet som har\r\nvarit väldigt bra. Vi har alltså stora möjligheter att\r\nlåta dem som bara har en låg grundutbildning vidare-\r\nutbilda sig. Det tycker jag är en helt riktig satsning.\r\nHjälp alltså människor att få en bättre utbildning, och\r\nde kan göra ännu större ansträngningar att själva\r\nkomma ut på arbetsmarknaden igen!</pre><pre>Anf.  203  HELENA BARGHOLTZ (fp) re-\r\nplik:\r\nFru talman! Jag vill med anledning av den utred-\r\nning som nu skall göra en översyn av arbetslöshets-\r\nförsäkringen fråga Kristina Zakrisson om den också\r\nkommer att titta på arbetslöshetsförsäkringens finan-\r\nsiering. Den höga arbetslöshetsnivån har ju lett till att\r\nförsäkringen sedan flera år tillbaka är kraftigt under-\r\nfinansierad. Denna brist täcker man över statsbudge-\r\nten. Från flera partier har vi pekat på möjligheterna\r\natt i stället göra det genom en ökad egenavgift. Då får\r\nman mera fram karaktären av försäkring. Man uppnår\r\nalltså ett bättre samband mellan lönebildning och\r\narbetslöshet.\r\nKristina Zakrisson, är man från socialdemokra-\r\ntiskt håll beredd att ompröva sin dogmatiska inställ-\r\nning till hur arbetslöshetsförsäkringen skall finansie-\r\nras?</pre><pre>Anf.  204  KRISTINA ZAKRISSON (s) re-\r\nplik:\r\nFru talman! Jag tänkte direkt säga: Nej, det upp-\r\ndraget har inte arbetsgruppen men sedan tänkte jag att\r\ndet är bäst att för säkerhets skull kontrollera så att jag\r\ninte säger något som är fel. Men det är faktiskt så att\r\nman inte har det uppdraget, och vi anser inte att det\r\nfinns något behov av det uppdraget. Vi tycker att det\r\när helt okej som det är, nämligen att vi har en gemen-\r\nsam finansiering av den här viktiga försäkringen.\r\nArbetsgruppen har fått i uppdrag att ta upp de frågor\r\nsom vi tycker att det eventuellt kan finnas problem\r\nmed och som eventuellt kan motverka arbetslinjen.\r\nDet kan vi inte se att finansieringen gör.</pre><pre>Anf.  205  HELENA BARGHOLTZ (fp) re-\r\nplik:\r\nFru talman! Det är beklagligt att man inte är be-\r\nredd att pröva det. Det är ju uppenbart att med den\r\nhöga arbetslöshet som vi nu har är detta en väldigt\r\ntung belastning på statsbudgeten. Jag tror att väldigt\r\nmånga människor skulle vara helt införstådda med\r\ndet här - att man är beredd att finansiera en eventuell\r\narbetslöshet så småningom genom att själv bidra. Det\r\nkan då sättas i relation till lönen. Det finns ju en rad\r\nandra försäkringar där det här är ett naturligt sätt att\r\nfinansiera det hela.\r\nIbland kommer det nytänkande från socialdemo-\r\nkratin. Jag vill skicka med en förhoppning om det\r\nockså i det här sammanhanget. Vi är ju så många i\r\nandra partier som ser att det här är en mycket bra\r\nlösning.</pre><pre>Anf.  206  KRISTINA ZAKRISSON (s) re-\r\nplik:\r\nFru talman! Jag instämmer fullt och fast i att det\r\nhär är en tung ekonomisk belastning. Vi gör ju också\r\nallt för att minska arbetslösheten just för att få ned\r\nden här kostnaden. Vi tycker nog att det bästa sättet\r\natt få ned kostnaden för staten är att få folk i arbete.\r\nMen uppenbarligen har Folkpartiet och Socialdemo-\r\nkraterna helt olika syn på vad den enskilde själv skall\r\nbetala och vad staten skall stå för.\r\nJag glömde mina anteckningar i bänken men jag\r\ntror att det var Helena Bargholtz som var inne på att\r\nman, efter att under en tid ha haft en inkomstbortfalls-\r\nförsäkring med hög nivå, skulle övergå till en grund-\r\ntrygghet. Den skulle vara på socialbidragsnivå, men\r\nden skulle inte som socialbidraget prövas mot om\r\nman äger bil, båt eller sommarstuga. Det hjälper föga\r\nför den som varken har råd att ha bil, båt eller som-\r\nmarstuga.</pre><pre>Anf.  207  BRITT-MARIE LINDKVIST (s):\r\nFru talman! I detta betänkande finns en motion\r\nsom jag skrivit, A227, och som handlar om över-\r\nhoppningsbar tid i arbetslöshetskassans regelverk.\r\nDet gäller 16 § mom. 5 om vård av eget barn som inte\r\nhar fyllt två år eller vård av adoptivbarn i två år efter\r\nbarnets ankomst i familjen, vilket är överhoppnings-\r\nbar tid.\r\nJag tänker här ta upp ett autentiskt fall.\r\nEn kvinna blir arbetslös på grund av att företaget\r\ngår i konkurs. Vid tillfället är kvinnan gravid. Vid\r\nfödseln visar det sig att barnet är handikappat. Efter-\r\nsom barnet de första åren behöver mycket tillsyn och\r\nläkarvård erbjuder försäkringskassan henne ett vård-\r\nbidrag.\r\nEfter många operationer i drygt tre år föreslår lä-\r\nkare att hon skall försöka ordna en dagisplats och\r\nsjälv komma ut i arbetslivet igen, eftersom sjukvår-\r\nden för tillfället inte kan göra mer för barnet.\r\nSagt och gjort. Kommunen ställer upp med en da-\r\ngisplats, och den unga kvinnan anmäler sig ånyo som\r\narbetssökande. När hon kommer till a-kassan får hon\r\navslag på sin begäran om ersättning. Detta på grund\r\nav att tiden med vårdbidrag räknas som diversetid,\r\noch eftersom drygt tre år har gått når man inte hennes\r\ntidigare ersättningsperiod. Enligt reglerna är endast\r\nde två åren från barns födelse överhoppningsbara.\r\nKvinnan har överklagat i alla instanser och fått\r\navslag. Just nu ligger ärendet i länsrätten för bedöm-\r\nning.\r\nMitt förslag i motionen är att även tiden med\r\nvårdbidrag skall räknas som överhoppningsbar tid i\r\n16 § mom. 5.\r\nUtskottet har behandlat motionen och anser att\r\nfrågan bör tas upp i ett vidare sammanhang. Utskottet\r\nutgår från att man inom ramen för arbetsgruppens\r\narbete även kommer att överväga denna fråga.\r\nFru talman! Jag är tacksam över att utskottet anser\r\natt frågan bör utredas vidare. Jag har inget yrkande,\r\nmen jag utgår från att arbetsgruppen tar del av betän-\r\nkandet och därmed även av motionen.</pre><pre>Anf.  208  MARIA LARSSON (kd) replik:\r\nFru talman! Jag är väldigt glad över den motion\r\nsom Britt-Marie Lindkvist har skrivit. Vi har från\r\nkristdemokraternas sida följt upp den i utskottet. Vi\r\nville i första hand få till stånd ett utskottsinitiativ för\r\natt påpeka att det här skulle hänskjutas från utskottet\r\nin i arbetsgruppen. Det förslaget föll. Då valde vi att\r\nreservera oss till förmån för Lindkvists motion. Det\r\nfinns stora möjligheter för Britt-Marie Lindkvist att\r\nyrka bifall till reservationen. För tids vinnande gjorde\r\njag inte det, men möjligheten kvarstår.\r\nNär jag läser direktivet till utredningen känner jag\r\nmig inte alldeles säker på att detta kommer att be-\r\nhandlas där. Det är tvetydigt skrivet. Just den här\r\nsaken står inte omnämnd i exakt text. Vill man för-\r\ntydliga och ytterligare trycka på skulle jag rekom-\r\nmendera ett yrkande om bifall till reservationen.</pre><pre>Anf.  209  BRITT-MARIE LINDKVIST (s) re-\r\nplik:\r\nFru talman! Man skriver en motion för att upp-\r\nmärksamma ett problem. Detta problem är någonting\r\nsom man möter väldigt sällan. Jag tycker att detta\r\nmåste utredas. Jag har inte siffror på vad det här\r\nskulle innebära. Jag vet ej heller hur många som\r\ndrabbas av detta. Jag tycker att det är väldigt bra att\r\narbetsgruppen tar del av det här. Jag tänker naturligt-\r\nvis också själv följa frågan.</pre><pre>Anf.  210  MARIA LARSSON (kd) replik:\r\nFru talman! Britt-Marie Lindkvist säger att hon\r\nskriver en motion för att uppmärksamma ett problem.\r\nJag brukar skriva en motion för att genomdriva en\r\nförändring. Det är två helt skilda saker.\r\nJag håller med om att problematiken finns. Den\r\nberör ett väldigt litet antal personer, men det är oer-\r\nhört viktigt för människor i en så utsatt situation att få\r\nräkna den här tiden som överhoppningsbar tid. Om\r\nman drabbas av att få ett sjukt barn befinner man sig i\r\nen mycket utsatt position. Jag tycker att det är be-\r\nklagligt att inte socialdemokraterna i utskottet valt att\r\nstödja motionen.</pre><pre>Anf.  211  BRITT-MARIE LINDKVIST (s) re-\r\nplik:\r\nFru talman! Jag räknar med att särreglerna skall\r\nses över. Jag räknar också med att det här blir genom-\r\nfört. Jag tror att det är väldigt bra att alla förändringar\r\nsom kommer att genomföras görs i ett sammanhang\r\nså att vi verkligen får en helhet.</pre><pre>Anf.  212  KRISTINA ZAKRISSON (s):\r\nFru talman! De frågor som tagits upp i motionen\r\noch där vi hänvisar till arbetsgruppen skall vi natur-\r\nligtvis se till att arbetsgruppen får del av och att ar-\r\nbetsgruppen tar del av betänkandet.\r\nMaria Larsson fick faktiskt den skrivning hon tog\r\nupp justerad i betänkandet. Det står ordagrant:\r\n\"Utskottet utgår från att man inom ramen för arbets-\r\ngruppens arbete även kommer att överväga denna\r\nfråga.\" Det ändrade vi vid justeringstillfället.</pre><pre>Överläggningen var härmed avslutad.\r\n(Beslut skulle fattas den 18 mars.)</pre><pre>15 §  Bordläggning</pre><pre>Anmäldes och bordlades\r\nFörslag\r\n1998/99:NR1 Nordiska rådets svenska delegations\r\nberättelse angående verksamheten under 1998</pre><pre>Motioner\r\nmed anledning av skr. 1998/99:103 Kommittéberät-\r\ntelse 1999\r\n1998/99:K19 av Gudrun Schyman m.fl. (v)</pre><pre>med anledning av förs. 1998/99:RR4 Riksdagens\r\nrevisorers förslag angående socialförsäkringens\r\nadministration\r\n1998/99:Sf2 av Ulf Kristersson m.fl. (m)\r\n1998/99:Sf3 av Bo Könberg m.fl. (fp)</pre><pre>med anledning av redog. 1998/99:RB1 Årsredovis-\r\nning för Sveriges riksbank för år 1998\r\n1998/99:Fi8 av Johan Lönnroth m.fl. (v)</pre><pre>16 §  Anmälan om interpellationer</pre><pre>Anmäldes att följande interpellationer framställts</pre><pre>den 16 mars</pre><pre>1998/99:215 av Leif Carlson (m) till socialministern\r\nPrimärvårdsförsöken\r\n1998/99:216 av Chatrine Pålsson (kd) till socialmi-\r\nnistern\r\nSjukvården</pre><pre>den 17 mars</pre><pre>1998/99:217 av Ola Karlsson (m) till statsrådet Lars-\r\nErik Lövdén\r\nFöretagande och skatter\r\n1998/99:218 av Rigmor Ahlstedt (c) till socialminis-\r\ntern\r\nKompetenscentrum för forskning om biverkningarna\r\nav dentala material\r\n1998/99:219 av Margareta Viklund (kd) till utrikes-\r\nministern\r\nSierra Leone</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 23 mars.</pre><pre>17 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 17 mars</pre><pre>1998/99:454 av Ann-Kristine Johansson (s) till jord-\r\nbruksministern\r\nFörstärkt djurskydd\r\n1998/99:455 av Rolf Gunnarsson (m) till finansmi-\r\nnistern\r\nEU-pensioner\r\n1998/99:456 av Anders Sjölund (m) till näringsmi-\r\nnistern\r\nUtvecklingsbidrag\r\n1998/99:457 av Carina Hägg (s) till utrikesministern\r\nMinkonferens\r\n1998/99:458 av Carina Hägg (s) till försvarsminis-\r\ntern\r\nKompetensuppbyggnad kring vård och omsorg för\r\nminornas offer\r\n1998/99:459 av Bertil Persson (m) till socialminis-\r\ntern\r\nFunctional foods\r\n1998/99:460 av Rigmor Ahlstedt (c) till socialminis-\r\ntern\r\nFörbud av amalgam\r\n1998/99:461 av Michael Hagberg (s) till näringsmi-\r\nnistern\r\nGenerationsskiften i fåmansbolag\r\n1998/99:462 av Murad Artin (v) till statsrådet Mona\r\nSahlin\r\nDen statliga personalpolitikens medel\r\n1998/99:463 av Marianne Andersson (c) till finans-\r\nministern\r\nSkatteregler för småföretag</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 23 mars.</pre><pre>18 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 17 mars</pre><pre>1998/99:417 av Barbro Westerholm (fp) till statsrådet\r\nPierre Schori\r\nSamhällets stöd till handikappade invandrare\r\n1998/99:421 av Berit Jòhannesson (v) till försvars-\r\nministern\r\nStödköp från försvarsindustrin\r\n1998/99:424 av Margareta Viklund (kd) till för-\r\nsvarsministern\r\nMakedonien\r\n1998/99:425 av Chatrine Pålsson (kd) till socialmi-\r\nnistern\r\nPKU-registret\r\n1998/99:428 av Gunnel Wallin (c) till justitieminis-\r\ntern\r\nÖvervakningskameror i taxibilar\r\n1998/99:429 av Lena Sandlin (s) till statsrådet Ulrica\r\nMessing\r\nSvensk idrott och bolagisering\r\n1998/99:430 av Chatrine Pålsson (kd) till socialmi-\r\nnistern\r\nSkatteutjämningen och svaga grupper\r\n1998/99:431 av Barbro Johansson (mp) till jord-\r\nbruksministern\r\nJämställdhetsmärkning av reklam\r\n1998/99:432 av Ewa Larsson (mp) till kulturminis-\r\ntern\r\nInternationell kursgård för kvinnor i Ulvsunda\r\n1998/99:433 av Marianne Samuelsson (mp) till utri-\r\nkesministern\r\nBordtennis-VM\r\n1998/99:434 av Willy Söderdahl (v) till justitiemi-\r\nnistern\r\nBarns rättssäkerhet\r\n1998/99:435 av Ulla Hoffmann (v) till statsrådet\r\nMona Sahlin\r\nEU-körkort\r\n1998/99:437 av Rolf Gunnarsson (m) till statsrådet\r\nMaj-Inger Klingvall\r\nResurser till rehabilitering\r\n1998/99:438 av Ola Rask (s) till miljöministern\r\nKoloniträdgårdsrörelsen\r\n1998/99:439 av Johan Pehrson (fp) till justitieminis-\r\ntern\r\nKronofogdemyndigheternas processföring\r\n1998/99:441 av Lena Olsson (v) till statsrådet Lars-\r\nErik Lövdén\r\nSkattestoppet i kommuner och landsting\r\n1998/99:443 av Lilian Virgin (s) till jordbruksminis-\r\ntern\r\nMiljöersättning för sockerbetsodling\r\n1998/99:444 av Siw Persson (fp) till justitieministern\r\nKlotter\r\n1998/99:445 av Barbro Johansson (mp) till jord-\r\nbruksministern\r\nKönsfördelning bland chefer\r\n1998/99:446 av Per Landgren (kd) till kulturminis-\r\ntern\r\nVärldskulturmuseets lokalisering i Göteborg\r\n1998/99:447 av Johnny Gylling (kd) till statsrådet\r\nMaj-Inger Klingvall\r\nVårdbidrag för barn med diabetes</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 23 mars.</pre><pre>19 §  Kammaren åtskildes kl. 21.37.</pre><pre>\r\nFörhandlingarna leddes\r\nav förste vice talmannen från sammanträdets början\r\nt.o.m. 1 § anf. 25 (delvis),\r\nav talmannen därefter t.o.m. 5 § anf. 78 (delvis),\r\nav andre vice talmannen därefter t.o.m. 6 § anf. 119\r\n(delvis),\r\nav tredje vice talmannen därefter t.o.m. 9 § anf. 145\r\n(delvis),\r\nav andre vice talmannen därefter till ajourneringen\r\nkl. 17.54,\r\nav förste vice talmannen därefter t.o.m. 14 § anf. 189\r\n(delvis) och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}