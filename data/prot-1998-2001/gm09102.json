{"dokumentstatus":{"dokument":{"hangar_id":"2348777","dok_id":"GM09102","rm":"1998/99","beteckning":"102","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"102","slutnummer":"0","datum":"1999-05-28 00:00:00","systemdatum":"2005-10-27 13:08:29","publicerad":"1999-05-28 00:00:00","titel":"Riksdagens snabbprotokoll 1998/99:102 Fredagen den 28 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{5175F166-DC08-4B87-AA6F-40F0A6E2EBCE}","dokument_url_text":"http://data.riksdagen.se/dokument/GM09102/text","dokument_url_html":"http://data.riksdagen.se/dokument/GM09102","dokumentstatus_url_xml":"http://data.riksdagen.se/dokumentstatus/GM09102","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1998/99:102</div>\r\n<div class=\"sidhuvud_datum\">Fredagen den 28 maj</div>\r\n<div class=\"sidhuvud_klockslag\">Kl. 9.00 - 15.27</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>-----------------------------------------------------------------------\r\nMeddelande om votering</pre><pre>Tredje vice talmannen meddelade att dagens\r\närenden skulle avgöras tisdagen den 1 juni kl. 11.00.</pre><pre>1 §  Kasinospel i Sverige m.m.</pre><pre>Föredrogs\r\nKulturutskottets betänkande 1998/99:KrU11\r\nKasinospel i Sverige m.m. (prop. 1998/99:80)</pre><pre>Anf.  1  INGER DAVIDSON (kd):\r\nFru talman! Det betänkande som vi nu skall be-\r\nhandla har rubriken Kasinospel i Sverige m.m. Det är\r\nalltså nu klart att Socialdemokraterna, Moderaterna,\r\nFolkpartiet och Centern enats om att införa interna-\r\ntionella kasinon i Sverige. Och snabbt skall det gå.\r\nHär råder ingen brist på handlingskraft. Lagen skall\r\nträda i kraft redan den 1 juli i år.\r\nJag kan inte låta bli att dra mig till minnes en de-\r\nbatt som hölls i den här kammaren under min tid som\r\ncivilminister. Moderaterna drev frågan om kasinon i\r\nden dåvarande regeringen ganska hårt, medan vi\r\nkristdemokrater var emot. Jag blev då påhoppad av en\r\nsocialdemokrat, som undrade hur vi kristdemokrater\r\nkunde sitta i samma regering som ett parti som ville\r\ninföra kasinon. Vi borde inse att det var etiskt oac-\r\nceptabelt. Ett antal artiklar med samma innehålls\r\nspreds också.\r\nI dag kommer, om inget oförutsett inträffar, soci-\r\naldemokraterna och moderaterna att i stor enighet\r\nbesluta att införa internationella kasinon i Sverige.\r\nJag kan bara konstatera att tiderna förändras.\r\nRegeringens proposition var en av de sista som\r\nErik Åsbrink lämnade ifrån sig på Finansdeparte-\r\nmentet. Man kan inom parentes konstatera att det\r\ntydligen inte är något av statsråden som har velat ta\r\nupp hans mantel i den här frågan, eftersom ingen av\r\ndem är här och debatterar. När jag läste propositionen\r\ntyckte jag att den i långa stycken var en plädering\r\nemot kasinon. Det konstiga var att alla invändningar\r\nändå resulterade i ett ja.\r\nLåt mig citera direkt ur propositionen, där rege-\r\nringen själv konstaterar: \"Snabba spel, dvs. spelfor-\r\nmer där det löper kort tid mellan insats och utfall,\r\nanses öka risken för överdrivet spelande. Kasinospel\r\noch spel på automater är exempel på denna typ av\r\nspel. Det kan också finnas ett samband mellan det\r\ntotala spelutbudet och antalet personer som spelar\r\nutöver sina tillgångar. Ytterligare en spelform i sam-\r\nhället kan därför leda till att det blir fler spelare med\r\nsvårigheter att hantera sin egen situation.\"\r\nDet här är alltså ett citat direkt ur regeringens pro-\r\nposition. Tydligare argument mot införande av kasi-\r\nnon kan knappast ges. Det är naturligtvis i första hand\r\nde sociala skadeverkningar som kan förväntas som är\r\ndet starkaste skälet, och enligt oss kristdemokrater ett\r\nfullt tillräckligt skäl, mot att införa kasinon.\r\nVi får också stöd av tunga remissinstanser som\r\nSocialstyrelsen, som uttalar farhågor för ökat spelbe-\r\nroende, Konsumentverket, som anser att de sociala\r\nkonsekvenserna kommer att medföra ökade kostnader\r\nför samhället, och inte minst Brottsförebyggande\r\nrådet, som varnar för att förslaget innebär att spelbe-\r\nroende inte upptäcks i tid och påpekar att spelskulder\r\när en av de viktigaste brottsalstrande faktorerna i\r\nsamhället. Med öppna ögon kommer riksdagen alltså\r\natt besluta om att införa en verksamhet som experter\r\nanser kommer att öka brottsligheten i landet.\r\nJag vet mycket väl att regeringen stöder sig på ar-\r\ngumentet att den illegala spelverksamheten kan be-\r\nräknas minska om kasinon blir legala. Men Brotts-\r\nförebyggande rådet, som måste ses som en expertin-\r\nstans, menar tvärtom att en legalisering av en farlig\r\nspelform kan leda till illegalt spel, eftersom den som\r\nvant sig vid kasinospel kan söka efter mer spännande\r\noch illegala alternativ. Även i den frågan ger rege-\r\nringen ett kluvet intryck, då den själv påpekar att\r\nLotteriutredningen var väl optimistisk när den hävda-\r\nde att internationellt kasinospel i Sverige skulle ka-\r\nnalisera okontrollerat illegalt spel till legalt och att\r\nden illegala spelmarknaden därmed skulle saneras.\r\nDet finns oss veterligt ingen forskning att luta sig mot\r\ni det här fallet, och regeringen hänvisar inte heller till\r\nnågon sådan. Den hänvisar i stället vagt till erfaren-\r\nheter från andra länder. Det finns alltså all anledning\r\natt ifrågasätta hållbarheten i den argumenteringen.\r\nFru talman! Ytterligare ett tecken på att det är en i\r\ngrunden osund verksamhet som riksdagsmajoriteten\r\när på väg att införa i Sverige är det batteri av kon-\r\ntrollåtgärder som måste vidtas. Det säger sig självt att\r\ndet är något märkligt med en spelform som kräver\r\nåldersgräns vid 20 år, fotografering, registrering som\r\nsparas ett år av den som går in på ett kasino och dess-\r\nutom kameraövervakning för att verksamheten över\r\nhuvud taget skall få äga rum. Detta talar inte för att\r\ndet är minskad brottslighet som man förväntar sig.\r\nFru talman! 150 000 svenskar har någon form av\r\nproblem med sitt spelande redan i dag. En tredjedel\r\nav dem - 50 000 personer - har så stora problem att\r\nde går under benämningen patologiska spelare. I\r\nåldersgruppen 15-17 år, dvs. de som om några år är\r\nkunder på svenska kasinon, är över 6 % spelberoende.\r\nMed andra ord är det en typ av folkhälsoproblem som\r\nvi ser här.\r\nÄr detta något att ta hänsyn till när man överväger\r\natt införa en ny spelform? Ja, regeringen anser up-\r\npenbart det, eftersom åtgärder föreslås för att före-\r\nbygga och motverka negativa ekonomiska och sociala\r\nkonsekvenser. Vi kristdemokrater delar bedömningen\r\natt sådana insatser behövs, och vi vill förstärka och\r\nförtydliga dem ytterligare i förhållande till regering-\r\nen. Men vi har väldigt svårt att förstå logiken i att\r\nmed ena handen försöka täppa till ett hål samtidigt\r\nsom man med den andra vidgar det.\r\nFru talman! Regeringens huvudargument för att\r\ninföra kasinon är att de skall inbringa betydande in-\r\nkomster till staten och att de skall skapa nya arbets-\r\ntillfällen. Verksamheten beräknas ge ett årligt över-\r\nskott på 200-300 miljoner kronor efter en kostsam\r\netableringsfas om ungefär två år.\r\nHur stora utgifterna för staten blir de första åren\r\nvet vi inte, men vi kan konstatera att i ett läge då\r\nmånga behjärtansvärda verksamheter fortfarande har\r\nstor brist på resurser kommer statliga pengar att satsas\r\npå att bygga kasinon för en liten och smal grupp av\r\nden svenska befolkningen. Det är stötande i sig. Att\r\növerskottet bygger på att de s.k. enarmade banditerna,\r\nsom förbjöds av folkhälsoskäl 1979, kommer tillbaka\r\ngör inte det hela mer smakligt.\r\nVi ifrågasätter också om nettoökningen av arbets-\r\ntillfällen verkligen blir de 600-700 som regeringen\r\nräknar med. Siffrorna är beräknade på en fullt ut-\r\nbyggd kasinoverksamhet, dvs. sex kasinon. 100 per-\r\nsoner per kasino tyder på att det är ganska stora palats\r\nsom man tänker sig. Hur befintliga restauranger in-\r\nklusive spelpersonal påverkas kan vi bara spekulera\r\nom, men det är inte otänkbart att en stor del av det\r\nsom man vinner i den ena änden förlorar man i den\r\nandra, genom att befintliga restauranger och restau-\r\nrangkasinon tvingas stänga. Därför anser vi att inte\r\nheller detta är ett särskilt hållbart argument.\r\nFru talman! Kristdemokraterna delar, som fram-\r\ngått av det som jag har sagt, inte majoritetens bedöm-\r\nning att övervägande skäl talar för en etablering av\r\nkasinon i Sverige. Därför yrkar jag bifall till reserva-\r\ntion 8 med avslag på förslaget till kasinolag. Det är\r\nKristdemokraterna, Vänsterpartiet och Miljöpartiet\r\nsom står bakom den reservationen.\r\nFru talman! Betänkandet behandlar också frågor\r\nom automatspel. Varuspelsautomater får i fortsätt-\r\nningen anordnas bara i samband med offentlig nöjes-\r\ntillställning i form av tivoli eller liknande och får\r\nalltså inte som i dag förekomma i bingohallar. I stället\r\nblir det möjligt att anordna spel på s.k. värdeautoma-\r\nter i samband med bingospel. Den förändringen har vi\r\ningenting att invända mot och inte heller mot de små\r\nförändringar av insats- och vinstbelopp som föreslås.\r\nDäremot är vi kritiska mot att majoriteten i ut-\r\nskottet inte har tillräckligt förtroende för folkrörelser\r\noch föreningsliv för att våga uttala att de skall ha\r\ntillstånd att själva anordna värdeautomatspel. På det\r\nsättet skulle överskottet från värdeautomatspel i sam-\r\nband med bingospel direkt kunna tillfalla de lokala\r\nföreningar som anordnar bingospelen. Texten i be-\r\ntänkandet uttrycker en rädsla för att kontrollen inte\r\nskulle kunna säkras om föreningarna själva får till-\r\nstånd. I verkligheten behöver det inte alls bli någon\r\nskillnad, eftersom driften och kontrollen mycket väl\r\nkan skötas av Svenska Spel och Lotteriinspektionen\r\nockså i fortsättningen. Det är ett tecken på förmynderi\r\natt folkrörelserna inte betros med egna tillstånd utan\r\nmåste vara beroende av hur stor del av överskottet\r\nsom staten via Svenska Spel behagar föra över till\r\ndem.\r\nFolkrörelsernas andel av spelmarknaden har redan\r\ni dag minskat från 31 till 19 %. Risken är överhäng-\r\nande att minskningen fortsätter med det beslut som\r\nriksdagen är på väg att fatta. Det står i så fall helt i\r\nstrid med vad riksdagen tidigare uttalat, nämligen att\r\nfolkrörelsernas andel av spelmarknaden skall öka.\r\nNär värdeautomater blev tillåtna i Sverige i början\r\nav 1990-talet beslutade riksdagen att överskottet\r\nskulle tillfalla det lokala föreningslivets barn- och\r\nungdomsverksamhet. Detta beslut ändrades 1996 och\r\nersattes av ett system för vinstdelning mellan staten\r\noch föreningslivet. Vi motsatte oss förändringen,\r\neftersom vi befarade att föreningslivet skulle dra det\r\nkortaste strået i den fördelningen. Av olika anled-\r\nningar har systemet fortfarande, tre år senare, inte\r\nkommit i gång, och föreningslivet har därmed kom-\r\nmit i kläm och fått se sina intäkter minska. Det är\r\ndags att ge folkrörelser och föreningsliv förutsätt-\r\nningar att på ett självständigt sätt bedriva sin viktiga\r\nverksamhet. Tillräckligt många utredningar har pekat\r\npå att föreningslivets andel av spelmarknaden måste\r\nstärkas. Nu är det dags för handling.\r\nJag yrkar bifall till reservation 17.\r\nFru talman! För övrigt anser vi kristdemokrater att\r\nregleringen av automatspelsmarknaden borde ha\r\ngjorts i ett sammanhang. De olika utredningar som\r\ndels pågår och dels skall tillsättas, tillsammans med\r\nuttalanden från regeringen i den idrottspolitiska re-\r\nspektive den ungdomspolitiska proposition som läm-\r\nnats nyligen, och de delbeslut som fattas av riksdagen\r\nmed utgångspunkt i propositionen Kasinospel i Sveri-\r\nge m.m., skapar sammantaget mer förvirring än klar-\r\nläggande av vad som egentligen gäller. Vi kan bara\r\nhoppas att Lotterilagsutredningen lyckas ge ett bra\r\noch tydligt underlag för en kommande proposition\r\nsamtidigt som vi beklagar den osäkerhet som folkrö-\r\nrelserna tvingas leva med till dess.\r\nFru talman! Vi står bakom samtliga kristdemo-\r\nkratiska reservationer, men jag nöjer mig med att\r\nyrka bifall till reservationerna 1, 8 och 17.</pre><pre>Anf.  2  ROY HANSSON (m):\r\nFru talman! Jag kommer att inleda med allmänna\r\nsynpunkter på propositionen och behandlingen av\r\nkasinofrågan. Jan Backman kommer senare att de-\r\nbattera frågan vad gäller förändringen av auto-\r\nmatspel.\r\nJag står självfallet bakom samtliga reservationer\r\nfrån Moderata samlingspartiet men yrkar för tids\r\nvinnande bifall enbart till reservation 9.\r\nFru talman! Den proposition som regeringen läm-\r\nnat i detta ärende är inte särskilt bra. Jag kommer att\r\nkommentera enskildheter senare. Det är inte bara\r\nsenfärdigheten med att lämna propositionen som är\r\nanmärkningsvärd, utan det gäller också alla frågor\r\nsom är mindre bra behandlade.\r\nDet framgår av betänkandet att ärendet om att till-\r\nlåta kasinon har varit föremål för utredning under\r\nlång tid. Riksdagen beslöt 1997 att regeringen\r\n\"skyndsamt\" skulle komma med förslag. Det går inte\r\natt med bästa vilja i världen påstå att regeringen i\r\ndetta fall handlat skyndsamt. Möjligen kan det vara så\r\natt regeringens samarbetspartner på något sätt har\r\nagerat bromsklossar även i detta fall.\r\nDet finns inget statsråd här i dag som kan förklara\r\nvad senfärdigheten beror på, men det vore ganska bra\r\nom det kunde komma en förklaring redan nu.\r\nFru talman! Av utskottsbetänkandet framgår att\r\nfolkrörelsernas andel av spelmarknaden minskat\r\nhögst betydligt. Vi vet att idrottens andel utgör unge-\r\nfär 80 % av folkrörelsernas andel. Det är bara att\r\nbeklaga att majoriteten i utskottet inte tog till vara\r\nden möjlighet som nu fanns att förändra detta. Det\r\nfinns dock möjlighet för riksdagen att genom att\r\nstödja reservation 1 eller reservation 17 öka folkrörel-\r\nsernas andel. Det är en möjlighet som riksdagen bör\r\nta till vara.\r\nVad gäller vinstdelning finns det nu möjlighet att\r\nge folkrörelser och idrottsorganisationer möjlighet en\r\nstörre andel utan att gå över Svenska Spel. Hittills har\r\nideella organisationer inte tillförts någonting från\r\nvärdeautomatspel. Det finns nu förslag om detta,\r\nvilket naturligtvis är bra. Ännu bättre vore det om\r\nfolkrörelser direkt kunde påverka sina intäkter, vilket\r\när möjligt om reservation 17 bifalls.\r\nVi vet att det i dag finns människor som har pro-\r\nblem med överdrivet spelande, där några tappar kon-\r\ntrollen över sitt spelande. Det är beklagligt, och åt-\r\ngärder skall vidtas för att man dels skall få ökade\r\nkunskaper om varför några inte klarar av att kontrol-\r\nlera spelandet, dels skall kunna hjälpa och stödja dem\r\nsom har råkat illa ut. Jag tror inte att införandet av\r\nkasinospel i någon större utsträckning förändrar spel-\r\nberoendet. Jag återkommer till frågan om spel på\r\nkasino men kan nu bara konstatera att spel på våra få\r\ntillkommande kasinon troligen kommer att ske under\r\nden största kontrollen, i jämförelse med vad som sker\r\ni tobaksaffärer, vid lottoexpress och på våra travba-\r\nnor.\r\nModerata samlingspartiet stöder den del av propo-\r\nsitionen som gäller ökade medel till åtgärder mot\r\nspelberoende.\r\nFru talman! Huvudfrågan i propositionen, ut-\r\nskottsbetänkandet och denna debatt är införandet av\r\nkasinospel i Sverige. Först och främst är jag överty-\r\ngad om att det som förekommit i debatten varit i\r\nhögsta grad överdrivet vad gäller både omfattning\r\noch negativa konsekvenser liksom alla de fördelar\r\nsom kasinon skulle innebära. Jag tror att många lever\r\nkvar i föreställningen om Monte Carlo. Så ser det inte\r\nut längre.\r\nDet vi talar om är spelverksamhet av mindre om-\r\nfattning, mer vardagsnära förströelse och spännings-\r\nupplevelse, möjligen i likhet med hur det är vid våra\r\ntravbanor; att komma ifrån vardagen lite och få lite\r\nspänning tillsammans med några kamrater.\r\nFru talman! Illegalt spel förekommer i Sverige.\r\nNär nu kasinon tillåts finns det anledning att anta att\r\nomfattningen av illegalt spel kommer att minska.\r\nDetta är bra. Jag tror dock inte att allt illegalt spel\r\nkommer att försvinna, men om det sker en minskning\r\när det vällovligt.\r\nFrågan om huvudmannaskapet är den svagaste\r\npunkten i propositionen och i majoritetstexten i ut-\r\nskottsbetänkandet. Det som föreslås är att det skall\r\ninföras monopol för statliga bolag. Svagheten i detta\r\nframgår tydligt i regeringens förslag, där regeringen\r\nskriver att \"i lagen bör inte Svenska Spel pekas ut\",\r\nsamtidigt som regeringen skriver att \"endast statliga\r\nbolag bör ges koncession\". Man vet då att det finns\r\nbara ett statligt bolag.\r\nLagrådet är tydligt när man bestämt avråder från\r\natt föra in en lagbestämmelse som föreskriver mono-\r\npol. Lagrådet skriver: \"Lagrådet vill påpeka, att man\r\ninte utan vidare kan utgå från att ett sådant monopol\r\nskulle godtas av EG-domstolen.\"\r\nDärtill kan man lägga att såväl regeringen som\r\nmajoriteten i utskottet, som står bakom majoritets-\r\ntexten i denna del, vet att det just nu pågår prövning\r\nav det finska spelmonopolet i EG-domstolen. Sanno-\r\nlikt kommer spelmonopolet i Finland att fällas, efter-\r\nsom generaladvokatens utlåtande tyder på detta.\r\nFru talman! Om riksdagen bifaller utskottsmajo-\r\nritetens ställningstagande i denna del och vi får spel-\r\nmonopol från den 1 juli i år, kan det bli en märklig\r\nsituation i Sverige om utslaget från EG-domstolen\r\nkommer före detta datum.\r\nDetta går att förhindra genom att stödja reserva-\r\ntion 9 av Elisabeth Fleetwood m.fl. Därmed undan-\r\nröjs risken för att denna situation uppkommer, och\r\ndet hela går att lösa på ett rimligt sätt.\r\nDet finns inget statsråd här i dag, men majoriteten\r\nsom står bakom texten i denna del bör överväga om\r\nman inte skall stödja reservation 9. Det är enkelt - då\r\nuppkommer inte den här svårigheten.\r\nFru talman! Ett annat exempel på onödig klåfing-\r\nrighet är att nu besluta om högsta antalet kasinon i\r\nSverige. Moderata samlingspartiet delar uppfattning-\r\nen att det är rimligt att börja med ett fåtal och att\r\nmedge flera tillstånd när erfarenhet vunnits. Men att\r\nredan nu ange det högsta antalet kasinon i Sverige till\r\nsex kan inte vara vare sig rimligt eller framsynt.\r\nHur ser läget ut säg 2015? Det vet vi absolut ing-\r\nenting om i dag. Varför då låsa oss för framtiden? Det\r\när klart att det går att genomföra en lagändring sena-\r\nre, men varför denna omständliga procedur?\r\nFrågan om lokaliseringen av kasinon är den som\r\nhar dragit störst uppmärksamhet till sig, såväl i riks-\r\ndagen som utanför riksdagen, trots att detta inte är\r\nföremål för avgörande ännu. Moderata samlingsparti-\r\net anser att den text som finns när det gäller lokalise-\r\nringen är lämplig och bra. Det är rimligt att lokalisera\r\nkasinon till stora städer, men regeringen skall också\r\nbeakta även regionalpolitiska skäl då koncession\r\nmeddelas.\r\nFru talman! I propositionen föreslås en ålders-\r\ngräns på 20 år för tillträde till kasinon i Sverige. Ut-\r\nskottet tycker att det är ett bra förslag. Det är inte\r\novanligt med en högre åldersgräns för besök på kasi-\r\nnon utomlands. Så är fallet i såväl Finland och Dan-\r\nmark som andra länder. Det kan ses som rimligt att\r\nden föreslagna åldersgränsen fastställs. Bifall till\r\nhemställan i utskottsbetänkandet i denna del!\r\nFru talman! En annan fråga gäller registrering och\r\nfoto. Ett led i att förhindra brottslighet är att ha god\r\nkontroll på verksamheten vid kasinot. Därför är det\r\nrimligt att ha vetskap om vem som är på kasinot.\r\nErfarenhet från andra länder visar att det finns risk för\r\nicke önskad verksamhet.\r\nNär det nu blir tillåtet med kasinon i Sverige gäl-\r\nler det att ha regler som så långt som möjligt förhind-\r\nrar oönskad verksamhet. Likartade regler finns i and-\r\nra länder.\r\nEtt moment som jag själv funderat mycket över är\r\nhuruvida det skall vara tillåtet med registreringshand-\r\nlingar med bifogat foto. Jag anser att stor aktsamhet\r\nskall gälla när olika register tillåts. Finns även foto\r\nbör denna aktsamhet om möjligt vara ännu större.\r\nJag tror att den teknik som nu finns vad gäller fo-\r\ntografering och inskanning gör detta enklare och\r\nnaturligare. Ett exempel är den teknik som används\r\nhär i riksdagen. Kvar står att den som inte vill bli\r\nregistrerad kan avstå från att besöka ett kasino.\r\nJag inledde med att det är viktigt att vara försiktig\r\nmed alla former av registrering. Ett bra sätt är att ha\r\nstrikta regler för gallring. I utskottsbetänkandet finns\r\nregler för hur det skall genomföras. Därutöver har\r\nModerata samlingspartiet och Centerpartiet i ett sär-\r\nskilt yttrande framhållit vikten av att kontroll genom-\r\nförs.\r\nFru talman! I förslaget finns ett förslag till ändring\r\nav kameraövervakningslagen, som möjliggör över-\r\nvakning i ett kasino. Det är vad som är kutym i andra\r\nländer. Det är ett led i att öka säkerheten i våra kasi-\r\nnon. Eftersom vi eftersträvar så god kontroll och\r\nordning som möjligt är det lämpligt att tillåta över-\r\nvakning med kamera inne i ett kasino.\r\nAvslutningsvis tycker jag att det är bra att det nu\r\nfinns ett förslag om att tillåta kasinospel i Sverige.\r\nDet finns ingen anledning att det inte skall vara tillå-\r\ntet när det är tillåtet i alla andra länder i Europa i stort\r\nsett. Är spelet dessutom under så bra kontroll som\r\nföreslås i föreliggande betänkande kan det få en posi-\r\ntiv effekt på spelmarknaden i Sverige.\r\nDet finns goda skäl att anta att det illegala och\r\nmindre önskvärda spelet, som vanligtvis är förknip-\r\npade med detta, kommer att minska. Det är bra.\r\nÄven överdrivet spelande kommer att bättre kun-\r\nna begränsas dels genom den kontroll och ordning\r\nsom är en förutsättning för kasinospel, dels genom de\r\nåtgärder som föreslås i betänkandet.\r\nVad som är mindre bra med majoritetens text är\r\natt det är inriktat mot ett statligt monopol. Lägger\r\nman därtill att just denna form är föremål för rättslig\r\nprövning med det troliga utfallet att det inte är tillåtet\r\ninser de flesta att betänkandet i denna del är mindre\r\nbra. Dessbättre går detta att rätta till genom ett bifall\r\ntill reservation nr 9.</pre><pre>Anf.  3  INGER DAVIDSON (kd) replik:\r\nFru talman! Roy Hansson säger: Jag tror inte att\r\nkasinospel kommer att leda till problem med ökat\r\nspelberoende. Problemet för Roy Hansson är att det\r\nfinns forskning som visar att just snabba spel och det\r\nsamlade spelutbudet leder till ökat spelberoende. Min\r\nfråga i samband med att det här beslutet om ytterliga-\r\nre ett snabbt spel och ett ytterligare utbud av spel i\r\nSverige tas är: Vilket ansvar känner Moderaterna för\r\ndem som inte kommer att klara det här och för dem\r\nsom redan har problem och deras familjer?</pre><pre>Anf.  4  ROY HANSSON (m) replik:\r\nFru talman! Jag tror att Inger Davidson har fel när\r\ndet gäller ökat spelande. Genom tiderna har det varit\r\nett konstant spelande i Sverige och andra länder. När\r\ndet har kommit andra spelformer har spelandet för-\r\nändrats: Man har valt dessa nya spelformer och mins-\r\nkat spelandet på andra. Ett exempel: När Bingolotto\r\ninfördes minskade försäljningen av skraplotter på\r\nandra håll. Det har alltså inte ökat den totala markna-\r\nden, men det har förändrat den.\r\nSamma sak torde ske i det här fallet. När vi får en\r\nny spelform kommer en del av spelet att flyttas över\r\ndit, men det kommer att ske en minskning på andra\r\nställen. En sådan sak är att illegalt spel kommer att\r\nminska, och det tycker jag faktiskt är en fördel.\r\nJag tror också att de snabba spel som Inger Da-\r\nvidson talade om och som förekommer i tobaksaffä-\r\nrer kommer att minska. Där sker absolut ingen kon-\r\ntroll, men med de regler som vi föreslår för införande\r\nav kasinon är kontrollen så god den kan bli. Det är ett\r\nsätt att få det här spelet under kontroll.\r\nJag kan tillägga, fru talman, att jag tycker att kd:s\r\ninställning är något märklig. Man säger nej till spel\r\nmen vill gärna vara med och fördela tillstånd till folk-\r\nrörelserna. Jag tycker att man borde vara konsekvent\r\noch säga nej till allt spelande. Jag förstår att det är\r\ntrevligt att vara med och dela ut pengar, men man vill\r\ninte vara med och ta ansvaret för införandet av spel-\r\nen.</pre><pre>Anf.  5  INGER DAVIDSON (kd) replik:\r\nFru talman! Det sista först: Det finns lite olika ty-\r\nper av spel. Det finns spel av förströelsekaraktär, och\r\ndet finns spel med snabba pengar. Jag vet att det i dag\r\nfinns former av förströelsespel som också ger snabba\r\npengar och som leder till ökat spelberoende. Men att i\r\ndet läget införa ytterligare en spelform tycker vi inte\r\natt vi kan ta ansvar för.\r\nModeraterna talar ju väldigt mycket om att mins-\r\nka brottsligheten och vill vidta åtgärder som att för-\r\nstärka polisens resurser, osv. Om Brottsförebyggande\r\nrådet, som är en myndighet som är expert på hur man\r\nskall förebygga brott, bedömer att införandet av kasi-\r\nnon snarare leder till ökad illegal verksamhet än\r\nminskad och alltså ökar brottsligheten i samhället -\r\nhur kan Moderaterna då ställa upp och försvara det?</pre><pre>Anf.  6  ROY HANSSON (m) replik:\r\nFru talman! Kristdemokraterna är beredda att in-\r\nföra automatspel i våra bingohallar, och jag tror att\r\nkontrollen där är sämre än i de fyra kasinon som vi\r\ndiskuterar inledningsvis. Det är kd berett att ta ansvar\r\nför! Men det kan hända att det är därför att det är\r\ntrevligare att fördela de pengarna till ideella organi-\r\nsationer och idrotter.\r\nNär det gäller att minska brottsligheten är det just\r\ndet som är en av poängerna med det här - vi vet att\r\ndet finns illegalt spel, och det finns beräkningar på att\r\ndet omsätter upp till 900 miljoner kronor per år. Kan\r\nman flytta över bara hälften av detta till välkontrolle-\r\nrade kasinon är det ett vällovligt syfte.\r\nVi vet också att det frodas brottslighet på de ille-\r\ngala kasinona, och det skall vi försöka undvika i de\r\nkasinon där spelet sker under ordnade former. Jag\r\ntycker faktiskt att det här är ett bra förslag för att\r\nkomma till rätta med brottsligheten och för att kom-\r\nma till rätta med spelberoendet. När vi dessutom\r\nföreslår åtgärder för att förebygga och förhindra\r\nbrottslighet och spelberoende tycker jag att kd borde\r\nställa upp på det. Det är bättre än att införa mer auto-\r\nmatspel i bingohallar!</pre><pre>Anf.  7  CHARLOTTA L\r\nBJÄLKEBRING (v):\r\nFru talman! Kasinon med internationella regler\r\nhar en bismak av den under världen. Det är stor risk\r\natt brottsligheten ökar, anser Vänsterpartiet till skill-\r\nnad från Moderaterna. Det kräver ökade polisiära\r\nresurser. Det kan stå samhället dyrt med vårdinsatser\r\nför ökat spelberoende, med investeringar i byggnader,\r\nmed sviktande spelarunderlag på grund av felsats-\r\nningar.\r\nÄr det rätt att på grund av behov av att få in peng-\r\nar till statskassan utsätta vår befolkning och kultur för\r\ndenna bismak från den undre världen? Svaret är nej.\r\nHur kan man som socialdemokrat värnande arbe-\r\ntarklassen och de opriviligierade komma fram till att\r\nkasinon är ett bra sätt att få in pengar till statskassan,\r\nnär vi vet att de med låga inkomster använder en\r\nstörre del av sin disponibla inkomst på spel än de som\r\nhar det bättre? Hur kan man föreslå att de som är\r\nstamkunder på ett kasino skall få gå in gratis? Vilka\r\när det som är stamkunder på ett kasino? Jo, det är\r\nförstås de spelberoende. Hur tänker ni egentligen?\r\nNi har lyckligtvis inte föreslagit gratis sprit, men\r\nni har föreslagit lördagsöppet och 100 nya systembu-\r\ntiker. Förstår ni inte vad ökad tillgänglighet kan leda\r\ntill?\r\nVanligtvis brukar jag vilja försöka förstå varför\r\nman gör olika ställningstaganden från vänster till\r\nhöger, men i detta fall vill jag inte göra det. Jag tyck-\r\ner att det största arbetarrörelsepartiet i denna fråga har\r\nförlorat sin själ. Jag är djupt bedrövad över detta.\r\nFru talman! Verkligheten är den att det ställer till\r\nproblem på en rad områden, när Svenska Spel genom\r\ndirektiv från Finansdepartementet och riksdagen tar\r\nbeslut om att öka statens andel av spelmarknaden.\r\nRegeringen talar i denna fråga med kluven tunga.\r\nÅ ena sidan anser man att folkrörelsernas andel av\r\nspelmarknaden skall öka, å andra sidan föreslår man\r\natt statens andel skall öka genom en förändring i\r\nlotterilagen och införande av kasinolag. Varför håller\r\nni inte det som ni redan har lovat?\r\nRegeringens proposition, och numer även utskot-\r\ntets betänkande, innebär ett införande av statliga\r\nkasinon och återinförande av penningautomater -\r\ntidigare förbjudna s.k. enarmade banditer. Det är en\r\nliten extra krydda och eftersmak av den undre värl-\r\nden.\r\nFörslaget innebär förändringar för de värdeauto-\r\nmatspel som i dag ger en högsta kontantvinst på 100\r\nkr. De skall nu bli s.k. penningautomater, eller enar-\r\nmade banditer, som vi kallade dem tidigare, med en\r\nkontantvinst på 500 kr i stället för som nu 100 kr.\r\nSamtidigt beskär förslaget utrymmet för de s.k.\r\nvaruspelsautomaterna, vilket är en mer harmlös spel-\r\nform än de enarmade banditerna. Fördelen med detta\r\när, enligt regeringen, att överskottet från de övriga\r\nspeltyperna skall tillfalla föreningslivet och staten,\r\nmedan varuspelsautomaterna huvudsakligen ägs av\r\nprivata intressen. Återigen ser vi att det är pengarna\r\nsom styr - inte spelformen i sig.\r\nVänsterpartiet anser att nackdelen med de spel-\r\nformer som föreslås öka inte uppvägs av de eventu-\r\nella ökade intäkter de kan inbringa till staten. Därför\r\när vi emot förslaget.\r\nDet var inte utan anledning som enarmade bandi-\r\nter förbjöds 1979, men det tycks förslagsställarna ha\r\nglömt. Det är beklagligt. Det är inte utan anledning\r\nsom kasinon hittills inte tillåtits i Sverige.\r\nAvsikten med förslaget anges vara att minska det\r\nillegala spelandet, skaffa inkomster till staten och\r\nskapa nya arbetstillfällen. Vänsterpartiet ifrågasätter\r\natt man kommer att lyckas på någon enda av dessa\r\npunkter.\r\nVänsterpartiet anser det över huvud taget oetiskt\r\noch cyniskt att införa kasinon och återinföra enarma-\r\nde banditer för att skaffa inkomster till staten och\r\nskapa nya jobb. Även regeringen är ju medveten om\r\ndetta. Verksamheten kommer att medföra spelmiss-\r\nbruk och social misär i ett stort antal familjer. Det är\r\nockså ställt utom allt tvivel att en viss brottslighet och\r\npenningtvätt följer i kasinoverksamhetens spår. Enligt\r\nBrottsförebyggande rådet är spelskulder en av de\r\nviktigaste brottsalstrande faktorerna.\r\nFru talman! Det finns en bismak av den undre\r\nvärlden i kasinoförslaget. Att regeringen paradoxalt\r\nnog är fullt medveten om detta framgår av förslaget\r\nom kameraövervakning och registrering. Trots att\r\nman alltså inser att kasinoverksamheten leder till nya\r\nproblem snarare än till att man löser gamla lägger\r\nman fram en proposition som föreslår inrättade av\r\nkasinon av internationell modell.\r\nAtt finansiera ungdomsverksamhet med inkomster\r\nför utökad spelverksamhet är i grunden en märklig\r\nfördelningspolitik, anser Vänsterpartiet. All forskning\r\noch statistik visar i dag att låginkomsttagare jämfört\r\nmed höginkomsttagare använder tre gånger så mycket\r\nav sin inkomst till spel. Därmed är det också lågin-\r\nkomsttagarna som närmast befinner sig i riskzonen\r\nför spelmissbruk.\r\nI tider av ekonomisk åtstramning blir mönstret\r\nännu tydligare. En storvinst blir för många den enda\r\nchansen till ett bättre liv. Felet är inte att människor\r\nbehöver spänning och någonting att hoppas på. Fel\r\nblir det när den stora vinsten blir det enda hoppet. Det\r\nser vi i Vänsterpartiet som ett fattigdomsbevis för\r\nsamhället och för socialdemokratin.\r\nFru talman! Om det finns en mångfald av andra\r\nspännande upplevelser behövs det inga kasinon. Det\r\nräcker gott med de spelformer vi redan har. Vårt\r\nalternativ till förslaget i denna proposition är en poli-\r\ntik som bidrar till att bevara kulturarvet, som främjar\r\nmänniskors eget skapande och en mångfald av kul-\r\nturyttringar och som bevarar en rik natur att uppleva\r\näventyr och skönhet i. Det är givetvis också, och inte\r\nminst, en politik som ger människor arbete och fram-\r\ntidstro.\r\nIngen av de i propositionen framförda lag- eller\r\nlagändringsförslagen är som vi ser det ägnade att\r\nförbättra samhällets förutsättningar att ge sina invåna-\r\nre större trygghet eller en bättre välfärd. Vi yrkar\r\ndärför avslag på förslaget.\r\nFru talman! Vänsterpartiet ställer sig bakom\r\nsamtliga sina reservationer i betänkandet. Vi yrkar\r\nbifall till reservation 2, där vi bl.a. föreslår att de\r\nstatliga spelbolagens andel av spelmarknaden skall\r\nminska för att större utrymme skall kunna skapas för\r\nfolkrörelsernas andel. Vi yrkar också bifall till reser-\r\nvation 8, som vi har gemensamt med Kristdemokra-\r\nterna och Miljöpartiet, vilket innebär avslag på för-\r\nslaget om kasinolag. Vi yrkar också bifall till reser-\r\nvation 14, där vi yrkar avslag på förslaget att kon-\r\ntantvinsten på automatspel skall höjas från 100 till\r\n500 kr.</pre><pre>Anf.  8  ROY HANSSON (m) replik:\r\nFru talman! Charlotta Bjälkebring inledde med att\r\ntala om att det fanns en bismak från den undre värl-\r\nden. Jag tycker att det var ett märkligt inlägg. Skälet\r\ntill att införa legala kasinon är att förhindra den undre\r\nvärlden att driva illegala kasinon. Jag tycker också att\r\ndet är lite oförskämt mot regeringen, som har att\r\nmeddela tillstånd, och mot Svenska Spel att insinuera\r\natt man på något sätt skulle vara lierad med den undre\r\nvärlden. Det viktigaste skälet är faktiskt att begränsa\r\njust den undre världens inflytande över denna spel-\r\nmarknad. Det är ett av skälen.\r\nI nästa mening talade Charlotta Bjälkebring om\r\nsystembutiker. Jag har förgäves bläddrat i regeringens\r\nproposition. Har finns absolut ingenting om detta. Jag\r\nförstår inte varför hon blandar in detta i debatten. Det\r\när möjligen ett knep för att ytterligare misstänkliggö-\r\nra förslaget, men jag tycker att det är ett knep som\r\ninte är speciellt snyggt att använda i en debatt i riks-\r\ndagen.\r\nJag vill återigen ta upp det märkliga jag talade om\r\nförut. I reservation 2 från Vänstern framgår det att\r\nman hemskt gärna vill vara med och fördela vinsten\r\ntill ideella organisationer. Jag tycker att man borde\r\nvara konsekvent, om man är emot spel, och föreslå\r\nförbud av detta spel. Det är ganska inkonsekvent att å\r\nena sidan vara emot spel men å andra sidan gärna\r\nvara med och fördela vinsten.</pre><pre>Anf.  9  CHARLOTTA L BJÄLKEBRING (v)\r\nreplik:\r\nFru talman! Jag förstår att Roy Hansson tror att\r\nlegala kasinon av internationellt slag i Sverige kom-\r\nmer att motverka de kriminella krafterna i Sverige.\r\nMen vi i Vänsterpartiet och många andra har en\r\nannan uppfattning. Det har visat sig att just kasino-\r\nverksamhet har dragit till sig den undre världen. Man\r\nhar alltså bildat nätverk och tvättat pengar. Därför har\r\nockså Världsbanken sagt nej till lån till en del länder,\r\nnär man har velat satsa på kasinoverksamhet. Det\r\nfinns inga belägg för att illegalt spelande skulle mins-\r\nka bara därför att det startas kasinoverksamhet med\r\ninternationella regler i Sverige.\r\nDet står givetvis ingenting om systembutikerna i\r\nden här propositionen. Men jag syftade till arbetarrö-\r\nrelsen, där jag också anser mig ingå, och vilka grup-\r\nper som vi i  arbetarrörelsen skall värna. Det var det\r\nsom det handlade om. Det handlade om arbetarrörel-\r\nsens själ. Det begriper jag att Roy Hansson inte för-\r\nstår.\r\nNär det gäller att fördela vinsten tycker vi att det\r\när viktigt att de aktörer på spelmarknaden som finns\r\nskall ha en rimlig andel av den. Då går det inte att\r\nsom staten gör i dag öka sin andel. Andelen i Sverige\r\när relativt konstant. Vi tror att folkrörelserna kan få\r\nandra typer av spel, inte kasinospel, utan andra typer\r\nav spel.</pre><pre>Anf.  10  ROY HANSSON (m) replik:\r\nFru talman! Det är inte bara jag som tror, det finns\r\nundersökningar som tyder på att om man inför legalt\r\nspel så konkurrerar det ut illegalt spel. Jag tycker att\r\ndet är någonting som vi bör bejaka.\r\nKasinon i Sverige, med de regler som vi föreslår\r\noch diskuterar just i dag, är gjorda för att man skall\r\nförsöka förhindra det man inte vill ha. Jag kan säga så\r\nhär, vi har gått ganska långt vad gäller både registre-\r\nring och kontroll med kameraövervakning, som är ett\r\nled i att just förhindra det oönskade. Jag tror ingen\r\nvill ha det.\r\nDäremot finns det absolut ingen kontroll av det\r\nsom i dag sker på illegala kasinon. Dit kan vem som\r\nhelst gå för att tvätta pengar, hur man nu bär sig åt\r\nmed detta. Det är det vi vill förhindra och motverka.\r\nDet var alldeles utmärkt att Charlotta Bjälkebring\r\nsade att spelmarknaden i Sverige är konstant. Det tror\r\njag att den är. Det spel som vi då kan flytta från ille-\r\ngalt till legalt spel måste vara positivt.\r\nVad sedan gäller arbetarrörelsen tycker jag att det\r\nvar oförskämt att påstå att jag inte begriper det här.\r\nSom medborgare i samhället begriper jag fullständigt\r\nhur man ser på detta, såväl på spritmissbruk som på\r\nspelmissbruk. Jag vill förhindra båda. Det är därför vi\r\nställer oss bakom den delen i propositionen som gäl-\r\nler utökade insatser mot detta.</pre><pre>Anf.  11  CHARLOTTA L\r\nBJÄLKEBRING (v) replik:\r\nFru talman! Roy Hansson får gärna ge mig de ut-\r\nredningar som visar att legalt spel konkurrerar ut\r\nillegalt spel när det gäller kasinoverksamhet. Jag tror\r\natt det inte är på det viset. De utredningar som jag har\r\nsett visar precis motsatsen.\r\nHur skall man kunna få den undre världen att\r\nkomma in i kasinolokalen med registrering, fotogra-\r\nfering, osv.? Den kommer inte att vistas där. De ille-\r\ngalt spelande kommer att fortsätta, precis som det är i\r\ndag, oavsett om det blir legala kasinon eller inte.\r\nJag tror att vi måste ha andra verktyg för att för-\r\nsöka råda bot på det illegala spelandet, bl.a. genom att\r\nförsöka ge ett bättre alternativ. Spänning på andra sätt\r\nän att spela är vår modell.</pre><pre>Anf.  12  INGER DAVIDSON (kd) replik:\r\nFru talman! Charlotta Bjälkebring och jag har\r\nskrivit under samma reservation och vill alltså inte ha\r\nkasinon. Men jag har en annan fråga:\r\nHur påverkas samarbetsklimatet i regeringen av\r\natt socialdemokraterna väljer samarbetspartner lite\r\nsom de vill när det passar dem? Just i frågor som är\r\nhjärtefrågor för Vänsterpartiet och, vet jag, även för\r\nMiljöpartiet väljer man att gå tillsammans med mode-\r\nraterna. I dag ser vi ett sådant exempel, och Charlotta\r\nBjälkebring har själv nämnt ytterligare ett, nämligen\r\nlördagsöppet på Systemet.\r\nMin fråga är alltså: Påverkas samarbetsklimatet,\r\noch drar ni några konsekvenser av detta?</pre><pre>Anf.  13  CHARLOTTA L\r\nBJÄLKEBRING (v) replik:\r\nFru talman! Jag kan ju bara prata för mig själv,\r\noch för mig påverkar det. Jag är glad att jag inte sitter\r\ni den förhandlingsgrupp som förhandlar med rege-\r\nringen i finansfrågor. Visst påverkar det. Jag tog ju\r\nockså i mitt anförande upp arbetarrörelsens förlorade\r\nsjäl - visst hänger det ihop. Tyvärr.</pre><pre>Anf.  14  BIRGITTA SELLÉN (c):\r\nFru talman! Det är ett populärt ämne som vi de-\r\nbatterar i dag. Populärt med både positiva och negati-\r\nva förtecken. Det är många som har skrivit, ringt och\r\ntagit personlig kontakt för att antingen prata för sin\r\nort som den lämpligaste för att ett kasino skall etable-\r\nras där, eller också har man velat informera om det\r\nolämpliga i att förlägga ett kasino till just deras hem-\r\nort.\r\nFrån Centerpartiets sida tillstyrker vi förslaget att\r\nanta en kasinolag. Vi tror att en etablering av statliga\r\nkasinon kan bli ett komplement till befintlig upple-\r\nvelseindustri i regioner med svag eller negativ till-\r\nväxt. Vi tror också att kasinon kan stärka attraktions-\r\nkraften i regioner som i dag har låg tillväxt.\r\nFör oss i Centerpartiet är det viktigt med decent-\r\nralisering av verksamheter, och därför är vår uppfatt-\r\nning att kasinoetablering skall användas som insats\r\nför att stärka utvecklingen lokalt och regionalt.\r\nRegeringen har sagt att det är svårt att få lönsam-\r\nhet på kasinon utanför storstadsområdena. Men det\r\nresonemanget håller inte. Erfarenheter från utlandet\r\nvisar tvärtom att kasinon har blivit viktiga attraktio-\r\nner utanför storstäderna. Till min glädje har Social-\r\ndemokraterna i kulturutskottet ställt upp på Center-\r\npartiets åsikter, och vi har i betänkandet kunnat skriva\r\nihop oss om att regionalpolitiska skäl kan vägas in i\r\nlokaliseringen av kasinon.\r\nSamtidigt som kasinon kan innebära ett positivt\r\noch viktigt komplement till svensk upplevelseindustri\r\nfinns det anledning att vara vaksam inför de problem\r\nsom kasinoverksamheten kan föra med sig. Vi väl-\r\nkomnar därför och vill understryka vikten av de åt-\r\ngärder regeringen föreslår för att stävja spelmissbruk\r\noch kriminalitet. Vi utgår från att regeringen vaksamt\r\nkommer att följa de sociala konsekvenserna av att\r\nkasinon etableras och att regeringen vid eventuella\r\nbehov återkommer till riksdagen med förslag till\r\nåtgärder.\r\nRegeringen har sagt att man i ett inledningsskede\r\nskall ge tillstånd till högst fyra kasinon. Vi instämmer\r\ni den bedömningen. Man bör gå försiktigt fram och\r\nutvärdera innan man eventuellt ger tillstånd till fler.\r\nVid besök på ett kasino gäller vissa regler för re-\r\ngistreringen. Regeringen föreslår att registreringen\r\nskall innehålla namn, personnummer, postadress samt\r\nett fotografi av besökaren.\r\nDet känns mycket tveksamt att registrera besökare\r\nmed foto, anser jag. Personligen skulle jag gärna\r\nbesöka ett kasino för att se hur det är. Jag har alltså\r\naldrig besökt något tidigare. Men om jag skall regist-\r\nreras med ett foto känns det som om ett brottsregister\r\nskall upprättas, och då försvinner lite grann av nyfi-\r\nkenheten. Det är, som jag ser det, väldigt viktigt att\r\nden personliga integriteten skyddas. Visserligen är\r\ndet ett sätt att snabbt upptäcka eventuell brottslighet,\r\nmen man bör kunna kontrollera genom den kamera-\r\növervakning som finns i lokalen och som självklart\r\nockså skall finnas där, anser vi i Centerpartiet.\r\nFru talman! Centerpartiet har också synpunkter på\r\nfördelningen av överskottet från spelverksamheten.\r\nVerkställigheten av det vinstdelningssystem som\r\nriksdagen beslutade om redan 1996 har fördröjts\r\nalldeles för länge. Föreningslivets andel av spelmark-\r\nnaden i Sverige har minskat kraftigt sedan 1975, och\r\ndet måste rättas till.\r\nDen totala omsättningen på spelmarknaden till\r\nföreningslivet har sjunkit från 31 % år 1975 till att år\r\n1990 ligga på 17 %. Föreningslivet har förlorat ca 1\r\nmiljard kronor. Under samma tid har AB Svenska\r\nSpel och AB Trav och Galopp ökat den totala om-\r\nsättningen på spelmarknaden från 60 % till 80 %.\r\nDet är enligt vår mening inte acceptabelt att före-\r\nningslivets andel skall ligga så lågt. Det är därför\r\ntillfredsställande att regeringen tillsätter en utredning\r\nför att ta fram förslag till hur det kan bli en ökning.\r\nUtgångspunkten för den utredningen måste vara att\r\ngenom ett vinstdelningssystem återföra de resurser till\r\nföreningslivet som förlorats genom en krympande\r\nandel av spelmarknaden.\r\nFru talman! Jag yrkar därför bifall till reservation\r\n4 under mom. 4. Givetvis står jag även bakom vår\r\nandra reservation.\r\nTill sist några ord om värdeautomaterna. I dag\r\nfinns 4 000 värdeautomater utställda i restauranger i\r\nSverige, och de har enligt uppgift inte givit något\r\növerskott. Regeringen har sagt att sammanlagt 7 000\r\nautomater skall ställas ut. De skall \"enligt säkra pro-\r\ngnoser\", som regeringen säger, ge ett överskott på\r\n250 miljoner kronor, varav 20 % skall gå till lokala\r\nföreningars barn- och ungdomsverksamhet medan\r\növriga 80 % skall gå till idrottens barn- och ung-\r\ndomsverksamheter.\r\nTanken är god. Men är det realistiskt att tro att\r\nman med hjälp av 7 000 automater skall få ett över-\r\nskott på 250 miljoner kronor, medan 4 000 automater\r\ninte skall ge något överskott alls? För mig går den\r\nmatematiken inte ihop. Det är osannolikt, som Tage\r\nDanielsson skulle ha sagt.\r\nI dag är det AB Svenska Spel som har tillstånd att\r\nställa ut värdeautomaterna i restaurangerna. Nu\r\nkommer även bingohallarna att få tillstånd till att\r\nställa ut automater. Centerpartiet anser att det inte är\r\nsjälvklart att AB Svenska Spel skall ha ansvaret för\r\ndem. Det är rimligt att t.ex. Folkrörelsernas Samar-\r\nbetsorgan för Lotterifrågor, FSL, skall kunna stå som\r\narrangör. Detta är för att föreningsrörelsen skall kun-\r\nna få del av överskottet och inte behöva be om nåde-\r\ngåvor från statens aktiebolag Svenska Spel. Bingo-\r\nhallarna är föreningarnas egna hallar.\r\nAnledningen till att Centerpartiet inte ställer upp\r\npå att bingohallarna skall få ha ansvaret för automa-\r\nterna utan att det i stället skall vara FSL, beror på att\r\nvi tycker att det är viktigt att föreningslivet får dela på\r\növerskottet. Om de lokala bingohallarna får ansvaret\r\ngår överskottet till de lokala föreningarna. Det finns\r\norter i Sverige där det inte finns bingohallar.\r\nDet är viktigt att ta med i planeringen vilka som\r\nskall få ställa ut värdeautomater. Det skall inte bara\r\nvara fråga om AB Svenska Spel. Är ni socialdemo-\r\nkrater redo att ta med i utredningsdirektiven att även\r\nFSL skall komma i fråga, så att inte Svenska Spel\r\nredan har fått ett löfte? Svenska Spel lär redan ha\r\nköpt in dessa värdeautomater. Jag hoppas att det inte\r\nskall leda till att de därför får tillståndet.</pre><pre>Anf.  15  INGER DAVIDSON (kd) replik:\r\nFru talman! Vi vet att regionalpolitiken är viktig\r\nför Centerpartiet liksom för många andra partier i\r\nriksdagen. Jag tror att Centerpartiet är lite överdrivet\r\nhoppfull när partiet räknar med att det skall bli kasi-\r\nnon på mindre orter i Sverige. Regeringen har tydligt\r\nuttalat att lokaliseringen skall ske på kommersiell\r\ngrund. Det är nödvändigt. Tanken är att kasinona\r\nskall ge vinst. Även utskottet säger att utskottet anser\r\natt lokaliseringen av kasinon bör göras främst på orter\r\ndär det finns ett tillräckligt befolkningsunderlag. I\r\nSverige finns ett tillräckligt befolkningsunderlag\r\nendast i de större städerna. Man kan vara ledsen för\r\ndet, men så är fallet.\r\nOm det visar sig att det är i storstadsområdena\r\nsom kasinona skall etableras, ser Centerpartiet fortfa-\r\nrande någonting positivt med detta eller är det regio-\r\nnalpolitiken som har varit grunden till att säga ja till\r\nkasinoverksamheten?</pre><pre>Anf.  16  BIRGITTA SELLÉN (c) replik:\r\nFru talman! Vad gäller utlokalisering är det precis\r\nsom Inger Davidson har sagt, nämligen att kasinona\r\nskall finnas på de mindre orterna. Vad gäller frågan\r\nom befolkningsunderlaget anser vi att kasinona skall\r\nförläggas på orter där det går att förvänta sig turister.\r\nKasinon skall då locka till fler upplevelser på de or-\r\nterna. Vi ser också att många som bor ute på landet\r\nkommer att åka till Stockholm t.ex. på semester. Vi\r\nställer därför upp på ett kasino i storstadsregion.</pre><pre>Anf.  17  INGER DAVIDSON (kd) replik:\r\nFru talman! Om det visar sig att lokaliseringen\r\nkommer att ske till storstadsområdena - mycket tyder\r\npå det - backar Centerpartiet fortfarande upp utveck-\r\nlingen av kasinon i Sverige? Var regionalpolitiken\r\navgörande?</pre><pre>Anf.  18  BIRGITTA SELLÉN (c) replik:\r\nFru talman! Jag litar på vad socialdemokraterna\r\nhar sagt i kulturutskottet. De har ställt upp på att det\r\nskall handla om regionalpolitiskt tänkande. Därför\r\nförutsätter jag att man även kan lita på vad andra\r\npolitiker säger. Det är riktigt att regionalpolitiken är\r\noerhört viktig för oss.</pre><pre>Anf.  19  CHARLOTTA L\r\nBJÄLKEBRING (v) replik:\r\nFru talman! Centern ställer sig bakom en kasino-\r\nlag, men ni är kritiska till att kasinon etableras i stor-\r\nstäderna. Ni är också kritiska till att folkrörelsernas\r\nandel av spelmarknaden minskas.\r\nMen med det förslag som ni ställer er bakom\r\nkommer folkrörelsernas andel av spelmarknaden att\r\nminska. Vad är viktigast, kasinon eller folkrörelsernas\r\nandel av spelmarknaden?</pre><pre>Anf.  20  BIRGITTA SELLÉN (c) replik:\r\nFru talman! Jag har uttryckligen sagt att det är\r\nviktigt att se över vinstdelningen. Vi måste i den\r\nutredning som skall utföras se till att finna ett system\r\nså att folkrörelserna ges mer pengar. Det är av den\r\nanledningen som jag kan ställa upp på kasinoverk-\r\nsamheten.</pre><pre>Anf.  21  LENNART KOLLMATS (fp):\r\nFru talman! Det är intressant att följa hur olika\r\nfrågor väcker olika reaktioner. Det känns som om\r\nförslaget att införa några kasinon i Sverige skulle vara\r\nen halv revolution, med tanke på uppvaktningar,\r\nskrivelser, rubriksättningar och även inlägg i dag. Det\r\nverkar också som om det skulle vara en hel nyhet\r\nmed att över huvud taget tillåta spel i Sverige. Man\r\nglömmer tydligen att spel är vanligt. Officiellt spel\r\nomsätter ca 29 miljarder kronor per år. Det finns\r\nredan legala kasinon i Sverige. Det är nära till Dan-\r\nmark och Finland där det finns kasinon av den ka-\r\nraktär vi talar om här och nu, för att inte tala om att\r\ndet redan finns illegala kasinon i Sverige med ett\r\nillegalt spel av en omfattning vi inte känner till.\r\nJag är ingen propagandist för spel av olika slag.\r\nMen bara för att jag själv inte är aktiv spelare, tycker\r\njag att det är övermaga att stoppa andra från att an-\r\nvända en utvidgad spelform som de föreslagna kasi-\r\nnona är.\r\nSkillnaden mot befintliga kasinon är storleken på\r\ninsatserna. Mot den bakgrunden är den föreslagna\r\nåldersgränsen nedåt bra, dvs. 20 år. I och för sig är\r\ndet inte bra att ha en myndighetsålder och sedan hög-\r\nre åldersgränser för vissa företeelser i vårt samhälle,\r\nsystembolagbesök och nu kasinobesök. Men det finns\r\nså pass många negativa konsekvenser av både alkohol\r\noch spel att det kan vara befogat att ha åldersgränsen\r\n20 i båda fallen. Vi kan t.o.m. behöva införa en 18-\r\nårsgräns för spel i övrigt.\r\nJag är väl medveten om de risker som finns med\r\nspel. Vi har i Folkpartiet en stor sakkunskap i ämnet i\r\nBarbro Westerholm. Många av de förslag som hon\r\nhar lagt fram är utmärkta i förhållande till de männi-\r\nskor som är spelberoende eller som förebyggande\r\nåtgärder. Däremot kommer vi till olika slutsatser\r\nbeträffande möjligheterna till kasinon av internatio-\r\nnellt slag i Sverige.\r\nJag har tillsammans med kristdemokraterna en re-\r\nservation i frågan om behandlingen. Reservationen\r\ngäller situationen kring det spelberoende som finns i\r\ndag, och den kan ha sin verkan om införandet av\r\nkasinon skulle öka omfattningen av spelberoendet.\r\nJag har inget att erinra mot det antal kasinon som\r\nregeringen föreslår. Det verkar vara en rimlig takt,\r\noch jag tror inte heller att det är bra med en överbe-\r\ntalning, varken för Sverige eller företagsmässigt. Det\r\när möjligt att redan fyra kasinon är tillräckligt, men\r\ndå av marknadsmässiga skäl, inte på grund av lag-\r\nstiftning.\r\nSå har vi huvudmannaskapsfrågorna, inte bara när\r\ndet gäller kasinon utan också beträffande värdeauto-\r\nmaterna i bingohallarna. Det kan tyckas som två helt\r\nolika storheter, och det är det naturligtvis, men ändå\r\nhämtar vi i Folkpartiet slutsatserna ur samma ut-\r\ngångspunkt, nämligen motståndet mot monopol.\r\nSedan lång tid går en stor del av överskotten av\r\nspel till folkrörelserna, inte minst till idrottsrörelsen.\r\nDet har gjort att det finns åtminstone någon mening\r\nmer än den egna vinningen av spel, dvs. när man gör\r\nförlust eller inte har 13 rätt på tipset går pengarna till\r\nnågot vettigt. Bingohallarna drivs av folkrörelserna,\r\noch det har fungerat bra och under god ordning. Nu\r\nhar regeringen föreslagit att också värdeautomater\r\nskall få placeras där, och det är bra. Men vad vi då\r\ninte kan förstå är varför inte samma arrangörer som i\r\nbingohallarna också kan få hålla i värdeautomaterna.\r\nVi anser också att det bör finnas alternativa an-\r\nsvarstagare för kasinon och att också där folkrörel-\r\nserna skall få möjlighet att driva en sådan verksam-\r\nhet. Gissningsvis är det i första hand idrottsrörelsen\r\nsom är tänkbar. Jag har svårt att tänka mig att någon\r\nannan folkrörelse är intresserad, men man vet aldrig.\r\nDet skall naturligtvis ske under betryggande former,\r\nt.ex. licensiering.\r\nDet här är också ett led i att öka folkrörelsernas\r\nandel av intäkterna på spelmarknaden. Den har ju\r\nunder flera gått ned - det har vi hört tidigare i dag.\r\nEfter att ha varit uppe på 30-procentsnivån gick den\r\nned ordentligt. Sedan ökade andelen med Bingolottos\r\ntillkomst för att därefter minska igen och är nu runt\r\n20 %. Det här skapar naturligtvis en osäkerhet. Om\r\nregeringen läser betänkanden och motioner rätt ser\r\nden att det finns en majoritet för att förstärka intäk-\r\nterna för folkrörelserna, och det snart. Även om det\r\ninte blir riksdagens beslut nu bör det stämma till\r\neftertanke.\r\nEn annan spännande fråga är möjligheten att få\r\ntillträde till ett kasino av internationellt slag. Som jag\r\ntidigare nämnt ställer vi upp på en 20-årsgräns, men\r\nsedan börjar den extra superkontrollen. Det är själv-\r\nklart att man skall kunna legitimera sig för att visa att\r\nman är 20 år eller mer. Men regeringens förslag går\r\nju ut på att när du kommer fram till luckan för inträde\r\nskall du inte bara lämna ditt personnummer som finns\r\npå legitimationen. Du skall också för registrering\r\nlämna namn, adress och det skall registreras vid vil-\r\nken tidpunkt besöket äger rum. Som om inte detta var\r\nnog skall du också antingen ha med dig ett kort på\r\ndig, förhoppningsvis välliknande, eller så får inrätt-\r\nningen ha någon form av fotoautomat till förfogande,\r\nför du skall lämna ett foto på dig. Nu kan man kanske\r\ntycka att detta skulle räcka, men inte. Uppgifterna och\r\nfotot skall finnas kvar i kasinots register i upp till ett\r\når. Så den som tycker om att spela på olika banor\r\neller spelplaner får finna sig i att ha alla sina uppgifter\r\nregistrerade på kanske upp till sex ställen i Sverige.\r\nTänk dig också att du har med dig en på spel nyfiken\r\nsläkting eller vän från USA. Då skall också hon eller\r\nhan lämna foto, registreringsnummer osv. för att få\r\nkomma in.\r\nNej, vi anser att det räcker med restriktionen 20 år\r\noch att du kan legitimera dig när du går in. Vi ställer\r\nockså upp på regeringens förslag om kameraövervak-\r\nning i lokalen. Det måste räcka.\r\nRegeringen har föreslagit att den skall få fatta be-\r\nslut om lokaliseringen. Vi har tyckt att det är ett rim-\r\nligt ställningstagande, men det gör kanske inget att\r\nskicka med några synpunkter på vägen. Folkpartiet\r\nhar inte skrivit något i sin motion om detta, men det\r\nhindrar inte att jag har åsikter i frågan, däremot hind-\r\nrade det en eventuell reservation.\r\nDet tycks finnas två skolor: den ena som säger att\r\nkasinon bör placeras i storstäder och en annan som\r\nhar hävdat att de skall vara s.k. turistkasinon. Med det\r\nmenas tydligen placering på turistorter. En reflexion\r\när väl att även storstäderna är bra turistorter. Det tror\r\natt jag både stockholmare och göteborgare kan vits-\r\norda.\r\nNåväl, att placera kasinon både i storstäder och på\r\nmindre orter är naturligtvis en god kompromiss, men\r\ndet finns en besvärande nackdel med placering i stor-\r\nstäder. Undersökningar från Köpenhamn visar att 80-\r\n85 % av dem som går till kasinot är köpenhamnare,\r\noch det pekar på betydligt ökade risker för spelbero-\r\nende. Om ett par kasinon placeras på Öland, Åre eller\r\nHalmstad är jag övertygad om att den lokala befolk-\r\nningens andel blir avsevärt mycket mindre och den\r\nsociala kontrollen på befolkningen betydligt större.\r\nDäremot kan det locka turister även från storstäderna\r\ntill s.k. kortsemester och på det sättet förlänga turist-\r\nsäsongerna. Om man gör placering på båda typerna\r\nav orter tappar man i viss mån kortsemesterperspekti-\r\nvet.\r\nDetta skulle jag gärna vilja ge regeringen till kän-\r\nna.\r\nAvslutningsvis yrkar jag bifall till reservationerna\r\n1 och 17. I övrigt står jag givetvis bakom mina reser-\r\nvationer, men för att vinna tid i voteringen avstår jag\r\nfrån att yrka bifall till dem. Jag tillstyrker att en kasi-\r\nnolag införs och satsar 10 euro på att den går igenom.</pre><pre>Anf.  22  CHARLOTTA L\r\nBJÄLKEBRING (v) replik:\r\nFru talman! Enligt regeringen vill man i budgeten\r\nför 2000 avsätta medel till åtgärder för att förebygga\r\noch motverka negativa ekonomiska och sociala kon-\r\nsekvenser av spelande. Jag undrar vad Lennart Koll-\r\nmats anser om att staten först lockar in människor i\r\nspelberoende för att sedan erbjuda dem behandling\r\nhos psykologer och terapeuter. Det är närmast cy-\r\nniskt, anser jag.\r\nFolkpartiet tar upp frågan om överdrivet spelande\r\ni sin reservation 6. Jag undrar om inte ni skulle kunna\r\nhålla med mig om att det egentligen vore rimligt att\r\nsäga nej nu till en kasinolag in till det att Sten Rönn-\r\nbergs utredning om just spelberoende hade kunnat\r\nvägas in i förslaget.</pre><pre>Anf.  23  LENNART KOLLMATS (fp) re-\r\nplik:\r\nFru talman! Jag vet inte i vilken värld Charlotta\r\nBjälkebring lever. Det förekommer oerhört mycket\r\nspel redan i dag. Det här tillskottet blir inte särskilt\r\nstort. Charlotta Bjälkebring sade själv tidigare att\r\ntotalen är ungefär densamma när det gäller spelande.\r\nReservation 6 handlar om att det spelberoende\r\nsom redan i dag förekommer motiverar extra insatser.\r\nDet handlar alltså om att förstärka möjligheterna till\r\nrehabilitering och liknande för det spelberoende som\r\nfinns i dag. Är det möjligen så att Charlotta Bjälke-\r\nbring med sin fråga gärna vill strypa en del av de spel\r\nsom finns i dag? Skall vi stoppa travbanorna? Skall vi\r\nstoppa Tipset, Oddset, eller var drar Charlotta Bjäl-\r\nkebring gränsen?\r\nCharlotta Bjälkebring tar upp utredningen. Det\r\nkommer alltid att finnas utredningar, undersökningar\r\noch forskning att hänvisa till om man vill fördröja\r\nnågot. Diskussionerna kring kasino har pågått sedan\r\n1991. Jag har inte varit med så länge, men det har jag\r\nläst mig till.</pre><pre>Anf.  24  CHARLOTTA L\r\nBJÄLKEBRING (v) replik:\r\nFru talman! Jag lever i allra högsta grad. Jag är en\r\nmycket levande människa. Ibland kan jag ifrågasätta\r\nom alla i denna kammare är levande eller inte.\r\nSpelandet är konstant i relation till den disponibla\r\ninkomsten. Så visst kan det bli ökat spelande ibland\r\noch minskat spelande ibland, men totalt har man\r\nunder en 30-årsperiod sett att spelandet är konstant i\r\nförhållande till den disponibla inkomsten. Men det rör\r\nsig här om snabba spel och snabba dragningar. Det\r\nrör sig om stora insatser och också stora vinster. Det\r\nrör sig om att ett statligt spelbolag faktiskt bedriver\r\nreklam som håller drömmen vid liv osv. Det här in-\r\nnebär att vi kommer att införa en ny typ av spelkultur\r\ni Sverige.\r\nDet förvånar mig att man inte kan invänta de ut-\r\nredningar som faktiskt håller på att arbeta på det här\r\nområdet. Sten Rönnbergs utredning lades fram i mor-\r\nse, hörde jag på TV-nyheterna. Vi hade kunnat vänta\r\nett tag till så att den här propositionen åtminstone\r\nhade blivit något bättre på det här området än den är i\r\ndag med tanke på de spelberoende. Jag anser inte att\r\nvi i den här propositionen har tagit hänsyn till de\r\nspelberoendes behov.</pre><pre>Anf.  25  LENNART KOLLMATS (fp) re-\r\nplik:\r\nFru talman! Jag ifrågasätter ju inte om Charlotta\r\nBjälkebring är en levande människa. Jag frågade\r\nvilken värld hon lever i. Det var det som var avsikten.\r\nCharlotta Bjälkebring sade att det kom en utred-\r\nning i morse. Enligt de uppgifter som jag har fått\r\ntidigare skulle det dröja något år innan den kom. Men\r\njag tror fortfarande att detta är ett skäl till att försöka\r\natt fördröja det hela. Jag tror inte att Charlotta Bjäl-\r\nkebring hade gjort något annat ställningstagande,\r\noberoende av vad utredningen har kommit fram till.</pre><pre>Anf.  26  INGER DAVIDSON (kd) replik:\r\nFru talman! Det lät ju behjärtansvärt, att Lennart\r\nKollmats inte vill förvägra alla som vill spela på ka-\r\nsinon att få göra det. Nu vet jag inte vilken värld som\r\nLennart Kollmats lever i, men i min värld ser jag inte\r\nen massa svenskar som ropar efter och skriver inlagor\r\nom att det skall startas kasinon i Sverige. Snarare\r\ntyder det som Lennart Kollmats sade på att det har\r\nkommit jättestarka reaktioner inifrån hans eget parti\r\nmot den här frågan, och det tyder på att det finns ett\r\nganska starkt motstånd bland folk i allmänhet.\r\nDet är spelbolagen som är mycket intresserade av\r\natt få starta kasinon. Då kan man undra om det är rätt\r\nav ett parti som Folkpartiet att gå spelbolagens intres-\r\nsen av ökade vinster till mötes.\r\nVi vet att Barbro Westerholm senare i debatten\r\nkommer att företräda en helt annan linje. Mina enkla\r\nfrågor är: Vad tycker Folkpartiet? Är det som Lennart\r\nKollmats säger här i dag majoritetsföreträdarnas linje\r\neller är det den linje som Barbro Westerholm har\r\ndrivit i väldigt många år här i riksdagen och som\r\nframför allt riktar in sig på att man skall komma åt\r\nspelberoendet?</pre><pre>Anf.  27  LENNART KOLLMATS (fp) re-\r\nplik:\r\nFru talman! Det är ju tydligt att vi i Folkpartiet\r\nhar olika uppfattningar. Men detta är en kommitté-\r\nmotion som ligger bakom det hela, och det är en ma-\r\njoritet i Folkpartiet som står bakom den. Här visas det\r\npå att det kan finnas olika uppfattningar i en del frå-\r\ngor. Jag har en känsla av att det finns olika uppfatt-\r\nningar i andra partier, men där råder partipiskan på ett\r\nhelt annat sätt än vad den gör hos oss.\r\nDetta handlar inte om att gå spelbolagen till han-\r\nda, utan det handlar om att det finns ett antal männi-\r\nskor i Sverige som tycker att det skulle vara intressant\r\natt spela på kasinon. Också turister kan tycka att det\r\nvore intressant med spel på kasinon. Det är ingen\r\ntvekan om att de svenskar som åker utomlands där\r\ndet finns kasinon gärna besöker dem. Då är det lite\r\növermaga att förmena ett antal svenska invånare\r\nmöjligheten att spela på ett legalt kasino i Sverige.</pre><pre>Anf.  28  INGER DAVIDSON (kd) replik:\r\nFru talman! Det finns väldigt många frågor där\r\nsvenska folket ligger på och vill att vi skall genomfö-\r\nra förändringar. Har Lennart Kollmats någonsin fått\r\nett brev eller ett telefonsamtal från någon vanlig\r\nmedborgare som har velat driva kasinofrågan? Det\r\nskulle vara intressant att höra.\r\nJag tycker inte att Charlotta Bjälkebring fick nå-\r\ngot riktigt bra svar på sin fråga. Med den handen\r\ntäpper man till de hål som redan i dag finns när det\r\ngäller det stora spelberoendet - 150 000 personer och\r\nderas omgivning - samtidigt som man vidgar hålet\r\ngenom att införa ytterligare en snabb spelform som\r\nforskare, Brottsförebyggande rådet och andra experter\r\nbefarar kommer att leda till ett starkt ökat spelbero-\r\nende.</pre><pre>Anf.  29  LENNART KOLLMATS (fp) re-\r\nplik:\r\nFru talman! Jag vet inte vad Inger Davidson gör\r\nför definition av vad en vanlig medborgare är. Jag har\r\nfått propåer från medborgare i Sverige som vill driva\r\nkasinofrågan och som tycker att det är bra att vi har\r\nskrivit en motion där vi föreslår ett ja till kasinolagen.\r\nNär det gäller spelberoende drar jag onekligen pa-\r\nrallellen med alkoholfrågan. Det handlar alltid om en\r\ngränsdragning och prioriteringar. Det finns för- och\r\nnackdelar med alkohol precis som det finns med spel.\r\nVi får försöka att hantera det så bra som det går. Det\r\ntalas om illegalt spel. Skulle vi stänga Systembolaget\r\noch förbjuda legal alkohol i Sverige tror jag att den\r\nillegala delen skulle öka mycket markant.\r\nJag tror faktiskt att legala kasinon minskar den il-\r\nlegala spelverksamheten. BRÅ säger bara att man\r\nbefarar att legalisering kan leda till illegalt spel, om\r\njag har läst handlingarna rätt.</pre><pre>Anf.  30  ROY HANSSON (m) replik:\r\nFru talman! Även i Moderata samlingspartiet\r\nfinns det skilda uppfattningar om detaljer i den här\r\nfrågan, så det är i fler partier än Folkpartiet som detta\r\nförekommer.\r\nJag har fått påpekanden från medborgare som an-\r\nser att kasinon bör införas i Sverige.\r\nLennart Kollmats och jag har en något olika syn\r\npå frågan om kontrollen. Vi vet att det har förekom-\r\nmit och möjligen förekommer oegentligheter i andra\r\nländers kasinon. Det kan gälla spelmanipulation och\r\npenningtvätt. När vi nu skall införa kasinon i Sverige\r\nbör vi göra allt för att beivra den typen av oönskad\r\nverksamhet. Vi är överens om att man bör förhindra\r\noegentligheter på illegala kasinon, och då bör man\r\nnaturligtvis också förhindra detta på legala kasinon.\r\nMin fråga är: Ser inte Lennart Kollmats någon\r\nrisk med att oegentligheter kan förekomma om man\r\ninte har en fullgod kontroll? Är det inte bättre att vi i\r\nsamband med detta inför sådana regler att man be-\r\ngränsar och möjligen förhindrar oegentligheter i stäl-\r\nlet för att man om några år tvingas av verkligheten att\r\ninföra begränsningar?</pre><pre>Anf.  31  LENNART KOLLMATS (fp) re-\r\nplik:\r\nFru talman! Roy Hansson säger att man skall göra\r\nallt som är möjligt för att förhindra riskerna för\r\nbrottslig verksamhet. Då tycker jag att Roy Hansson\r\nskulle ha röstat nej till kasinonlagen. Det vore den\r\nslutliga konsekvensen. Men så långt ville han uppen-\r\nbarligen inte gå.\r\nJag kan inte de tekniska delarna i detta med spel-\r\nmanipulation, men jag trodde att det handlade om att\r\nmanipulera apparaterna. Det kommer man nog inte åt\r\nmed en registrering av besökarna, eftersom det är\r\narrangörerna som ägnar sig åt sådant, om jag har\r\nförstått detta rätt. Jag har sett på bio att det finns en\r\ngrej som man kan använda för att stoppa rouletten vid\r\nrätt tillfälle.\r\nNär det gäller penningtvätt vill jag berätta för Roy\r\nHansson att jag har varit taxeringsordförande i 15 år.\r\nDå gjorde vi ibland kontantkontroller, eftersom vi\r\nundrade hur man kunde överleva på sina överskott.\r\nDet som vi ofta fick till svar när vi frågade deklarant-\r\nerna var: Jag har vunnit på trav. Det förekommer en\r\nhel del illegal handel också med travbongar och lik-\r\nnande. Jag tror alltså inte att man kommer åt den\r\nbrottsliga hanteringen genom registrering. Däremot\r\ntror jag att kameraövervakning i lokalen och en ål-\r\ndersgräns på 20 år skulle vara tillräckligt.\r\nOm det skulle visa sig att detta inte var tillräck-\r\nligt, då får man ta konsekvenserna av det. Men jag\r\ntycker ändå att den liberala principen och den integ-\r\nritetsinskränkning som detta medför gör att vi till att\r\nbörja med nöjer oss med legitimationskrav och kame-\r\nraövervakning.</pre><pre>Anf.  32  ROY HANSSON (m) replik:\r\nFru talman! Det hade varit fullständigt galet att\r\nrösta nej till kasinolagen. Vi vill ju ha kontroll och\r\nordning på spelmarknaden i Sverige så långt det är\r\nmöjligt. Kasinolagen är ju ett led i detta, och det är\r\ndärför som vi står bakom den. Då blir det öppet och\r\nsynligt vad det är fråga om.\r\nNär det gäller manipulationerna menar jag inte\r\nkasinot som sådant, utan det gäller gästerna som\r\nkommer dit. Det har sagts mig att det i England finns\r\nen särskild utbildning som lär ut ett särskilt spelsys-\r\ntem, och det är detta som man kan förhindra om man\r\nvet vilka gäster som dyker upp. Och jag tycker att vi\r\nskall göra allt som står till buds för att förhindra detta.\r\nSom sagt, jag tycker att det är bättre att ha goda\r\nregler från början än att i efterhand tvingas att göra\r\nändringar, och där skiljer sig tydligen min och Len-\r\nnart Kollmats syn. Jag tycker att man skall förebygga\r\noch inte komma i efterhand.</pre><pre>Anf.  33  LENNART KOLLMATS (fp) re-\r\nplik:\r\nFru talman! Mitt enda svar är att vi drar olika\r\nslutsatser.\r\nAnf.  34  EWA LARSSON (mp):\r\nFru talman! Denna härliga försommarförmiddag\r\när det 19 grader varmt utomhus. Här inne i kammaren\r\när det kallt. Det kanske beror på att vi står inför ett\r\nkulturskifte i Sverige.\r\nDet verkar som att det numera är helt legitimt att\r\nförstärka statsbudgeten med vilka medel som helst.\r\nHur skall man förstärka budgeten har blivit en under-\r\nordnad faktor. Kasinon skall tillåtas och bli en eko-\r\nnomisk mjölkko.\r\nMiljöpartiet föredrar att förstärka statsbudgeten\r\noch minska på miljöskulden genom höjd skatt på\r\nmiljöskadlig verksamhet. Regeringen, påhejad av\r\nmoderater, folkpartister och centerpartister väljer att\r\ninföra en ny spelform som otvivelaktigt leder till en\r\nökad samhällskostnad. Det är ett tragiskt kulturskifte\r\noch en samhällssyn där människan underordnas ka-\r\npitalet.\r\nVän av ordning kanske ställer sig frågan hur vi i\r\nSverige så länge har lyckats att hålla oss ifrån denna\r\ninternationella spelform. Mitt svar blir att det helt\r\nenkelt inte funnits någon efterfrågan.\r\nAtt spela är ett gammalt kulturellt beteende. Vi\r\nhar i dag gott om olika spelformer, så pass rikligt att\r\ndenna nya typ av kasino inte efterfrågats av andra än\r\nett fåtal, typ sossarnas egen lilla Betong-Rolle här i\r\nStockholm som har drivit frågan extremt hårt. Han\r\nsade i en TV-intervju att han ser det som en klassfrå-\r\nga. Jo, jo - han menar kanske att unga män med låg\r\ndisponibel inkomst, som är den samhällsgrupp som i\r\ndag ökar sitt spelberoende, skall få ytterligare en\r\nspelvariant att skuldsätta sig för.\r\nEn gång i tiden, för så där 25 år sedan, talade jag\r\nom olika typer av opium till folket för att dämpa\r\nsamhällskritiken. Greppen är kända, men jag kanske\r\nuttrycker mig lite annorlunda i dag.\r\nMina tankar går nu till den tavla som vi i kulturut-\r\nskottet såg när vi var på Moderna museet. Den heter\r\nÄr du lönsam lille vän? och är målad av Peter Till-\r\nberg. Tavlan är fylld av barn som sitter i sina skol-\r\nbänkar. De ser inte glada ut. De kanske inte känner att\r\ndet som de har att ge till samhället är det som sam-\r\nhället vill ha av dem. Det är ju så att på vår väg ut i\r\nsamhället förväntas vi att bli lönsamma på något sätt.\r\nOch nu förväntas en del av det uppväxande släktet\r\nfinansiera statens budget med kasinospel, utifrån en\r\ninternationell modell med möjlighet att under samma\r\nkväll spela bort i princip hur mycket pengar som\r\nhelst. Även eventuell vinst kan bli snuskigt stor. Det\r\när självfallet det som lockar; drömmen om att bli rik.\r\nKanske det är det som socialdemokraterna vill ge sina\r\nväljare -  drömmar - så att även Kalle, 20 år, och\r\nMuhammed, 21 år, båda med avbrutna gymnasiestu-\r\ndier, skall veta att de kan få vinsten någon gång i\r\nlivet, om de bara spelar.\r\nBaksidan av medaljen, fru talman, är väl doku-\r\nmenterad och debatterad här i kammaren. Socialde-\r\npartementets beställda forskningsrapport om spelbe-\r\nroende borde först analyseras. Men det verkar som\r\nom majoriteten här i riksdagen har förflyttat sitt fokus\r\nfrån sociala konsekvenser till ren inkomstmaxime-\r\nring. Extra trist är att regeringen räknar med en net-\r\ntoinkomst på 200-300 miljoner från just denna nya\r\ntyp av kasinoform. Det är en hög siffra och i slutän-\r\ndan kan det bli fråga om blodspengar.\r\nEtt argument som klingar isande tomt här i kam-\r\nmaren är att statlig kasinoverksamhet eliminerar eller\r\nkraftigt minskar illegal spelverksamhet. Nu vill jag att\r\nni som i utskottsbetänkandet stöder denna argumente-\r\nring lägger fram bevis för att så är fallet.\r\nPå en hearing, som Svenska Spel anordnade nu\r\nunder våren, dementerade Stockholmspolisen å det\r\nbestämdaste ett sådant påstående. Enligt dem är det\r\nfråga om två helt olika målgrupper, varav den ena\r\ninte tål dagsljus. Att tro att de som i dag spelar illegalt\r\ni Stockholm kommer att låta sig registreras, fotogra-\r\nferas och sedan följas av internkamera är inte bara\r\nbefängt, utan det är faktiskt - jag skall avstå från det\r\nuttrycket.\r\nEftersom Stockholmspolisen dementerar hu-\r\nvudargumentet för kasinoförespråkarna, faller också\r\nskälet till att lokalisera kasinon i storstadsområden,\r\nutifrån den nya skrivningen i utskottsbetänkandet där\r\nman försöker att minska inkomstmaximeringen lite\r\ngrann, att dämpa den, som man sade från Centerparti-\r\net. Ni hävdar ju nu att det är för att stävja den illegala\r\nverksamheten som de skall placeras i storstadsregio-\r\nnerna. Ni borde i stället som majoritet kunna stödja\r\nde som vill ha turistkasino genom att förorda att inga\r\nkasinon förläggs till just storstadsområdena. Grunden\r\nför att turistkasino skall fungera är ju, enligt bl.a.\r\nkommunpolitikerna på Öland, att just Stockholm inte\r\nfår kasino. Jag tycker att åtminstone Centern, kanske\r\nockså Folkpartiet men mest Centern som lands-\r\nbygdsparti, borde ha kunnat driva denna linje fullt ut.\r\nFrån Miljöpartiets sida utgår vi nu från att polisen,\r\nnär detta beslut är fattat här i kammaren, kommer att\r\ntilldelas extra resurser för det ytterligare arbete som\r\nde kommer att få.\r\nI sammanhanget vill jag också passa på att på-\r\nminna om att Brottsförebyggandet rådet menar att\r\nspelskulder är brottsalstrande. Om det är eliminering\r\nav illegal spelverksamhet som utgör grundmotivet för\r\natt införa ytterligare en ny spelform i Sverige, kan jag\r\nbara ge samma råd som Stockholmspolisen ger:\r\nSkärp straffsatserna för de illegala kasinoanordnarna.\r\nI dag är det lite dagsböter som döms ut, kanske li-\r\nka mycket som den illegala spelklubben drar in på en\r\nkvälls spelande. Om det inte är ett eliminerat spelan-\r\nde utan ytterligare spelförströelse som riksdagens\r\nmajoritet vill erbjuda, ge då våra folkrörelser ett stör-\r\nre handlingsutrymme att med ny teknik utveckla det\r\nlokala klubbspelandet - det som det finns både efter-\r\nfrågan på och vilja att göra i dag.\r\nDå kommer jag osökt in på folkrörelsernas andel\r\npå svensk spelmarknad, fru talman. Vi har här i riks-\r\ndagen bestämt att det skall råda balans mellan de tre\r\naktörerna på spelmarknaden: Svenska Spel, Trav och\r\nGalopp och folkrörelsebaserad verksamhet.\r\nFlera gånger tidigare, närmare bestämt två gånger,\r\nhar riksdagen fastslagit att folkrörelsernas andel av\r\nspelmarknaden skall öka. Med dagens beslut kommer\r\nden att minska ytterligare. Men eftersom det finns en\r\ntröghet i beslutet om att byta ut just varuautomatspel-\r\nen mot värdeautomatspelen, finns det faktiskt tid för\r\nkommande snabbutredning att ge förslag om att t.ex.\r\nfolkrörelseägda spellokaler skall få ha eget ansvar för\r\nde nya värdeautomatspelen. Det finns tid. Det handlar\r\nbara om ungefär 200 värdeautomatspel av totalt\r\n7 200.\r\nJag vill hänvisa till majoritetstexten i utskottsbe-\r\ntänkandet, där det bl.a. står att den utredning som nu\r\nskall bli väldigt målinriktad och ta fram konkreta\r\nförslag skall arbeta snabbt, att vi har tagit intryck av\r\nden uppfattning som Folkrörelsernas samarbetsorga-\r\nnisation för lotterifrågor, FSL, har gett uttryck för i\r\nskrivelse till utskottet och att dessa synpunkter skall\r\nfinnas med som en del av underlaget när utredningen\r\nstuderar olika möjligheter att påverka fördelningen av\r\nspel- och lotterimarknaden i landet.\r\nÄven om det är Svenska Spel som nu kommer att\r\nplacera ut värdeautomatspelen också i bingohallar,\r\nfinns det ingenting i dag som säger att folkrörelserna\r\nsjälva inte kan ta ansvar för dessa automater, under\r\nförutsättning att säkerhetsfrågan och kontrollen kan\r\nlösas. Mycket tyder i dag på att de kan komma att\r\nlösas.\r\nMed detta vill jag yrka bifall till reservation 8 un-\r\nder mom. 8, som innebär avslag på införande av ny\r\nspelform på kasino. Jag hoppas att partigrupperna\r\ntillåter fri röstning i den här frågan, eftersom de parti-\r\ner som nu bildat majoritet är djupt splittrade.\r\nJag förväntar mig också, fru talman, att Roy\r\nHansson definierar de goda skäl han talar om för att\r\nillegal spelverksamhet skall minska vid införande av\r\nen ny kasinolag. Vilka är de goda skälen, Roy Hans-\r\nson?</pre><pre>Anf.  35  BIRGITTA SELLÉN (c) replik:\r\nFru talman! Ewa Larsson inledde med att tala om\r\natt det skulle bli ökade samhällskostnader. Det hop-\r\npas jag att det inte blir. Jag ser tvärtom arbetstillfällen\r\nsom detta kommer att skapa och tror att det illegala\r\nspelet kommer att minska med den kontroll som\r\nkommer att vara.\r\nEwa Larsson säger också att det inte är ett efter-\r\nfrågat spel. Det kan jag förstå, eftersom Ewa Larsson\r\nsäger nej till kasinoverksamheten. Men jag kan alltså\r\nbedyra att jag har haft kontakt med oerhört mycket\r\nfolk. Det finns ingen fråga hittills under det här året\r\nsom så många har talat med mig om, för vi är ju före-\r\nspråkare.\r\nDå kommer man, speciellt från småorterna, och\r\nsäger: Här vill vi ha ett kasino. Här kan det betyda ett\r\nlyft. Här kan vi öka tillströmningen av turister. Det\r\nskapar arbetstillfällen, och det är bra för oss. Som\r\ncenterpartist, som en som värnar om landsbygden,\r\ntycker jag att det är väldigt viktigt att hitta inkomst-\r\nkällor i glesbygden.\r\nSedan angriper Ewa Larsson oss och undrar varför\r\nvi talar om detta med storstäder. Jo, vi tycker att det\r\nväldigt viktigt med storstäderna. Vi värnar som sagt\r\nom glesbygden. Skall man inte där få möjlighet att\r\nåka till Stockholm och möta dessa spel? Man kanske\r\ninte vill åka till Åre, Visby eller Piteå eller vad det nu\r\nblir, för man har nog av landsbygd, vinter och snö -\r\neller bad beroende på var man nu kommer från. Så\r\njag vill ifrågasätta kommentarerna om de ökade sam-\r\nhällskostnaderna och om efterfrågan.</pre><pre>Anf.  36  EWA LARSSON (mp) replik:\r\nFru talman! Det var tre frågor, tror jag. Först var\r\ndet arbete. Ja, men hur skall de som  i dag har auto-\r\nmater ute på restauranger i hela Sverige kunna ha\r\nkvar sina automater? Hur skall det kunna fortsätta\r\nvara efterfrågan på dem? Minskar den efterfrågan så\r\nkanske restaurangen får lägga ned sin verksamhet.\r\nDet var just det som den grupp som uppvaktade oss i\r\nkulturutskottet talade om, Birgitta Sellén. Den vädja-\r\nde om att vi inte skulle förlägga några kasinon till\r\nStockholms stad. Det här kan alltså tvärtom ge mins-\r\nkad sysselsättning på restauranger ute i landet. Den\r\nkan öka i Stockholm ja, men inte i landet.\r\nDet andra är att förlägga kasinon till Stockholms\r\nstad. Det är ju också så att de som har uppvaktat Bir-\r\ngitta Sellén, de som har uppvaktat Centerpartiet, har\r\nvarit förespråkare för turistkasinon. Där har ett av\r\nhuvudskälen varit att om turistkasinon skall fungera\r\nskall de inte finnas i Stockholm. Annars åker man\r\ninte till Öland och spelar utan man spelar i Stock-\r\nholm, för där finns det.\r\nTurismen ökar i Stockholm varje år, Birgitta Sel-\r\nlén, utan kasino. Vi klarar oss utmärkt med turism\r\nutan kasino. Vi har så oändligt mycket att ge. Vi\r\nbehöver inte kasino. Men Öland kanske skulle vilja\r\nha det. Nu är ju inte vi förespråkare för kasino, men\r\nBirgitta Sellén är det. Därför tycker jag att Centern\r\nkunde driva den här linjen hårdare.\r\nSedan till detta med minskad illegal spelverksam-\r\nhet. På vilket sätt har Centern argument som bestrider\r\ndet Stockholmspolisen säger? Stockholmspolisen är\r\nfackorganet som sköter den här verksamheten. De har\r\nhelt andra förslag för att minska illegal spelverksam-\r\nhet, nämligen höjda straffsatser.</pre><pre>Anf.  37  BIRGITTA SELLÉN (c) replik:\r\nFru talman! Jag kan hålla med polisen om att man\r\nskall höja straffsatserna för illegalt spel. Men vi hop-\r\npas och tror att vi med kasinon kan minska det ille-\r\ngala spelet. Då får vi ju något färre som skall ha det\r\nhöga straffet.\r\nVi tror också på det här att det blir fler turister i\r\nsmåorterna och att detta därför kommer att gynna de\r\norterna på ett väldigt bra sätt. Men, som jag sade\r\ntidigare, vi har befolkning ute i landet som har råd\r\nmed en semester och väljer att förlägga den i Stock-\r\nholm. Då kan det vara så i en familj att några kanske\r\ngår på Skansen och Gröna Lund och andra tycker att\r\ndet är kul att fara till Stockholm, för där kan jag spela\r\npå kasino. Då behöver jag inte samtidigt dra i väg till\r\nnågot annat. Det kan också vara ett sätt att hålla ihop\r\nfamiljen så att man inte drar åt olika håll. Så vi tror\r\nväldigt mycket på det här. Vi tror faktiskt att det\r\nkommer att betyda mycket positiva saker.</pre><pre>Anf.  38  EWA LARSSON (mp) replik:\r\nFru talman! Nu är ju grunden i den här proposi-\r\ntionen att man skall dra in pengar, mellan 200 och\r\n300 nya miljoner kronor till statskassan. Det är därför\r\nregeringen inte föreslår det som Birgitta Sellén kan-\r\nske innerst inne vill, och som kanske också Folkparti-\r\net var inne lite på, att endast förlägga kasinospel utan-\r\nför storstadsregionen. Öregrundsregionen kommer\r\nockså att få kasino, eller hur? Det kanske blir i den\r\nhär nya pinnen som man skall sätta upp ute på åkern.\r\nDet kanske är däruppe, i den regionen, som det nya\r\nkasinot kommer att ligga.\r\nStockholm klarar sig utan kasino. Det finns ingen\r\nefterfrågan i Stockholms stad. Det finns inget parti\r\nsom enat har drivit den frågan i Stockholm. Inget\r\npolitiskt parti har enat drivit den frågan i Stockholm.\r\nBetong-Rolle har varit sossarnas talesman tillsam-\r\nmans med en handfull till. Men det finns inget parti\r\nsom har detta inskrivet i sitt partiprogram. Låt kom-\r\nmunpolitikerna i Stockholm driva frågan om vad vi\r\nvill ha, inte riksdagen och Centerpartiet.</pre><pre>Anf.  39  ROY HANSSON (m) replik:\r\nFru talman! Det är en något konstig ordning att\r\nman från talarstolen blir uppmanad att ta till orda,\r\nmen jag är naturligtvis tacksam för det här ytterligare\r\ntillfället jag fick att yttra mig.\r\nEwa Larsson frågar vilka goda skäl jag har för det\r\nhär. Ett gott skäl är ju att kasinon bör finnas i Sverige\r\nprecis som det finns i alla andra länder. Varför skall\r\nvi vara udda jämfört med andra länder? Att ge Sveri-\r\nge och svenskarna förtroendet att hantera det här\r\ntycker jag är ett gott skäl.\r\nEtt annat skäl är att vi vet att det i dag finns ille-\r\ngalt kasinospel. Det tycker jag inte skall finnas. Kan\r\nman komma till rätta med detta är det ett fullgott skäl.\r\nDet måste ju vara bättre att ha kontroll på det spel\r\nsom ändå förekommer än att det sker bakom stängda\r\ndörrar där det inte är någon kontroll över huvud taget.\r\nYtterligare ett gott skäl är det som togs upp i dis-\r\nkussionen mellan Birgitta Sellén och Ewa Larsson\r\nangående den regionalpolitiska delen. Vi fick ju från\r\nÖland höra vilken positiv syn man har på detta från\r\nhela den sydöstra regionen. Jag vet också att andra\r\ndelar av Sverige har samma positiva syn just för att\r\nstärka turisminslaget i den regionalpolitiska delen.\r\nDet tycker jag är fullgoda skäl nog.</pre><pre>Anf.  40  EWA LARSSON (mp) replik:\r\nFru talman! Jag måste göra Roy Hansson lite be-\r\nsviken. Alla andra länder har inte kasino med inter-\r\nnationella spelvinster. Det är inte så. En del länder\r\nhar det. Alla andra länder har det inte. Det beror på\r\nvilka länder man vill jämföra sig med. Det finns län-\r\nder som tillåter knark, och de flesta länder tillåter att\r\nman köper prostituerade. Det gör vi inte i Sverige.\r\nDet är alltså ett kulturskifte i Sverige som vi kommer\r\natt fatta beslut om här i riksdagen i nästa vecka.\r\nDe utvecklingsländer som i dag söker lån från\r\nVärldsbanken, och som också satsar på kasinon med\r\ninternationella spelvinster, beviljas inte längre lån.\r\nVärldsbanken anser inte att man skall bygga in en\r\nsådan verksamhet i ett lands finansieringsmodell. Det\r\ngör vi i Sverige nu. Vi har brutit med en kultur.\r\nJag har fortfarande inte fått svar, Roy Hansson, på\r\nvilka goda skäl som du och Moderaterna har för att\r\ndet här skall minska illegal spelverksamhet i Stock-\r\nholms stad. Vad har du för argument som bestrider\r\nStockholmspolisens påstående om att det här är två\r\nhelt olika målgrupper varav den ena inte tål dagslju-\r\nset?</pre><pre>Anf.  41  ROY HANSSON (m) replik:\r\nFru talman! Det är tydligen tekniken och model-\r\nlen att man skall försöka misstänkliggöra den här\r\nverksamheten genom att införa andra begrepp. Tidi-\r\ngare var det alkoholen och nu är det andra saker som\r\nvi absolut inte vill ha. Jag tycker att man skall disku-\r\ntera sakfrågan som den är, och sakfrågan gäller nu att\r\ninföra kasino i Sverige i begränsad omfattning.\r\nMed andra länder menar jag naturligtvis dem som\r\när jämförbara med Sverige i Europa och i den ut-\r\nvecklade delen av världen. Det är det jag menar. Vi\r\nsvenskar bör inte på något sätt vara sämre skickade\r\natt hantera detta än man är på andra håll.\r\nDet goda skälet, som jag ser det, är att minska det\r\nillegala spelet. Det är möjligt att Stockholmspolisen\r\nhar haft en annan uppfattning. Men jag har hört\r\nmängder av andra instanser som har sagt just att när\r\nman får ett alternativ kommer man att välja det posi-\r\ntiva alternativet i stället. Som jag sade i mitt anföran-\r\nde kommer inte allt illegalt spel att försvinna. Det tror\r\njag inte för en sekund. Men kan vi minska och be-\r\ngränsa det så är det vällovligt i sig.\r\nSedan, fru talman, nämnde jag den positiva bild\r\nman har när det gäller att kunna stärka turismen i\r\nvissa regioner. Det skall man absolut inte heller bort-\r\nse från.</pre><pre>Anf.  42  EWA LARSSON (mp) replik:\r\nFru talman! Jag kan bara beklaga, för jag tycker\r\nockså att vi skall prata om sakfrågan, att Roy Hans-\r\nson fortfarande inte har talat om hur det här kommer\r\natt minska den illegala spelmarknaden här i Stock-\r\nholm. Han talar om en mängd andra instanser. Vilka\r\nandra instanser? Jag hänvisar till Stockholmspolisen.\r\nDet är för mig den tyngsta instansen.\r\nFlera här i kammaren har tidigare pratat om\r\nBrottsförebyggande rådet. Det är en annan mycket\r\ntung instans i det här sammanhanget. Vilken mängd\r\nandra instanser stöder sig Roy Hansson på när han\r\nsäger att den illegala spelverksamheten skall minska?</pre><pre>Anf.  43  LARS WEGENDAL (s):\r\nFru talman! Kulturutskottets betänkande KrU11\r\nhandlar, vilket har framgått av tidigare diskussion och\r\nde andra anförandena här, om spel. Det handlar om\r\natt tillåta kasinospel i Sverige men det handlar även\r\nom varuspelsautomater och värdeautomater och om\r\nnågra viktiga aspekter kring spelandet, nämligen\r\nfolkrörelsernas andel av den totala spelmarknaden,\r\nillegala spel och spelberoendefrågan.\r\nUtskottet har behandlat regeringens proposition\r\noch i samband därmed ett antal motioner med anled-\r\nning av propositionen och även motioner från all-\r\nmänna motionstiden 1997 och 1998.\r\nFru talman! Jag yrkar bifall till utskottets hem-\r\nställan i dess helhet och därmed även avslag på samt-\r\nliga reservationer.\r\nSom grund för det vidare resonemanget i mitt an-\r\nförande är det viktigt att ha i åtanke att den svenska\r\nspel- och lotterimarknaden i allt väsentligt är förbe-\r\nhållen tre olika parter, nämligen staten, folkrörelserna\r\noch hästsporten. Tanken bakom denna ordning är att\r\ninkomsterna från spel skall komma allmänna eller\r\nallmännyttiga ändamål till godo. Kommersiella in-\r\ntressen tillåts bara inom restaurangkasinoverksamhet\r\noch varuautomatspel samt i viss mån på marknads-\r\noch tivolinöjen. Att kommersiella intressen tillåts på\r\ndessa ställen förklaras främst av att man anser dessa\r\nspel vara spel uteslutande av förströelsekaraktär där\r\ntanken att vinna inte varit det dominerande.\r\nOmsättningen på den svenska spel- och lotteri-\r\nmarknaden är omkring 29-30 miljarder kronor. De\r\ntvå största aktörerna på marknaden är AB Svenska\r\nSpel med en marknadsandel på ca 45 % och AB Trav\r\noch Galopp med en marknadsandel på ca 33 %. Folk-\r\nrörelserna, som främst anordnar lotterier och bingo-\r\nspel, har en minskande marknadsandel som i dag\r\nuppgår till endast ca 17 %.\r\nEnligt de beräkningar som gjorts i Lotteriutred-\r\nningen kan man anta att den illegala spelmarknaden\r\nhar en omsättning på drygt 1 miljard kronor, omkring\r\n4 % av marknaden.\r\nFru talman! Det är med glädje som jag konstaterar\r\natt samtliga partier väldigt tydligt framhåller vikten\r\nav att folkrörelsernas andel av spel- och lotterimark-\r\nnaden måste ökas. Regeringen och utskottsmajorite-\r\nten föreslår att en utredning tillsätts som får i uppdrag\r\natt snabbt lägga fram förslag om hur detta kan ske.\r\nUtredningen bör kunna lägga fram ett förslag till\r\nhösten och därmed beredas tillsammans med Lotteri-\r\nlagsutredningens slutbetänkande och den prövning av\r\nförlängda tillstånd för spel till AB Svenska Spel och\r\nAB Trav och Galopp som skall ske inför det kom-\r\nmande årsskiftet.\r\nMin förhoppning är att utredningen kommer till\r\nett resultat där man konstaterar att de tre aktörerna\r\nbör ha ungefär var sin tredjedel av den totala spel-\r\nmarknaden. Sedan är det inte säkert att man därmed\r\nfullt ut klarar ut folkrörelsernas långsiktiga ekono-\r\nmiska försörjning, utan det är högst troligt att ytterli-\r\ngare en utredning måste tillsättas för att finna svaret\r\npå denna fråga. Detta bör ske när man tydligt kan se\r\nhur den föreslagna kasinoverksamheten inverkar på\r\nden övriga spelmarknaden.\r\nI detta sammanhang är det också glädjande att\r\nkonstatera att regeringen nu menar att det finns så\r\ntillförlitliga prognoser att det är möjligt att införa det\r\nbeslutade vinstdelningssystemet. Jag utgår från att\r\ndetta system sjösätts i den kommande budgeten.\r\nFru talman! Lotteriinspektionen har en viktig roll\r\nsom tillståndsgivare och kontrollmyndighet på den\r\nsvenska spelmarknaden. Enligt utskottsmajoriteten\r\nbör inspektionens roll ytterligare stärkas. Det innebär\r\natt ytterligare resurser bör tillföras i den kommande\r\nbudgetpropositionen och att inspektionen delegeras\r\ntillståndsgivningen även för AB Svenska Spel och\r\nAB Trav och Galopp.\r\nDet förslag som blivit mest omskrivet och disku-\r\nterat i detta betänkande är det som en utskottsmajori-\r\ntet föreslår, nämligen att kasinon av internationellt\r\nslag skall bli tillåtna i Sverige. Detta är en fråga som\r\nfrån och till under ett tjugotal år diskuterats i Sveriges\r\nriksdag. Senast frågan var uppe var 1997, då kulturut-\r\nskottet behandlade ett par motioner i ämnet och riks-\r\ndagen sedermera med överväldigande majoritet fatta-\r\nde beslut om att uppdra åt regeringen att ta ställning i\r\nfrågan. Detta uppdrag från riksdagen har regeringen\r\nhaft att hantera. Äntligen har man nu satt ned bägge\r\nfötterna. Man menar att vid en avvägning av de för-\r\noch nackdelar som finns kan mycket göras för att\r\nbegränsa nackdelarna, varför övervägande skäl talar\r\nför att etablera kasinon i Sverige.\r\nSjälvklart har vi socialdemokrater mycket ingåen-\r\nde diskuterat de nackdelar som denna i någon mening\r\nnya spelform har för det svenska samhället. Men vi\r\nhar också försökt att analysera de positiva effekterna\r\nav kasinon. Vår slutsats har blivit att med de kraftiga\r\nrestriktioner som omgärdar spelformen, med den\r\nutökade satsning som kommer att göras för att både\r\nmotverka och stödja spelberoende samt detta med att\r\nförslaget motverkar illegalt spel och nyrekrytering till\r\nillegalt spel, är det försvarligt att som näst sista land\r\ninom EU och som fjärde sista land i Europa tillåta\r\nkasinon med internationella regler.\r\nAtt förslaget dessutom ger positiva sysselsätt-\r\nningseffekter och ett ekonomiskt tillskott till statens\r\nkassa är naturligtvis bara bra. Men det är viktigt för\r\noss att staten är huvudman. Ett statligt bolag kan\r\nåläggas att ta ansvar och hänsyn som står i strid mot\r\nkortsiktiga kommersiella företagsekonomiska över-\r\nväganden. På samma sätt är det viktigt att man har en\r\ntydlig registrering och en 20-årsgräns för tillträde.\r\nEn fråga som har diskuterats mycket under den\r\nsenaste tiden är lokaliseringen av dessa kasinon. De\r\ntvå huvudalternativ som finns är storstadslokalisering\r\noch turistortslokalisering. När utskottet behandlat\r\ndenna fråga har vi som är för verksamheten över\r\nhuvud taget också blivit överens om att det faktiska\r\nlokaliseringsbeslutet skall tas av regeringen. Men\r\nsamtidigt sänder vi med i betänkandet en tydlig mar-\r\nkering att regeringen vid sina beslut skall ta regional-\r\npolitiska hänsyn och att utskottet ser positivt på loka-\r\nliseringar även utanför storstadsregionerna.\r\nFru talman! En annan del av betänkandet handlar\r\nom automatspel. I ärlighetens namn skall jag även\r\nnämna att det i betänkandets kasinodel finns en auto-\r\nmatspelsfråga som är kontroversiell men som har\r\nbetydelse för kasinots lönsamhet, nämligen pen-\r\nningautomaterna. Dessa automater har varit förbjudna\r\ni Sverige sedan 1979, med undantag av på fartyg i\r\ninternationell trafik.\r\nAlla minns väl den diskussion som fördes i slutet\r\nav 70-talet. Man ville att dessa automater skulle kun-\r\nna placeras ut i affärer, på bensinstationer och på\r\nkaféer. Orsaken till att man då förbjöd dessa automa-\r\nter var att man inte kunde kontrollera dessa spel och\r\natt man ansåg att de medförde risker för sociala ska-\r\ndeverkningar i form av dåliga ungdomsmiljöer.\r\nI kasinomiljön är situationen en helt annan, med\r\nåldersgränser, registrering och kontroll, så utskotts-\r\nmajoriteten har kommit fram till att det är möjligt att\r\ntillåta penningautomater i denna miljö. Det innebär\r\natt dessa automater inte kommer att tillåtas i någon\r\nannan miljö än på kasinon.\r\nÖvriga automatspel är varuspelsautomater och\r\nvärdeautomater. Den ursprungliga tanken var att alla\r\nautomatspel skulle behandlas i ett samlat betänkande.\r\nDet är också troligt att när Lotterilagsutredningen\r\nlägger sitt slutbetänkande kommer alla automatspel\r\natt regleras på ett samlat sätt.\r\nOrsaken till att vi redan nu föreslår att nya be-\r\nstämmelser skall införas i lotterilagen är att vinstut-\r\nbetalningarna inte fungerat så som det var tänkt när\r\nnu gällande lagstiftning infördes. Vinster på varuspel-\r\nsautomater har förändrats från att ha varit riktiga\r\nvaror till att vara föremål som är avsedda att lösas in\r\nmot kontanter. I praktiken har de alltså fungerat som\r\nvärdeautomater men med den stora skillnaden att\r\nvaruspelsautomater fått ställas ut på fler ställen där\r\nspelet är avsevärt svårare att kontrollera.\r\nDetta har inneburit att antalet varuspelsautomater\r\ndrastiskt har ökat sedan lagen ändrades 1997 samti-\r\ndigt som antalet värdeautomater ej har ökat på det sätt\r\nsom planerats under motsvarande period. Men även\r\nvärdeautomaterna har inneburit problem. De värde-\r\nbevis som utgör den största delen av den eventuella\r\nvinst man får har i stor utsträckning lösts in mot kon-\r\ntanter och inte som var avsett mot presentkort.\r\nDe förändringar som vi nu föreslår innebär att va-\r\nruspelsautomater endast får placeras ut på offentlig\r\nnöjestillställning i form av tivoli eller liknande och\r\ninte som i dag i bl.a. bingohallar. Dessutom införs ett\r\nförbud mot inlösen av varuvinster.\r\nNär det gäller värdeautomater är det automater där\r\ntillstånd endast får lämnas till ett företag som ägs av\r\nstaten. I dag finns ca 4 000 värdeautomater, men\r\nSvenska Spel har tillstånd att utplacera totalt 7 000.\r\nDe placeras i dag ut främst på restauranger, och man\r\nhar ett mycket bra fungerande kontrollsystem. Men\r\nsom jag tidigare nämnde är vinstutbetalningssystemet\r\ninte bra, då det både är krångligt och ger utrymme för\r\nsvartväxling. Av detta skäl föreslår utskottsmajorite-\r\nten att vinst begränsas till högst 500 kr per spel mot i\r\ndag 1 100 kr och att det i sin helhet får utbetalas\r\nkontant. Detta bör innebära, menar utskottet, att at-\r\ntraktionskraften hos dessa spel ökar och att det över-\r\nskott som planerats kan komma folkrörelsernas barn-\r\noch ungdomsrörelser till godo.\r\nFru talman! Avslutningsvis vill jag säga att i och\r\nmed att varuspelsautomater inte längre får placeras ut\r\ni bingohallar föreslår utskottsmajoriteten att man i\r\nstället skall få möjlighet att placera ut 500 värdeau-\r\ntomater. Utskottet har därvidlag poängterat vikten av\r\natt man säkerställer ett kontrollsystem av mycket hög\r\nkvalitet men också att den planerade utredningen om\r\nfolkrörelsernas andel av spelmarknaden skall ta hän-\r\nsyn till de synpunkter som framförts av bl.a. Folkrö-\r\nrelsernas samarbetsorgan för lotterifrågor.\r\nMin förhoppning är att denna nya ordning i\r\nbingohallarna skall innebära att idrottsrörelsen verk-\r\nligen får det överskott på ca 100 miljoner som rege-\r\nringen föreslår i idrottspropositionen och som skall\r\nbehandlas i riksdagen under sensommaren.</pre><pre>Anf.  44  LENNART KOLLMATS (fp) re-\r\nplik:\r\nFru talman! Lars Wegendal tog upp huvudmanna-\r\nskapet och gläds dessutom åt att vi är så många som\r\nvill att folkrörelsernas andel skall öka när det gäller\r\nspel. Jag kan då inte begripa varför man är så mycket\r\nför statliga monopol, både när det gäller kasinoområ-\r\ndet och när det gäller värdeautomaterna i bingohal-\r\nlarna.\r\nDet som sades om att en tredjedel av spelmarkna-\r\nden skulle gå till folkrörelserna var väl i och för sig\r\nett bra mål. Men hur skall man nå det med det mono-\r\npoliserande som finns i majoritetsförslaget?</pre><pre>Anf.  45  LARS WEGENDAL (s) replik:\r\nFru talman! Riksdagen har i ett beslut 1995 slagit\r\nfast att staten bör äga, styra eller på annat sätt ha\r\ninsyn hos de stora aktörerna på spelmarknaden. Ge-\r\nnom ett statligt ägande ges det bättre förutsättningar\r\natt stävja eventuella risker med olika spelformer. Det\r\när motivet. Staten kan som ägare genom ägardirektiv\r\npå ett snabbare sätt styra verksamheten. Sedan har\r\nAB Svenska Spel en mycket god kunskap, inte minst\r\nom automatspel, och automatspel är en viktig del i\r\nkasinot. Detta innebär naturligtvis att AB Svenska\r\nSpel med egen kompetens inte från första dagen skall\r\ndriva dessa kasinon. Naturligtvis måste bolaget an-\r\nvända sig av kunniga operatörer som måste hyras in.\r\nFörst därefter kan man ta över verksamheten.\r\nJag tror att det är viktigt att den utredning som\r\nförhoppningsvis nu kommer att tillsättas förutsätt-\r\nningslöst får titta på fördelningarna. Det gäller de\r\nolika typerna av spel. Personligen tror jag inte att\r\nkasino blir föremål för föreningsdrift.</pre><pre>Anf.  46  LENNART KOLLMATS (fp) re-\r\nplik:\r\nFru talman! Jag förstår fortfarande inte riktigt hur\r\nLars Wegendal skall kunna uppnå dessa 33 % med\r\ndet tänkande och den argumentering som han tar\r\nfram. Detta blir ju en mycket kringgående rörelse\r\nockså när det gäller fördelning av pengar. Där har vi\r\nuppenbart olika inställning till statligt engagemang.\r\nLars Wegendal vill ju uppenbarligen gärna vara med\r\noch styra i de flesta fallen, medan vi från Folkpartiets\r\nsida gärna ser att bl.a. folkrörelserna kan få möjlighet\r\nbåde att slippa stå med mössan i hand och be om\r\npengar och att själva driva både kasinon och vär-\r\ndeautomaterna i bingohallarna. Det gäller väl inte\r\nbara idrottsrörelsen, utan det är väl folkrörelserna i\r\nstort som tar hand om detta?\r\nJag tycker att det är viktigt att man tar till vara allt\r\ndet engagemang som finns i folkrörelserna.</pre><pre>Anf.  47  LARS WEGENDAL (s) replik:\r\nFru talman! Ja, det är viktigt att vi tillvaratar detta.\r\nJag har under den tid som nu har förflutit då vi har\r\ndiskuterat frågorna uppvaktats av en mängd olika\r\norganisationer. Och jag är inte riktigt säker på att man\r\nkan föra ihop de olika synpunkterna och komma fram\r\ntill ett konkret resultat. Men jag tror att det är fullt\r\nmöjligt att i en utredning som skall gå snabbt komma\r\nfram till den här fördelningen mellan de olika aktö-\r\nrerna på spelmarknaden utan att man i dagsläget talar\r\nom att kasinon skall ha föreningsdrift.</pre><pre>Anf.  48  INGER DAVIDSON (kd) replik:\r\nFru talman! Lars Wegendal gjorde ett tappert för-\r\nsök att försvara återinförandet av de enarmade ban-\r\nditerna. Hela kasinoverksamheten bygger ju på att de\r\nfinns med, därför att all annan verksamhet på kasinon\r\när mycket personalintensiv och kostar alltså mycket\r\npengar att driva. Men de enarmade banditerna skall\r\nge överskottet, vinsten.\r\nJa, det blir kontroll. Nu var det ju inte i första\r\nhand ungdomarna som spelade bort sina pengar under\r\nden tid som vi hade dessa automater, utan det var\r\nfaktiskt vuxna människor och i hög grad kvinnor,\r\nlåginkomsttagare bland kvinnorna, som var det stora\r\nfolkhälsoproblemet. Det problemet löser vi alltså inte\r\nmed en 20-årsgräns.\r\nJag är förvånad över att Erik Åsbrink lyckades\r\növertala den socialdemokratiska riksdagsgruppen att\r\ngå med på detta förslag.\r\nÖvervägande skäl talar för, säger Lars Wegendal.\r\nMan har gjort beräkningar av antalet arbetstillfällen,\r\noch man har ganska exakta siffror också på över-\r\nskottet. Etableringsfasen kommer att ta ett par år. Och\r\ndet sägs att den är kostsam. Vilka beräkningar har\r\ngjorts av vilka kostnader som staten kommer att få\r\nunder dessa två år?</pre><pre>Anf.  49  LARS WEGENDAL (s) replik:\r\nFru talman! När riksdagen fattade sitt beslut 1997\r\natt uppdra åt regeringen att ta ställning i denna fråga\r\noch återkomma med förslag till riksdagen var det en\r\növerväldigande majoritet för det förslaget. Men även\r\ndå ställde sig Kristdemokraterna, Vänsterpartiet och\r\nMiljöpartiet vid sidan om. De menade att riksdagen\r\negentligen direkt kunde avvisa idén om att etablera\r\nkasinon. I dag är egentligen positionerna desamma.\r\nSamma partier är för förslaget, och samma partier är\r\nemot förslaget. På samma sätt är det med argumenta-\r\ntionen. När regeringen och utskottsmajoriteten talar\r\nom ekonomiskt överskott, då säger minoriteten att det\r\ninte finns belägg för detta. När utskottsmajoriteten\r\nhävdar att införandet av internationella kasinon har en\r\npositiv effekt när det gäller att betydligt minska det\r\nillegala spelet säger minoriteten att det inte finns\r\nbelägg för detta. Och när vi från majoriteten hävdar\r\natt införandet har en positiv effekt när det gäller sys-\r\nselsättningen, säger minoriteten att det inte är troligt.\r\nMin uppfattning är att fördelarna med att införa\r\ndessa kasinon överväger nackdelarna. Jag delar där-\r\nvidlag Lotteriutredningens delrapport om kasinoverk-\r\nsamheten. En kristdemokrat var för övrigt ordförande\r\ni utredningen och hade egentligen inte någon avvi-\r\nkande mening.\r\nJag har också odelat förtroende för Lotteriinspek-\r\ntionen och det statliga spelföretaget.\r\nJag är övertygad om att man med interna åt-\r\ngärdsprogram kan motverka uppkomst av överdrivet\r\nspel, och jag är övertygad om att man kan motverka\r\neventuella risker med penningtvätt.\r\nNågra direkta uppgifter på vad kostnaderna kom-\r\nmer att vara under etableringsfasen har jag inte att\r\ntillgå i dag.\r\nDäremot finns det egentligen ingenting som talar\r\nför att svenskar är sämre rustade än andra att hantera\r\nde frestelser ett internationellt kasino kan ge upphov\r\ntill.</pre><pre>Anf.  50  INGER DAVIDSON (kd) replik:\r\nFru talman! Det var en intressant föreläsning som\r\ninte så mycket tog upp de frågor som jag var inne på.\r\nDet går alltså att beräkna överskottet ganska väl, men\r\ndet går inte att beräkna etableringsfasen, som dock\r\nsägs bli kostsam.\r\nNu kommer vi att få möjlighet att följa det här,\r\noch vi kommer att få se vem som får rätt när det gäl-\r\nler arbetstillfällen och överskott. Vi har ju en del\r\nannat att jämföra med, inte minst när det gäller hur\r\nman har förhandlat i fråga om fördelningen av pengar\r\noch hur stort överskottet har blivit av den spelverk-\r\nsamhet vi har i dag.\r\nJag vill bara kort ta upp en annan fråga. Folkrörel-\r\nserna är oerhört besvikna på regeringen. I går kunde\r\nvi se en stor artikel i Aftonbladet som hade som ru-\r\nbrik: Regeringen har grundlurat oss. Det är ett otal\r\norganisationer som står bakom den artikeln. De und-\r\nrar varför inte regeringen vill betro folkrörelserna\r\nmed att själva driva spel och också med att direkt få\r\növerskottet i stället för att det skall fördelas via\r\nSvenska Spel.\r\nDet var ett väldigt intressant utspel vi fick här.\r\nLars Wegendal och socialdemokraterna anser att\r\nfördelningen skall vara en tredjedel till var och en.\r\nDet är ett helt nytt inslag, och jag välkomnar om det\r\när ett nytänkande. Men jag välkomnar inte den här\r\nförhalningstaktiken som vi nu känner igen. År efter år\r\nuttalar riksdagen att folkrörelserna skall ha mer peng-\r\nar i förhållande till staten, och år efter år fördröjs det\r\nhär med utredningar.\r\nFrån 1996 har vi väntat på att vinstdelningssys-\r\ntemet skall komma i gång. Nu beräknas vinstdelning-\r\nen i budgeten. Ja, vi kan ju hoppas det.</pre><pre>Anf.  51  LARS WEGENDAL (s) replik:\r\nFru talman! En av de frågor utskottet har diskute-\r\nrat allra mest är just vem som skall ha rätt att placera\r\nut värdeautomaterna i de föreningsdrivna bingohal-\r\nlarna. Det har inte varit så mycket formerna kring\r\nsjälva spelet i bingohallarna som har diskuterats, utan\r\nmest om föreningslivet eller Svenska Spel skall ha\r\ntillståndet.\r\nVår uppfattning är att överskottet när det gäller\r\ndessa automater skall tillfalla idrottsrörelsen generellt\r\noch inte specifikt de föreningar som anordnar spelet.\r\nEnligt RF finns det i dag fördelningsmodeller att\r\nanvända för att fördela överskottet. Samtidigt avvisar\r\ninte utskottet möjligheten för föreningarna att i en\r\nframtid få möjlighet att själva ha tillståndet för auto-\r\nmaterna.\r\nMen under den närmaste tiden talar säkerhetsas-\r\npekterna för att Svenska Spel skall driva även dessa\r\nautomater. Sedan menar utskottet att den utredning\r\nsom tillsätts skall ta hänsyn till FSL:s synpunkter när\r\nframtidens ordning bestäms. Självklart får denna\r\nfråga betydelse när det skall bestämmas hur folkrörel-\r\nsernas andel av spelmarknaden skall stärkas.</pre><pre>Anf.  52  ROY HANSSON (m) replik:\r\nFru talman! Lars Wegendal talade väl för att folk-\r\nrörelsens andel skulle öka. Ja, han t.o.m. beskrev att\r\nden skulle vara en tredjedel av spelmarknaden. Det är\r\nnaturligtvis vällovligt, och det önskar vi säkert alli-\r\nhop. Men då får jag det inte att gå ihop. Jag förstår\r\ninte varför socialdemokraterna går emot när man nu\r\nhar möjlighet att göra det här. Vi talar då om de till-\r\nkommande 500 värdeautomaterna i bingohallar. Det\r\nvore ju ett lämpligt första steg för att klara åtminstone\r\nen liten del på väg mot den här tredjdedelen. Men\r\ndetta röstar man då emot. Och det stämmer naturligt-\r\nvis inte. Det är möjligen fagert tal från talarstolen,\r\nmen i verkligheten, när man skall rösta på tisdag, blir\r\ndet någonting annat.\r\nJag kan dock notera att Lars Wegendal nog var\r\nganska kritisk mot regeringen. 1997 röstade man för\r\natt man skyndsamt skulle komma med förslag, och nu\r\nskriver vi 1999. Och det tycker jag väl också är gans-\r\nka bra.\r\nFru talman! Min huvudreplik just nu är att jag\r\ntycker att det är märkligt att socialdemokraterna kan\r\nförsvara införande av monopol. Det hänvisas till att\r\nman skulle kunna reglera detta. Men det kan man\r\nnaturligtvis göra på annat sätt när man ger konces-\r\nsion. Sedan finns det ju också i reglerna att man kan\r\nlösa det på annat sätt än just genom monopol. Men\r\nhär skall införas statligt monopol, trots att regeringen\r\ntydligen vet att det nog inte är tillåtet.\r\nMan skriver i propositionen att man inte skall pe-\r\nka ut något företag. Men det skall vara ett statligt\r\nföretag och det finns bara ett, och då är det ett mono-\r\npol. Man vet att Lagrådet avråder det här bestämt.\r\nMan vet att det finns en rättsprocess mot det finska\r\nmonopolet, där det med all sannolikhet kommer att\r\nbli ett förbud.\r\nTyvärr finns det inte någon regeringsrepresentant\r\nhär i dag, vilket jag beklagar. Men då får väl Lars\r\nWegendal ikläda sig den rollen. Hur avser socialde-\r\nmokraterna och regeringen agera om det nu kommer\r\nett avgörande i EG-domstolen mot det finska mono-\r\npolet? Vad händer då? Vore det inte bättre att redan\r\nnu förebygga detta? Det kan man enkelt göra genom\r\natt stödja reservaton nr 9.</pre><pre>Anf.  53  LARS WEGENDAL (s) replik:\r\nFru talman! Grunden för vårt ställningstagande är\r\natt vi anser att det skall vara ett statligt bolag som\r\ndriver denna typ av verksamhet. Min uppfattning är\r\natt det föreliggande förslaget inte är en diskriminering\r\nav utländska personer. Alla näringsidkare behandlas\r\npå ett likvärdigt sätt, alltså även svenska. Inrättandet\r\nav ett statligt monopol är ett ändamålsenligt sätt att se\r\ntill att kasinospel inte utnyttjas bedrägligt för att på\r\nspelarnas bekostnad gynna kommersiella intressen.\r\nUtskottet har ju diskuterat det här också och anser\r\ni likhet med Lagrådet att det inte finns anledning att\r\nundanta kasinospel från de gängse principerna som\r\ntillämpas på den svenska spelmarknaden. Sedan\r\nmåste vi som alla andra medlemsländer inom EU\r\nnaturligtvis rätta oss efter EG-domstolen om de fattar\r\nett sådant här beslut.\r\nNu är det inte någon självklarhet, så som Roy\r\nHansson säger. Det som nu har förekommit är ju att\r\nåklagaren har gjort en inlaga till domstolen. Sedan\r\nkommer det naturligtvis att bli en normal rättslig\r\nprocess, och där är det inte en självklarhet att åklaga-\r\nrens synpunkter kommer att vara de vinnande.</pre><pre>Anf.  54  ROY HANSSON (m) replik:\r\nFru talman! Jag noterar att Lars Wegendal fort-\r\nsätter att försvara monopolet. Jag trodde möjligen att\r\nvi hade passerat det stadiet att man skulle införa yt-\r\nterligare monopol. Det är ju skadligt på alla ommrå-\r\nden, och det är inte lyckat här heller.\r\nDet är ju ett sätt att öka folkrörelsernas del att\r\nmedge att folkrörelserna i varje fall skall få hantera\r\nautomaterna som finns i bingohallar. Men detta för-\r\nnekar man. Det skall in i ett statligt monopol. Ingen\r\nannan skulle kunna sköta det här. Jag har förtroende\r\nför folkrörelserna fullt ut. Men det har tydligen inte\r\nLars Wegendal och regeringen.\r\nSedan är det ju väldigt trevligt att man skall rätta\r\nsig efter EG-domstolen. Men varför skall man hamna\r\ni domstol när man kan förhindra det?\r\nSedan var det inte riktigt korrekt som Lars We-\r\ngendal sade. Det är allstå generaladvokaten som har\r\nkommit med sitt utlåtande, och allt tyder på att finska\r\nspelmonopolet kommer att upphävas. Varför skall vi\r\ndå hamna i den här knepiga situationen när vi känner\r\ntill att det blir besvärligheter? Som sagt, det vore\r\nenklare att gå en annan väg och inte behöva hamna i\r\nEG-domstolen.</pre><pre>Anf.  55  LARS WEGENDAL  (s) replik:\r\nFru talman! När det gäller just den rättsliga pro-\r\ncessen och EG-domstolen är det tydligen så att vi har\r\nolika uppfattningar om i vilket läge detta befinner sig\r\noch om på vilket sätt det kommer att gå vidare. Jag\r\ntror att framtiden får utvisa vem av oss, Roy Hansson\r\neller jag, som har rätt.\r\nNär det gäller förtroendet för folkrörelserna tror\r\njag att det är lite väl mycket sagt att moderaterna har\r\nförtroende och att vi inte har det. Vad som skiljer oss\r\när ju att jag vill att i den utredning som föreslås och\r\nsom skall jobba snabbt - man har sagt att i höst skall\r\nman kunna lägga fram ett förslag - skall man peka ut\r\nvilka vägar vi skall gå för att nå det mål som i varje\r\nfall jag har. Det är att folkrörelserna skall ha ungefär\r\nen tredjedel av den totala spelmarknaden.\r\nDet kan självklart nås på många olika sätt. Jag är\r\ninte beredd i dag att peka ut kasinot som den närmsta\r\nvägen att gå för nå målet.</pre><pre>Anf.  56  BIRGITTA SELLÉN (c) replik:\r\nFru talman! Jag instämmer i kören: Det är gläd-\r\njande att höra att socialdemokraterna är redo att ge en\r\ntredjedel av vinsten till folkrörelserna.\r\nMen sedan funderar jag lite grann runt de vär-\r\ndeautomater som vi vet i dag inte ger någon vinst,\r\nsom det står i alla papper som jag har läst. Enligt\r\nsäkra prognoser skall man med 7 000 automater helt\r\nplötsligt ha 250 miljoner kronor i vinst, och till det\r\nhar man då sagt att barn- och ungdomsverksamheten\r\nskall få 50 miljoner kronor, och man har i idrottspro-\r\npositionen utlovat 100 miljoner, som du själv talade\r\nom alldeles nyss. Men om de nu inte ger den här\r\nenligt säkra prognoser förväntade vinsten; har då\r\nregeringen garderat upp sig så att det kommer att\r\nfinnas pengar till den här verksamheten i alla fall,\r\neller får man då bara höra: Jaha, det blev ingenting?\r\nJag är också lite fundersam över frågan om vem\r\nsom har ansvar för värdeautomaterna. Lars Wegen-\r\ndal, du blev väldigt lågmäld i dina ord när du pratade\r\nom FSL, alltså Folkrörelsernas samarbetsorgan i\r\nLotterifrågor. Du sade ungefär att detta organ var\r\npåtänkt. Men jag undrar om du kan säga med skärpa\r\natt de här skall finnas med i utredningsdirektiven och\r\natt man inte då kan försvara sig med att säga att\r\nSvenska Spel nog av säkerhetsskäl bör vara den som\r\nhar ansvaret. Säger man så kan vi börja fråga oss:\r\nKommer någonsin någon annan än AB Svenska Spel\r\natt få förtroendet att sköta värdeautomaterna?</pre><pre>Anf.  57  LARS WEGENDAL (s) replik:\r\nFru talman! Jag vill börja med den första frågan.\r\nDen vinst man i dag räknar med när det gäller vär-\r\ndeautomaterna är i storleksordningen 59 miljoner\r\nkronor enligt de uppgifter som finns från Svenska\r\nSpel. Jag oroas också av det stora gap som finns\r\nmellan det som man nu har i prognosen och det fak-\r\ntiska utfallet. Jag utgår ifrån att om man inte når upp\r\ntill prognosen så kommer den frågan att behandlas i\r\nsärskild ordning i budgetpropositionen.\r\nNär det gäller FSL och dess roll i bingohallarna\r\nhar jag den uppfattningen att det är en möjlig väg att\r\ngå, att överlåta värdeautomaterna till FSL och att\r\norganisationen får driva denna verksamhet i bingo-\r\nhallarna. Men jag vill inte binda upp mig i denna\r\nfrågan i dag, utan jag vill att den utredning som skall\r\njobba snabbt nu fram till hösten har med detta som ett\r\nunderlag i samband med att man pekar ut vägarna för\r\natt nå det tredjedelsmått som jag menar skall vara.</pre><pre>Anf.  58  BIRGITTA SELLÉN (c) replik:\r\nFru talman! Då fick vi litet mer förtydliganden,\r\noch jag hoppas verkligen att vi får se att FSL finns\r\nmed.\r\nDu pratar om siffran 59 miljoner. Den siffran har\r\njag också läst, men då gäller det 4 000 automater.\r\nSedan blir det helt plötsligt nästan fem gånger så\r\nmycket när man ökar antalet med 3 000 automater.\r\nJag hoppas att du tar med dig det här. Jag saknar\r\nockså någon regeringsföreträdare som finns med här\r\noch kan bevaka vad vi säger om det här. Våra barn\r\noch ungdomar är så viktiga, så vi får inte göra dem\r\nbesvikna med att det inte finns pengar till dem.</pre><pre>Anf.  59  LARS WEGENDAL (s) replik:\r\nFru talman! Jag hoppas ju att det protokoll som\r\nskrivs ut från den debatt vi för i dag även hamnar i\r\nregeringskansliet så att man där ser vad vi har sagt.</pre><pre>Anf.  60  EWA LARSSON (mp) replik:\r\nFru talman! Det är två frågor som jag har, och den\r\nförsta handlar om den nya spelformen på kasino. Där\r\nsäger nu Lars Wegendal att socialdemokraterna noga\r\nhar analyserat de negativa och de positiva effekterna,\r\noch nu, 1999, anser socialdemokraterna att de positi-\r\nva effekterna väger över. Då undrar jag vad som har\r\nhänt just nu, 1999, som gör att socialdemokraterna\r\nhar ändrat sin linje. För det enda som jag känner till\r\nsom vi har fått mera fakta och kunskap om är ju den\r\nökade kunskapen om de sociala negativa konsekven-\r\nserna. Där har kunskapen ökat över hela världen.\r\nLand efter land av de länder som har kasinoverksam-\r\nhet i dag vittnar om de problem som finns, och\r\nVärldsbanken vill alltså inte ställa upp med garantilån\r\ntill nya länder som vill införa den här spelformen.\r\nSå vad är det som gör att ni socialdemokrater änd-\r\nrar er just i år? Är det kanske bara en ren EU-\r\nanpassning? Det är den första frågan.\r\nDå går jag in på den andra frågan. Det finns ju\r\ningen här i kammaren som inte ställer upp på 33-\r\nprocentsmålet, dvs. den jämna fördelningen mellan de\r\ntre aktörerna på spelmarknaden, och det är ju bra att\r\nalla nu har fått möjlighet att säga det och instämma i\r\ndet som vi tidigare har pratat om, dvs. de här\r\n33 procenten. Snabbutredningen får nu visa på hur\r\ndet här skall ske. Då undrar jag vad Lars Wegendal\r\nsjälv har tänkt sig att den största aktören, Svenska\r\nSpel, egentligen skall avstå ifrån, för någon måste väl\r\navstå, eller?</pre><pre>Anf.  61  LARS WEGENDAL (s) replik:\r\nFru talman! Jo, det kommer säkerligen att bli så\r\natt det är den största aktören som kommer att få avstå\r\nnågonting, men jag vill absolut inte i detta läge stå\r\noch peka ut någon typ av spel. Det finns en mängd\r\nolika spel som jag personligen skulle kunna tänka\r\nmig att Svenska Spel skulle kunna avstå till folkrörel-\r\nserna, men det vill jag absolut inte peka ut i detta\r\nläge. Så där får vi nog ge oss till tåls till hösten, och\r\njag är övertygad om att den diskussionen kommer att\r\nleva även under höstmånaderna.\r\nSå går jag över till den andra frågan, varför vi so-\r\ncialdemokrater har ändrat oss. Jag är ju inte så gam-\r\nmal som Ewa Larsson, i kammaren alltså, så jag har\r\nlite svårt att titta på historien här och se vilka social-\r\ndemokrater som har varit för och vilka som har varit\r\nemot, för det skiftar ju naturligtvis över åren. Det här\r\när en fråga - det tror jag att de allra flesta partier har\r\nmärkt - som slår rakt igenom partierna. Vi har både\r\nsådana som är för och sådana som är emot. Men jag\r\ntror inte att vi har ändrat oss. 1997 stod vi upp och\r\nville ge det här uppdraget till regeringen, och utifrån\r\nden diskussion som jag har hört har det inte varit\r\nfråga om annat än att majoriteten av socialdemokra-\r\nterna har varit positiva då.</pre><pre>Anf.  62  EWA LARSSON (mp) replik:\r\nFru talman! Det räcker som svar för mig att Lars\r\nWegendal säger som svar på den ena frågan att den\r\nstörsta aktören måste avstå. Jag är nöjd med det sva-\r\nret.\r\nNär det gäller den andra frågan är jag inte nöjd.\r\nDäremot kan jag konstatera att socialdemokraterna nu\r\nfrån talarstolen erkänner att det här finns en splittring\r\ni partiet. Tidigare lät det som om det var Miljöpartiet,\r\nKristdemokraterna och Vänsterpartiet som var de som\r\ntog ställning för de socialt svaga i samhället som\r\ndrabbats av spelberoende och som tycker att de soci-\r\nala negativa konsekvenserna överväger. Jag hoppas\r\nnu att det kommer att bli fri röstning i alla partier,\r\näven inom det socialdemokratiska partiet.\r\nJag har fortfarande då inte fått någon historisk\r\nförklaring till varför socialdemokraterna 1999 anser\r\natt vågskålen positivt väger över, annat än att jag vet\r\natt tidigare finansministern drev frågan väldigt hårt\r\nsom en ren inkomstfråga. Det är inte alls säkert att\r\nden nya finansministern har samma syn på den här\r\nfrågan. Därför hade det varit gott om vi hade inväntat\r\nresultat och analys av den utredning som Socialsty-\r\nrelsen har beställt. Jag är djupt olycklig över att vi har\r\ndrivit fram det här ärendet så fort just nu, och min\r\nfråga var: Är det en ren EU-anpassning?</pre><pre>Anf.  63  LARS WEGENDAL (s) replik:\r\nFru talman! Nej, det har aldrig förekommit i dis-\r\nkussionen att det här är en EU-anpassning. Jag utgår\r\nfrån att vi i Sveriges riksdag fattar våra beslut utifrån\r\nde uppfattningar som vi har. Någon EU-anpassning\r\nhar inte varit med i diskussionen.\r\nPå Ewa Larsson verkar det som att det bara är\r\nkristdemokrater, vänsterpartister och miljöpartister\r\nsom ser till de spelberoendes problem. Så är det inte.\r\nDet är inte en sanning Ewa Larsson står och säger. Vi\r\nkan gå in i budgetpropositionen och titta på formule-\r\nring efter formulering där man oerhört tydligt tar det\r\nhär problemet på allvar.\r\nDet skall bli intressant att se när vi kommer fram\r\ntill hösten och budgetpropositionen läggs fram hur ni\r\nställer er till de satsningar på spelberoende som rege-\r\nringen aviserar i denna proposition och som vi har\r\nmed i betänkandet. Vi säger att det inte längre bara\r\nhandlar om att satsa pengar på forskning. Det handlar\r\nnu om att mer konkret gå ut och satsa på stöd till\r\nlänkrörelser, behandlingshem och liknande.\r\nVi får kanske ta den diskussionen när vi kommer\r\nfram till höstens budgetproposition. Jag ser fram emot\r\nde ökade satsningar som aviseras i den proposition vi\r\nnu debatterar.</pre><pre>Anf.  64  CHARLOTTA L\r\nBJÄLKEBRING (v) replik:\r\nFru talman! Jag kan med anledning av det tidigare\r\nreplikskiftet säga att socialdemokraterna har ändrat\r\nuppfattning eftersom det under en fjortonårsperiod\r\nmotionerats i den här frågan, och socialdemokraterna\r\nhar då sagt nej till en kasinolag.\r\nFru talman! Jag har också några frågor till Lars\r\nWegendal. För att undvika att personer som inte har\r\nekonomiska möjligheter att besöka kasinon ändå gör\r\ndet vill regeringen att man tar ut en entréavgift. Detta\r\nför att motverka spelmissbruk och spelberoende. Men\r\ndet ter sig mycket märkligt när man i samma stycke i\r\npropositionen kan läsa att det bör göras undantag för\r\nstamkunder. Jag undrar vad Lars Wegendal anser om\r\ngratis inträde för just stamkunder.\r\nJag undrar också över att kasinoverksamheten be-\r\nräknas att ge ett årligt överskott på 200-300 miljoner\r\nkronor. Detta innebär att omsättningen kommer att\r\nvara 1½-2 miljarder. Min fråga blir då: Är det rimligt\r\natt spel på kasino skall omfatta 1½-2 miljarder? Le-\r\nder inte den nya spelformen till ett ökat spelmissbruk\r\npå köpet? Får inte det konsekvensen att folkrörelser-\r\nnas andel kommer att minskas?</pre><pre>Anf.  65  LARS WEGENDAL (s) replik:\r\nFru talman! Jag kan hålla med Charlotta Bjälke-\r\nbring när det gäller entréavgifter för stamkunder. Jag\r\ntycker att det verkar vara något som har slunkit med\r\nutan att egentligen tanken har funnits med. Samtidigt\r\nskall regeringen i särskild ordning fastställa de regler\r\nsom skall gälla för kasinon. Där hoppas jag personli-\r\ngen att man inte går med på fria entréer. Jag tycker att\r\ndet sticker i ögonen.\r\nDet är riktigt att den storleksordningen på över-\r\nskotten har diskuterats. Det gör man utifrån den ut-\r\nredning som har gjorts, Lotteriutredningen. Man hade\r\ndär en tanke om att det skulle finnas tre kasinon, tror\r\njag, och att det skulle kunna generera ett överskott i\r\ndenna storleksordning. Det kan naturligtvis påverka\r\nden totala spelmarknaden. Men jag menar att man\r\nmåste ta hänsyn till det i framtiden när man diskuterar\r\nfördelningen mellan de olika delarna av spelmarkna-\r\nden - folkrörelser, Svenska Spel osv.\r\nSpelmissbruket finns i dag i samhället. Det är i\r\ndag ett stort problem. Det har vi hört senast i dag i\r\nmorse på TV. Det är inte ett spelmissbruk som har\r\nuppstått på grund av kasinospel, utan det har uppstått\r\npå grund av lotto express, travspel och allt vad det nu\r\när. Det skall vi ta på allra största allvar.\r\nJag tror inte att kasinospelen kommer att bidra\r\nmed ytterligare spelmissbruk på grund av den rigorö-\r\nsa kontroll och de bevakningskameror och annat som\r\nkommer att finnas på anläggningen. Där tror jag nog\r\nmer att det är ett generellt problem för spelmarknaden\r\noch naturligtvis för samhället att försöka hjälpa dessa\r\nmänniskor att komma till rätta med de problem de\r\nhar.</pre><pre>Anf.  66  CHARLOTTA L\r\nBJÄLKEBRING (v) replik:\r\nFru talman! Jag kan ändå konstatera att Lars We-\r\ngendal i nuläget ställer sig bakom en omfördelnings-\r\npolitik som grundar sig på spel.\r\nNär det gäller spelmissbruk och kasinon har vi\r\nhelt enkelt annorlunda uppfattning i den här frågan.\r\nDet gläder mig att också Lars Wegendal tycker att det\r\nvore olämpligt att ha gratis inträde för dem som är\r\nstamkunder.\r\nJag har ytterligare en fråga. Jag undrar om ni är\r\nmedvetna om att vid en annan majoritet i riksdagen,\r\neller om EU fattar ett sådant beslut att inte enbart\r\nstatliga bolag får bedriva kasinon, att man då kommer\r\natt driva fram att det blir en privatisering av kasinon.\r\nOm det hade varit på det viset i dag, dvs. att förslaget\r\nhade inneburit att även privata intressen skulle kunna\r\ndriva kasionoverksamhet, hade ni då lagt fram försla-\r\nget?</pre><pre>Anf.  67  LARS WEGENDAL (s) replik:\r\nFru talman! Som jag tidigare har sagt står jag för\r\nen modell där det skall vara ett statligt ägande av\r\nkasinon just på grund av att man genom det statliga\r\nägandet kan styra på ett mycket tydligare och snabba-\r\nre sätt än om man har en privat ägare som står för\r\ndriften av kasinoverksamheten.</pre><pre>Anf.  68  JAN BACKMAN (m):\r\nFru talman! Roy Hansson har redan delgivit\r\nkammaren den moderata uppfattningen om spelfrågor\r\ni allmänhet och kasinospel och därmed sammanhäng-\r\nande frågor i synnerhet. I något av de senaste replik-\r\nskiftena kring frågan om vem som skall få tillstånd\r\ntill värdeautomater i bingohallar har den moderata\r\nuppfattningen även i den frågan preciserats. Jag skall\r\ni varje fall ta tillfället i akt att fördjupa framställning-\r\nen något.\r\nFörst en kort bakgrundsbeskrivning. Under några\r\når har det varit möjligt för landets många bingoarran-\r\ngörer att kompensera sig för den minskning av\r\nbingointresset som blev följden av att bl.a. Bingolotto\r\nlanserades genom att de har kunnat få tillstånd att\r\nställa ut varuspelsautomater i bingohallarna. Enligt en\r\nkälla har dessa gett föreningslivet ett tillskott på 80\r\nmiljoner kronor årligen. Det är visserligen en droppe i\r\nhavet i förhållande till de belopp som folkrörelsernas\r\nminskade andel av den totala spelmarknaden motsva-\r\nrar, men pengarna har i alla fall hamnat hos de före-\r\nningar, både idrottsföreningar och andra, som har fått\r\ntillstånd att arbeta med varuspelsautomaterna.\r\nFru talman! Det finns förmodligen tendenser i den\r\ntekniska utvecklingen som gör att just varuspelsau-\r\ntomaterna inte är den lämpligaste spelformen som ett\r\nkomplement till bingon. På den punkten är jag en del\r\nav majoriteten. Det som däremot har blivit helt fel är\r\nde restriktioner som majoriteten ställt sig bakom när\r\ndet gäller värdeautomatspel i bingohallarna. En nor-\r\nmal metod för styrning och kontroll av en viss verk-\r\nsamhet i Sverige är att riksdagen stiftar en lag som\r\nreglerar verksamheten i fråga. I vissa fall inrättas\r\nsedan en myndighet som har till uppgift att övervaka\r\natt lagens villkor efterlevs. I fallet med värdeautoma-\r\nter i bingohallarna handlar det om lotterilagens be-\r\nstämmelser om värdeautomatspel i 26 och 27 §§.\r\nVi har också den övervakande myndigheten Lotteri-\r\ninspektionen.\r\nMen av någon för oss moderater obegriplig anled-\r\nning anser majoriteten att på just detta område är\r\nbehovet av att öka säkerheten och underlätta kontrol-\r\nlen så stort att man måste ge statliga AB Svenska\r\nSpel ensamt rätten att få tillstånd att bedriva spel på\r\nvärdeautomater. Argumentet är dessutom egentligen\r\nirrelevant, eftersom de företrädare för bingospelsar-\r\nrangörerna som uppvaktat kulturutskottet har sagt att\r\nen möjlighet skulle vara att inledningsvis anlita AB\r\nSvenska Spel som operatörer av de automater som\r\nföreningslivet då skulle få tillstånd till. Först sedan\r\nalternativa operatörer kan uppvisa samma säkerhets-\r\nnivå skulle de få i uppdrag att sköta automaterna.\r\nVi talar här om 500 spelautomater i hela landet\r\ndär insatsen får vara högst en sjutusendel av ett bas-\r\nbelopp och där högsta vinsten får uppgå till högst\r\netthundra gånger insatsen. Det är alltså inte för att\r\nlocka storspelare till bingohallarna som man kommer\r\natt ställa ut dessa automater. Beslutar riksdagen nu att\r\nalla tillstånden skall tillfalla AB Svenska Spel i av-\r\nvaktan på den aviserade utredningen om hur före-\r\nningslivets ställning på spelmarknaden kan stärkas,\r\nhar en möjlig lokal inkomstkälla för alltid tagits ifrån\r\nföreningslivet.\r\nSom Ewa Larsson påpekat ger övergångsbestäm-\r\nmelserna bingohallarna möjlighet att ha kvar varuau-\r\ntomaten under ytterligare några månader. Under tiden\r\nskulle regeringen hinna ta fram ett förslag som gör\r\ndet möjligt att ge andra än Svenska Spel tillstånd att\r\nanordna spel på värdeautomater. Jag hoppas att rege-\r\nringen, när man läser dagens protokoll, inser att man\r\nbör instruera Lotteriinspektionen att inte bevilja AB\r\nSvenska Spel några tillstånd för att i stället, när över-\r\ngångstiden har gått ut, lägga fram ett förslag om an-\r\nnan tillståndsgivning.\r\nJag ser detta som ett exempel på att utskottsmajo-\r\nriteten inte vill att folkrörelser och föreningsliv själva\r\nskall få svara för sin finansiering. Man väljer i stället\r\natt via Svenska Spel och deras administrativa apparat\r\ngenom statliga beslut överföra pengarna till Folkrö-\r\nrelsesverige på högsta möjliga organisatoriska nivå.\r\nDärifrån skall de sedan sippra ner i allt smalare\r\nströmmar och med belopp som inte på något sätt står i\r\nproportion till den enskilda föreningens egna an-\r\nsträngningar. Bidragsberoende i stället för ansvars-\r\nkänsla - det är samma politik som regeringen för på\r\nså många andra områden.\r\nFru talman! Jag har inget yrkande, men jag ställer\r\nmig bakom det av Roy Hansson framförda yrkandet\r\nom bifall till reservation nr 9. Jag vill också förklara\r\natt vi moderater kommer att stödja de framförda yr-\r\nkandena om bifall till reservationerna 1 och 17. Det är\r\nalltså reservation 17 som gäller den här frågan.</pre><pre>Anf.  69  ROLF ÅBJÖRNSSON (kd):\r\nFru talman! Partiets uppfattning i den här frågan\r\nhar redan tidigare redovisats av Inger Davidson på ett\r\nkomplett och övertygande sätt.\r\nJag kan ändå inte avstå från att kort ha några syn-\r\npunkter på den här saken. Jag är personligen utomor-\r\ndentligt upprörd över att man inför kasinon i Sverige.\r\nI botten menar jag att spel om pengar är omoraliskt.\r\nSpel utgör en destruktiv verksamhet som hos många\r\nframkallar ett svårbemästrat spelberoende. Kasino-\r\nspel är ytterst omoraliskt därför att dess syfte inte är\r\natt förverkliga människans möjligheter som person\r\nutan att skapa vinning enbart som resultat av slum-\r\npen. Det är liksom bottensatsen i den negativa inställ-\r\nningen till det här fenomenet över huvud taget.\r\nSedan kan vi konstatera att vi har en omfattande\r\norganiserad brottslighet i Sverige som hela tiden ökar\r\noch som ytterst är ett hot mot demokratin. Varje åt-\r\ngärd som främjar denna utveckling är av ondo. Och\r\ndå menar jag varje åtgärd. Spelkasinon är ett jättekliv\r\nåt helt fel håll. Det har också påpekats av BRÅ. Även\r\nKonsumentverket och Socialstyrelsen har haft in-\r\nvändningar, men BRÅ är ju ändå den instans som är\r\nmest sakkunnigt orienterad. Hur i Herrans namn kan\r\nman, när man får ett sådant utlåtande från BRÅ och\r\nvi vet att vi har dessa problem med den organiserade\r\nbrottsligheten, lägga fram ett sådant här förslag? Det\r\när fullkomligt obegripligt.\r\nOm man läser lite i texterna blir det kanske inte\r\nlika obegripligt längre. I propositionen sägs t.ex.:\r\n\"Regeringens ambition är att aktivt verka för att\r\nmarknaden långsiktigt utvecklas positivt och sunt för\r\natt möjliggöra höga inkomster till staten och före-\r\nningslivet samt möjliggöra en bred trav- och galopp-\r\nsport av god kvalitet.\"\r\nDet står också i utskottsbetänkandet: \"Utskottet\r\nställer sig bakom vad regeringen anför om fördelarna\r\nmed en sådan spelverksamhet, däribland en dämpan-\r\nde effekt på den illegala spelmarknaden, de betydan-\r\nde inkomster som kan inbringas till staten och den\r\nökande sysselsättning som kasinoverksamheten kan\r\nbidra till - - -.\"\r\nJag får faktiskt samma intryck som har redovisats\r\ntidigare i dagens debatt, nämligen att orsaken till att\r\nregeringen lägger fram det här förslaget är att bringa\r\nin pengar till statskassan. Det är en rent statskapita-\r\nlistisk modell. Men i andra sammanhang i rättsord-\r\nningen när vi talar om att ekonomiskt utnyttja männi-\r\nskors svaghet och oförstånd kallar vi det för ocker,\r\noch det är straffbart.\r\nDet är alltså utomordentligt beklämmande att\r\nkunna notera att man tydligen vill dra i gång en sådan\r\nhär verksamhet av rent statsfinansiella skäl.\r\nFaktum är att även jag har noterat följande - och\r\ndå tänker jag på detta att svika sina ideal - att genom\r\natt tillåta kasinospel sviker arbetarrörelsen sina soci-\r\nala och moraliska rötter. Jag har nämligen lärt mig i\r\nlivet att socialdemokratin och arbetarrörelsen hela\r\ntiden har varit bärare av en moralisk dimension. Den\r\nser jag inte röken av i det här lagstiftningsärendet.\r\nNär man funderar över varför vi får en sådan lag-\r\nstiftning får vi dessutom höra att Centerpartiet säger\r\natt det är regionalpolitiska synpunkter. Det är helt\r\notroligt att man är beredd att dra i gång en oetisk,\r\nstötande och för brottsligheten främjande verksamhet\r\nav regionalpolitiska skäl. Det kan ju egentligen inte\r\nfinnas några vettiga skäl över huvud taget för en an-\r\nständig människa att ställa sig bakom detta.\r\nLiberalerna har det problemet att de bara vill ha\r\nfrihet. Om vi har det, så måste vi ha det, och då finns\r\ndet inga gränser. Därför måste vi även ha detta.\r\nAtt många inom Moderaterna också har uppfatt-\r\nningen att kommersialismen skall få slå igenom fullt i\r\nalla lägen oberoende av sociala hänsyn förvånar kan-\r\nske inte så mycket.\r\nDetta är ett sorgligt stycke. Man kan bara notera\r\natt vi tre reservanter, utifrån olika utgångspunkter, är\r\nde enda i kammaren i dag som är bärare av den etiska\r\ndimensionen.</pre><pre>Anf.  70  LARS WEGENDAL (s) replik:\r\nFru talman! Rolf Åbjörnsson tar verkligen i. Det\r\nmå man ju säga. Han menar att spel i grunden är\r\nomoraliskt och destruktivt. Jag tror inte att det är\r\nallmänhetens uppfattning om spel.</pre><pre>Vad tycker Rolf Åbjörnsson om spel på trav,\r\nBingolotto, lotto, Lotto Express och alla de andra spel\r\nsom redan finns i dag och som faktiskt skänker väl-\r\ndigt många människor väldigt mycket nöje? Det vore\r\nintressant att få svar på den frågan.</pre><pre>Anf.  71  ROLF ÅBJÖRNSSON (kd) replik:\r\nFru talman! Rent personligt tycker jag inte om\r\nspel över huvud taget, men jag kan acceptera spel\r\nsom en förströelse. Det finns någonstans en gräns,\r\noch när penningvinningen blir det dominerande är det\r\nenbart av ondo.\r\nJag tänker inte fördjupa mig mycket mer i detta\r\nutan säga ungefär som Charlotta Bjälkebring mycket\r\nklokt sade: Det gäller att utveckla det goda samhället\r\noch den goda människan och att se spänning och\r\ndramatik i tillvaron som ett vettigt led i ett förverkli-\r\ngande av människans person.\r\nEtt land där vardagsmänniskans främsta nöje är att\r\nspela bingo tycker jag är ett elände.</pre><pre>Anf.  72  LARS WEGENDAL (s) replik:\r\nFru talman! Jag tror inte att det är så att spel, oav-\r\nsett om det är Bingolotto eller på ett kasino, är det\r\nfrämsta målet för människan i samhället. Man ser det\r\nsom en del av den verklighet som man lever i.\r\nRolf Åbjörnsson var när det gällde brottsligheten\r\ninne på att kasinon är ett steg åt fel håll. De erfaren-\r\nheter som finns från det övriga Europa, senast från\r\nFinland, Danmark och Holland, är att det illegala\r\nspelet har minskat betydligt. Det måste ändå vara en\r\npositiv effekt vid införande av kasinon.\r\nJag tycker också att det är lite synd om Sverige\r\nskulle ställa sig helt vid sidan om den här typen av\r\nspel. Det finns i de allra flesta länder i Europa, och\r\njag tycker inte att det övriga Europa är sämre än Sve-\r\nrige i detta sammanhang. Jag finner det rätt rimligt att\r\näven svenskarna skall ha en möjlighet att utöva denna\r\ntyp av spel.</pre><pre>Anf.  73  ROLF ÅBJÖRNSSON (kd) replik:\r\nFru talman! Att något som är dåligt och ondske-\r\nfullt finns på andra ställen gör ju inte att det blir bätt-\r\nre här. Jag tycker inte att det över huvud taget är\r\nnågot bra argument. Västerlandets kris är verkligen\r\nen kris rätt av. Det finns ingen anledning för oss att\r\nmedverka till att den förvärras. Tvärtom borde vi gå i\r\ntäten för en förbättring.\r\nResonemang för att legalisera egentligen omora-\r\nliska fenomen är en galen väg. Vi kunde i så fall lika\r\ngärna komplettera med ett horhus också. Jag förstår\r\ninte detta för ett ögonblick. Jag tror inte ett dugg på\r\natt brottsligheten skulle minska. Det är fullständigt\r\nbefängt. Är man ute på fel väg blir det inte bättre av\r\natt vi lagstiftare försöker skänka en legitimitet åt\r\nföreteelsen. Det är i grunden fel, fel, fel.</pre><pre>Anf.  74  LENNART KOLLMATS (fp) re-\r\nplik:\r\nFru talman! Jag utgår från att Rolf Åbjörnsson\r\nmed tanke på sin inledning förväntade sig ett antal\r\nrepliker. Jag reagerade precis likadant som Lars We-\r\ngendal.\r\nLåt mig ställa följande fråga: Om spel på hästar\r\neller på fotbollsmatcher inte hade funnits, skulle Rolf\r\nÅbjörnsson då ha tillstyrkt införandet av de spelfor-\r\nmerna?</pre><pre>Anf.  75  ROLF ÅBJÖRNSSON (kd) replik:\r\nFru talman! Nej, jag tror inte att jag hade varit nå-\r\ngon entusiastisk förespråkare av det.</pre><pre>Anf.  76  LENNART KOLLMATS (fp) re-\r\nplik:\r\nFru talman! Det var ju inget svar på frågan. Skulle\r\nRolf Åbjörnsson ha tillstyrkt införande av de här\r\nspelformerna? Det skulle ju vara så oerhört omora-\r\nliskt med spel. Rolf Åbjörnsson kunde ju tänka sig\r\nspel som förströelse, men jag är övertygad om att\r\nmed de insatser och med de möjliga vinstbelopp som\r\ndet handlar om i travsammanhang är det inte enbart\r\nfråga om förströelse.\r\nRolf Åbjörnsson talade om gränser för liberaler.\r\nRolf Åbjörnsson drar uppenbarligen gränserna långt\r\nåt det andra hållet och vill tydligen förbjuda travspel,\r\ntips och andra spel med möjligheter till stora insatser\r\noch till stora vinster. Till den gruppen hör de facto\r\nockså Bingolotto.</pre><pre>Anf.  77  ROLF ÅBJÖRNSSON (kd) replik:\r\nFru talman! Det är helt rätt att jag inte ser något\r\npositivt i det.</pre><pre>Anf.  78  BIRGITTA SELLÉN (c) replik:\r\nFru talman! Rolf Åbjörnsson lade in väldigt\r\nmycket av personliga värderingar i sitt anförande. För\r\noss i Centerpartiet kändes det naturligt att acceptera\r\nkasinon därför att vi tror på människans förmåga att\r\nsjälv ta ansvar för sitt liv.\r\nRolf Åbjörnsson sade inledningsvis att spel inte\r\nförverkligar människan som person, men vi är olika\r\nsom personer. Jag tror att oerhört många personer\r\ntycker att det är roligt att köpa en lott bara på en liten\r\nvaruautomat för att kunna vinna en björn. Man tror på\r\nhoppet och känner en glädje. Frågan är var gränsen\r\ngår för det hoppet och den glädjen.\r\nJag varnade naturligtvis också för spelberoendet,\r\nsom man måste vara vaksam på, men vi tror alltså att\r\nmänniskan själv kan bestämma över det här. Vad\r\nskulle dessutom vara naturligare för oss centerpartis-\r\nter än att se till att inte allting hamnar i storstäderna,\r\nvilket vi befarade när vi såg propositionen? Vi har\r\nvalt att skriva att det är viktigt att lägga utlokalise-\r\nringsaspekter på detta, och där kommer regionalpoli-\r\ntiken in.</pre><pre>Anf.  79  ROLF ÅBJÖRNSSON (kd) replik:\r\nFru talman! Vi har olika syn på detta. Det är be-\r\nklämmande att ni vill satsa på en regionalpolitisk\r\nbrottslighet.</pre><pre>Anf.  80  BARBRO WESTERHOLM (fp):\r\nFru talman! När Karin Israelsson, Centern, som\r\nvar riksdagsledamot för någon mandatperiod sedan,\r\noch jag i slutet av 80-talet aktualiserade spelberoen-\r\ndet fnös man åt oss. Man skrattade åt moraltanterna -\r\nskulle man inte få spela lite som förströelse?\r\nMen det var inte det som vi var ute efter. Vi hade\r\nuppmärksammats på att det fanns ett gömt och glömt\r\nproblem i vårt samhälle, nämligen överdrivet spelan-\r\nde och dess konsekvenser både för spelaren själv och\r\nför anhöriga och vänner. Man påverkas på olika sätt,\r\nbl.a. ekonomiskt men kanske ännu värre psykiskt.\r\nDetta ledde så småningom till att riksdagen be-\r\nslutade att anslå pengar för kartläggning av proble-\r\nmet. Hur omfattande är det, och vilka grupper drab-\r\nbas? Professor Sten Rönnberg vid Stockholms uni-\r\nversitet fick ta ansvar för denna kartläggning, som\r\njust nu pågår. Det som han hittills har kommit fram\r\ntill talar för att 150 000 svenskar har problem med\r\nspelande. För en tredjedel av dem, 50 000, är det så\r\nallvarligt att det kan betraktas som spelberoende. Det\r\när främst män, yngre personer och invandrare, som\r\nman finner i gruppen av spelberoende, och det tycks\r\nvara snabbspelen som är de mest riskabla.\r\nUtredningen genomförs väldigt noggrant. Jag\r\ntycker att det är anmärkningsvärt att riksdag och\r\nregering när man har sagt ja till att göra denna kart-\r\nläggning för att få mer kunskap om olika former av\r\nspel inför en ny spelform. Jag tycker att det hade varit\r\nnaturligt att vänta på de här resultaten, som också är\r\nkopplade till vad som händer internationellt. Forskar-\r\nna här följer ju också den utvecklingen, och kasino-\r\nspelande är där minsann inte någon oproblematisk\r\nverksamhet.\r\nDet andra som är anmärkningsvärt är att regering-\r\nen i sin proposition går emot så tunga remissinstanser\r\nsom BRÅ, Konsumentverket och Socialstyrelsen. Det\r\nhar insmugit sig i det offentliga livet, inte minst från\r\nregeringssidan, att man inte använder den kunskap\r\nsom myndigheter tar fram.\r\nDet finns en forskare vid Stockholms universitet,\r\nEva Halldén, som har tittat på varför det blev ett så-\r\ndant underskott i försvaret och på relationerna mellan\r\nförsvaret och regeringssidan, den politiska makten.\r\nDet visar på en skrämmande förtroendeklyfta. Man\r\ntar inte vara på den professionalism, den kunskap och\r\nden förmåga till konsekvensbeskrivningar som de\r\nbesitter ute i myndigheterna, i det här fallet Försvar-\r\nsmakten. När andra myndigheter läser den här redo-\r\nvisningen säger de: Det är likadant med oss - den\r\npolitiska makten bryr sig inte om den kunskap som vi\r\ntar fram.\r\nDetta illustreras nu av vad som har hänt med kasi-\r\nnospelet, som vi i dag diskuterar. Regeringen har haft\r\nbråttom med den här propositionen och har inte an-\r\nvänt sig av den kunskap som finns ute i forskarvärl-\r\nden och inom myndigheterna.\r\nJag kommer alltså att i voteringen stödja reserva-\r\ntion 8, avseende mom. 8, om avslag på förslaget om\r\ninförande av kasinospel i Sverige. Jag tycker att vi\r\nkunde ha väntat på underlaget.\r\nDet som har varit positivt i den diskussion vi har\r\nfört i dag är att det här i riksdagen nu finns en upp-\r\nmärksamhet på att det behövs förebyggande insatser\r\nför att inte få fler problemspelare och att det behövs\r\nvård och rehabilitering. Men tyvärr är inte det här\r\nkopplat till resurser. Landstingen behöver bygga upp\r\nbehandlingsresurser för problemspelarna, som alltså\r\när många.\r\nJag ser med spänning fram mot den budgetpropo-\r\nsition som kommer till hösten, för att se hur mycket\r\nextra pengar regeringen föreslår till landstingen så att\r\nde kan bygga upp den här verksamheten. Jag vet inte\r\nom jag i dag kan få något svar från socialdemokrater-\r\nna om vad man mer konkret tänker sig, eller om vi\r\nskall ha tålamod och vänta till hösten.\r\nDet är också viktigt att den kamratstödjande verk-\r\nsamheten får stöd nu. Den har haft väldigt mycket\r\nproblem, genom att det har förskingrats en del pengar\r\npå vägen. Men här har man fått lita till ideella och\r\nprivata fonder för stöd.\r\nDet här var vad jag ville ha sagt med anledning av\r\nregeringens proposition om kasinon.</pre><pre>Anf.  81  LARS WEGENDAL (s) replik:\r\nFru talman! Tyvärr kan jag inte ge ett besked om\r\nvilka summor det kommer att handla om i den kom-\r\nmande budgetpropositionen, utan det är en diskussion\r\nsom pågår i departementen i dagsläget.\r\nI övrigt kan jag inte annat än i allt väsentligt hålla\r\nmed Barbro Westerholm när det gäller spelberoende-\r\nfrågan. Jag har själv motionerat i riksdagen om ökade\r\nresurser för åtgärder mot spelberoende, och jag ser\r\ndet som oerhört väsentligt att man går vidare med\r\nerfarenheterna från den forskning som har bedrivits\r\noch de resultat som man har kommit fram till.\r\nJag har en förhoppning om att man kommer att\r\navsätta tillräckligt med medel för att kunna stödja\r\nlänkrörelser och behandlingshemmen, som är alldeles\r\nför lite utbyggda just när det gäller spelberoendebe-\r\nhandlingen. Jag hoppas också att man kan få till stånd\r\nmedel för att utbilda inte minst socialarbetare, så att\r\nman i ett tidigt skede kan upptäcka människor som\r\nhar drabbats av spelberoende. Där har vi ingen annan\r\nuppfattning än Barbro Westerholm.\r\nVad jag möjligtvis kan ha en annan uppfattning\r\nom är den orsak som Barbro Westerholm anger till att\r\nvi inte just nu skall införa en ny spelform. Folkpartiet\r\när ett parti som brukar klaga oerhört mycket på rege-\r\nringen för att propositionerna inte kommer tillräckligt\r\nsnabbt. Den här propositionen har legat på regering-\r\nens bord i två år, och nu kommer den. Jag tycker inte\r\natt takten är så oerhört snabb.</pre><pre>Anf.  82  BARBRO WESTERHOLM (fp) re-\r\nplik:\r\nFru talman! Till det sista vill jag säga att vi är ir-\r\nriterade över att det går långsamt när kunskapsun-\r\nderlag och allting gör det lätt att dra slutsatser och ta\r\nbeslut. Men jag och de folkpartister som stödde mig i\r\nden motion som vi väckte, som var en minoritetsmo-\r\ntion, tycker att underlaget i den här propositionen inte\r\när tillräckligt.\r\nSedan vill jag gärna ta upp frågan om behand-\r\nlingshemmen. Jag tror att det behövs särskilda be-\r\nhandlingshem för spelberoende. Det är en annan form\r\nav missbruk och en annan kategori, som alltså behö-\r\nver få vård, behandling och rehabilitering som är av\r\nannan karaktär än vad som är fallet med andra bero-\r\nendeproblem. Det här fordrar utbildning, och det\r\nbehövs lokaler. Det behövs alltså en ganska omfat-\r\ntande insats.\r\nJag inser att jag inte kan få svar på frågan hur det\r\nkommer att se ut i höstens budgetproposition, men\r\njag hoppas att man tar i beaktande det stora behov av\r\nrehabilitering som finns och det stöd som också be-\r\nhövs i det här sammanhanget för anhöriga, som har\r\nfarit väldigt illa kanske under många år och som har\r\nen ekonomi som är alldeles körd i botten på grund av\r\nproblemspelandet.</pre><pre>Anf.  83  KRISTER ÖRNFJÄDER (s):\r\nFru talman! Jag har tänkt använda min talartid till\r\natt argumentera för etableringen av kasinon på turis-\r\ntorter.\r\nI kulturutskottets betänkande på s. 20 sägs att ut-\r\nskottet ser positivt på en etablering av kasinon även\r\nutanför storstadsregionerna. Jag hade hoppats på en\r\nännu tydligare markering från utskottets sida. Skälen\r\noch argumenten för detta är flera, och jag tänker nu ta\r\nupp några av dem.\r\nBefarar man betydande negativa sociala och eko-\r\nnomiska effekter med svenska kasinon? I så fall är\r\ndet förnuftigast att endast tillåta etablering där det är\r\nlättast att kontrollera effekterna. Detta talar för turist-\r\nkasinon.\r\nVill man minimera de samhällsproblem som kan\r\nfölja av kasinon? Då bör kasinon läggas i turistorter.\r\nSamma synsätt bör prägla den kommande svenska\r\nkasinolagen.\r\nVill man att kasinon skall bli en attraktion och ut-\r\nveckla svensk turistnäring, skapa nya  jobb och till-\r\nväxt? Också detta talar för turistkasinon.\r\nI jämförelse med storstadskasinon leder kasinon\r\npå turistorter inte bara till mindre negativa sociala\r\neffekter, utan de ekonomiska effekterna blir också\r\nhelt annorlunda. Omsättningen vid ett turistkasino\r\nblir inte lika hög som i storstaden, bl.a. på grund av\r\natt spelberoendet är lägre.\r\nGenerellt sett är de direkta ekonomiska effekterna\r\n- den totala avkastningen och de genererade skat-\r\nteintäkterna - större i storstäder. De drar till sig fler\r\nkunder än vad kasinon på turistorter gör, huvudsakli-\r\ngen på grund av närheten till kundbasen.\r\nÅ andra sidan kommer de indirekta ekonomiska\r\neffekterna - den s.k. multiplikatoreffekten - i motsva-\r\nrande grad att bli mindre för kasinon i städerna efter-\r\nsom dessa tillgodoser en lokal spelmarknad. Kasinon\r\npå turistorter \"exporterar\" i större utsträckning\r\nspeltjänster till andra än lokalbefolkningen, dvs. be-\r\nsökare från andra regioner eller länder.\r\nOm ett kasinos huvudsakliga kundkrets kommer\r\nfrån närområdet eller från storstaden, kommer de\r\npengar som spenderas endast att omfördelas från\r\nandra aktiviteter inom samma tätortsområde. Den\r\nekonomiska stimulans som blir resultatet av kasinot\r\nleder på så vis till minskningar på andra håll i eko-\r\nnomin; exempelvis drabbas teatrar, museer, biografer\r\noch restauranger av minskade intäkter.\r\nTurister för med pengar utifrån och skapar spin-\r\noff-effekter för annan verksamhet i området. Ofta är\r\nturistverksamheten den huvudsakliga exporten för en\r\nregional turistortsbaserad ekonomi. Framgångsrika\r\nkasinon på turistorter har potential att avsevärt öka\r\ninkomsterna av turismen i området. Därför, om det är\r\nett huvudsakligt mål för regering och riksdag att an-\r\nvända kasinon som ett sätt att skapa ekonomisk sti-\r\nmulans och arbetstillfällen, kan kasinon på turistorter\r\nuppfylla detta mål genom att dra till sig ytterligare\r\nbesökare och inkomster.\r\nEtt kasino till en turistort är en hävstång för att\r\nskapa nya arbetstillfällen. Men ett kasino ensamt gör\r\ningen succé. Den tidigare lotteriutredningen ansåg att\r\n\"kasinospel, som enskild attraktion, inte är tillräckligt\r\nför att locka turister och utländsk valuta\". Propositio-\r\nnen säger samma sak, och jag instämmer.\r\nKasinospel är historiskt en del av ett kurortskon-\r\ncept som utvecklats under flera hundra år och som\r\nframgångsrikt konkurrerar om korttidssemestrar, dvs.\r\nveckoslut eller del av vecka, över hela världen.\r\nMånga länder har - medvetet - valt att etablera kasi-\r\nnon i turistorter. I dessa länder kommer kasinogäster-\r\nna bl.a. från de egna storstäderna, där invånarna väl-\r\njer en resa till turistorten i stället för en kortsemester,\r\nett veckoslut, utomlands. Kasinobesöket kombineras\r\ndå med andra turistupplevelser.\r\nPå turistorter av hög kvalitet blir kasinot en del i\r\nett brett aktivitetsutbud. Exempelvis kan ett kasino i\r\nBorgholm ge ett uppsving för turismen på Öland och\r\ni glasriket, ett kasino i Visby ger på motsvarande sätt\r\nen injektion för Gotlandsturismen och ett kasino i Åre\r\nger möjlighet att utveckla och bredda det turistiska\r\nutbudet i Jämtland.\r\nDessa och liknande turistorter i Sverige har i dag\r\nen mycket kort och väderberoende turistsäsong med\r\nmånga aktiviteter baserade på utomhusarrangemang.\r\nEtt kasino blir ett komplement, som dessutom för-\r\nlänger turistsäsongen, vilket innebär att gjorda inves-\r\nteringar i infrastruktur kan utnyttjas under större de-\r\nlen av året. Sysselsättningen ökar och blir jämnare.\r\nDetta synsätt är väl förankrat. Sveriges Turistråd\r\nskrev i sitt remissvar från den 15 januari 1998 om\r\nkasinoverksamhet i Sverige: \"Vi är övertygade om att\r\netablering på typiska turistorter skulle vara mest för-\r\ndelaktigt för att vidareutveckla turismen. Vi tillmäter\r\nockså möjligheterna att i anslutning till kasinoetable-\r\nringar utveckla nya intressanta turism-koncept som\r\nutomordentligt goda. Vi rekommenderar därför rege-\r\nringen att i en första omgång lämna tillstånd till två\r\nturistorter att anordna kasinon. En förutsättning skall\r\ndå vara att orten presenterar ett koncept som tillför\r\nden svenska turistprofilen något nytt.\"\r\nEuropeisk erfarenhet visar att det finns utrymme\r\nför ett kasino per 1 à 1 ½ miljon invånare. Befolk-\r\nningen i de större städerna reser till kompletta kuror-\r\nter med spa, kasino och ett brett utbud av restaurang-\r\ner, kultur och fritid. Konceptet är helt oberoende av\r\nväder och fungerar under hela året.\r\nFru talman! Jag vill yrka bifall till hemställan i\r\nkulturutskottets betänkande om att tillåta internatio-\r\nnella kasinon i Sverige. Jag tycker att dessa skall\r\netableras så att Sverige stärks som turistland. Genom\r\natt lokalisera kasinon till turistbygder nås flera effek-\r\nter. Risken att flera dras in i spelberoende minimeras,\r\nden samhällsekonomiska effekten i form av bl.a. nya\r\njobb blir betydande och landets viktiga turistorter får\r\nen ny attraktion som förlänger säsongen och därmed\r\nbidrar till ett ökat utnyttjande av gjorda investeringar\r\ni infrastruktur.</pre><pre>Anf.  84  CHARLOTTA L\r\nBJÄLKEBRING (v) replik:\r\nFru talman! Menar Krister Örnfjäder att lokalbe-\r\nfolkning i glesbygd är annorlunda befolkningen i\r\nstorstaden när det gäller beroendeproblem? Vad är\r\ndet egentligen som talar för att befolkningen i gles-\r\nbygd inte skall bli spelberoende?</pre><pre>Anf.  85  KRISTER ÖRNFJÄDER (s) replik:\r\nFru talman! Jag menar inte att de är annorlunda,\r\nmen jag menar att antalet spelberoende människor\r\nökar med koncentrationen av befolkningen. Ju fler\r\nmänniskor som är koncentrerade på en liten geogra-\r\nfisk yta, desto fler har förutsättningar för att vara just\r\nspelberoende.</pre><pre>Anf.  86  CHARLOTTA L\r\nBJÄLKEBRING (v) replik:\r\nFru talman! Det här är djupt upprörande. Alltså\r\ntycker Krister Örnfjäder att man kan offra den be-\r\nfolkning som bor i glesbygd. Jag tycker att alla män-\r\nniskor är lika mycket värda. Ingen skall behöva ut-\r\nsättas för spelberoende.</pre><pre>Anf.  87  KRISTER ÖRNFJÄDER (s) replik:\r\nFru talman! Jag har över huvud taget inte yttrat de\r\nord som nyss sades. De får stå för talaren själv. Jag\r\nhar inte pekat på att den här formen av etablering av\r\nkasinon kommer att innebära att man når det resulta-\r\ntet. Jag bara säger att förutsättningarna för att mini-\r\nmera risken är att man inte etablerar där risken är som\r\nstörst. Vad jag i så fall har hävdat är raka motsatsen\r\ntill det som den föregående talaren gjorde sig till\r\ntalesman - eller taleskvinna - för.</pre><pre>Anf.  88  BIRGITTA SELLÉN (c) replik:\r\nFru talman! Jag har inte begärt ordet för att gå i\r\npolemik med dig, Krister Örnfjäder. Jag vill bara\r\nsäga: Tack! Du talar som en sann centerpartist. Rege-\r\nringen kan nu inte låta bli att lyssna och påverkas av\r\nalla de övertygande argument som du har framfört.\r\nNär jag läste propositionen var jag ett tag oroad\r\natt allting skulle etableras i storstäderna. Efter dina\r\ninlägg känner jag mig styrkt och är glad och tacksam\r\növer att det står om regionalpolitik när det gäller\r\nlokaliseringen.</pre><pre>Anf.  89  KRISTER ÖRNFJÄDER (s) replik:\r\nFru talman! Jag har gjort det här uttalandet i egen-\r\nskap av socialdemokratisk riksdagsledamot, och jag\r\nkänner mig inte ensam i den uppfattningen.</pre><pre>Anf.  90  STEN ANDERSSON (m):\r\nFru talman! På grund av att man i dag håller på\r\noch målar om rummen på mitt våningsplan har jag\r\ninte kunnat följa debatten i kammaren live, men jag\r\nhar haft min TV på och lyssnat på vad som har sagts.\r\nEn del av det jag säger kanske blir upprepningar eller\r\nfrågor som redan är besvarade, men så kan det bli\r\nibland.\r\nFru talman! Jag skulle vilja börja med en av de\r\nsista debattörerna i debatten, Rolf Åbjörnsson. Han\r\ngjorde ett inlägg som jag närmast vill likna vid en\r\ndomedagspredikan över det stora spelintresse som i\r\ndag finns i Sverige. Bingo, sade han, var ett elände.\r\nOm han i det uttalandet inkluderade Bingolotto, som\r\ntrots allt säljer 2-3 miljoner lotter per vecka, vill jag\r\nsäga att det programmet, som sänds på lördagskväl-\r\nlen, väl är ett av de mest välbetittade program vi har i\r\nSverige. Dessa människor sysslar alltså enligt Rolf\r\nÅbjörnsson med elände - de förstår inte sitt eget\r\nbästa.\r\nJag förstod också att Rolf Åbjörnsson är motstån-\r\ndare till all form av spelverksamhet.\r\nJag har hört att det parti som han representerar\r\nåker land och rike runt och försöker skapa förståelse\r\nhos bl.a. lantbrukarna för sin politik. De har nått viss\r\nframgång. Det är bara att gratulera dem för detta.\r\nRolf Åbjörnsson vill stoppa allt spel. På annat sätt\r\nkan man inte tolka hans inlägg i debatten. Skulle Rolf\r\nÅbjörnsson få bestämma skulle t.ex. spel på hästar bli\r\nförbjudet. Det är höga insatser och höga vinster - allt\r\ndet som Rolf Åbjörnsson vill stoppa.\r\nOm detta är hans partis uppfattning, och om den\r\nuppfattningen kommer till uttryck i landets politik,\r\nkan jag tala om att 30 % av de svenska lantbrukarna\r\nkan lägga ned sin verksamhet. De lever i dag just på\r\nintäkter från produktion av mat till trav-, galopp- och\r\nhobbyhästar. Är detta kd:s politik kan ni väl i alla fall\r\nstå för den.\r\nFru talman! Ofta får vi från allmänheten, väljarna\r\noch medborgarna frågor om varför vi motionerar av\r\noch till - särskilt när man sitter i opposition. Ofta blir\r\nvåra motioner avslagna. Låt mig då föra fram undan-\r\ntaget som bekräftar regeln.\r\nJag började motionera för tio år sedan om att man\r\ni Sverige skulle tillåta människor att spela på kasinon\r\nbaserade på internationella regler. Det har varit en\r\nlång resa mot det mål som vi uppnådde på hösten\r\n1997. Jag har blivit beskylld för både det ena och\r\nandra, i och med att jag ville att svenska folket skulle\r\nutsättas för \"plågan\" att spela på internationella kasi-\r\nnon.\r\nI debatter har man från en del håll förespråkat\r\nfortsatt spel med spelformer som inte finns. Det vitt-\r\nnar om att kunskapen i kulturutskottet i denna fråga\r\ninte alltid är den mest avancerade.\r\nNär utomstående tittar på dagens talarlista, med\r\ndrygt två timmars talartid plus repliker, måste de tro\r\natt debatten gäller ett stort ärende. Jag tror att det var\r\nnågon från Folkpartiet som sade att det måste vara att\r\njämställa med någon revolution.\r\nVad är det då man vill införa? Jo, man vill införa\r\nkasinon enligt internationella regler. Det är en spel-\r\nform som finns i hela Europa, i stort sett, med några\r\nländers undantag. Jag kan räkna dessa länder på min\r\nena hand, även om jag plockar bort ett par tre fingrar.\r\nSedan gäller det alla. Alla har accepterat detta. Det\r\ngäller även i många länder utanför Europa.\r\nDet skall också påpekas att det faktiskt finns kasi-\r\nnon i dag i Sverige. Den form som vi i dag har inne-\r\nbär lägre insatser och lägre vinster, men utdelningen\r\nför spelaren är faktiskt sämre. Oddsen för spelaren är\r\nsämre i de system vi har i dag än i det nya system\r\nsom baseras på internationella regler.\r\nJag lyckades också, mitt i alla flyttbestyr, lyssna\r\ntill Charlotta Bjälkebring. Hon använde ett språk som\r\njag faktiskt trodde att man inte skulle använda. Hon\r\nfår i och för sig lov att göra det, men jag trodde inte\r\natt man som politiker i Sverige 1999 skulle använda\r\nett sådant språk. Hon ville värna de svaga grupperna.\r\nJag tror att hon t.o.m. pratade om arbetarklassen. Jag\r\ntillåter mig att tro att de människor som hon åberopar\r\nhar så mycket kompetens att de själva kan avgöra om\r\nde vill spela på kasino, V 75 eller tips eller inte spela\r\nalls. Det behöver inte vi i riksdagen tala om för dem.\r\nTrots att min motion således ändå till sist har fått\r\nbifall av riksdagen - det fick den för två år sedan -\r\nfinns det ändå två och en halv punkter i detta förslag\r\nsom jag reagerar mot, och jag tycker att det är fel att\r\ndet blir beslut i den riktningen. Den halva punkten\r\nhandlar om att staten skall äga. Jag inser inte poängen\r\nmed att staten skall äga. Däremot finns det en poäng i\r\natt staten har ett kontrollsystem, så att staten överva-\r\nkar och ser till att allting går korrekt till. Staten behö-\r\nver däremot inte vara ägare till kasinon.\r\nMina huvudargument gäller annars registreringen\r\noch åldersgränsen.\r\nJag undrar varför man skall registrera någon som\r\nbesöker ett kasino, och till vilket syfte. Man säger att\r\ndet förekommer i alla andra länder där det finns kasi-\r\nnon. Detta är inte sant. Det förekommer i en del län-\r\nder, men i många länder visar du bara upp en legiti-\r\nmationshandling så att personalen ser att det är du\r\nsom står där. Man skriver aldrig upp spelaren som\r\nbesökare.\r\nJag skulle vilja fråga majoritetens företrädare vil-\r\nken poängen egentligen är med registrering. Vad skall\r\nman använda det till? Vem skall ha hand om regist-\r\nret? Skall det samköras? Skall det ligga i någon form\r\nav central databas om vi får fyra kasinon i Sverige?\r\nÄr det avsikten?\r\nNu spekulerar jag vilt, men det kanske är tänkt att\r\njag skall bli kallad till den lokala socialhjälpen om jag\r\nhar gått på kasino fem dagar i en månad, så att de där\r\nkan fråga om jag är spelberoende eller inte. Jag tyck-\r\ner, precis som en del tunga remissinstanser - Datain-\r\nspektionen och några hovrätter - att det är djupt in-\r\ntegritetskränkande.\r\nOm man hade varit konsekvent hade man t.ex.\r\näven haft registrering på Solvalla. Problemet är, fru\r\ntalman, att drygt 30 000 personer lär besöka Solvalla\r\nför att se Elitloppet på söndag. Man behöver nog en\r\nrätt stor bredbandskamera för att kunna fotografera\r\noch registrera alla dessa människor.\r\nRegistering är ett försök att vara lite social och\r\ningenting annat. Det fyller ingen funktion, och det är\r\nkränkande mot enskilda människor.\r\nNär man fyller 18 år får man i dag gifta sig, skaffa\r\nkörkort och t.o.m. ha sexuellt umgänge innebärandes\r\natt man kan bli förälder, vilket kanske är det största\r\nansvar som kan läggas på en människa. Man får lov\r\natt spela på olika spelformer. Man kan bli vald till\r\nriksdagsledamot m.m., men man får inte spela på ett\r\nkasino. Jag erkänner öppet och ärligt att jag inte för-\r\nstår konsekvensen i detta. Varför får man inte spela\r\npå ett kasino, trots att man får alla dessa fördelar när\r\nman fyller 18? Jag anser, fru talman, att detta är ett\r\nsätt att omyndigförklara myndiga medborgare.\r\nTill sist, fru talman, skall jag säga något om av-\r\nslagsmotionen. Det står där att kasinon befrämjar\r\nvadhållning och kriminalitet, om jag inte minns fel.\r\nJag trodde att kasinoverksamhet var någon form av\r\nvadhållning, så det är väl ingen nyhet. Varför man har\r\ndet som argument i en reservation har jag svårt att\r\nförstå. Jag tror inte heller på att kasinon skulle främja\r\nkriminalitet. Vi har dessvärre alltför många lagbrytare\r\ni Sverige, men jag tror inte ett ögonblick att de skulle\r\nkonspirera om nya bankkupper eller stötar på ett\r\nkasino. De är tyvärr smartare än så.\r\nJag skulle vilja, fru talman, att Rolf Åbjörnsson\r\ntalade om huruvida det han sade i dag var hans egen\r\nuppfattning eller om han hade hela sitt parti bakom\r\nsig.</pre><pre>Anf.  91  ROLF ÅBJÖRNSSON (kd) replik:\r\nFru talman! Det kan väl inte komma som en över-\r\nraskning. Du har inte varit här nere i kammaren me-\r\ndan vi har fört den här debatten.\r\nPartiet har en mycket entydig uppfattning när det\r\ngäller kasinon. Sedan har jag i debatten gett uttryck\r\nför en personlig uppfattning. Jag är alltså personligen\r\nutomordentligt negativ till spel och dobbel. Jag kan\r\nacceptera det inom ramen för förströelserekvisitet.\r\nMen när penningen så att säga blir ett avgörande\r\nmoment är jag helt negativ. Det är jag utifrån princi-\r\npiella utgångspunkter. När jag ser på en moralisk\r\nfråga gör jag inte en nyttobedömning. Du började dra\r\nin jordbruket och hästar. Det har liksom ingenting\r\nmed min bedömning att göra huruvida det är nyttigt\r\neller inte om det i grunden är en oacceptabel hand-\r\nling.\r\nJag hörde inte i ditt anförande hur du beaktar att\r\nmänniskor far illa på grund av spelberoendet. Kan du\r\nutveckla det något?</pre><pre>Anf.  92  STEN ANDERSSON (m) replik:\r\nFru talman! Jag respekterar Rolf Åbjörnssons\r\nklargörande. Jag tolkar det han sade, liksom alla and-\r\nra som lyssnade, som att han om han fick bestämma\r\nskulle vilja förbjuda allt spel i Sverige utom förströel-\r\nsespelet, som jag inte tror intresserar någon. Men nu\r\nsäger han att det är hans egen uppfattning, och då är\r\ndet klart att jag inte skall lasta hans parti för det.\r\nRolf Åbjörnsson säger om vissa spel att det är en i\r\ngrunden oacceptabel handling. Men det är en bedöm-\r\nning som varje enskild människa själv gör. Vill hon\r\neller han spela eller vill de inte spela, det bestämmer\r\nde ju själva. Det är de själva som avgör om detta är\r\nen oacceptabel handling, om den är omoralisk eller\r\nnågot annat av det Rolf Åbjörnsson sade i sitt inlägg.\r\nDet är den enskilda människan som själv bestämmer.\r\nJag noterar i alla fall, även om jag inte är före-\r\nspråkare för kristdemokraterna, att det dessbättre\r\nverkar som om Rolf Åbjörnsson är ensam om den här\r\nuppfattningen.\r\nDet talas om spelberoendet. Jag vet inte riktigt,\r\nfru talman, det finns i debatten i dag så många spelbe-\r\nroendeexperter, men vad har de egentligen för exami-\r\nnation? I vad skall man doktorera för att bli spelbero-\r\nendeexpert? Jag tycker att det är en etikett som man\r\nsätter på sig lite väl lätt och utan erfarenheter.\r\nTill sist, och det kanske är stötande, men jag tyck-\r\ner faktiskt att om 95 % av svenska folket kan hantera\r\nen sak på ett vettigt sätt, skall inte de 5 % som inte\r\nkan hantera den fördärva för den övervägande stora\r\nmajoriteten.</pre><pre>Anf.  93  KENTH HÖGSTRÖM (s):\r\nFru talman! Jag är en av sex socialdemokrater\r\nsom inte kommer att biträda regeringens proposition\r\nända i hamn på tisdag. Vi lyckades inte komma in\r\nmed vår egen motion i tid. Det beror på viss oerfa-\r\nrenhet från några av oss nya ledamöter. Jag kan alltså\r\ndärför inte yrka bifall till vår egen motion i ärendet.\r\nDen kom in några timmar för sent, men tilläts lämnas.\r\nJag känner stark sympati för reservation nr 8, som\r\när undertecknad av Inger Davidson, Charlotta Bjälke-\r\nbring, Ewa Larsson m.fl. Men jag kan av skäl som\r\nvårt parti har inte biträda den uppfattningen fullt ut,\r\nutan kommer att rösta med avståendeknappen på\r\ntisdag.\r\nMen jag skall argumentera i sak mot förslaget. Jag\r\nskall tydliggöra att jag av hela mitt hjärta tycker illa\r\nom den här propositionen.\r\nRegeringens förslag om att introducera statlig ka-\r\nsinoverksamhet är, som jag ser det, ett föråldrat pro-\r\njekt, en unken återklang från svunna tider, då natio-\r\nnen led av klent självförtroende inför de många s.k.\r\nfriheter med syndfull prägel som frodades på konti-\r\nnenten och ibland i amerikanska b-filmer.\r\nFörslaget vilar på mycket lös grund faktamässigt.\r\nIngen genomgripande behovsanalys har gjorts. Vem\r\nbehöver kasinon egentligen? Jag har inte hört någon\r\ngruppering argumentera någonstans i Sverige för att\r\nvi har behov av fler nya spel.\r\nTravrörelsen, som är den största av spelrörelserna\r\ni Sverige, argumenterar inte för kasinon, inte heller\r\nidrottsrörelsen, som är i behov av varje krona man\r\nkan få via spel. Inte någon annan, förutom några få\r\nkommunalråd som tror sig kunna vitamininjicera sin\r\negen kommun, ungefär som Birgitta Sellén och Kris-\r\nter Örnfjäder var ute efter nyss. Inte någonstans.\r\nIngenstans i det socialdemokratiska partiet finns\r\ndet en opinion för kasinon. Möjligen med undantag\r\nav Stockholms LO-distrikt, som i 15 års tid har för-\r\nsökt att underblåsa stämningarna i den grabbigaste av\r\ngrabbiga kommuner och i den olympiska kommittén.\r\nMen ingenstans i övrigt.\r\nVad är det då som vägleder oss in i detta nya? Det\r\nfanns alltså en majoritet i 1997 års riksdag som har\r\nbeställt detta. Argumenten för denna beställning har\r\njag lite svårt att känna till, eftersom jag inte befann\r\nmig här i kammaren då. Jag har förstått och respekte-\r\nrat att det finns en majoritet, och naturligtvis skall\r\nmajoritetens vilja ha ett utslag även på tisdag, men\r\nutan min och några andra socialdemokraters medver-\r\nkan.\r\nDen här spelformen skiljer sig väsentligt, artmäs-\r\nsigt, från de spelformer vi i övrigt har i Sverige och\r\nsom vi vill värna om. Det är spelformer som har vuxit\r\nfram ur folkrörelseförankrade, föreningsförankrade\r\nfolkdjup. Jag tar travet som ett exempel. Det syssel-\r\nsätter 70 000 människor på hel- och deltid under ett\r\når. Det är idrottsrörelsen, som med miljoner engage-\r\nrade människor, miljoner föräldrar, funktionärer,\r\nledare jobbar varje dag med lotter och olika typer av\r\njippon och kampanjer för att få in pengar till sin verk-\r\nsamhet. Det är någonting som är värt att slåss för.\r\nÄven om jag respekterar Rolf Åbjörnssons rak-\r\nryggade hållning i spelfrågan, tycker jag att han borde\r\nkänna starkt för de folkförankrade spelen, som ändå\r\nhar många decennier bakom sig och som är en del av\r\ndet svenska folkdjupet. Men kasinon har vi klarat oss\r\nutan.\r\nKasinon är sådana där saker som normalt sett har\r\nlokaliserats ut till fattiga byhålor i Amerika. Las Ve-\r\ngas och Reno var förfärliga byar en gång i tiden,\r\ninnan de fick sina kasinon. Men det är inga storslagna\r\nturistprojekt. Den största turiststaden i USA, utan\r\nvarje jämförelse, är New Orleans. Varför? Ja, inte är\r\ndet för kasinonas skull. Det är för musikens, för ma-\r\ntens, för värmens och för glädjens skull man åker till\r\nNew Orleans.\r\nÅk gärna till Blackpool på studiebesök och se alla\r\nspelande människor vid enarmade banditer! Eller åk\r\ntill Japan och se patchinkohallarna! Jag har varit där.\r\nDe sitter i rader. Ensamma människor, isolerade\r\nmänniskor sitter och drömmer om lyftet, hoppas på\r\nenarmade banditer. Och det är enarmade banditer som\r\när själva kärnpunkten i kasinoverksamhet. Det är inte\r\nroulettbordet, inte pokerbordet, inte baccaratbordet,\r\nutan det är enarmade banditer, ty utan dem skulle inte\r\nett kasino vara lönsamt.\r\nVi förbjöd dem i denna riksdag för ett antal år se-\r\ndan, och nu återinförs de. Varför? Är det en eftergift\r\nåt nyliberala drömmar, en sentida sådan då nylibera-\r\nlismen skördade triumfer på 80-talet? Är det en efter-\r\ngift åt en enveten Sten Andersson från Malmö, som i\r\ntio års tid har motionerat för detta projekt?\r\nJag vet inte vad som har väglett oss hit. Jag säger\r\nvad jag har sagt på vår riksdagsgrupps möten, i of-\r\nfentlig debatt med bl.a. Lars Wegendal, nämligen att\r\ndetta är ett hopplöst föråldrat och omodernt projekt\r\nredan innan det sätts i sjön. Det är ett farligt projekt.\r\nDet kommer inte att leda till att det illegala spelandet\r\nupphör. Varför skulle man då registrera besökarna\r\nmed hjälp av kamera? Varför skall ett register upp-\r\nrättas över besökarna? Varför skall man hålla koll på\r\nbesökarna? Varför får inte besökarna spela på kredit?\r\nJo, det beror på förhoppningarna som finns om att\r\nminska det illegala spelandet. Det är alldeles själv-\r\nklart att ingen spelare låter sig registreras för att få\r\nkomma upp i ljuset och spela på enarmade banditer.\r\nDet är helt orimligt. Det illegala spelet kommer inte\r\natt minska nämnvärt. Det finns inga internationella\r\nerfarenheter som tyder på det. Det är bara en för-\r\nhoppning, som också framgår av propositionen. Den\r\nhar inte någon underbyggnad.\r\nJag är ledsen att jag inte kan yrka bifall till reser-\r\nvation 8, men jag kommer inte heller att biträda pro-\r\npositionen.</pre><pre>Anf.  94  STEN ANDERSSON (m):\r\nFru talman! Jag trodde när jag hörde Rolf\r\nÅbjörnsson i dag att jag hade hört det största brand-\r\ntalet i Sveriges riksdag och att det skulle ta lång tid\r\ninnan det skulle bli ett pris för något liknande. Men\r\nKenth Högström lyckades hamna på nästan samma\r\nnivå, och i vissa delgrenar låg han faktiskt högre än\r\nRolf Åbjörnsson.\r\nJag har aldrig spelat på kasino, och jag är inte in-\r\ntresserad av att spela på kasino. Men jag anser att jag,\r\nKenth Högström och Sveriges riksdag inte skall be-\r\nstämma, utan den enskilde människan skall själv\r\nbestämma.\r\nKenth Högström kommer från en ort i Norrland\r\ndär jag tror att det finns en stor travbana. Kenth Hög-\r\nström säger att travet och idrotten inte har sagt ja till\r\nkasino. De riskerar att förlora lite omsättning. Männi-\r\nskor bestämmer själva om de vill spela på kasino,\r\nKenth Högström. Det skall de själva få göra. Kenth\r\nHögström eller jag skall inte bestämma.\r\nKasino som spelform finns i Sverige. Man behö-\r\nver inte åka till Japan. Men det är sämre  villkor för\r\nspelarna i Sverige än i det förslag som vi skall fatta\r\nbeslut om.\r\nOm människor i Japan eller i Sverige som sitter i\r\nen bingohall med ett hopp, en dröm, om ett lyft tycker\r\natt detta är bra, skall Sveriges riksdag bestämma hur\r\nde skall drömma om lyftet? Jag tycker inte att så är\r\nfallet.</pre><pre>Anf.  95  KENTH HÖGSTRÖM (s):\r\nFru talman! Det som på en avgörande punkt skil-\r\njer mig från Sten Andersson är synen på den fria\r\nviljans suveränitet över allting. Jag menar att varje\r\ndel av det mänskliga livet behöver någon typ av re-\r\ngelverk förankrad i det civila samhället. Ibland för-\r\nankras det via människors egna överenskommelser.\r\nIbland förankras det via riksdagsbeslut och lagar.\r\nVad är det som har gjort att vi har avhållit oss från\r\nkasinoverksamhet i Sverige i så många år? Det beror\r\nnaturligtvis på att denna riksdag har uttryckt sig i\r\nnågon mening tidigare. Vad är det som har gjort att vi\r\ninte har haft enarmade banditer sedan 15 år? Det är\r\ndenna riksdag som har tyckt att det har funnits risker.\r\nSten Andersson och jag skiljer oss avsevärt i sy-\r\nnen på vad den fria viljan kan ändas av för gränser.\r\nJag tror inte ens i den meningen att du är förankrad i\r\nditt eget parti.\r\nNåväl. Sten Andersson blandar också ihop be-\r\ngrepp. Du säger att det finns kasinon i Sverige i dag.\r\nNej, det finns några tämligen harmlösa roulettbord på\r\nrestauranger. Det finns inga kasinon i Sverige. Kasi-\r\nnon bygger upp hela sin tillvaro på enarmade bandi-\r\nter. Utan dem skulle inte ett kasino existera.\r\nSten Andersson blandar också ihop begreppen\r\nmed travet. Travet är för mig en oerhört angelägen\r\nsak, en folkrörelseförankrad verksamhet. Det finns en\r\ntravbana i min hemstad Hudiksvall, Hagmyrens trav-\r\nbana. Hälsingland är travets vagga.\r\nTravet, fotbollen och idrotten skall slå vakt om sin\r\nverksamhet och de pengar de kan förvärva genom\r\ndenna folkförankrade verksamhet. De behöver inga\r\nkasinon.</pre><pre>Anf.  96  STEN ANDERSSON (m):\r\nFru talman! Jag inser att jag inte kan komma\r\növerens med Kenth Högström. Det får jag leva med.\r\nSvenska folket har inte avhållit sig från kasinospel\r\nenligt den modell vi skall fatta beslut om i dag. Det\r\nhar varit förbjudet. Folk har inte haft lov att välja\r\nsjälva. Riksdagen har bestämt vad andra skall göra.\r\nDet är djupt odemokratiskt.\r\nJag är också mycket intresserad av travsport, och\r\njag spelar gärna på V 75. Men jag inser att om kasi-\r\nnospel skulle leda till spelberoende, är hästsporten\r\nvida värre. Där kan man snart sitta hemma vid sin\r\ndator och spela hur mycket som helst, helt obegrän-\r\nsat. Det är ingen som har väckt motioner i riksdagen\r\nom att stoppa den spelformen.\r\nFru talman! Jag är stolt över att jag står för den\r\nuppfattningen att politiker inte skall förbjuda eller\r\nvisa pekpinnar i den fråga vi nu diskuterar. Jag förstår\r\natt Kenth Högström anser att svenska folket inte be-\r\ngriper sitt eget bästa. Han anser att de inte själva kan\r\navgöra vad som är bäst för dem själva.</pre><pre>Anf.  97  KENTH HÖGSTRÖM (s):\r\nFru talman! Såvitt jag begriper har Sveriges riks-\r\ndag, så länge den moderna rösträtten har existerat,\r\nfattat beslut som har ingripit i det mänskliga livet, satt\r\nupp regler och staket för det civila samhällets fortbe-\r\nstånd. Från tid till annan omprövas de besluten. Det\r\när på olika sätt fråga om frihetsbegränsningar för den\r\nstarke eller den som vill något. Det finns massor av\r\nregler som riksdagen antar varje år, och riksdagen har\r\ngjort det i urminnes tider ändå från de urtima tingens\r\ntidevarv. Det är naturligt att det är så.\r\nMen på Sten Andersson verkar det som om att\r\nman skall bortse från detta. Då är det lika bra att Sten\r\nAndersson åker hem till Malmö och låter människor\r\nha det precis som de vill. Det har inte fungerat. Det\r\nfinns inte något samhälle som inte har i demokratisk\r\nordning uppsatta spelregler.\r\nÄr det djupt odemokratiskt att vi inte har haft till-\r\ngång till kasinon? Det är mycket annat som vi inte har\r\ntillgång till i Sverige. Det är mycket annat som vi\r\navhåller oss från i Sverige. Är det uttryck för djup\r\nodemokrati? Är det ett uttryck för att Sverige är ode-\r\nmokratiskt att det inte finns statliga bordeller?\r\nSkärp till debatten, Sten Andersson! Koncentrera\r\ndig gärna på ditt syfte, nämligen att du vill ha kasi-\r\nnon. Du har fått din vilja igenom! Det är väl en seger\r\nför dig. Tyvärr är socialdemokraterna med på detta\r\nockså.</pre><pre>Anf.  98  STEN ANDERSSON (m):\r\nFru talman! Odemokratiskt - det kan alltid disku-\r\nteras. Men jag står för vad jag sagt, och jag tror att jag\r\nhar mitt parti med mig fullt ut i denna fråga. Det finns\r\nmånga beslut som vi fattat i Sveriges riksdag som\r\nskulle ha kunnat fattas av medborgarna själva. Jag\r\nprotesterar mot den inkompetensförklaring av myndi-\r\nga människor som många beslut i Sveriges riksdag\r\nhar inneburit.\r\nJag kan inte förstå Kenth Högströms inlevelse.\r\nHan vet om att det finns spelformer som faktiskt - när\r\nvi nu talar om spelberoende - är vida värre än vad\r\nkasinon någonsin kan bli. Ändå vill han stoppa dem.\r\nKasinon är allt elände i världen. Men de fungerar i\r\ndag i alla andra länder och i stort sett inom hela EU\r\ndär vi dock frivilligt har valt att bli medlemmar. Det\r\nfinns inget drag inom EU för att stoppa kasinon, inte\r\nens från Kenth Högströms egna partikolleger i de\r\nrespektive länderna.\r\nOkej, vi kan sluta här. Kenth Högström anser att\r\nvi skall bestämma, vi skall lägga oss i enskilda män-\r\nniskors hanterande av sitt liv, som jag tycker att de\r\nsjälva kan sköta. Sedan får vi gå ut på gator och torg\r\noch möta människorna. Vi får se vem som vinner\r\nmest gehör.</pre><pre>Anf.  99  KENTH HÖGSTRÖM (s):\r\nFru talman! Den del av den här debatten som\r\nhandlade om vår syn på människan, människans fri-\r\nheter, det demokratiska rummets möjlighet att be-\r\ngränsa dessa friheter har vi nu haft några gånger. Den\r\nkan vi fortsätta med sedan. Vi skiljer oss åt därvidlag.\r\nJag menar att det behövs spelregler, demokratiskt\r\nfattade sådana, från tid till annan som ändras. Det är\r\nbra att vi har en demokratiskt vald kammare som\r\nfattar de besluten så att det inte är några extrema\r\nmakthavargrupper som fattar de besluten åt männi-\r\nskorna eller för människorna. Det är det ena.\r\nDet andra är spelberoendet. Jag tog inte upp den\r\ndimensionen i mitt anförande. Jag är medveten om att\r\nvi har ett ökande spelberoende i de spelformer som\r\nredan existerar. Jag är också väl medveten om att\r\nregeringen i sin proposition har pekat på ytterligare\r\nåtgärder för att begränsa skadeverkningarna av spel-\r\nande. Jag inser att allt spelande i någon mening leder\r\ntill ett beroendeförhållande hos vissa människor,\r\nprecis som alkoholen leder till ett beroendeförhållan-\r\nde hos vissa människor osv. Det skall åtgärdas med\r\nsocialpolitik, medicinsk rehabilitering och dylikt. Det\r\nvar inte den dimensionen som var det viktiga i min\r\nkritik av statliga kasinon, utan den dimension som är\r\nviktig är det är artfrämmande, väsensfrämmande för\r\ndet svenska samhället. Vi har andra mera folkförank-\r\nrade spel att värna.</pre><pre>Överläggningen var härmed avslutad.\r\n(Beslut skulle fattas den 1 juni.)</pre><pre>2 §  Riksdagens revisorers förslag om socialför-\r\nsäkringens administration</pre><pre>Föredrogs\r\nSocialförsäkringsutskottets betänkande 1998/99:SfU7\r\nRiksdagens revisorers förslag om socialförsäkringens\r\nadministration (förs. 1998/99:RR4)</pre><pre>Anf.  100  GÖRAN LINDBLAD (m):\r\nFru talman! I skrivelsen från Riksdagens revisorer\r\n1998/99:RR4 framkommer häpnadsväckande miss-\r\nförhållanden inom landets försäkringskassor. Styck-\r\nkostnaderna för merparten av de granskade ärendena\r\nhar stigit påtagligt. Framför allt kostnaderna per\r\nprestation inom socialförsäkringsadministrationen\r\nuppvisar en klart oroande utveckling.\r\nRevisorerna relaterar också till JO Jan Pennlövs\r\nkritik. Utskottet hade för några månader sedna besök\r\nav JO Pennlöv. Vid utfrågningen framkom på ett\r\nnästan övertydligt sätt att kassorna antingen struntar i\r\nJO:s kritik eller ej har förstått allvaret i kritiken. JO\r\nkonstaterade att samma missförhållanden uppdagas år\r\nefter år utan att någon bättring sker. Tvärtom har\r\nantalet anmälningar gällande socialförsäkringen ökat\r\nmycket kraftigt i jämförelse med andra ärendegrup-\r\nper. Felen är ofta mycket elementära. Enligt JO före-\r\nfaller en hel del av missförhållandena bero på ren\r\nokunskap om lagen. JO:s intryck är att de formella\r\nreglerna, förvaltningsrätten, kommit i skymundan på\r\nförsäkringskassorna och att intresset i stället fokuse-\r\nrats på materiella regler.\r\nJO skriver vidare att försäkringskassorna haft\r\nsvårt att klara av minskningarna i personalstyrkan och\r\nde omorganisationer som skett. Resultatet har blivit\r\nmycket längre handläggningstider.\r\nKostnader, kvalitet och prestationer varierar\r\nmycket kraftigt mellan olika försäkringskassor i lan-\r\ndet.\r\nFru talman! Jag kan bara instämma med JO i kri-\r\ntiken att det är helt oacceptabelt att en statligt finansi-\r\nerad verksamhet av denna omfattning inte tillämpas\r\npå ett för landet enhetligt sätt.\r\nI sitt remissvar skriver Försäkringskasseförbundet\r\n- denna konstiga inrättning som är en intresseorgani-\r\nsation för statlig myndighetsutövning - att det före-\r\nligger stora skillnader i styckkostnader mellan olika\r\nkassor. Förbundet kan dock ej bedöma om detta beror\r\npå verkliga skillnader eller metodologiska  brister.\r\nNehej! Vad betyder det? Detta om något talar för att\r\nvi behöver en grundlig utredning om kassornas orga-\r\nnisation. Den utredningen måste göras snarast.\r\nFru talman! Kassorna förefaller att leva i en\r\nolycklig - jag betonar olycklig - okunnighet om or-\r\nsakerna till problemen. Man känner frustration över\r\natt inte lyckas, personalen drabbas av utbrändhet och\r\ningen ansvarig har analyserat varför. Revisorerna är\r\nkritiska just till att kassorna och Riksförsäkringsver-\r\nket inte undersökt orsakerna till ökade kostnader och\r\nlängre handläggningstider. Revisorerna framhåller att\r\nkvalificerade analyser angående sambandet mellan\r\nhandläggningstider, kvalitetsfaktorer och andel fel i\r\nhandläggningen måste göras. Utan ordentliga under-\r\nlag vet vi inte hur mycket medel som faktiskt behöver\r\nanslås till försäkringsadministrationen.\r\nEnligt min mening är verksamheten alldeles för\r\nviktig för att man skall ägna sig åt gissningar.\r\nFru talman! Det är dock tillfredsställande att ut-\r\nskottet kunnat enas om tillkännagivande i enlighet\r\nmed revisorernas förslag. Men det räcker inte. Det är\r\nför mig obegripligt att utskottets majoritet inte haft\r\nkraft att ansluta sig till yrkandena 1 och 2 i den mode-\r\nrata motionen Sf2. Yrkande 1 innebär ett tillkännagi-\r\nvande om den nya teknikens möjligheter. Är majori-\r\nteten tveksam till ny teknik, eller vill man enbart\r\nbevara gammalt?\r\nI yrkande 2 begär vi en utredning av strategi för\r\nsocialförsäkringens administration - alltså inga ome-\r\ndelbara omstörtande förändringar. Varför vill eller\r\nvågar majoriteten inte genom en utredning ta reda på\r\nvad som är ruttet i försäkringsadministrationen? Var-\r\nför vill eller vågar man inte bejaka en utredning som\r\nkan ge en fingervisning om hur kassorna skall upp-\r\nfylla förvaltningslagens krav på enkel, snabb och\r\nbillig handläggning av ärenden?\r\nFru talman! Jag vill i detta sammanhang passa på\r\natt yrka bifall till den moderata reservationen under\r\nmom. 4.\r\nI den i dag utkomna SAF-tidningen Näringsliv\r\nkan man läsa om hur ledamöterna i försäkringskas-\r\nsornas styrelser väljer sig själva. Tidningen har un-\r\ndersökt valproceduren i hälften av landets kassor. I\r\nnio av de elva undersökta länen har kassornas styrel-\r\nser i större eller mindre utsträckning utsett sig själva\r\ntill ledamöter i socialförsäkringsnämnder. Det gäller\r\nNorrbotten, Västerbotten, Jämtland, Örebro - för\r\növrigt ökänt i JO:s granskning - Östergötland, Västra\r\nGötaland, Gotland och Blekinge.\r\nI sex av dessa län har valen skett utan att de valda\r\ntill protokollet antecknat att de inte deltagit i beslutet\r\nav välja sig själva. Enligt tidningen har t.o.m. vissa\r\nkassaordförande utsett sig själva till ordförande i\r\nsocialförsäkringsnämnd. Snacka om maktkoncentra-\r\ntion! Värst är Västra Götaland och Västmanland. Där\r\nhar två av tre respektive två av fem i de arbetsutskott\r\nsom föreslagit vilka kassastyrelser skall utse utgjorts\r\nav senare valda. Det inträffade är naturligtvis ett kre-\r\nativt sätt att både ha kvar och avskaffa eller åtminsto-\r\nne avlöva socialförsäkringsnämnderna på en och\r\nsamma gång.\r\nDetta är fullständigt häpnadsväckande missför-\r\nhållanden. En utredning och en total översyn förefal-\r\nler därför vara ytterligt välmotiverad.\r\nDen i vanliga fall mycket försiktiga professorn i\r\nkonstitutionell rätt Fredrik Sterzel från Uppsala anser\r\ni tidningen att det är viktigt att ledamöter till offentli-\r\nga organ så långt som möjligt undviker att utse sig\r\nsjälva. Jag tycker att det är en ren självklarhet.\r\nJag vill därför ta tillfället i akt och ge utskottsma-\r\njoriteten en chans att rehabilitera sig och ansluta sig\r\ntill den moderata reservationen, där vi kräver en ut-\r\nredning och en översyn av kassornas organisation.\r\nFru talman! Slutligen vill jag åter yrka bifall till\r\nden moderata reservationen.</pre><pre>Anf.  101  LENNART KLOCKARE (s):\r\nFru talman! I den här debatten skall vi behandla\r\nRiksdagens revisorers förslag och ett antal motioner\r\nfrån den allmänna motionstiden som berör socialför-\r\nsäkringens område.\r\nJag vill inledningsvis yrka bifall till hemställan i\r\nutskottets betänkande och avslag på reservationen och\r\nmotionerna.\r\nSocialförsäkringssystemet är en viktig del i den\r\ngenerella välfärden. En väl fungerande socialförsäk-\r\nring är en viktig grund för att människor skall kunna\r\nkänna sig trygga under livets olika skeden. Det är\r\ndärför också viktigt att människorna erhåller ersätt-\r\nning med rätt belopp och vid rätt tidpunkt.\r\nFru talman! Jag skall gå tillbaka till en utredning\r\nsom Riksdagens utredningstjänst gjorde. Man tittade\r\ndå på hur lång tid det tog mellan beslut i riksdagen\r\noch ikraftträdande.\r\nI slutet av 1980-talet tog det 145 dagar mellan be-\r\nslut i riksdagen och ett ikraftträdande. Under budget-\r\nåret 1996/97 var tiden 23 dagar i genomsnitt mellan\r\nbeslut i riksdagen och ikraftträdande, samtidigt som\r\nmånga förändringar har genomförts och personalen\r\nhar minskat. Dessa faktorer tillsammans med behovet\r\nav intern utbildning på grund av förändringarna och\r\nökad information till de försäkrade kan naturligtvis ha\r\npåverkat både handläggningstider och antalet hand-\r\nläggningsfel.\r\nI revisorernas granskningsrapport redovisas kost-\r\nnadsutvecklingen för elva försäkringsområden. Revi-\r\nsorerna anser att utvecklingen av kostnader och pro-\r\nduktivitet bör analyseras bättre. Utskottet delar revi-\r\nsorernas uppfattning och anser att det är av stor vikt\r\natt en analys av kostnadsutvecklingen baseras på en\r\nmer systematisk grund än för närvarande. Riksförsäk-\r\nringsverket bör utveckla och förbättra analysen av\r\norsakerna till de ökande kostnaderna.\r\nFru talman! Utskottet konstaterar, vilket även re-\r\nvisorerna har påpekat, att regeringen har påbörjat\r\nutvecklingen för att förbättra styrningen av Riksför-\r\nsäkringsverket och försäkringskassorna. RFV:s roll\r\nsom tillsynsmyndighet har gjorts tydligare.\r\nAv revisorernas granskning framgår att RFV och\r\nförsäkringskassorna planerat för en rad åtgärder i\r\nsyfte att förbättra kvaliteten i ärendehandläggningen.\r\nI regleringsbrevet för 1999 påtalas att insatser för\r\nlikformighet, rättssäkerhet och kvalitet i handlägg-\r\nningen skall prioriteras. Bl.a. anges som ett mål att\r\nunder innevarande år skall minst 97 % av alla ären-\r\nden vara korrekta i beslutsunderlag, bedömning, be-\r\nslut och utbetalning. En redovisning av hur målet\r\nuppfylls skall göras. För vissa ärendeslag skall även\r\ngenomströmningstiderna redovisas.\r\nUtskottet har haft utfrågningar av olika myndig-\r\nheter som på ett eller annat sätt är verksamma inom\r\nsocialförsäkringens område. Bl.a. har JO deltagit vid\r\nnågra tillfällen, och JO har framfört kritik över hand-\r\nläggningarna. Utskottet ser allvarligt på denna kritik.\r\nVid utfrågningen i februari i år ansåg JO att de vid-\r\ntagna åtgärderna inte tillräckligt snabbt lett till påvis-\r\nbara förbättringar. JO ansåg emellertid att de insatser\r\nsom Riksförsäkringsverket gjort är positiva och att\r\ndet troligen finns en viss eftersläpning när det gäller\r\neffekterna.\r\nUtskottet kan konstatera att en rad viktiga åtgärder\r\nvidtagits i syfte att förbättra kvaliteten i ärendehand-\r\nläggningen, både från regeringen och från socialför-\r\nsäkringsadministrationen.\r\nUtskottet anser att det är viktigt att socialförsäk-\r\nringsadministrationen ges möjlighet att genomföra de\r\nåtgärder som krävs för att höja kvaliteten och därmed\r\nöka rättssäkerheten.\r\nFru talman! Utskottet föreslår ett tillkännagivande\r\ntill regeringen och anser att regeringen bör återkom-\r\nma till riksdagen med en redovisning av hur arbetet\r\nmed att höja kvaliteten i handläggningen utvecklas.\r\nNär det gäller regionala skillnader är Sverige ett\r\navlångt land som består av stora och mindre städer,\r\nav gles- och landsbygd där försäkringskassorna skall\r\nverka. Alla platser i Sverige har olika förutsättningar\r\noch har sin speciella struktur, sina speciella förutsätt-\r\nningar och problem. Revisorerna har i sin redovisning\r\npåpekat de stora regionala skillnaderna mellan olika\r\nförsäkringskassor när det gäller handläggningstider,\r\nfel och kostnader.\r\nUtskottet anser det nödvändigt att de regionala\r\nskillnaderna uppmärksammas ytterligare när det gäl-\r\nler bl.a. handläggningstider och felprocent, t.ex. i\r\nsjukförsäkringen.\r\nFörsäkringskassorna har i dag ett internkontroll-\r\nsystem där olika åtgärder skall noteras. Om ett datum\r\ni en handling saknas är detta ett fel, även om det inte\r\nhaft betydelse för utbetalningen och den har blivit\r\nrätt. Personal framför som ett stort problem svårig-\r\nheter med att få in läkarutlåtanden för att man skall\r\nkunna fatta beslut om t.ex. assistansersättning, bil-\r\nstöd, arbetsskador och förtidspension. Väntetiden på\r\nutlåtanden kan många gånger överstiga sex månader\r\noch mer, vilket naturligtvis fördröjer handläggnings-\r\ntiden i onödan.\r\nMot denna bakgrund är det angeläget att klarlägga\r\nbakgrunden till de stora regionala skillnaderna. Ut-\r\nskottet anser därför att riksdagen skall ge regeringen\r\ntill känna hur arbetet med att redovisa de regionala\r\nskillnaderna mellan försäkringskassorna fortgår.\r\nFru talman! Moderaterna har i motion Sf2 fram-\r\nfört att med hänsyn till utvecklingen inom data- och\r\ntelekommunikationsområdena krävs det en djupgåen-\r\nde organisationsförändring. Enligt moderaterna skulle\r\nett stort antal lokalkontor kunna minskas genom in-\r\nrättande av call-center dit man kan ringa och få upp-\r\nlysningar. Motionärerna kräver en strategi för föränd-\r\nring och att socialförsäkringens administration utreds.\r\nVidare krävs i motion Sf223 att socialförsäkrings-\r\nnämnnderna avskaffas.\r\nUtskottet har 1997 antagit riktlinjer för föränd-\r\nringar av socialförsäkringsadministrationen och året\r\nefter fattade riksdagen beslut som innebar att kassor-\r\nnas och RFV:s olika roller skulle göras tydligare.\r\nUtskottet anser att organisationen inom socialför-\r\nsäkringsadministrationen skall tillgodose kravet på\r\nlikformig och rättssäker tillämpning av socialförsäk-\r\nringen. Detta kräver ett tydligt ledningsansvar och ett\r\nstarkt regionalt och lokalt inflytande. Försäkringskas-\r\nsorna har aldrig varit främmande för organisatoriska\r\nförändringar, utan detta har närmast varit en nödvän-\r\ndighet för att klara de åtaganden som beslutats av\r\nriksdagen.\r\nUtskottet anser att det är nödvändigt att socialför-\r\nsäkringsadministrationen har ett bra datastöd som\r\nunderlättar arbetet och kan öka kvaliteten i ärende-\r\nhanteringen.\r\nDe anställdas insatser, kunskap och engagemang\r\ngår inte att ersätta med datorer, men tekniken skall\r\nkunna användas som ett viktigt handläggarstöd. Det\r\när trots allt människor som arbetar på kassorna och\r\nsom arbetar med människor som har olika besvär och\r\nproblem.\r\nHerr talman! När det gäller socialförsäkrings-\r\nnämnderna har många kassor bl.a. av besparingsskäl\r\nminskat antalet nämnder. Utskottet anser att det är\r\nviktigt med förtroendemannainflytande inom social-\r\nförsäkringen av flera skäl. De kunskaper och erfaren-\r\nheter som en förtroendevald har om regionala och\r\nlokala förhållanden finns det alla skäl att ta till vara,\r\nmen även för att ge allmänheten en ökad insyn i för-\r\nsäkringskassornas verksamhet och beslutsprocess.\r\nJag yrkar än en gång bifall till hemställan i betän-\r\nkandet och avslag på reservationen och motioner.</pre><pre>Anf.  102  GÖRAN LINDBLAD (m) replik:\r\nHerr talman! Jag vill börja med att ta upp det som\r\nLennart Klockare sade i slutet av sitt anförande, att\r\ndet är viktigt att allmänheten har inflytande. Hur kan\r\ndå Lennart Klockare förklara det som jag relaterade\r\ntill i tidningsartikeln, att det i en undersökning av\r\nhälften av landets kassor visade sig att nio av elva\r\nkassor utser sig själva till socialförsäkringsnämnder-\r\nna? Då blir det ingen spridning och inget inflytande\r\nfrån allmänheten, utan det blir samma personer som\r\nhar makten och som sitter på olika stolar. Hur förkla-\r\nrar Lennart Klockare detta?\r\nSedan tar Lennart Klockare upp detta med likfor-\r\nmigheten och säger att det är svårt att få det likfor-\r\nmigt eftersom förhållandena och kostnaderna är olika\r\nhär och där i landet. Men, Lennart Klockare, det är ju\r\nfaktiskt på det viset att det är resultatet som skall vara\r\nlikformigt. Människan, medborgaren, skall vara säker\r\npå att han får samma bedömning i Pajala som i Ystad,\r\noch det kan man inte vara i dag.\r\nSedan kan det vara så att det kostar mer att admi-\r\nnistrera en kassa än en annan, men då får man ju\r\nfördela pengarna så att de hamnar där de behövs. I\r\ndag har man inte en aning om det, Lennart Klockare.\r\nDet är för mig häpnadsväckande att inte socialdemo-\r\nkraterna och majoriteten i övrigt vill ställa sig bakom\r\nförslaget om en utredning, så att vi vet varför det är\r\nsom det är när det är så dåligt.</pre><pre>Anf.  103  LENNART KLOCKARE (s) re-\r\nplik:\r\nHerr talman! Göran Lindblad, när det gäller soci-\r\nalförsäkringsnämnderna är det de politiska partierna\r\nsom nominerar till  socialförsäkringsnämnderna runt\r\nom i landet. De som sitter där är nominerade av sina\r\npartier. Då kan det vara så att en som redan sitter i\r\nkassastyrelsen med den erfarenheten blir nominerad\r\ntill en socialförsäkringsnämnd.\r\nSedan sade jag inte att det var svårt att få det lik-\r\nformigt. Vad jag säger är att människor som bor på\r\nolika ställen kan ha olika förutsättningar och besvär.\r\nNaturligtvis är min uppfattning att varje ärende skall\r\nhandläggas utifrån den enskilda människans behov\r\noch att det enskilda ärendet skall behandlas riktigt.\r\nMan kan aldrig jämföra ett ärende som ser ut på ett\r\nsätt på ett ställe med ett annat ärende som ser ut på ett\r\nannat sätt. Det är självklart att för individen är det\r\nviktigt att rätt beslut fattas i den specifika situationen,\r\noch det skall naturligtvis grunda sig på den lagstift-\r\nning som finns.</pre><pre>Anf.  104  GÖRAN LINDBLAD (m) replik:\r\nHerr talman! Det sista som Göran Klockare sade\r\nkan vi nog vara alldeles överens om, att det skall vara\r\nlika möjligheter för den enskilde, att det skall vara\r\nlikformighet. Men varför då inte dra konsekvenserna\r\nav det, Lennart Klockare, och bejaka en utredning?\r\nJO har ju år efter år påpekat att den här likformighe-\r\nten inte gäller, att folk blir olika behandlade. Det är\r\ninte alls fråga om att jämföra ett visst ärende med ett\r\nannat ärende, utan om att samma ärende behandlas\r\nolika av olika kassor. Om detta har JO varit alldeles\r\nentydig.\r\nNär det sedan gäller utseende av personer i social-\r\nförsäkringsnämnderna är det partierna som nomine-\r\nrar, och visst skall det vara så. Men såvitt jag vet är\r\ndet ju inte självklart att man blir vald och utsedd bara\r\nför att man är nominerad till ett uppdrag. Här vill jag\r\nställa en tydlig fråga till Lennart Klockare: Tycker\r\nLennart Klockare att det är rimligt att ha en sådan\r\nmaktkoncentration att man, som i de undersökta kas-\r\nsorna, sitter på båda stolarna, att uppdragen har sam-\r\nlats till samma personer?</pre><pre>Anf.  105  LENNART KLOCKARE (s) re-\r\nplik:\r\nHerr talman! Jag vet inte hur stor andel av dem\r\nsom sitter i försäkringskassans styrelse som sitter i en\r\nsocialförsäkringsnämnd.\r\nSom Göran Lindblad säger har det funnits sju so-\r\ncialförsäkringsnämnder i Norrbotten. Nu finns det\r\nfem. Alla dessa ledamöter kan ju inte sitta i försäk-\r\nringskassans styrelse. Nomineringarna till olika upp-\r\ndrag är en politisk demokratisk process. Sedan finns\r\ndet också beslutat vem som skall utse dem, och det\r\nhar denna riksdag gjort.\r\nNär det gäller likformigheten är det självklart att\r\ngrunden för alla beslut skall vara att de har fattats på\r\nett rätt och riktigt sätt. Människors förutsättningar kan\r\nju variera. Att man har ont i ryggen kan ju bero på\r\nolika faktorer. Men att man bemöts på olika sätt av de\r\nolika försäkringskassorna är inte någonting som jag\r\nkan ställa mig bakom. Man skall ha ett värdigt be-\r\nmötande och behandlas på ett korrekt och riktigt sätt.</pre><pre>Anf.  106  CLAES STOCKHAUS (v):\r\nHerr talman! Riksdagens revisorer har granskat\r\nutvecklingen av socialförsäkringens administrations-\r\nkostnader. Granskningen har visat på brister i försäk-\r\nringskassornas handläggning av försäkringsärenden,\r\nvidare att styckkostnaderna för ett antal ärendetyper\r\nökat och att det finns stora regionala skillnader i\r\nkostnader, kvalitet och prestationer.\r\nRevisorerna föreslår att riksdagen gör tillkännagi-\r\nvanden om vad revisorerna anfört om försäkringskas-\r\nsornas handläggning av försäkringsärenden och om\r\nregionala skillnader.\r\nUnder allmänna motionstiden i höstas lämnade vi\r\ni Vänsterpartiet in en kommittémotion, Sf212, som\r\nberör samma frågor men med mer betoning på den\r\nenskilde medborgarens trygghet och rättssäkerhet.\r\nUtifrån att försäkringskassorna tidigare år har fått\r\nkännas vid stora besparingar och trots att nya pengar i\r\nbudgeten för 1999 tillförts, såg vi farhågor eftersom\r\nförsäkringskassorna står inför nya uppgifter.\r\nFörsäkringskassornas hittillsvarande stora arbets-\r\nbelastning grundar sig på en lång rad regeländringar\r\nsom gjorts de senaste åren. I flera fall har också tiden\r\nmellan det att beslut har fattats i riksdagen fram till\r\nikraftträdandet varit alldeles för kort. Det har medfört\r\natt försäkringskassorna inte getts tillräckligt utrymme\r\nför inlärning av nya arbetsuppgifter och för utbild-\r\nning. Att då ändå kunna hålla en god service till med-\r\nborgarna är förstås svårt. Detta kan väl ses som en\r\nförklaring till det som revisorerna sätter tummen på i\r\nRR4.\r\nMot bakgrund av vår argumentation i motionen\r\nSf212 menar vi att regeländringar bör göras sparsamt\r\nkommande år. Sker regeländringar måste det vara en\r\nväl tilltagen tid mellan beslut och ikraftträdande.\r\nDetta är för att målsättningen att välfärdsfrågorna\r\nhela tiden skall kunna utvecklas och förbättras just för\r\nden enskildes trygghet och rättssäkerhet och inte\r\nriskera att, även om det kan vara för en kortare tid,\r\nåsidosättas.\r\nEn mycket viktig del i den enskildes trygghet och\r\nrättssäkerhet är ett bra bemötande från försäkrings-\r\nkassornas sida.\r\nPrecis som för andra offentliga serviceorgan\r\nmåste försäkringskassan sätta ett bra bemötande\r\nfrämst i alla lägen. Den försäkrade är ändå alltid i\r\nunderläge, men det kan vägas upp lite grann av ett bra\r\nbemötande.\r\nNu finns den paragrafen i kassornas reglemente,\r\noch detta var faktiskt också ett tillkännagivande av en\r\nmotion från oss vid en tidigare behandling.\r\nRiksdagens revisorers förslag om tillkännagivan-\r\nden om vad revisorerna anfört just om försäkrings-\r\nkassornas handläggning av försäkringsärenden och\r\nregionala skillnader stöder vi helt. Nu delade vi i\r\nVänsterpartiet inte upp vår kommittémotion i olika\r\ndelar, som exempelvis granskning av regionala skill-\r\nnader och en del andra specifika områden, utan vi\r\nmenar att allt detta mycket väl ryms i vårt motto att\r\nden enskildes trygghet och rättssäkerhet skall vara\r\nvägledande.\r\nVi måste också ge lite beröm till utskottet. Det\r\ngäller i första hand utskottets bedömning av försäk-\r\nringskassornas handläggning av försäkringsärenden.\r\nUtifrån vad utskottet anför och även med anled-\r\nning av revisorernas förslag och motionerna - jag\r\nsyftar då i första hand på Vänsterpartiets kommitté-\r\nmotion Sf212 - anser utskottet att regeringen bör ge\r\nRiksförsäkringsverket i uppdrag att fördjupa och\r\nkonkretisera utvecklingsarbetet. Vidare bör regering-\r\nen återkomma till riksdagen med en redovisning av\r\nhur arbetet med att höja kvaliteten i handläggningen\r\nutvecklas. Utskottet föreslår således att riksdagen ger\r\nett tillkännagivande till regeringen i detta avseende.\r\nDå kan jag fundera på hur vår motion behandlades,\r\noch det gick ju som sagt bra. Avslutningsvis kan man\r\nsäga att det inte är var dag som Vänsterpartiet har en\r\nmotion som förelås leda till ett tillkännagivande.\r\nHerr talman! Jag yrkar bifall till hemställan i hela\r\nbetänkandet SfU 7.</pre><pre>Anf.  107 KENNETH LANTZ (kd):\r\nHerr talman! Socialförsäkringsutskottets betän-\r\nkande nr 7, som behandlar Riksdagens revisorers\r\nförslag om socialförsäkringens administration, bör\r\nvara en mycket intressant läsning för berörda parter. I\r\nstort sett berörs samtliga i Sverige boende och arbe-\r\ntande eftersom alla vid något tillfälle under livet\r\nkommer i nära kontakt med socialförsäkringen och\r\ndess administration. Det innebär att närhet och effek-\r\ntivitet borde vara en självklar service för samtliga\r\nförsäkrade.\r\nKristdemokraterna anser det vara en självklarhet\r\nmed en socialförsäkring som har kapacitet att klara av\r\nen ärendeström som visserligen kan skifta över tiden,\r\nmen som år efter år skiljer sig ganska lite. Noteras\r\nskall den ökning av både antalet sjukskrivningar och\r\nlängden på dessa som rapporterats under den senaste\r\ntiden. Den person som av en eller annan anledning\r\nhar behov av försäkringssystemet går i de flesta fall\r\ninte till försäkringskassan av sociala skäl utan för att\r\nfå en adekvat hjälp. Kristdemokraterna anser därför i\r\nenlighet med revisorernas förslag att handläggningen\r\nav försäkringsärendena måste förbättras.\r\nEn förutsättning för att sänka kostnaderna måste\r\nvara ett ännu mer stabilt regelverk. Som det varit\r\nunder de senaste åren har förändringarna i regelverket\r\nskapat både oro och merarbete för de anställda. Det är\r\ninte önskvärt med alla dessa förändrade lagar om-\r\nkring en så allmän försäkring som det sociala försäk-\r\nringsskyddet skall utgöra. Regeringen måste medvetet\r\narbeta på en mer långsiktig lagstiftning där båda par-\r\nter, försäkringstagare och försäkringsförmedlare,\r\nkänner sig väl förtrogna med regelverket.\r\nDet är mycket arbetskrävande att regelbundet be-\r\nhöva förklara de senaste reglerna för de försäkrade.\r\nRegelförändringarna har i allmänhet lett till att det är\r\nde svåraste ärendena som åsidosatts. Därmed är det\r\ndessa som finns kvar i kassornas balanser i dag. Detta\r\nhar speciellt drabbat förmånsslaget sjukpenning.\r\nPersonalen har också drabbats av krav på bespa-\r\nringar genom att den förväntas prestera samma re-\r\nsultat med färre människor. Även om vissa regler\r\nblivit enklare kräver förklaringar och ändringar i\r\närendena större arbetsinsatser, insatser som inte står i\r\nproportion till förväntade resursindragningar och\r\nbesparingar.\r\nHerr talman! Detta med kostnaderna i relation till\r\nkvaliteten är en intressant fråga att fördjupa sig i. En i\r\nhögsta grad relevant frågeställning är om höga kost-\r\nnader är lika med hög kvalitet. Beklagligt nog finner\r\njag inga bevis i varken revisorernas skrivelse eller\r\nandra dokument som behandlar kassans verksamhet\r\nför att så är fallet. Det måste vara ett resultat av ut-\r\nbildning som leder fram till högre kvalitet och effek-\r\ntivare handläggning.\r\nNu får det inte heller vara ett egenvärde i sig att\r\nöka genomströmningen av ärenden. Det höjer visser-\r\nligen hastigheten och minskar balansen. Men vad är\r\ndet värt för den försäkrade, som dessutom har rätt till\r\nen korrekt handläggning, om denne inte är nöjd med\r\nresultatet? Regleringsbrevets krav på 97 % korrekt\r\nhandläggning är en mycket lovvärd målsättning. Men\r\när den egentligen realistisk i dagens läge?\r\nDet viktigaste i administrationen är kanske att so-\r\ncialförsäkringsnämnderna, som vi har berört här tidi-\r\ngare i dag, skall vara mer effektiva i sitt arbete. Dess\r\närenden skall handläggas och bedömas på ett profes-\r\nsionellt sätt. Därför har jag med tacksamhet noterat\r\natt kraven på föredragande och handläggare i min\r\negen kassa i Skåne har höjts betydligt. Här tror jag att\r\nvi kommer att få god kritik från de försäkrade om\r\ndetta moment i handläggningen blir snabbare och om\r\ndet blir högre träffsäkerhet i besluten.\r\nDen långa handläggningen av ärendetiden är inte\r\nacceptabel. Vid läsning av revisorernas rapport fram-\r\nkommer det med all önskvärd tydlighet att ärendeti-\r\nden är för lång. Detta drabbar ofta personer som re-\r\ndan har det besvärligt på ett eller annat sätt. Eftersom\r\nvi betalar skatt, och därmed också avgifter till försäk-\r\nringssystemet, borde servicen också vara värd namnet\r\n- speciellt när man inte kan välja mellan privata al-\r\nternativ och den offentliga, statliga socialförsäkrings-\r\ngivaren.\r\nVi skall ha klart för oss att behovet av och efter-\r\nfrågan på ett försäkringsskydd ökar allteftersom kra-\r\nven på arbetskraften tilltar. Vi har redan i dag, och\r\nflera är på gång, försäkringsbolag som erbjuder\r\nkundkretsen ett sjuk- och vårdförsäkringsskydd som\r\när både effektivt och rationellt i såväl utbetalningar\r\nsom handläggning av ärendena.\r\nNu skall jag inte svartmåla försäkringskassorna i\r\nlandet, men Riksförsäkringsverket och regeringen\r\nborde kunna ge tydliga signaler och även spelregler\r\nsom tillåter och ger möjlighet för våra regionala för-\r\nsäkringskassor att ta ett fortsatt och större eget an-\r\nsvar. Därmed får de också ett större incitament för en\r\nbättre ärendehantering.\r\nVi kan inte i dag skylla på att vi saknar hjälpme-\r\ndel. Våra arbetsplatser har aldrig tidigare varit utrus-\r\ntade med så mycket tekniska hjälpmedel. Utbild-\r\nningsnivån på arbetskraften är glädjande nog hög.\r\nAmbitionen från personalen är föredömlig, men mo-\r\ntivation och erkännande från ledningen kanske inte\r\nalltid är av allra bästa slag. Därför räcker det inte att\r\ndatorkapaciteten ökas och att telefonservicen och\r\nöppettiderna förbättras och utökas. Nej, det viktigaste\r\nför en försäkringsgivare borde vara närheten till kun-\r\nderna. Man borde ha ett lyssnande öra när det gäller\r\nvad kunden eller den försäkrade har för behov och\r\nönskemål.\r\nRiksförsäkringsverket och regeringen bör tillåta\r\nde lokala försäkringskassorna att i ännu högre grad\r\narbeta vidare med sin lokala profil. Då är jag överty-\r\ngad om att vi också får ett effektivare arbete och en\r\nbättre handläggning av ärendena.\r\nHerr talman! Uppmuntran till effektivare använd-\r\nning av resurserna skall komma respektive kassa till\r\ngodo. Lägre lokalkostnader borde resultera i möjlig-\r\nheten att använda ett eventuellt överskott till fler\r\nanställda som utför arbetet och att därmed ytterligare\r\nhöja kvaliteten i handläggningen.\r\nEn annan tanke som Kristdemokraterna skulle\r\nvilja aktualisera är fördelningen av medel. Målfor-\r\nmulering i all ära, men mycket styrs av de ekonomis-\r\nka förutsättningarna. I dag fördelas ej pengarna per\r\närende eller efter befolkningstalet utan enligt en för-\r\ndelningsmodell som är svår att få riktigt rättvis. Den\r\nsaknar också stimuli för den regionala kassan att\r\nrationalisera och förbättra sin verksamhet. Alla skulle\r\ntjäna på en förändring där eventuella besparingar\r\ninom regionens försäkringskassa internt skulle över-\r\nföras till annan verksamhet, t.ex. högre personaltät-\r\nhet. Detta skulle i så fall komma den försäkrade till\r\ngodo genom högre träffsäkerhet och kortare hand-\r\nläggningstider.\r\nHerr talman! Frågan om varför det finns regionala\r\nskillnader mellan kassorna i Sverige är inte så enkel\r\natt besvara. Det kan säkerligen bero på dels skillnader\r\ni ärendeslag, dels olika nivåer på utbildning av perso-\r\nnal. Jag anser det likväl vara synnerligen viktigt att en\r\nnågorlunda jämn kvalitet erbjuds lika bland landets\r\nförsäkrade inom försäkringskassan.\r\nDet är rätt och riktigt med krav på bättre kontroll-\r\nverksamhet. Styckkostnaderna blir av naturliga skäl\r\nhögre när förväntningarna är större på ökad kontroll\r\noch noggrannare handläggning. Det borde dock inte\r\nråda någon som helst tvekan om att man över tiden\r\nkommer att uppnå en bättre ärendebehandling, och\r\ndenna förbättring skall också ge en kostnadsbespa-\r\nring.\r\nRegeringen måste emellertid skapa förutsättningar\r\nsom möjliggör uttalade kostnadsminskningar för\r\nsocialförsäkringssystemet. Detta är endast möjligt\r\ngenom en tryggare och fastare lagstiftning och färre\r\nändringar i regelverket.\r\nSammanfattningsvis, herr talman: Det är önskvärt,\r\nom inte ett krav, att Riksförsäkringsverket och rege-\r\nringen i samverkan med försäkringskassorna snarast\r\nutvecklar analysmetoder så att mätningar kan utföras\r\nmed syfte att jämföra handläggningen av olika för-\r\nmåner. Det måste bli möjligt att få kunskap om skill-\r\nnaderna mellan landets olika regioner. Det måste\r\näven finnas en möjlighet att se förändringar över\r\ntiden.\r\nDet finns möjlighet till produktionsförbättringar.\r\nDet bästa sättet borde vara utvecklande av arbetsme-\r\ntoder, kompetenshöjande åtgärder och bättre teknik-\r\nstöd. Personalen, som i dag gör enastående och osjäl-\r\nviska insatser, skall också värderas på ett sådant sätt\r\natt man tar vara på den kapacitet som alla arbetsplat-\r\nser kan tillgodogöra sig när uppmuntran och tydlig\r\nledning är en självklarhet.</pre><pre>Anf.  108  LENNART KLOCKARE (s) re-\r\nplik:\r\nHerr talman! Jag tänkte ställa en fråga till Ken-\r\nneth Lantz. Han säger att man skulle behöva se över\r\nfördelningen mellan försäkringskassorna. Jag kan\r\nbara informera om att utskottet under det sista året av\r\nden förra mandatperioden begärde att Riksdagens\r\nrevisorer skulle titta på fördelningsmodellen och om\r\nden var rätt och riktig. Man genomförde dessutom en\r\nförstudie. Men sedan tyckte man inte att det fanns\r\nskäl att gå vidare i fråga om detta. Kenneth Lantz\r\nnämnde i sitt anförande att man inte beaktar antalet\r\närenden, men den delen finns ju i och för sig med i\r\nfördelningsmodellen. Men om man bara skall utgå\r\nfrån antalet ärenden ser det kanske lite olika ut bero-\r\nende på var man bor, om man bor i en glesbygd, i ett\r\ninvandrartätt område, i ett område med mycket ar-\r\nbetslöshet, osv. Det finns så många faktorer som\r\nspelar in när det gäller hur lång tid handläggningen av\r\nett ärende tar. Dit hör också det underlag som man\r\nbehöver för att fatta beslut.\r\nMin enkla fråga till Kenneth Lantz är: Vad hade\r\ndu för modell?</pre><pre>Anf.  109  KENNETH LANTZ (kd) replik:\r\nHerr talman! Till Lennart Klockare vill jag anföra\r\nen fördelningsmodell där man helt sonika går på\r\nantalet boende inom regionen. Jag har undersökt\r\nmöjligheterna till detta, och det finns försäkringskas-\r\nsor som har undersökt och forskat i ämnet, och de\r\nhävdar bestämt att det skulle ge en jämnare och tryg-\r\ngare arbetsmodell och visshet om hur mycket pengar\r\nsom finns till förfogande om man helt sonika beräk-\r\nnade bidraget eller anslaget per boende i regionen.</pre><pre>Anf.  110  LENNART KLOCKARE (s) re-\r\nplik:\r\nHerr talman! Det var en enkel modell, Kenneth\r\nLantz. Menar du på fullt allvar att försäkringskassan\r\npå Lidingö och försäkringskassan ute i Skärholmen\r\neller i något annat invandrartätt område skall ha lika\r\nmycket resurser i förhållande till de boende? Ser inte\r\ndu att det kan föreligga en viss skillnad i förhållande\r\ntill antalet sjukdagar, förtidspensioneringar, arbets-\r\nskador och andra svårigheter som uppkommer? Det\r\nmåste väl ändå också beaktas?</pre><pre>Anf.  111  KENNETH LANTZ (kd) replik:\r\nHerr talman! Jag har inte sagt att det skall vara ett\r\nexakt jämnt antal kronor per boende oavsett om de\r\nbor i Tensta eller ute på Lidingö utan att man skulle\r\nberäkna det baserat på de boende. Och över tiden vet\r\nman då exakt hur mycket pengar som denna region\r\nfår. Det bör alltså inte skifta från år till år eller över\r\ntiden. Man lär sig genom erfarenhet hur många ären-\r\ndefall man har. Och jag tror att vi är ungefär jämnt\r\nsjuka över tiden i de här olika grupperna.</pre><pre>Anf.  112  BIRGITTA CARLSSON (c):\r\nHerr talman! Det är ett nästan enigt utskott som\r\nstår bakom detta betänkande, SfU7. Vi i Centerpartiet\r\ntycker att det är viktigt med återkommande kontroll\r\nav både statlig verksamhet och annan verksamhet.\r\nHär gäller det Riksdagens revisorers kontroll av soci-\r\nalförsäkringsadministrationen. Det som har kommit\r\nfram vid denna granskning är inte tillfredsställande.\r\nDet är mycket som har fått kritik, och det känns inte\r\nbra. Vi utgår från att nödvändiga åtgärder vidtas på\r\nalla nivåer för att rätta till det som inte har fungerat.\r\nVid ett studiebesök vid försäkringskassan i min\r\nkommun diskuterade vi dessa frågor ganska ingåen-\r\nde. Det som man där lyfte fram var de stora föränd-\r\nringar som har skett inom detta område.\r\nVi har i motioner tidigare tagit upp försäkrings-\r\nkassornas situation. Och det råder ingen tvekan om\r\natt det är ett område där det har varit många nya re-\r\nformer. Tillsammans är det inte mindre än 340. Den\r\nsiffran är från 1997. Dessa förändringar har påverkat\r\nförsäkringskassornas administration på olika sätt.\r\nArbetsbelastningen i nuläget är mycket hög, och\r\ndessa förändringar har inneburit ett ökat behov av\r\ninformation gentemot allmänheten, nya ansökningar\r\noch nya bidragsberäkningar. Försäkringskassan har\r\nfortfarande inte ett fullgott datorstöd. Men vi vet att\r\ndet är under uppbyggnad.\r\nRegeländringar som har gjorts i försäkringskas-\r\nsorna har ju gjorts samtidigt som de har haft bespa-\r\nringskrav på sig. Under tiden 1995-1998 var det\r\n11 %. Det har bevisats att försäkringskassorna inte\r\nhar klarat av detta. När man ser denna massiva kritik\r\nfår man en viss känsla för den personal som ändå\r\njobbar med allt detta. Nu utgår vi från att man kom-\r\nmer att ta denna kritik som har riktats på fullt allvar.\r\nEn annan fråga som togs upp här tidigare är det\r\nbemötande som den försäkrade får hos försäkrings-\r\nkassorna. Det är oerhört viktigt att den försäkrade\r\nbemöts med respekt och värdighet. Den försäkrade är\r\nalltid i någon form av beroendeställning till persona-\r\nlen. Det ligger i sakens natur. Många människor kän-\r\nner inte att de har mod eller tillräcklig kunskap för att\r\nkunna ifrågasätta eller signalera att de är missnöjda.\r\nDe röststarka vågar ifrågasätta. Men det finns många\r\nmänniskor som inte har det modet eller den förmå-\r\ngan. Det är viktigt att människor känner att de blir\r\nrättvist behandlade och att de inte blir kränkta utan\r\nkänner att de får ett korrekt bemötande.\r\nTill sist, herr talman, vill jag yrka bifall till hem-\r\nställan i socialförsäkringsutskottets betänkande 7.</pre><pre>Anf.  113  BO KÖNBERG (fp):\r\nHerr talman! En av riksdagens viktigaste uppgif-\r\nter är kontrollmakten. En del av den ägnade vi gårda-\r\ngen åt i kammaren när vi diskuterade konstitutionsut-\r\nskottets granskning av statsråd. I dag har vi en rapport\r\nfrån en annan del av kontrollmakten, nämligen Riks-\r\ndagens revisorer, att ta ställning till.\r\nNyligen har det utkommit en doktorsavhandling\r\nsom handlar om revisionsverksamheten i vårt land,\r\nbåde den som bedrivs av Riksrevisionsverket och den\r\nsom bedrivs av Riksdagens revisorer. Enligt avhand-\r\nlingen får Riksdagens revisorer gott betyg, får man\r\nväl säga. Det framkommer kanske lite mer kritik mot\r\nRiksrevisionsverket. Men på en punkt kan man från\r\navhandlingen utläsa kritik mot det sätt som vi i riks-\r\ndagen hanterar det arbete som bedrivs av Riksdagens\r\nrevisorer. Det handlar enligt författaren om att ut-\r\nskotten, och därmed riksdagen, inte i tillräckligt stor\r\nutsträckning tar hänsyn till de saker som Riksdagens\r\nrevisorer kommer fram till. Detta finns det förstås\r\nanledning för oss alla att fundera på.\r\nDagens ärende rör ett stort problem, nämligen den\r\nmånga gånger bristande handläggningen på våra\r\nförsäkringskassor. Det handlar om bristande kostnad-\r\nseffektivitet, ökade kostnader, skillnader i hantering-\r\nen mellan olika delar av vårt land och också om rena\r\nbrister i hanteringen.\r\nJustitieombudsmannen har vid flera tillfällen på\r\nsenare år pekat på dessa brister. Justitieombudsman-\r\nnen har också pekat på att detta område är det område\r\ninom den allmänna administrationen där han eller hon\r\nhar haft störst anledning att godkänna klagomål från\r\nallmänhetens sida.\r\nVid den utfrågning som socialförsäkringsutskottet\r\nhade nu i vår med bl.a. JO framkom det att när det\r\ngäller den kritik som har funnits i flera år kunde Jus-\r\ntitieombudsmannen för sin del inte se att det hade\r\nskett några mätbara förbättringar på de punkter som\r\nhade med hantering och rättssäkerhet att göra.\r\nRevisorerna har, tycker vi, gjort ett gott arbete. De\r\nhar gjort en god genomgång av situationen och också\r\nlagt fram goda förslag till hur utskottet och därefter\r\nriksdagen skulle hantera deras undersökning.\r\nFolkpartiet har i en motion strukit under det som\r\nhar tagits fram från revisorernas sida men också pekat\r\npå behovet av en tät redovisning tillbaka till riksda-\r\ngen om vad som sker.\r\nSom redan har nämnts under diskussionen har vi\r\ninom utskottet nått en bred enighet om att tillstyrka\r\nrevisorernas förslag och vissa av motionsyrkandena,\r\ndäribland delvis ett yrkande från vår sida.\r\nHerr talman! Socialdemokratin har haft ansvaret\r\nför den offentliga verksamheten under cirka fyra och\r\nett halvt år nu. Det vore därför förstås frestande för\r\nledamöter från det partiet att inte vilja blåsa under\r\nkritik av denna typ, att försöka tona ned kritiken eller\r\natt konstatera att några tillkännagivanden inte är nöd-\r\nvändiga eftersom regeringen ändå håller på att rätta\r\ntill detta, etc.\r\nVi kan konstatera att s-ledamöterna i utskottet inte\r\nhar fallit för den frestelsen, utan vi har, som jag nyss\r\nnämnde, med rätt bred majoritet fört vidare de syn-\r\npunkter som Riksdagens revisorer har till kammaren,\r\noch förhoppningsvis därmed vidare till regeringen,\r\noch även delvis instämt i ett par andra motioner.\r\nHerr talman! Uppriktigt sagt tycker jag att detta\r\nhedrar s-ledamöterna. Det finns all anledning att\r\nhoppas att vi i olika sammanhang kan fortsätta att\r\nbehandla kloka revisionssynpunkter på det viset och\r\ndärmed visa att de lite tråkiga \"fynden\" i doktorsav-\r\nhandlingen kanske inte blir bestående för framtiden.\r\nDen stora förhoppningen är förstås att det arbete som\r\nskall sättas i gång leder till en förbättrad handlägg-\r\nning, en bättre kostnadseffektivitet och en bättre rätts-\r\nsäkerhet.\r\nJag yrkar bifall till utskottets hemställan.</pre><pre>Anf.  114  KERSTIN-MARIA\r\nSTALIN (mp):\r\nHerr talman! Rapporten från Riksdagens revisorer\r\när mycket skarp. Jag är naturligtvis glad över att ut-\r\nskottet enat ställt upp på att ge regeringen till känna\r\nvad revisorerna anfört. Som ny i riksdagen var jag\r\nväldigt chockad över att detta över huvud taget dis-\r\nkuterades.\r\nInledningsvis yrkar jag bifall till hemställan i ut-\r\nskottets betänkande i dess helhet.\r\nDe lokala försäkringskassornas arbete är inte lätt.\r\nNär jag var ny i riksdagen var jag också lite förvånad\r\növer att man när man sade försäkringskassorna me-\r\nnade länets sammanhållna försäkringskassor. För mig\r\när försäkringskassan det ställe dit människor går för\r\natt fråga om något, för att kvittera ut pengar, för att\r\nfylla i papper osv. För mig är alltså försäkringskas-\r\nsorna de lokala försäkringskassorna.\r\nTillsammans med länsförsäkringskassorna har\r\nman att administrera omkring 50 olika typer av för-\r\nsäkrings- och bidragsärenden. Revisorerna har kon-\r\ncentrerat sig på 12 av de ärendeslagen.\r\nInom några av de här områdena har det, som\r\nsagts, ibland upprepade gånger skett regelförändring-\r\nar. Man har dessutom tvingats arbeta med datorsys-\r\ntem som varit dåligt anpassade till de här regelföränd-\r\nringarna och till det ökade antalet ärenden.\r\nEn del regelförändringar är stora, andra är små.\r\nJag tänkte ge exempel på en liten regelförändring\r\nmen en regelförändring som kan vara nog så besvär-\r\nlig. Det gäller föräldraförsäkringen.\r\nNär jag för 25-30 år sedan fick barn fick jag mo-\r\nderskapspenning - mödrapenning, som det hette.\r\nSedan var det bra med det. Nu kan man alltså vara\r\nledig i olika omgångar. Man kan ha olika ledigheter,\r\nett slags ledighet för ett barn och ett annat slags le-\r\ndighet för ett annat barn. Pappa och mamma kan\r\nändra på ledigheten. Man kan ändra sitt sätt att ha\r\nledigt mitt under pågående föräldraförsäkring. Kan-\r\nske måste man också ändra om man blir sjuk. För\r\ndetta finns det inte anpassade regelsystem i datorerna,\r\nutan man måste då räkna för hand. Det kan bli väldigt\r\nkrångligt.\r\nJag vill fästa uppmärksamheten på mångas försök\r\natt skylla på de lokala kassorna. Man säger att de\r\nlokala kassorna måste jobba på ett annat sätt osv.\r\nMen det är faktiskt oss man skall skylla på. Det är ju\r\nvi som skapar de nya lagarna och det är vi som i en\r\nförlängning skall se till att folket ute på kassorna har\r\nden tid och de resurser som behövs.\r\nVi i Miljöpartiet är så eniga beträffande det som\r\nrevisorerna skrivit att vi inte har väckt någon ny mo-\r\ntion. Bristerna i administrationen är inte i dag - tack\r\noch lov! - dolda, utan de ligger där öppet och naket\r\npå bordet. Alla inser allvaret. Därför är regeringen\r\nredan uppmärksam på en del av bristerna och har\r\npåbörjat ett arbete med att förbättra styrningen av\r\nRiksförsäkringsverket och försäkringskassorna. Rege-\r\nringen har också ställt krav på återrapportering från\r\nRiksförsäkringsverket.\r\nJag tycker att det är klokt att utskottet har avstyrkt\r\nden motion som handlar om att det ägnas för mycket\r\ntid åt information och utbildning samt åt omställning\r\nav det administrativa systemet. Det har, som sagt,\r\nvarit mycket besvärligt men situationen som helhet\r\nskulle ha varit ännu värre om man inte hade ägnat tid\r\nåt utbildning, information och omställning av system-\r\net. Naturligtvis tar det här med information och ut-\r\nbildning tid. Vi måste alltså hjälpa till här och se till\r\natt kassorna får den tid och de resurser som behövs.\r\nHär finns det alltså väldigt allvarliga och stora\r\nproblem som inte åtgärdas på en kafferast. Det finns\r\nsåledes anledning att i fortsättningen vara mycket\r\nuppmärksam. Det får absolut inte bli så att nästa gång\r\nrevisorerna skall komma med en rapport behöver de\r\nbara kopiera den gamla.\r\nMed en viss neddragning av personal kan man\r\nkanske åstadkomma en liten effektivisering. Men om\r\norganisationen blir alltför slimmad når man varken\r\neffektivitet eller kvalitet. För att nå en god kvalitet\r\nbehövs det resurser. Också när det gäller kvalitetssäk-\r\nring, som det så vackert heter, behövs det resurser.\r\nMiljöpartiet hade en motion kvar sedan allmänna\r\nmotionstiden. I den motionen finns ett yrkande om ett\r\nsocialförsäkringsombud, en person som skall kunna\r\nhjälpa medborgare i krångliga ärenden i försäkrings-\r\nkassesystemet. Jag har med anledning av utskottets\r\nöppna sinne inför revisorernas rapport dock inte känt\r\nmig manad att yrka bifall till motionen om socialför-\r\nsäkringsombud. Vi får väl se hur mycket vi kan vrida\r\nsaker och ting till rätta. Går det alltför trögt blir det\r\nkanske aktuellt att återkomma med en sådan här mo-\r\ntion.\r\nEn mycket viktig aspekt som nästan lite i förbigå-\r\nende nämns i utskottets betänkande är ohälsoområdet.\r\nDet är verkligen djupt otillfredsställande att höra\r\nrepresentanter från Riksförsäkringsverket säga att det\r\ninom det här området finns en genuin okunskap -\r\ngenuin okunskap; det är otäckt. Man konstaterar rätt\r\noch slätt att folk blir sjukare.\r\nFrågan om ohälsan är alltså något som alla vi som\r\narbetar inom socialförsäkringarna måste ägna mycket\r\nstörre uppmärksamhet åt. Vi kan inte bara sitta och\r\ntitta på och se hur kostnaderna för socialförsäkringar-\r\nna rusar i höjden utan att vi på allvar frågar oss varför\r\ndet är så.</pre><pre>Anf.  115  GUSTAF VON ESSEN (m):\r\nHerr talman! Jag tillhör dem som anser att när\r\nstaten skall göra någonting skall det vara hög kvalitet\r\noch stor rättssäkerhet. När vi betalar så kopiöst\r\nmycket i skatt som vi gör i det här landet har vi rätt\r\natt fordra att statens egen verksamhet sköts med hög-\r\nsta effektivitet och med stor rättssäkerhet. Det är ju\r\nstatens kärnuppgifter, kan man väl säga.\r\nDet finns brister i statlig verksamhet. I det här\r\nfallet avser jag också försäkringskassorna som en del\r\nav den myndighetsstruktur som vi talar om. Jag har\r\nsett på andra håll hur bl.a. resursbrist gjort att effekti-\r\nviteten varit låg. Det gäller Invandrarverket och långa\r\nväntetider vid asylprövningar, även om det har blivit\r\nbättre. Det är samma sak med Utlänningsnämnden.\r\nJag ser nu också detta på kassaområdet. Detta har\r\npåpekats av revisorerna och det finns ingen anledning\r\natt inte helt dela den uppfattningen.\r\nRevisorernas rapport grundar sig på 1997 års siff-\r\nror. Det har naturligtvis hänt en del sedan 1997, och\r\nman arbetar målmedvetet för att försöka bättra sig.\r\nDet var under 1995, 1996, 1997 och 1998 en tur-\r\nbulent tid. Det var politisk strid, kan man ju säga, om\r\nanslagen till socialförsäkringsadministrationen. Gul-\r\nlan Lindblad, som då var vice ordförande i utskottet,\r\nslogs ju hårt för att socialförsäkringsadministrationen\r\nskulle få mer resurser. Hon såg att kvaliteten höll på\r\natt sjunka och att personalen inte mådde bra. Arbe-\r\ntarskyddsombud ryckte ut lite här och var i Östergöt-\r\nland och på annat håll. Det var ju en stressad organi-\r\nsation som vi upplevde då.\r\nJag tror att vi alla var besjälade av att försöka få\r\nmer pengar till försäkringskasseadministrationen. Jag\r\ntror att en konstellation av olika partier mer eller\r\nmindre tvingade socialdemokraterna för att hitta nå-\r\ngot slags lösning för att få mer pengar. Man tog reha-\r\nbiliteringspengar för att skjuta in i administrationen\r\noch på så sätt någorlunda klara detta.\r\nI en stressad organisation, när oro sprider sig, blir\r\nman kanske mindre effektiv, det blir slarvigt och man\r\nhar inte riktigt strukturerna i sitt arbetssätt klara för\r\nsig.\r\nDet måste vi här i salen ta på oss ansvaret för. Det\r\när ju faktiskt vi som gör alla dessa regeländringar\r\nsom då skall träda i kraft tre veckor efter det vi har\r\ntagit beslutet här. Det är vi som avgör hur mycket\r\npengar och resurser som skall gå till försäkringskas-\r\nseadministrationen. Det är faktiskt den politiska nivån\r\nsom får ta ett ansvar. Vi kan inte bara skylla på orga-\r\nnisationer. Vi måste här i salen ta ett tydligt ansvar.\r\nSå småningom ledde de här diskussionerna fram\r\ntill att man också skulle sjösätta en ny organisation,\r\nen ny administrativ struktur, kan man väl säga. Man\r\ngjorde styrelserna till mer av styrelser med ökat an-\r\nsvar och ökade befogenheter. Man tydliggjorde mer\r\nrollerna mellan riksförsäkringsverk och kassastyrel-\r\nser. Denna administrativa förändring har trätt i kraft\r\nden 1 januari i år. Alla är besjälade att arbeta efter\r\ndetta i försäkringskassestyrelserna.\r\nVi var en enig riksdag som antog detta. Det var en\r\nenig riksdag, det fanns ingen reservation från något\r\nhåll. Därför är det lite tråkigt, tycker jag personligen,\r\natt i det här fallet mitt eget parti bara efter tre måna-\r\nder går ut med en motion och reservation om att änd-\r\nra den organisationen och göra den statlig.\r\nJag tycker att det är för tidigt. Jag tycker att vi\r\nskall vänta några år och utvärdera. Jag kommer alltså\r\ninte att stödja vår egen reservation. Jag deltog heller\r\ninte i beslutet i detta hänseende.\r\nDäremot tycker jag att det är helt klart att ingen-\r\nting kan betraktas som att nu har Gud Fader instiftat\r\nen organisation som skall vara exakt så här nu i all\r\nframtid. Man måste naturligtvis dynamiskt utveckla\r\noch förändra. Tekniken trycker på och sådant, så förr\r\neller senare kommer förändringsarbetet att röra även\r\nadministrationen, det är jag helt säker på. Det gör det\r\nfortlöpande. En utvärdering tycker jag självklart skall\r\nkomma till stånd om det behövs förändringar så små-\r\nningom. Men det är för tidigt, och därför intar jag den\r\nposition jag gör.\r\nJustitieombudsmannens berättelse och det han har\r\nfunnit måste man ju ta på yttersta allvar, självfallet.\r\nMen där kan jag åter gå till Invandrarverket, som är\r\nen enhetlig juridisk organisation som finns i olika\r\ndelar av landet. Även där kan det mycket väl hända\r\natt man tar olika slags beslut beroende på vilka per-\r\nsoner som sitter där. Man har lagregler, praxis och\r\ninstruktioner. Men man kan ändå hamna på lite olika\r\nbeslut i liknande fall. Och det måste man räkna med.\r\nDet går inte att mekaniskt strömlinjeforma allting så\r\natt det blir exakt detsamma över hela landet. Det\r\nkommer aldrig att gå. Det går inte i domstolsväsen-\r\ndet, det går inte i kommunerna, det går inte i lands-\r\ntingen. Det går över huvud taget inte i myndighets-\r\nutövning om man inte har en enda myndighet och\r\nman har likriktat all beslutspersonal. Så vi får räkna\r\nmed att det blir vissa skillnader lite här och var, och\r\ndet tycker jag att man måste acceptera. Man kan se-\r\ndan få sin sak prövad i nästa instans. Men man skall\r\nminimera och arbeta med frågan så mycket som det\r\nnågonsin går.\r\nJag har ju den erfarenheten av försäkringskasse-\r\nadministrationen att jag kan se att man är oerhört\r\nmedveten om kritiken som har kommit och man är\r\noerhört inställd på att verkligen förändra och förbättra\r\narbetet. Styrelserna har som sagt ett mycket tydligare\r\nansvar för att verksamheten blir bra än vad man hade\r\nunder tidigare system. Så låt oss arbeta på och på\r\nolika sätt följa upp, uppmuntra och göra arbetet för\r\nförsäkringskassepersonalen mera lustfyllt. Låt oss\r\nmotivera människorna, snarare än att bara gnälla på\r\ndem. Jag tycker att många gör ett gott jobb och de\r\nskall ha all heder och uppmuntran av detta. Men vi\r\nkan aldrig i den här salen, tycker jag, frånta oss an-\r\nsvaret för att verkligen följa upp och också påtala om\r\ndet är brister. Det måste vi fortsätta med.\r\nJag yrkar alltså bifall till betänkandet och kommer\r\natt avstå i omröstningen i fråga om den moderata\r\nreservationen.</pre><pre>Anf.  116  CECILIA MAGNUSSON (m):\r\nHerr talman! Här talar vi om produktivitet, styck-\r\nkostnader, och handläggningstider. Bakom alla dessa\r\nord finns det människor vars liv påverkas mycket\r\nstarkt och i varierande grad.\r\nFörsäkringskassorna har att administrera försäk-\r\nringen för att ge de försäkrade en god service som det\r\nstår i lagen om allmän försäkring. En god service är\r\nvad vi kan kräva av det system som har att handha\r\ndessa viktiga frågor. Det får vi tyvärr inte i dag.\r\nPå kassorna finns det väldigt mycket duktiga\r\nmänniskor som arbetar så gott de kan med de verktyg\r\nde har till hands. Inte minst Gustaf med flera har\r\npåtalat detta. Jag tycker synd om de här personerna.\r\nDe är i den yttersta linjen och får ofta bära det be-\r\nrömda hundhuvudet. För deras skull, om inte annat,\r\nbehövs det förändringar som är större än dem vi här i\r\nkammaren hittills orkat ta beslut om. Det är inte hos\r\ndem de största felen ligger, utan felen finns i det sys-\r\ntem de har att arbeta i.\r\nAndra som nog skulle må väl av förändringar är\r\nväl de fångar som de förtroendevalda i socialförsäk-\r\nringsnämnder och försäkringskassestyrelser är. Den\r\ngranskningen som Göran Lindblad påtalade angående\r\nhur man utser folk i socialförsäkringsnämnder är ju\r\nskrämmande och måste snarast förändras.\r\nMen de stora förlorarna i det här är kunderna eller\r\nförsäkringstagarna - dessa människor som har rätt att\r\nkräva en god service, likabehandling inför lagen och\r\nenkel, snabb och billig handläggning av sitt ärende. I\r\nskrämmande många fall är det i dag människor som\r\ninte får något av det.\r\nDet är inte få människor som känner sig fångade\r\nav systemet. De kan inte se någon möjlighet att ta sig\r\nur det eller ens påverka sin situation. Det är inte få\r\nmänniskor som kan ge exempel på att det inte funge-\r\nrar. Misstag kommer att ske i vilket system vi än\r\nväljer, och det får man acceptera. Men det man inte\r\nfår acceptera är de systematiska felbeslut som många\r\nvittnar om och som det också finns bevis på, misstag\r\nsom påtalats och borde ha åtgärdats. Trots detta upp-\r\nrepas samma misstag år efter år. Människor kommer i\r\nkläm trots att man vet vad som är fel och hur de\r\nskulle ha förhindrats. Så kan vi inte ha det länge till.\r\nHerr talman! Som Göran Lindblad m.fl. har nämnt\r\ntidigare hade vi besök av Justitieombudsmannen. Han\r\nhar ju att granska verksamheten inom socialförsäk-\r\nringen och har återgett hårresande intryck från sina\r\ninspektioner. Han och hans medarbetare vet vilka fel\r\nde letar efter, och de blir mycket sällan positivt över-\r\nraskade i sin granskning. Ständigt samma fel åter-\r\nkommer år efter år.\r\nDe mest allvarliga brister som JO påtalat tycker\r\njag är de i tillämpningen av lagar och regler. Att man\r\nefter eget huvud gör bedömningar av hur lagarna och\r\nreglerna skall efterlevas är inte rättssäkert, och det är\r\nhelt oacceptabelt, men detta återkommer år efter år.\r\nJO fick frågan i utskottet om sådana här fel är vanliga\r\ni de övriga verksamheter som han har att granska - de\r\när kriminalvård, tull, kronofogde, militär och över-\r\nförmyndare - och han sade bestämt nej. Det är inte\r\nvanligt; det förekommer inte.\r\nMan kan jämföra med hur man på ett liknande sätt\r\nskulle bete sig inom andra verksamheter, t.ex. krimi-\r\nnalvården. Enskilda fångvårdare skulle då släppa ut\r\npersoner som dömts till tre års fängelse efter tre må-\r\nnader, därför att de tyckte att det var bättre än det\r\ndomstolen hade dömt vederbörande till. Sådant görs\r\nju inte inom kriminalvården i dag, och sådant borde\r\ninte heller förekomma inom socialförsäkringen.\r\nJO ser mörkt och allvarligt på socialförsäkringens\r\nsituation, och det borde vi också göra, inte bara i ord,\r\nsom alla har fört fram här, utan också i handling.\r\nDe flesta företag och institutioner använder i dag\r\nden nya teknikens landvinningar i sin verksamhet.\r\nDet är nödvändigt, bl.a. vad gäller kvalitetssäkrings-\r\narbete, att upprätthålla en god service till en skälig\r\nkostnad och inte minst som ett kommunikationsstöd\r\nför medarbetare. De allmänna försäkringarna tycker\r\njag är ett område där det krävs likformighet över hela\r\nlandet, och då måste man tillämpa och anpassa sig\r\nefter den nya teknikens möjligheter. I vår motion ges\r\ndet många goda exempel på hur detta skulle kunna gå\r\ntill.\r\nMänniskor kommer att kräva förändringar. Vi vet\r\ninte när detta sker. Vad vi vet är att förtroendet för\r\nadministrationen och kassorna sjunker som en sten.\r\nDetta är en värdemätare på vad som pågår i folkdju-\r\npen. Då kraven på förändringar kommer kan det gå\r\nhastigt, och vi kan då komma att få göra förändringar\r\nsom inte är de bästa och som vi sedan måste ändra på\r\nigen. Det finns ett uttryck som lyder: Det är bättre att\r\nföregå än att föregås. Riksdagen borde i detta ärende\r\nleva efter detta. Vi vet vad som är fel, och vi vet vad\r\nsom borde göras, och jag tycker att det är dags att\r\npåbörja det arbetet nu.\r\nHerr talman! Därmed vill jag instämma i Göran\r\nLindblads yrkande.</pre><pre>Anf.  117  LENNART KLOCKARE (s):\r\nHerr talman! Jag håller med dig, Cecilia Magnus-\r\nson, om att det finns många duktiga och ambitiösa\r\nmänniskor på försäkringskassorna. Det tror jag att vi\r\nhar sett när vi har åkt runt till kassorna från utskottets\r\nsida. Du säger också att förtroendet för försäkrings-\r\nkassorna sjunker som en sten. Man kanske kan tycka\r\natt det är på det sättet, men i den undersökning bland\r\n90 000 kunder som man gjorde från Riksförsäkrings-\r\nverket då man ställde frågor inom fem områden - de\r\njag kommer ihåg nu är bemötande, service och beslut\r\n- fick samtliga områden på en skala från 1 till 5 unge-\r\nfär 4 i betyg. Det som var sämst i sammanhanget,\r\nnågonstans under 4, var just informationsbiten. Man\r\ntyckte att man borde få mer information. Det kanske\r\nockså visar vilka svårigheter det finns med informa-\r\ntion med hänsyn till de förändringar som vi har gjort,\r\ndessutom med viss hastighet som jag också sade i\r\nmitt anförande, t.ex. då man under året 1996-1997\r\nhade 23 dagar på sig från beslut i riksdagen till dess\r\natt kassorna skulle handlägga det som beslutet gällde.\r\nDet är väl också så, som flera har sagt, att det\r\nfinns all anledning för oss att reflektera över frågan:\r\nMåste vi ge kassorna längre tid på sig att ta till sig\r\nsynpunkter?\r\nMen avslutningsvis vill jag ställa en fråga. Du\r\npratar om större förändringar som vi inte har orkat\r\ngenomföra, och då frågar jag mig: Vilka förändringar\r\när det då du eller moderaterna vill genomföra?</pre><pre>Anf.  118  CECILIA MAGNUSSON (m):\r\nHerr talman! Lennart Klockare redogjorde för en\r\nundersökning. Man kan ju jämföra med sjukvården.\r\nDär genomför man också ofta undersökningar av hur\r\npatienterna uppfattar situationen. Men alla vet ju\r\nhurdana förhållandena inom sjukvården är och att det\r\nfinns stora brister och stora problem. Valet av vilken\r\nundersökningsmetod man använder spelar också in.\r\nDen undersökning som jag refererar till är Sam-\r\nhällsbarometern som finns återgiven i Riksförsäk-\r\nringsverkets egen årsredovisning som vi fick alldeles\r\nnyligen, där man påtalar att 1997 hade 47 % förtroen-\r\nde för socialförsäkringen, medan siffran nu är 27 eller\r\n29 %. Man ser allvarligt på det även inom Riksför-\r\nsäkringsverket, enligt den text som återfinns där. Man\r\nkan säkert mäta detta på olika sätt, men min utgångs-\r\npunkt var medborgarna, inte bara de som utnyttjar\r\nförsäkringssystemet.\r\nLennart Klockare nämnde också tiden. Jo, men\r\nKerstin-Maria m.fl. har ju påtalat att det är vi själva\r\nsom har satt kassorna i den här situationen. Vi kanske\r\nskall tänka på det när vi fattar våra beslut så hastigt,\r\noch i stället tänka igenom dem mer noggrant. Det vi\r\nvill är ju att man börjar ett reformarbete så att man\r\nslipper de här hastigt påkomna och hopskrivna be-\r\nsluten som är svåra att administrera och dåligt förar-\r\nbetade. Det är det vi måste inrikta oss på.</pre><pre>Anf.  119  LENNART KLOCKARE (s):\r\nHerr talman! Jag har tittat i årsredovisningen från\r\nRiksförsäkringsverket om kassorna jag också, men\r\njag har inte sett det här. Men det är ju riktigt att man\r\nredovisar flera undersökningar naturligtvis, så jag har\r\ningen annan uppfattning om det.\r\nMen du säger att vi inte har orkat med att genom-\r\nföra stora förändringar. Jag tycker att det har skett en\r\nmassa stora förändringar i den här riksdagen, både\r\nfram och tillbaka under den saneringsperiod som vi\r\nnu har bakom oss. Men vill moderaterna då göra\r\nnågonting annat, eftersom du säger att vi inte har\r\norkat göra stora förändringar? Kan du säga någonting\r\nom det?</pre><pre>Anf.  120  CECILIA MAGNUSSON (m):\r\nHerr talman! Självklart kräver ett samhälle i stän-\r\ndig förändring förändringar också inom de här sys-\r\ntemen, och det är precis som Lennart Klockare säger:\r\nDet är klart att det har skett stora förändringar när det\r\ngäller försäkringarna ut mot kunderna, försäkringsta-\r\ngarna. Men administrationen och dess arbetssätt har\r\nsett väldigt lika ut i princip sedan försäkringskassor-\r\nnas tillblivelse.\r\nVi lever i en annan värld i dag. Vi måste arbeta på\r\nett annat sätt. Människor har andra krav gentemot\r\nkassorna som servicelämnare och oss som beslutare\r\nom att serva personer. Det måste vi anpassa oss till.\r\nVi har vår motion, som självklart inte är det ultimata\r\nmen ändå visar att vi bör jobba vidare, kanske inte\r\nprecis åt det här hållet, men vi måste arbeta framåt\r\noch inte stå stilla som vi gör nu. Den organisations-\r\nförändring som jag menade i första hand är ju den\r\norganisationsförändring som trädde i kraft nu vid\r\nårsskiftet, som Gustaf talade om.</pre><pre>Anf.  121  GUSTAF VON ESSEN (m):\r\nHerr talman! Jag vill bara komplettera Cecilia på\r\nett par punkter. Vi kunde rätt nyligen ta del av en\r\nrapport där JO hade redovisat en uppföljning av\r\nStockholmskassan som visade sig vara i stort sett\r\nväldigt positiv från kassan synpunkt. Det fanns en\r\noch annan smärre brist. Men huvudintrycket var att\r\ndet var en bra och väl utförd verksamhet.\r\nDå kan vi utifrån Cecilias och min position glädja\r\noss åt att det är en borgerligt styrd försäkringskassa.\r\nMen man får väl vara bussig att erkänna att ett arbete\r\nmed att förbättra verksamheten där har pågått en\r\nlängre tid. Jag tror faktiskt att man jobbar hårt med\r\nförändringar runtom i hela landet. I den kassa jag\r\nsjälv är engagerad i lägger man ned kontor på löpan-\r\nde band, slår ihop alla möjliga saker och effektivise-\r\nrar. Det är en väldigt turbulent och dynamisk utveck-\r\nling.\r\nSedan till frågan om IT-stödet. Hela den frågan\r\nägs av Riksförsäkringsverket. Det är det som är sys-\r\ntemägare och skall utveckla detta åt kassorna i sam-\r\nverkan med kassorna. Det är kanske bra att vi har ett\r\nstatligt ansvar där så att det blir någon fart.</pre><pre>Anf.  122  CECILIA MAGNUSSON (m):\r\nHerr talman! Gustaf och jag är överens om väldigt\r\nmycket även i den här delen, även om jag är något\r\nyngre än Gustaf och kanske något mer intensiv i mina\r\nönskningar om förändringarnas snabbhet.\r\nVisst, Gustaf och andra, kan man jobba som toki-\r\nga, genomföra förändringar och göra ett bra jobb.\r\nMen det leder ingen vart om man jobbar i ett felaktigt\r\nsystem. Detta att man har olika juridiska personer\r\nförsvårar genomförandet av samordning och när man\r\nskall implementera nya arbetssätt.\r\nJag tycker att man borde titta mycket mer noga på\r\ndetta innan man skapar sig en bestämd uppfattning\r\noch fattar beslut om hur det skall vara.</pre><pre>Anf.  123  GUSTAF VON ESSEN (m):\r\nHerr talman! Jag vill först säga att jag blev rätt\r\nglad över att läsa den här rapporten om Stock-\r\nholmskassan som JO hade gjort. Det visar att även JO\r\nuppmärksammar när det är en verksamhet som be-\r\ndrivs bra. Jag tror att det kommer att märkas så små-\r\nningom runtom i landet att JO kommer att ha allt\r\nmindre att klaga på.\r\nNär det gäller IT-ägandet har staten ett ansvar att\r\nvia Riksförsäkringsverket se till att den tekniska ut-\r\nvecklingen bedrivs effektivt. Det är det som är sys-\r\ntemägare och som skall göra de stora investeringarna.\r\nDet skall man göra i samverkan med kassorna.\r\nOm inte staten fullgör sin uppgift, om Finansde-\r\npartementet inte anser sig har råd eller på något sätt\r\nstrular, blir det inte bättre av att man förstatligar res-\r\nten också. Man måste ju börja med att lösa proble-\r\nmen, nämligen att få den tekniska utvecklingen att\r\nfungera. Detta gäller oberoende av vem som står för\r\nansvaret. Det måste bara fungera.\r\nHär ligger man nu i en diskussion för att genom-\r\nföra förändringar, men vi har inte sett detta. Jag tror\r\natt Riksförsäkringsverket har ett oerhört tungt jobb\r\nframför sig att genomföra detta systemskifte vad\r\ngäller den tekniska utvecklingen. Vi från försäkrings-\r\nkassestyrelserna är väldigt intresserade av om detta\r\nkommer till stånd.</pre><pre>Anf.  124  CECILIA MAGNUSSON (m):\r\nHerr talman! Jag ser fram emot att läsa den utvär-\r\ndering som JO har gjort av Stockholmskassan. Det\r\nskulle glädja mig mycket om det kom flera sådana\r\npositiva besked att det har blivit bättre. Jag vet inte\r\nhur det var tidigare.</pre><pre>Överläggningen var härmed avslutad.\r\n(Beslut skulle fattas den 1 juni.)</pre><pre>3 §  Försäkringsmedicinska utredningar</pre><pre>Föredrogs\r\nSocialförsäkringsutskottets betänkande 1998/99:SfU8\r\nFörsäkringsmedicinska utredningar (prop.\r\n1998/99:76)</pre><pre>Anf.  125  MARGIT GENNSER (m):\r\nHerr talman! I tisdags hade socialförsäkringsut-\r\nskottet en offentlig hearing om rehabilitering. Profes-\r\nsor Åke Nygren från Karolinska institutet med fors-\r\nkarekolleger redovisade sina undersökningar om\r\nrehabilitering gällande tre avgörande diagnosområden\r\n- hjärtsjukdomar, astma och smärttillstånd i nacke,\r\nskuldror m.m.\r\nDet var intressanta resultat. Bl.a. fick vi höra att a\r\noch o för en lyckad rehabilitering är att den sker\r\nsnabbt och att det finns motivation hos patient och\r\nläkare. Siffror visade också att patienten ofta var mest\r\npositiv till rehabilitering och också hade de mest\r\nrealistiska föreställningarna om vad som skulle kunna\r\nåstadkommas. Naturligtvis kan här finnas faktorer\r\nsom är beroende av varandra. Vilja kan som bekant\r\nförsätta berg. En väl motiverad patient kan åstad-\r\nkomma resultat som läkare lätt bedömer som osanno-\r\nlika.\r\nVilken allmän slutsats bör vi kunna dra av de\r\nforskningsresultat som redovisades? Jo, att en fram-\r\ngångsrik rehabiliteringsverksamhet i grunden inte är\r\nett organisatoriskt problem utan ett problem som\r\nbörjar ute i verksamheten i rehabiliteringens vardag.\r\nAtt dra vattentäta skott mellan medicinsk och arbets-\r\nlivsmässig orientering är inte framgångsrikt. Att göra\r\nrehabiliteringsverksamheten strömlinjeformad är\r\nantagligen inte heller särskilt lyckat.\r\nNär lyckade resultat är beroende av människors\r\nvilja och motivation - naturligtvis tillsammans med\r\nbästa möjliga kunskaper m.m. - måste många blom-\r\nmor tillåtas blomma. Det är på denna punkt vi mode-\r\nrater anser att regeringens förslag om försäkringsme-\r\ndicinska utredningar utgår från fel filosofi.\r\nPropositionen som är behandlad i SfU8 föreslår\r\nbl.a. en omstrukturering av RFV:s sjukhus i Nynäs-\r\nhamn och i Tranås. Sjukhusen har redan arbetat med\r\natt förändra och förbättra sin verksamhet. Föränd-\r\nringsarbetet har på många sätt varit framgångsrikt.\r\nDet kan och bör drivas längre. Att göra en stor orga-\r\nnisatorisk ändring nu motverkar däremot den nöd-\r\nvändiga motivationen att bli bättre och mer effektiv i\r\nden ekonomiskt och mänskligt så viktiga rehabilite-\r\nringverksamheten.\r\nRFV:s sjukhus i Nynäshamn har två program som\r\nuppskattas av patienter eller f.d. patienter. De har alla\r\nbrev och namnlistor visat. Det ena gäller hjärtrehabi-\r\nlitering och det andra övervikt. De två programmen\r\ngår egentligen in i varandra. En god hjärtrehabilite-\r\nring kräver livsstilsförändringar, bl.a. viktreduktion. I\r\nSverige har vi ont om behandlingscentrum för över-\r\nvikt.\r\nDet är därför viktigt att behålla den kunskap, erfa-\r\nrenhet och kapacitet som RFV:s sjukhus utvecklat.\r\nVerksamheten drivs redan i bolagsform, och dess\r\nsjälvständighet och utvecklingsförmåga skulle stärkas\r\nom den överfördes i privat regi. Varför är ägandefor-\r\nmen av betydelse? Jo, för att den decentraliserar an-\r\nsvaret till dem som bäst kan förbättra verksamheten,\r\ndärför att de står den närmast, känner till den bäst och\r\nvet var problemen finns. Kort sagt är deras motiva-\r\ntion störst att nå bättre resultat till fördelaktiga kost-\r\nnader.\r\nAv denna anledning föreslår vi i reservation 2 att\r\nde försäkringsmedicinska utredningarna m.m. skall\r\nfölja det alternativ som RRV förordar i sin remiss till\r\nNYTRA-utredningen, nämligen att försäkringskassan\r\nskall köpa rehabiliteringskompetens där den finns,\r\ndvs. både från den offentliga och privata vården. Vi\r\nkan inte biträda propositionens förslag om verksam-\r\nheten vid RFV:s sjukhus. Det utvecklingsarbete som\r\npåbörjats bör fullföljas och i slutändan leda till att\r\nverksamheten blir självständig, dvs. privatiseras. Jag\r\nyrkar bifall till reservation 2. Våra ställningstaganden\r\nleder till följande ändringar i förhållande till rege-\r\nringens proposition, nämligen att regeringens förslag\r\nom fördelning av medel och ändrat huvudmannaskap\r\navstyrks.\r\nForskningen inom rehabiliteringsområdet berörs i\r\npropositionen, men förslagen är inte radikala nog. För\r\natt garantera forskning och utveckling inom det för-\r\nsäkringsmedicinska området behövs basresurser i\r\nenlighet med vad som framförs i NYTRA-\r\nutredningen. Finansieringen bör kunna ske med hjälp\r\nav medel från folkpensionsfonden. Jag yrkar bifall till\r\nreservation 4.\r\nRehabiliteringsarbete är en mångfasetterad verk-\r\nsamhet. Ett lyckat resultat kräver hög medicinsk stan-\r\ndard, snabba diagnoser, ett minimum av köer till vård\r\noch rehabilitering. En dålig rehabiliteringsverksamhet\r\när dyrbar, eftersom den leder till onödiga förtidspen-\r\nsioner, långa sjukskrivningsperioder och försämrad\r\nekonomi och livskvalitet för den enskilde. En omför-\r\ndelning mellan olika trygghetssystem har visat sig ge\r\npositiva resultat enligt FINSAM-utredningen, vars\r\nförslag bygger på organisatoriskt samarbete mellan\r\nförsäkringskassorna, landstingen osv. Vi anger också\r\natt det kan finnas ett alternativ med mindre organisa-\r\ntoriska komplikationer. Det berörs i reservation 5.\r\nArbetsgivarnas rehabiliteringsansvar berörs i re-\r\nservationerna 8 och 10. I reservation 10 påpekar vi att\r\nvi måste ändra avgiftsuttaget i enlighet med förslaget\r\ni AGRA-utredningens betänkande för att inte miss-\r\ngynna småföretagen som drabbas av slumpmässiga\r\nvariationer på ett helt annat sätt än större företag.\r\nSamma problem behandlas i Vänsterns och Mil-\r\njöpartiets motioner och i reservation 11. Om de vill\r\nuppnå resultat - vi ger ett konkret förslag om hur man\r\nkan få en proposition - borde de stötta oss för att visa\r\natt de verkligen menar allvar med sin positiva småfö-\r\nretagarpolitik. Annars handlar det väl mer om mun-\r\nväder och inte om att man vill uppnå resultat.</pre><pre>Anf.  126  CARLINGE WISBERG (v):\r\nHerr talman! Det betänkande som vi nu behandlar\r\nhar sin utgångspunkt i verksamheter som har fått utstå\r\nviss kritik genom åren. Kritiken har inneburit att ett\r\nflertal utredningar har genomförts när det gäller\r\nRFV:s sjukhus. Den sista i raden är den s.k. NYTRA-\r\nutredningen.\r\nSamtidigt som frågan om sjukhusen utretts har det\r\nockså konstaterats att rehabiliteringsverksamheten i\r\nstort kanske inte har nått de framgångar som vi som\r\nbeslutsfattare i den här församlingen hade trott. Se-\r\nnast detta dokumenterades var i samband med den\r\nhearing om HUR-projektet häromdagen som också\r\nMargit Gennser refererade till.\r\nVi kan dra lite olika slutsatser av detta. Min slut-\r\nsats av den hearingen var att det kanske inte första\r\nhand fanns en ekonomisk brist utan en brist på kun-\r\nskap och kompetens.\r\nI går genomförde ett antal organisationer en de-\r\nmonstration på Mynttorget. Dessa organisationer\r\nsträvar efter att organisera folk som, genom sin situa-\r\ntion, också har en mycket omfattande kontakt med\r\ndet här systemet, med våra sjukhus och med den\r\nrehabiliteringsverksamhet som bedrivs. Jag var fak-\r\ntiskt den enda från den här församlingen som hade tid\r\natt gå ut och föra en dialog med dessa organisationer.\r\nJag ställde frågan om hur man såg på att vi i dag\r\nskulle diskutera sjukhusfrågan och nästa vecka rösta\r\nom hur det skall bli i framtiden i Tranås och Nynäs-\r\nhamn. Kommentaren var samfälld från dem som jag\r\nsom lekman betraktar som experter på området. De\r\nsade: Lägg ned dem!\r\nUtifrån det perspektivet tycker vi att det förslag\r\nsom vi nu har att ta ställning till om att avveckla de\r\naktuella sjukhusen är ett steg i rätt riktning. I stället\r\nvill man inrätta ett försäkringsmedicinskt centrum\r\nmed forskning och utveckling som bas för verksam-\r\nheten.\r\nSamtidigt som den här förändringen genomförs på\r\nsjukhusen förutsätts det också i propositionen att det\r\nskall etableras ett samarbete med universiteten i Lin-\r\nköping och Uppsala samt med Mitthögskolan i Öster-\r\nsund, dvs. institutioner som redan nu sysslar med\r\nsocialförsäkringsforskning på olika sätt.\r\nVänsterpartiets bedömning är att detta skall kunna\r\nge en bra förutsättning för att flytta fram positionerna\r\ninom det område som vi nu debatterar. Vi tror att det\r\nockså måste innebära en positiv utveckling för reha-\r\nbiliteringsverksamheten i stort i landet.\r\nSammantaget tycker Vänsterpartiet alltså att vi tar\r\nflera steg framåt i utvecklingen med det förslag som\r\nnu behandlas.\r\nDet finns också en annan grundtanke i det här för-\r\nslaget som det faktiskt är väl värt att ta fasta på. Det\r\när att människorna skall kunna få sina behov uppfyll-\r\nda i så stor utsträckning som möjligt i det egna nä-\r\nrområdet. Det är vår övertygelse att dessa förutsätt-\r\nningarna skall skapas genom den här förändringen\r\nom man hanterar den rätt.\r\nJag har inte heller hört någon omfattande kritik\r\nnär det gäller inriktningen. Jag refererade tidigare till\r\nvilken uppfattning intresseorganisationer som är\r\nverksamma inom det här området hade ur patientsyn-\r\npunkt.\r\nDäremot, och det är ju ingen hemlighet, har det\r\nfunnits, och finns säkerligen fortfarande, kritik mot\r\ndet tänkta huvudmannaskapet hos en viss namngiven\r\nkassa. Tyvärr är det också den kassa som represente-\r\nras i mitt eget hemlän. Men det får vi kanske ta på\r\nsidan om.\r\nVänsterpartiet anser, till skillnad från tidigare tala-\r\nre, att det skulle kunna få negativa konsekvenser för\r\nutvecklingen om man skulle skjuta på frågan om\r\nhuvudmannaskapet till ett senare tillfälle. Vår upp-\r\nfattning är att dessa två saker, förändringen av verk-\r\nsamhetsinriktningen och byte av huvudman, måste\r\nske samtidigt för att inte bromsa upp en utveckling\r\nsom vi bedömer som positiv.\r\nI en organisation är det trots allt mycket bättre att\r\nha en visshet om vad som gäller än att månad efter\r\nmånad eller kanske t.o.m. år efter år leva i ovisshet\r\nom vad som komma skall. Vi förutsätter också att de\r\norsaker som kan tänkas ligga bakom att det finns en\r\nkritik mot det föreslagna huvudmannaskapet skall\r\nhanteras i samband med det förändringsarbete som\r\npågår.\r\nHerr talman! Det förslag som vi nu har att ta ställ-\r\nning till innebär också en försäljning av det bad- och\r\nkurhotell som är sammanbyggt med sjukhuset i Tran-\r\nås.\r\nVi vänsterpartister brukar inte vara förespråkare\r\nför privatisering av samhällsegendom. Men i det här\r\nfallet har vi gjort den bedömningen att en försäljning\r\nav tidigare nämnda verksamhet inte kan betraktas\r\nsom så omfattande eller rentav samhällsomstörtande\r\natt det finns någon anledning att gå emot förslaget.\r\nI betänkandet tas också upp frågan om rehabilite-\r\nring ur ett gender-perspektiv. Även om utvecklingen\r\notvivelaktigt stadigt går åt rätt håll finns det enligt\r\nvårt sätt att se mer att göra. Vi har utvecklat resone-\r\nmanget i motion Sf227. För övrigt har vi också reser-\r\nverat oss på den här punkten.\r\nVår bestämda uppfattning är att ett bra utvecklat\r\nrehabiliteringsarbete måste ha den faktiska könsskill-\r\nnaden med i bilden över problematiken. Enligt vår\r\nuppfattning är det också nödvändigt att åskådliggöra\r\ndet då det gäller att analysera effekter av olika för-\r\nändringar i försäkringssystemen.\r\nUtfrågningen om HUR-projektet visade bl.a. att\r\ndet finns stora könsskillnader i rehabiliteringen,\r\nfrämst vad gäller hjärt- och kärlsjukdomar. Utfråg-\r\nningen visade också att unga kvinnor med belast-\r\nningsskador från tjänstemannakollektivet är de som\r\nfår bäst rehabilitering. Det är i och för sig positivt att\r\nman får en bra rehabilitering, men det visar också,\r\nvilket är sämre, att det finns stora klasskillnader mel-\r\nlan könen och tydligen också en åldersbunden skill-\r\nnad.\r\nEtt bra jämställdhetsarbete bör enligt vår uppfatt-\r\nning utgå från kunskapen om att det finns skillnader\r\nsom i sig kan innebära ojämlika effekter av olika\r\nförändringar och att exempelvis statistiken definitivt\r\ninte kan betraktas som könsneutral.\r\nRegeringen har också i regleringsbrevet för bud-\r\ngetåret 1999 för RFV och kassorna begärt en särskild\r\nhandlingsplan om hur gender-perspektivet hanteras.\r\nRFV och försäkringskassorna skall senast den 1 juni\r\n1999 ha lämnat en handlingsplan för detta arbete.\r\nÄnnu har i varje fall inte jag sett någon, men å andra\r\nsidan har vi några dagar kvar fram till nämnda datum.\r\nRegeringen har också ställt i utfästelse att tillsätta\r\nen utredning vars huvuduppgift är att förutsättnings-\r\nlöst utarbeta en etisk plattform för prioriteringar inom\r\nrehabiliteringsområdet.\r\nDet här har diskuterats i en interpellation i april,\r\noch det var också uppe till diskussion i kammaren\r\nhäromdagen. Tyvärr har det fortfarande inte hänt så\r\nmycket, såvitt jag förstår av den senare debatten. Vi\r\ntycker att det är bra åtgärder, men vi väntar på ett\r\nresultat av utfästelserna.\r\nVänsterpartiet har också synpunkter på sjuklöne-\r\nfrågan, och detta kommer att utvecklas närmare av\r\nMarie Engström i ett senare inlägg.\r\nMed det, herr talman, vill jag yrka bifall till reser-\r\nvation 7, under mom. 8, samt till reservation 11, un-\r\nder mom. 14. I övrigt står vi bakom utskottets förslag.</pre><pre>Anf.  127  MARGIT GENNSER (m) replik:\r\nHerr talman! Vad gäller sjuklöneperioden är det\r\nväl bra att ha synpunkter på den, men bättre är att läsa\r\nden mycket väl dokumenterade utredning som finns\r\noch se till att någonting blir gjort. Men det kanske\r\nofta är politiskt mer praktiskt att tala men inte konkret\r\nhandla. Det är väldigt bra att detta uttrycks klart.\r\nJag beklagar att vi inte snabbare får fram bättre\r\nregler för de små företagen, som på grund av system-\r\net slumpmässigt kan drabbas väldigt hårt. Det gäller\r\natt snabbt vidta de åtgärderna. Det är bra att man\r\ntänker rätt, men det är bättre att man handlar rätt.</pre><pre>Anf.  128  CARLINGE WISBERG (v) re-\r\nplik:\r\nHerr talman! Jag skall väl då förstå Margit Genn-\r\nser på det sättet att vi i sak är överens men att hon och\r\nandra av någon anledning inte vill ställa sig bakom\r\nförslaget.\r\nI den här kammaren har vi vid ett flertal tillfällen\r\ndiskuterat åtgärder som kanske skulle underlätta för\r\nde små företagen att anställa folk. Vi tror att en för-\r\nändring på den här punkten vore ett av de mest effek-\r\ntiva sätten att underlätta för små företag att anställa\r\nfolk. Jag måste säga att jag egentligen är mycket\r\nförvånad över att vi inte har ett samlat stöd från de\r\nborgerliga partierna, som säger sig slå vakt om de\r\nsmå företagen i just den frågan.</pre><pre>Anf.  129  MARGIT GENNSER (m) replik:\r\nHerr talman! I sak är vi inte överens. Jag säger att\r\ntiden är en oerhört väsentlig faktor. Man brukar säga\r\natt kon dör medan gräset gror, och det är likadant här.\r\nDet är viktigt att de här åtgärderna kommer snabbt -\r\nannars tar det längre och längre tid innan vi får den\r\ntillväxt av företagande som Sverige så väl behöver\r\noch den ökade sysselsättningen. Fundera på aspekten\r\ntiden också!</pre><pre>Anf.  130  CARLINGE WISBERG (v) re-\r\nplik:\r\nHerr talman! Ja, även tiden skulle påverkas om vi\r\ni kammaren fick ett majoritetsstöd för vår linje i den\r\nhär frågan. Då skulle det finnas mycket goda möjlig-\r\nheter att mycket snabbt få en förändring till stånd just\r\nnär det gäller sjuklöneperioden i arbetsgivarinträdet\r\nför de små företagen.</pre><pre>Anf.  131  DESIRÉE PETHRUS-\r\nENGSTRÖM (kd):\r\nHerr talman! Eftersom detta är mitt första anfö-\r\nrande i denna kammare, och det är lite nervöst, vill\r\njag genast lägga mina yrkanden så att jag inte glöm-\r\nmer bort det.\r\nJag yrkar bifall till reservation 3 angående hu-\r\nvudmannaskap och fördelning av medel samt till\r\nreservation 10 beträffande sjuklön. För övrigt står vi\r\nbakom våra övriga reservationer.\r\nDe förändringar av verksamheten som regeringen\r\nmed stöd av utskottsmajoriteten föreslår vid Riksför-\r\nsäkringsverkets sjukhus i Nynäshamn och Tranås\r\nställer vi kristdemokrater upp på. Däremot anser vi att\r\nman i nuläget inte skall göra några förändringar vad\r\ngäller huvudmannaskapet. Vi anser att regeringens\r\nförslag på det området inte är genomtänkt och därför\r\nbör beredas ytterligare.\r\nRiksförsäkringsverkets sjukhus i Nynäshamn och\r\nTranås har under en lång tid varit kända för sitt arbete\r\nmed försäkringsmedicinska utredningar samt utred-\r\nningar för att fastställa och specificera arbetslivsin-\r\nriktad rehabilitering. I svårbedömda fall har försäk-\r\nringskassan haft det här som en resurs för att fast-\r\nställa en persons arbetsförmåga. Denna resurs är\r\nvärdefull och kommer att vara en tillgång för försäk-\r\nringskassorna även i framtiden.\r\nDet händer alltför ofta att man testar sig fram i\r\nolika rehabiliteringsåtgärder utan att riktigt veta vad\r\ndet är man skall åtgärda hos den enskilda individen.\r\nSjukdomsbilderna blir alltmer komplexa. Det kan\r\nhandla om synliga fysiska besvär, men samtidigt\r\nfinnas komponenter med psykiska och psykosociala\r\ninslag som behöver åtgärdas. Här är utredningarna\r\nvärdefulla såtillvida att man kan klarlägga vilken\r\nåtgärd som bör sättas in, så att rehabiliteringen blir så\r\neffektiv som möjligt.\r\nDärför anser vi kristdemokrater att den utred-\r\nningsverksamhet som bedrivs vid Nynäshamns och\r\nTranås sjukhus skall värnas och utvecklas. Vad gäller\r\növrig verksamhet med behandlingsinslag som finns\r\nför bl.a. överviktiga och hjärtpatienter bör det vara\r\nmöjligt att i framtiden ta till vara de kunskaper och\r\nerfarenheter som finns på det området. Landstingen\r\nbör vara intresserade av att ha tillgång till sådan reha-\r\nbilitering, varför de också bör ta över ansvaret.\r\nNär det gäller de förändringar som regeringen och\r\nutskottsmajoriteten vill se genomförda avseende hu-\r\nvudmannaskapet har vi alltså våra invändningar.\r\nDe båda sjukhusen drivs i dag i bolagsform och\r\nägs helt av Riksförsäkringsverket. Regeringen och\r\nutskottsmajoriteten anser att Riksförsäkringsverket\r\ninte kan ha både tillsynsansvar och verksam-\r\nhetsansvar för de nya försäkringsmedicinska centren,\r\nsom man vill kalla dem. Man föreslår därför ett nytt\r\nhuvudmannaskap.\r\nMan anser att verksamhetsledning och beställare i\r\ndag står för nära varandra. Men hur kan man då lägga\r\növer huvudmannaskapet från ett självständigt bolag\r\nunder Riksförsäkringsverket till en enskild försäk-\r\nringskassa, när det är kassorna som skall utnyttja\r\ntjänsterna? Blir det inte ännu mer sammanblandat\r\nmellan beställare och utförare? Verksamheten skall ju\r\nenligt majoriteten drivas av försäkringskassan i Ös-\r\ntergötlands län, som en resultatenhet inom den kas-\r\nsan. Inte att undra på att de anställda i Nynäshamn\r\noch Tranås tycker att det är en olycklig kombination.\r\nDå kan de ju inte hävda att de är självständiga i sina\r\nbedömningar och inte bara går försäkringskassans\r\närenden.\r\nEnligt vad jag förstår har en organisationskom-\r\nmitté redan tillsatts som arbetar på förändringen av\r\nverksamheten. Många i personalen upplever det som\r\nolyckligt att både avveckling och utveckling av ny\r\nverksamhet redan tagit full fart - och detta trots att\r\nriksdagen ännu inte fattat beslut i frågan. Det är vare\r\nsig smakfullt eller taktfullt att behandla personalen på\r\ndetta sätt. De bör känna att beslut formellt är fattat\r\ninnan åtgärder vidtas. Vilket förtroende får allmän-\r\nheten för regeringen och den lagstiftande församling-\r\nen om man inte upplever att allt går i rätt ordning?\r\nBeslut först och åtgärder sedan!\r\nVad är då alternativet i huvudmannaskapsfrågan?\r\nDen s.k. NYTRA-utredningen, som vi har hört talas\r\nom här, har ju föreslagit att verksamheten vid de båda\r\nsjukhusen skall överföras till ett av staten helägt ak-\r\ntiebolag under Socialdepartementet och med led-\r\nningsfunktionerna lokaliserade till Tranås. Majorite-\r\nten avfärdar detta, trots att flera remissinstanser har\r\nuttryckt sitt stöd för det förslaget.\r\nHerr talman! Klart är att den form för huvudman-\r\nnaskapet som utskottsmajoriteten föreslår inte verkar\r\nvara särskilt genomtänkt. Därför föreslår vi att hu-\r\nvudmannaskapet skall bestämmas vid ett senare till-\r\nfälle, efter ny beredning och ny remissomgång. Den\r\nföreslagna strukturförändringen av verksamheten är\r\nså pass omfattande att förändringen vad gäller hu-\r\nvudmannaskapet inte bör tas nu, särskilt som perso-\r\nnalen inte tycker att det är ett bra förslag. Därför\r\nyrkar jag bifall till reservation 3 i mom. 2, som berör\r\nden här frågan.\r\nJag skulle också vilja beröra de viktiga frågor som\r\ntas upp i reservation 5 om samverkan i rehabilite-\r\nringsarbetet. Eftersom jag arbetat med rehabiliterings-\r\nfrågor i många år vet jag hur viktigt det är att sam-\r\nverkan fungerar, framför allt mellan arbetsgivare,\r\nsjukvård, företagshälsovård och försäkringskassa.\r\nTyvärr fungerar denna samverkan inte särskilt bra i\r\ndag. Många sjukskrivna ramlar mellan stolarna.\r\nI AGRA-utredningen, SOU 1997:142, som hand-\r\nlar om arbetsgivarens rehabiliteringsansvar diskuterar\r\nman hur rehabiliteringsarbetet skall kunna bli bättre.\r\nTyvärr ligger fokus i den utredningen alldeles för\r\nmycket på arbetsgivaren och försäkringskassan som\r\nmotparter enligt min åsikt. De arbetsgivare som inte\r\ngör som kassan säger mister t.ex. hjälp med rehabili-\r\nteringskostnader i det här förslaget. Mycket handlar\r\nom att kontrollera arbetsgivarna. Jag anser att vi i\r\nstället måste jobba mer med hur vi skall hitta incita-\r\nmenten för enkla och smidiga samarbetsformer. Det\r\nmisstroende många arbetsgivare känner från försäk-\r\nringskassan är inte bra. Det behövs en attitydföränd-\r\nring där arbetsgivare och försäkringskassa arbetar\r\nmed varandra i stället för mot varandra.\r\nDet goda resultat som FINSAM-försöken, med fi-\r\nnansiell samordning mellan olika rehabiliteringsaktö-\r\nrer, visat på borde vara till ledning i det fortsatta ar-\r\nbetet. Det är önskvärt att regeringen kommer tillbaka\r\ntill riksdagen med ett förslag till rehabiliteringspolicy\r\noch hur ansvarsfördelningen skall se ut på området\r\nrehabilitering. I dag är det tyvärr ingen som känner\r\ndet yttersta ansvaret för rehabilitering och ingen som\r\nsamordnar resurserna, och det behöver vi förändra.\r\nSlutligen skulle jag när det gäller högkostnads-\r\nskyddet vilja tala mig varm för reservation 10, som\r\nhandlar om just högkostnadsskydd för sjuklönekost-\r\nnader hos småföretagare. Den nuvarande försäkringen\r\nmot sjuklönekostnader upplevs i dag som dyr bland\r\nsmåföretagarna. I den tidigare nämnda AGRA-\r\nutredningen föreslås att den skall upphöra och att ett\r\nhögkostnadsskydd i stället införs. Det innebär att ett\r\nlitet företag som drabbas av höga sjuklönekostnader\r\nkan ansöka hos försäkringskassan om ersättning för\r\nden del av kostnaden som överstiger riksgenomsnittet\r\nför samtliga företag. Det anser man medför en mins-\r\nkad risk för småföretagarna, och det påverkar därige-\r\nnom även nyanställningarna på företagen.\r\nVi kristdemokrater anser att regeringen bör åter-\r\nkomma med ett förslag till lagändring enligt utred-\r\nningens förslag. Vi hoppas naturligtvis att även\r\nVänstern och Miljöpartiet vill få till stånd en föränd-\r\nring för småföretagare. De har ju i sina reservationer\r\npåpekat att företag med högst tio anställda bör un-\r\ndantas från kravet på sjuklön. Hur kommer Vänstern\r\noch Miljöpartiet att gå vidare efter omröstningen här i\r\nriksdagen på tisdag?\r\nHerr talman! Helt klart är att nuvarande sjuklöne-\r\nsystem innebär problem för småföretagare. Men det\r\när också ett problem att personer med återkommande\r\nsjukperioder riskerar att hamna utanför arbetsmark-\r\nnaden om ingenting görs. Jag yrkar därför bifall till\r\nreservation 10.</pre><pre>Anf.  132  BIRGITTA CARLSSON (c):\r\nHerr talman! Den här debatten handlar ju om be-\r\ntänkandet SfU8, och det bygger på propositionen\r\n1998/99:76 Försäkringsmedicinska utredningar. I\r\nbetänkande behandlas också en del motioner från den\r\nallmänna motionstiden.\r\nFörst till förslagen i propositionen om ändrat hu-\r\nvudmannaskap vid Riksförsäkringsverkets sjukhus i\r\nNynäshamn och Tranås, där vi i Centerpartiet har en\r\nannan uppfattning än regeringen. Regeringen föreslår\r\natt verksamhetsansvaret för de försäkringsmedicinska\r\nutredningarna och arbetslivsinriktade rehabiliterings-\r\nutredningarna skall föras över till en av de allmänna\r\nförsäkringskassorna och att de där skall drivas som en\r\negen resultatenhet samt att de bolag som för närva-\r\nrande driver sjukhusen skall avvecklas.\r\nPropositionen bygger ju på den s.k. NYTRA-\r\nutredningen. I detta SOU föreslår man att verksam-\r\nheten vid Riksförsäkringsverkets sjukhus i Nynäs-\r\nhamn och Tranås skall föras över till ett av staten\r\nhelägt aktiebolag under Socialdepartementet med\r\nledningsfunktionerna lokaliserade till Tranås. Detta\r\nförslag fick stöd från flera remissinstanser, och även\r\nvi i Centerpartiet anser att detta hade varit en bättre\r\nlösning vid en förändring av huvudmannaskapet.\r\nAtt föra över huvudmannaskapet till en allmän\r\nförsäkringskassa är inte utrett. Vi tror inte att detta är\r\nbra för verksamheten. Vi tror inte att det stärker för-\r\nutsättningarna för konkurrensneutralitet.\r\nDen huvudsakliga rehabiliteringen vid Riksför-\r\nsäkringsverkets sjukhus ges till patienter med t.ex.\r\növervikt och hjärtbesvär. Det är en mycket viktig\r\nverksamhet som i dag bedrivs vid sjukhusen, och den\r\nmåste få möjlighet att utvecklas på egna meriter och\r\nmed utgångspunkt från de behov som finns inom\r\ndessa områden. Därför, herr talman, yrkar jag bifall\r\ntill reservation 3 under mom. 2.\r\nSedan till några motioner från den allmänna mo-\r\ntionstiden.\r\nFörst ett yrkande som finns i vår jämställdhets-\r\nmotion som handlar om forskning kring kvinnor och\r\nrehabilitering. Även en enskild motion om\r\nfibromyalgi tar upp jämställdhetsfrågan inom vården.\r\nAv Socialdepartementets utredning Jämställd\r\nvård - olika vård på lika villkor kan man utläsa att\r\nkvinnor inte får samma bemötande eller behandling i\r\nsjukvården som män får. Mannen är fortfarande norm\r\ninom den svenska sjukvården, och de flesta normal-\r\nvärden är fastställda på värnpliktiga män. De flesta\r\nläkemedel är testade och utprovade på män. Detta\r\npåverkar förhållandet att kvinnors sjukdomar inte\r\nalltid diagnostiseras och att de avfärdas som diffusa\r\nsymtom. Ett exempel är sjukdomen fibromyalgi, som\r\nlångt mer än 100 000 personer lider av i vårt land.\r\nCa 90 % av dem är kvinnor. Utredningar inom\r\nfibromyalgi görs förresten även de på Tranås sjukhus.\r\nOkunskap och fördomar om fibromyalgi har bi-\r\ndragit till att en del patienter betraktas som arbets-\r\nskygga, inbillningssjuka eller psykiskt sjuka. De har\r\nofta mötts av en skeptisk inställning från försäkrings-\r\nkassorna. Känslan av att inte bli trodd har påverkat\r\npatienten negativt, och hälsan har ytterligare försäm-\r\nrats.\r\nForskning kring kvinnor och rehabilitering har vi-\r\nsat att långtidssjukskrivna kvinnor får rehabilitering\r\ntill lägre kostnader än vad män får och att kvinnor får\r\nordinarie åtgärder, medan män i större utsträckning\r\nfår speciella insatser. Insatser och åtgärder sätts dess-\r\nutom in tidigare på män än på kvinnor, och detta är\r\ninte acceptabelt. Kvinnor skall ha samma möjligheter\r\noch få samma hjälp till rehabilitering som männen för\r\natt kunna komma tillbaka till arbetslivet. Det är vik-\r\ntigt att insatserna fördelas jämställt och utifrån det\r\nbehov av rehabilitering som finns.\r\nDärför, herr talman, yrkar jag bifall till vår reser-\r\nvation nr 6 under mom. 8.\r\nJag står givetvis bakom övriga motioner från\r\nCenterpartiet, men jag yrkar alltså inte bifall till fler\r\nän dessa två reservationer för tids vinnande.</pre><pre>Anf.  133  BARBRO WESTERHOLM (fp):\r\nHerr talman! Nu debatterar vi försäkringsmedi-\r\ncinska utredningar. I morse debatterade vi kasinon.\r\nDet finns ett inslag som jag ser som gemensamt för\r\ndessa debatter. Det är den takt med vilken regeringen\r\ngenomför förslag.\r\nVi i Folkpartiet har varit kritiska mot de s.k. lång-\r\nbänkarna eller långrötterna. Men det innebär inte att\r\nvi för den skull tycker att det är bra att man lägger\r\nfram för dåligt genomarbetade propositioner i denna\r\nriksdag. I morse kritiserade jag att man hade haft så\r\nbråttom med kasinopropositionen, och nu vill jag\r\nsäga att jag tycker att man har haft för bråttom också\r\nmed denna. Det gäller frågan om huvudmannaskap -\r\ndet som tas upp i reservation 3, fogad till betänkan-\r\ndet.\r\nFörändring vad gäller huvudmannaskap och orga-\r\nnisationsförändringar för kostnadskonsekvenser med\r\nsig. De för mänskliga konsekvenser med sig för dem\r\nsom arbetar i en organisation. Tyvärr har vi inte några\r\nvidare data över vad sådana förändringar kostar i\r\npengar och vad de skulle ha kunnat kosta om det hade\r\nfunnits ordentliga konsekvensbeskrivningar med i\r\nbilden. Det har vi alltså inte när det gäller den hu-\r\nvudmannaskapsförändring som regeringen föreslår.\r\nDå skulle det ha varit mycket bättre att vänta och gå\r\nigenom det lite ordentligare. En del av konsekvenser-\r\nna framgår av den brevskörd som jag tror att alla vi\r\nsom sitter i detta utskott har fått.\r\nSå går jag till reservation 4, som är den av reser-\r\nvationerna som jag yrkar bifall till för Folkpartiets\r\ndel. Vi står naturligtvis bakom de andra reservatio-\r\nnerna som vi har vårt namn med på. Den handlar om\r\nforskningen. Det är oerhört viktigt att man använder\r\ndet material som finns vid sjukhusen - resultatet av\r\nutredningarna - för att se hur man kan förebygga och\r\nbättre behandla och rehabilitera de människor som\r\ndet handlar om. Det skall man göra med självkritik.\r\nMan skall se vad som var bra och vad man kan göra\r\nbättre.\r\nRegeringen lever i tron att man kan finansiera\r\ndetta med rådsanslag och att man kan söka pengar här\r\noch där. Men erfarenheten visar att det blir väldigt lite\r\ngjort då. För några år sedan togs beslut i denna kam-\r\nmare om ett läkemedelsepidemiologiskt nätverk som i\r\ndag, som jag ser det, fungerar väldigt väl. Det skulle\r\ninte göra det om man inte hade en basresurs. Det är\r\nen stiftelse, och stiftelsekapitalet betalar navet eller\r\ncentrumet i detta nätverk. Projekt som man driver\r\nbekostas via t.ex. forskningsrådspengar och lands-\r\ntingspengar. Jag tycker att man skulle ha gjort lika-\r\ndant här. Här fanns faktiskt pengar. Man kunde ha\r\nanvänt folkpensioneringsfonden i det sammanhanget.\r\nSedan kommer vi till reservationen 5 - Samver-\r\nkan i rehabiliteringsarbetet. Detta har vi diskuterat\r\nmånga gånger i denna kammare. Det gäller FINSAM\r\noch problemet att vi har olika skattepåsar ur vilka vi\r\nskall ta pengar för att hjälpa en och samma individ.\r\nIndividen som har betalat sin skatt kan inte förstå\r\neller acceptera att det skall vara så krångligt och att\r\npengarna inte används på ett effektivt sätt genom att\r\nde har landat i tre olika pengapåsar. Det som tas upp i\r\nreservationen har vi som sagt var debatterat många\r\ngånger.\r\nSedan går jag till rehabilitering ur ett gender-\r\nperspektiv - reservation 6. Man skall alltid ha jäm-\r\nställdhetsglasögonen eller gender-glasögonen, som\r\nman också kan kalla det, på sig vad man än gör. Jag\r\nvill fråga Göte Wahlström om regeringen avser att i\r\nbudgetpropositionen i höst lämna en aktuell redovis-\r\nning av hur det ser ut när det gäller mäns och kvin-\r\nnors rehabilitering och hur man satsar på de båda\r\nkönen och olika åldersgrupper.\r\nJag tycker att det är viktigt att vi får följa detta\r\nkontinuerligt och se om det blir några förbättringar.\r\nDet kan kanske också leda till att lite föråldrade upp-\r\nfattningar om hur det ser ut kan avfärdas eller läggas\r\ntill handlingarna.\r\nJag ser att det har hänt en hel del på läkemedels-\r\nområdet sedan Wigzells utredning kom. Det är inte\r\nbra än, men nu krävs det dokumentation på båda\r\nkönen och för den delen också alla åldersgrupper för\r\nläkemedel som skall registreras i detta land.\r\nSedan går jag till sjuklönen. Det system som här\r\nförordas av majoriteten är ett av flera hinder för ny-\r\nanställningar och att små företag vågar ha anställda.\r\nHär borde man ha gått på AGRA-utredningens för-\r\nslag, som jag tycker är väldigt förnuftigt.\r\nDärmed, herr talman, har jag kommenterat de re-\r\nservationer där Folkpartiet står med bland underteck-\r\nnarna.</pre><pre>Anf.  134  CARLINGE WISBERG (v) re-\r\nplik:\r\nHerr talman! Barbro Westerholm och för den de-\r\nlen även tidigare talare har kritiserat förslaget till\r\nändrat huvudmannaskap. Barbro Westerholm säger\r\natt hon tycker att man har för bråttom med föränd-\r\nringen. Det kan vara en uppfattning.\r\nNu är det så här i livet att vi har erfarenhet från\r\nolika områden. Själv bygger jag min livserfarenhet på\r\nen mångårig anställning inom en stor industrikoncern\r\ni landet. Jag har på så sätt varit involverad i åtskilliga\r\norganisationsförändringar, inriktningsförändringar\r\netc.\r\nErfarenheterna av dem tycker jag är mycket enty-\r\ndiga. Gör man en inriktningsförändring är det också\r\nviktigt att göra en organisationsförändring. De bör gå\r\nhand i hand.\r\nGör man inte det - jag har också varit med om\r\nförändringar där detta inte har gått hand i hand - är en\r\nav de första sakerna man tappar kompetens i organi-\r\nsationen. Jag tror att kostnaden för det kompetenstapp\r\nsom man får i en organisation när man låter föränd-\r\nringen dras i långbänk är väsentligt mycket större och\r\nväsentligt mycket allvarligare för den kommande\r\nverksamheten än den kostnad som eventuellt kan\r\nkomma om man har lite för bråttom.</pre><pre>Anf.  135  BARBRO WESTERHOLM (fp) re-\r\nplik:\r\nHerr talman! Principiellt skulle jag kunna hålla\r\nmed, med erfarenhet av Socialstyrelsens omorganisa-\r\ntion en gång i världen, som tog väldigt många år\r\njämfört med Apoteksbolagets, som kunde gå på några\r\nmånader. Men det förutsätter att det finns ordentliga\r\nkonsekvensanalyser av organisationsförändringen och\r\ninriktningsförändringen. Det gör det inte när det gäl-\r\nler den här förändringen.\r\nI avsaknad av den typen av utredning och under-\r\nlag vill jag hävda att det näst bästa alternativet är att\r\nman tar lite extra tid på sig, därför att det här också\r\ngår ut över patienterna. Det här är så tydligt när det\r\ngäller de olika patientkategorier som t.ex. landstingen\r\nskall inrymma i sin verksamhet. Det jag hade önskat\r\när naturligtvis att man hade gjort det snabbt och\r\nkomplett. Men när man nu inte har gjort det landar\r\njag på den här slutsatsen.</pre><pre>Anf.  136  KERSTIN-MARIA\r\nSTALIN (mp):\r\nHerr talman! Den här propositionen har haft\r\nmånga namn. Först kallades den Riksförsäkringsver-\r\nkets sjukhus, ett tag slogs den ihop med en proposi-\r\ntion om rehabilitering som aldrig kom. Också den här\r\npropositionen hette en tid Rehabilitering. Sedan har\r\nman kallat den Försäkringsmedicinskt centrum och\r\nnu står det på betänkandet Försäkringsmedicinska\r\nutredningar.\r\nJag vill börja med att yrka bifall till utskottets\r\nhemställan, utom till avsnittet Rehabilitering ur ett\r\ngender-perspektiv. Där reserverar jag mig tillsam-\r\nmans med Vänsterpartiet. Jag yrkar bifall till reserva-\r\ntion 7.\r\nJag konstaterar att utskottet har tagit intryck av\r\nmotionen om gender-perspektiv och att ändå något\r\nlite har skrivits om detta i betänkandet, dock långt\r\nifrån tillräckligt. Den här frågan tangerar det jag har\r\nnämnt i avslutningen på mitt förra anförande om\r\nsocialförsäkringens administration. Jag ser nämligen\r\nockså likheter och gemensamma saker mellan de här\r\ntvå betänkandena.\r\nMen för min del är det viktigast att vi ägnar\r\nmycket större uppmärksamhet åt varför människor\r\nblir sjuka och vilka människor som blir sjukare än\r\nandra. Vad gäller just det här betänkandet är frågorna:\r\nHur fungerar rehabiliteringen? Vilken sorts rehabili-\r\ntering skall vi ha? Vilka får rehabilitering och vilka\r\nfår inte rehabilitering? Är det skillnad mellan kvinnor\r\noch män? Vad är det för samband mellan rehabilite-\r\nring och långtidssjukdom, mellan rehabilitering och\r\nförtidspension?\r\nRehabilitering är ett svårt kapitel. Det handlar om\r\nprimär och sekundär prevention på samma gång. Vi\r\nhar, som nämnts förut, i utskottet nyligen haft förmå-\r\nnen att träffa ett forskarlag från Karolinska Institutet.\r\nDe berättade om rehabilitering av patienter med psy-\r\nkiska besvär, med obstruktiva lungsjukdomar - det är\r\nde som har trångt i luftrören, trångt när de skall an-\r\ndas, fick vi veta - och patienter med nack- och skul-\r\nderbesvär.\r\nBeträffande vikten av att snabbt komma i gång\r\nmed rehabiliteringen, för att minska långtidssjuk-\r\nskrivning och sjukpension hörde jag detsamma som\r\nMargit Gennser. Men beträffande motivationen hörde\r\njag följande: Även om patienter inte är så starkt moti-\r\nverade till rehabilitering blir de det så snart rehabilite-\r\nringen har kommit i gång. Det talar alltså åter om hur\r\nviktigt det är att man snabbt får rehabilitering.\r\nEn stor stötesten är hur läkarna bedömer behovet.\r\nHär visar forskarlaget att det tyvärr finns en mycket\r\nstor oenighet och stor okunskap. Därför behövs inom\r\ndet här området mer forskning och mer utbildning hos\r\ndem som skall remittera till rehabiliteringen och na-\r\nturligtvis också hos dem som skall rehabilitera.\r\nJag instämmer med både propositionen och be-\r\ntänkandet i att vi måste garantera försäkringsmedi-\r\ncinska utredningar och arbetsinriktade utredningar\r\nhög och jämn kvalitet. Det där var en typisk politisk\r\nfloskel, men inte desto mindre viktig.\r\nJag utgår från att den kompetens man skaffat sig i\r\nTranås och Nynäshamn kan tas till vara i den nya\r\norganisationen. Vi ser i regeringens och utskottets\r\nförslag en möjlighet till utökad forskning och utbild-\r\nning när det gäller försäkringsmedicinska utredning-\r\nar. Det har varit mycket kritik på det här området\r\ntidigare.\r\nMen till rehabilitering hör också arbetslivsinriktad\r\nrehabilitering, vilket i många fall har visat sig mer\r\neffektivt än medicinsk rehabilitering. Jag vill passa på\r\natt igen slå ett slag för vikten att vi ger försäkrings-\r\nkassorna tid och resurser, så att man kan se till att\r\nmänniskor får den rehabilitering de behöver i tid.\r\nTack!</pre><pre>Anf.  137  GÖTE WAHLSTRÖM (s):\r\nHerr talman! Det här betänkandet, SfU8, behand-\r\nlar, precis som tidigare har sagts, i huvudsak rege-\r\nringens proposition rörande försäkringsmedicinska\r\nutredningar. Utöver motioner väckta med anledning\r\nav propositionen finns motioner som väckts under\r\nden allmänna motionstiden.\r\nJag vill inledningsvis yrka bifall till utskottets\r\nhemställan och avslag på reservationerna.\r\nHerr talman! Socialförsäkringsutskottet föreslog i\r\nsitt betänkande 1994/95:SfU10, Socialförsäkring -\r\ninriktning och finansiering, ett tillkännagivande om\r\natt regeringen borde utreda frågan beträffande den\r\nfortsatta verksamheten och finansieringen av RFV:s\r\nsjukhus. Utredningen borde inte bara omfatta finansi-\r\neringen och huvudmannaskap utan också sjukhusens\r\nroll inom socialförsäkringssystemet.\r\nRiksdagen biföll utskottets hemställan och rege-\r\nringen uppdrog sedermera åt RRV att kartlägga och\r\nanalysera frågan.\r\nI sin redovisning ansåg RRV att RFV:s sjukhus\r\nhade en otydlig verksamhetsinriktning, där ansvars-\r\ngränserna framför allt mot landstingen var oklara.\r\nHärefter tillsatte regeringen en särskild utredare\r\nmed uppdraget att utreda rollen för RFV:s sjukhus\r\ninom sjukförsäkringssystemet. Utredningen skulle\r\näven ta ställning till huvudmannaskapet.\r\nUtredningen uppdrogs att analysera:\r\n- hur socialförsäkringens behov av medicinska\r\nutredningar och utlåtanden tillgodoses av den all-\r\nmänna hälso- och sjukvården och andra aktörer\r\ninom området,\r\n- sjukhusens betydelse för försäkringskassornas\r\nrehabiliteringsarbete, dvs. om RFV:s sjukhus fyl-\r\nler den funktion som kassorna behöver ha och få\r\ndem tillgodosedda i denna form,\r\n- betydelsen av sjukhusens forskning och metodut-\r\nvecklingsarbete.</pre><pre>Utredningen Socialförsäkringsmedicinskt cent-\r\nrum, En resurs för utredning och metodutveckling,\r\nNYTRA-utredningen, SOU 1997:169, presenterades.\r\nUtredningen gjorde den bredare belysning av ärendet\r\nsom utskottet beställt och framlade sina övervägan-\r\nden och förslag i åtta punkter.\r\n- Badhotellet som i dag finns i Tranås föreslås för-\r\nsäljas eller utarrenderas. Vidare föreslås att bola-\r\ngets fastigheter skall försäljas.\r\n- Verksamheten skall fortsättningsvis avse försäk-\r\nringsmedicinska utredningar, utredningar för ar-\r\nbetslivsinriktad rehabilitering, metodutveckling,\r\nforskning och utveckling samt kunskapsspridning.\r\n- Målgruppen för verksamheten skall utgöras av\r\nförsäkrade som har sammansatta och svårbedöm-\r\nda besvär eller funktionshinder.\r\n- Verksamheten skall vara intäktsfinansierad med\r\nmarknadsmässig prissättning.\r\n- Upphandling av utredningar som avses skall ske\r\nsamordnat, och i anbudsförfrågan bör villkoren\r\nspecificeras i en kravspecifikation.\r\n- I utredningen framhålls att forskningskompetens\r\nbör finnas och att forskningsprogram skall tas\r\nfram.\r\n- Nuvarande anslag för verksamheten föreslås till-\r\nföras medel för inköp av arbetslivsinriktad reha-\r\nbilitering. Vidare läggs förslag fram om hur finan-\r\nsiering av såväl forskning som metodutveckling\r\nkan ske.\r\n- I fråga om huvudmannaskap föreslås att ett av\r\nstaten helägt aktiebolag, Försäkringsmedicinskt\r\ncentrum AB, bildas. Vidare föreslås att utred-\r\nningsverksamhet skall bedrivas regionaliserat vid\r\nfler enheter än de i dag verksamma.</pre><pre>Utredningen har remissbehandlats. Synpunkter\r\nhar inkommit, vilka inte ger en helt entydig bild av\r\nframtida verksamhet.\r\nVerksamheten i Nynäshamn och Tranås har under\r\nåren genomgått en rad förändringar. Dessa föränd-\r\nringar har under senare år varit ett sätt att möta den\r\nkritik som framförts från myndigheter. På så vis har\r\nverksamheten utvecklats i linje med vad som föresla-\r\ngits i utredningen. Utvecklandet av behandlingsmo-\r\ndellen \"STRUT\" har gjort att enhetligheten i bedöm-\r\nningarna har förbättrats, vilket har vidimerats av\r\nmånga beställare av utredningar.\r\nHerr talman! Propositionen följer i huvudsak de\r\nav NYTRA-utredningen framlagda förslagen. Det är\r\nockså ett förhållande som genomsyrar remissinstan-\r\nsernas och utskottets bedömning. Det innebär att det\r\nfinns en bred enighet i kammaren för de förslag som\r\nfinns i propositionen rörande förändring och utveck-\r\nling av Försäkringsmedicinskt centrum. Detta är vik-\r\ntigt, inte minst utifrån vetskapen om behovet av att\r\nsnabba upp processen med försäkringsmedicinska\r\nutredningar och härigenom kunna minska sjukskriv-\r\nningstider och minimera mänskligt lidande. Samhäl-\r\nlets kostnader för sjukförsäkringen kan också på sikt\r\nminska genom effektivare och bättre utredningar. I\r\ndetta perspektiv är nuvarande kompetens och resurser\r\nviktiga instrument i en förstärkt och utvecklad verk-\r\nsamhet.\r\nVid den hearing som socialförsäkringsutskottet\r\ngenomförde under veckan, med professor Åke Ny-\r\ngren m.fl. inom det s.k. HUR-projektet, framkom att\r\ntidiga utredningar är mycket viktiga för möjligheterna\r\natt rehabiliteras tillbaka till arbetslivet.\r\nI detta arbete såg professor Nygren ett stort värde\r\ni den förändring som nu RFV:s sjukhus genomgår för\r\natt bättre kunna möta upp behovet av försäkringsme-\r\ndicinska utredningar och arbetslivsinriktade rehabili-\r\nteringsutredningar. De båda enheterna i Tranås och\r\nNynäshamn kan härigenom blir de nycklar som be-\r\nhövs för att öppna upp detta arbete.\r\nPå ett väsentligt område skiljer sig dock proposi-\r\ntionen från utredningen. Det gäller framtida huvud-\r\nmannaskap. Utredningens förslag om bildandet av ett\r\naktiebolag under Socialstyrelsen får i propositionen\r\nen annorlunda utformning. Detta förhållande skall ses\r\nutifrån de ställningstaganden som regeringen tidigare\r\ngjort i frågan om driftform av statlig verksamhet.\r\nHerr talman! Inom området finns fyra reservatio-\r\nner. Två av dessa berör huvudmannaskapsfrågan. I\r\nden ena reservationen föreslår man försäljning av\r\nRFV:s sjukhus, medan man i den andra föreslår att\r\nhuvudmannaskapet bör bestämmas vid ett senare\r\ntillfälle.\r\nJag kan inte se hur en privatisering av verksam-\r\nheten på ett bättre sätt kan leva upp till de krav som\r\nkassorna ställer. En försäljning och uppsplittring\r\ninom området för att uppnå bättre resultat bedömer\r\njag som en tveksam väg för verksamheten.\r\nFörslaget om att vänta med beslut i frågan om hu-\r\nvudmannaskap bygger på att utredningen ej på ett\r\ntillfredsställande sätt belyst frågan om en av landets\r\nförsäkringskassor som huvudman. I de remissvar som\r\nhar kommit in finns en rad olika förslag om placering\r\nav huvudmannaskapet. Det förslag som nu har lagts\r\nfram har arbetats fram utifrån en bred bedömning av\r\nkassornas möjligheter att bedriva sidokopplad verk-\r\nsamhet - detta utifrån såväl administrativ som övrig\r\nverksamhetsmässig grund. Redan i dag finns vid tre\r\nav landets kassor breddad verksamhet, och en be-\r\ndömning har gjorts att så också kan bli fallet med\r\nförsäkringsmedicinska utredningar.\r\nHerr talman! I betänkandet behandlas även ett\r\nantal motioner väckta under den allmänna motionsti-\r\nden. Dessa gäller bl.a. samverkansfrågor, genderpers-\r\npektiv inom rehabiliteringsområdet samt arbetsgiva-\r\nrens rehabiliteringsansvar. Dessa frågor är i dag en\r\ndel i en process vad gäller översyn inom rehabilite-\r\nringsområdet, och de kommer säkert att bli en del i\r\narbetet för den utredning som socialförsäkringsmi-\r\nnistern aviserat skall tillsättas inom kort.\r\nRegeringen har i diverse markeringar och i ett\r\nbrett perspektiv klargjort synen på jämställdhetsas-\r\npekten. Vi kan förvänta oss att regeringen även fort-\r\nsättningsvis kommer att lägga fram förslag på förbätt-\r\nrad jämställdhet på ett antal områden.\r\nI reservation 9 behandlas frågan om företagare\r\noch restarbetsförmåga. Denna fråga har varit föremål\r\nför en utredning, och jag anser därför, liksom ut-\r\nskottsmajoriteten, att man bör avvakta beredningen\r\nav frågan.\r\nI två reservationer behandlas frågan om sjuklön ur\r\nolika infallsvinklar. Regeringen begärde att den s.k.\r\nAGRA-utredningen skulle belysa frågor som aktuali-\r\nserats i motioner. Vi kan nu konstatera att regeringen\r\ninte kommer att lägga fram någon proposition base-\r\nrad på AGRA-utredningen. Det beror på dåligt stöd i\r\nde remissvar som har lämnats in. Socialförsäkrings-\r\nministern gjorde så sent som under måndagen en\r\nmarkering i samband med ett interpellationssvar.\r\nRegeringen har för avsikt att tillsätta en särskild\r\nutredare med uppgift att se över rehabiliteringsområ-\r\ndet. Härutöver är frågor aktualiserade av regeringen\r\ninom hela området. Jag utgår därför, i likhet med\r\nutskottsmajoriteten, från att regeringen återkommer\r\nmed förslag om behov av förändringar anses förelig-\r\nga i regelsystemet.</pre><pre>Anf.  138  MARGIT GENNSER (m) replik:\r\nFru talman! Jag vill kommentera frågan om hu-\r\nvudmannaskap.\r\nJag försökte i mitt anförande visa att rehabilitering\r\när en sådan mångfasetterad verksamhet, att det inte\r\ngår att lösa problemen i den organisatoriska ändan\r\nutan man måste se på hur arbetet bedrivs i verklighe-\r\nten. Då finner man att rehabilitering kräver en förfär-\r\nlig mängd ingredienser, medicinska kunskaper, kun-\r\nskaper om arbetsmarknaden, att skapa bra kontakter\r\nmellan patient och läkare osv. Motivation är en avgö-\r\nrande faktor.\r\nDet är fel att försöka börja med att samordna allt.\r\nDet behövs självständiga enheter som kan utveckla\r\nmetoder på sitt eget sätt. Kreativitet fordrar faktiskt\r\nolikhet. Det är därför vi föreslår att bolagen skall\r\nprivatiseras. Hur det sedan går till med fastigheter\r\nosv. är en rent praktisk fråga. På så sätt kan vi få\r\nmånga olika sätt att hjälpa folk att rehabiliteras. Om\r\nallt läggs hos en huvudman blir det en central styr-\r\nning.\r\nDet är en filosofisk motsättning mellan socialde-\r\nmokraternas och moderaternas sätt att se på problem.\r\nJag vill poängtera att det är denna djupgående skill-\r\nnad som är anledningen till reservationen.\r\nJag tror att vi har bättre på fötterna än de som vill\r\ncentralisera när det gäller motivationsforskning och\r\nforskning för att skapa klimat för utveckling och\r\nnyskapande.</pre><pre>Anf.  139  GÖTE WAHLSTRÖM (s) replik:\r\nFru talman! Såväl Margit Gennser som jag deltog\r\ni den hearing som utskottet hade i veckan. Vi kunde\r\nse den bredd som finns i diskussionen och de problem\r\nsom finns i dag i samhället. Vi kan också konstatera\r\natt det förekommer en debatt över hela landet. Vi kan\r\nockså se den positiva utveckling som har skett i Tran-\r\nås och Nynäshamn. Det är inte säkert att den har skett\r\ninom ramen för det bolag som bedriver verksamhe-\r\nten. Den kan ha skett av andra av samhället påtving-\r\nade skäl.\r\nJag tror att det går att driva verksamheten vidare\r\näven under ledning av en av landets försäkringskas-\r\nsor. Det kanske går att vara pådrivande för att få i\r\ngång en process över hela landet för att skapa enhet-\r\nligheten och den kunskap som behövs för besluten på\r\nområdet.</pre><pre>Anf.  140  MARGIT GENNSER (m) replik:\r\nFru talman! Jag hoppas att Göte Wahlström har\r\nrätt. Jag satt i går med Riksförsäkringsverkets styrel-\r\nse, och de problem vi ser inom försäkringskassorna\r\npå en hel del elementära områden gör att jag tror att\r\ndet hade varit bättre att satsa på lite olika självständi-\r\nga enheter i stället för att lägga alla äggen i samma\r\nutvecklingskorg.\r\nFramtiden får väl utvisa om detta var en riktig\r\nsyn, den byråkratiska synen. Jag tror att man snarare,\r\nsärskilt när det gäller utveckling för att få bättre för-\r\nhållanden vid ett så här sammansatt problem, borde\r\nvälja mångfald. Men framtiden får utvisa vem av oss\r\nsom har rätt.</pre><pre>Anf.  141  GÖTE WAHLSTRÖM (s) replik:\r\nFru talman! Såväl hearingen som den debatt som\r\nföregick detta ärende handlade just om behovet av\r\nenhetlighet och samsyn på bedömningarna över hela\r\nlandet. Det Margit Gennser här företräder är en sprid-\r\nning av detta, innebärande att vi kanske skulle få ett\r\nstörre problem att skapa den enhetlighet som behövs\r\nför att få bra och riktiga bedömningar över hela lan-\r\ndet. Jag kan inte se att den privatiseringsmodell som\r\nmoderaterna här företräder skulle kunna ge den en-\r\nhetlighet som behövs. Det är med de skälen som jag\r\nyrkar avslag på moderaternas reservation.</pre><pre>Anf.  142  BARBRO WESTERHOLM (fp) re-\r\nplik:\r\nFru talman! Göte Wahlström lugnade mig inte\r\nprecis när det gällde att säkra den forskning som jag\r\ntror att vi alla i denna kammare är överens om är\r\nviktig inom det här området. Diskussionen i proposi-\r\ntionen präglas av wishfull thinking, om jag får ut-\r\ntrycka mig så, och en bristande erfarenhet av vilken\r\nenormt hård konkurrens det är om de forskningsme-\r\ndel som finns tillgängliga vid de olika forskningsrå-\r\nden.\r\nJag skulle gärna vilja höra Göte Wahlströms syn-\r\npunkter på hur säker han känner sig på att det skall\r\nfinnas medel. Jag vill tillägga att det finns ett ställe\r\ndär jag tror att det finns ganska mycket pengar och\r\nsom inte är nämnt här. Det är AMF, som i dag finan-\r\nsierar en ganska stor del av den här forskningen. Är\r\ndet en väg att gå vidare på? Jag vidhåller att man\r\nändå behöver det här navet.</pre><pre>Anf.  143  GÖTE WAHLSTRÖM (s) replik:\r\nFru talman! Forskning och utveckling inom om-\r\nrådet är ytterst viktigt. Det klargjordes inte minst vid\r\nden hearing som vi hade i utskottet under veckan,\r\nmed markeringar från Karolinska Institutet m.fl. Det\r\nvar en hearing som gav utskottet en rad nya infalls-\r\nvinklar på exempelvis fördelningen av rehabilitering-\r\nen inom olika områden och behoven av att hitta in-\r\nfallsvinklar på olika områden.\r\nI propositionen markeras också frågan från rege-\r\nringens sida på en rad olika vägar för att få ytterligare\r\ntryck i frågan. Den utvecklingskommitté som har att\r\nförbereda inrättandet av ett försäkringsmedicinskt\r\ncentrum och kommande huvudman har naturligtvis\r\natt aktivt överväga olika forskningsprojekt, liksom att\r\nfinna olika finansieringsvägar.</pre><pre>Anf.  144  BARBRO WESTERHOLM (fp) re-\r\nplik:\r\nFru talman! Då hoppas jag att denna fortsatta ut-\r\nredning tar fasta på erfarenheten från bl.a. läkemedel-\r\nsepidemiologiska nätverket, att man behöver en cen-\r\ntral finansiering för ett mindre kansli med någon eller\r\nnågra högt kvalificerade forskare för att det inte bara\r\nskall bli önsketänkande i ett betänkande från riksda-\r\ngen.\r\nNär Göte Wahlström nämner Karolinska Institutet\r\nlåter det som att där finns resurser. Men det finns det\r\ninte. Man har förlagt forskningen vid Karolinska\r\nInstitutet, och det ger en form av kvalitetsstämpel på\r\nden forskningen. Men pengarna måste hämtas från\r\nnågon annanstans.</pre><pre>Anf.  145  GÖTE WAHLSTRÖM (s) replik:\r\nFru talman! Jag konstaterar att Barbro Wester-\r\nholm och regeringen har en ganska stor samsyn vad\r\ngäller behovet av forskning inom området. Det är min\r\nförhoppning att arbetet snarast kan komma i gång\r\nutifrån den dokumentation som inte minst finns vid\r\nnuvarande sjukhus och att vi snart kan se effekterna\r\nav det här. Men vi skall också minnas att det finns\r\nforskningsresurser i hela vårt land, inte minst vid de\r\nuniversitetssjukhus som tidigare Carlinge Wisberg\r\nredogjorde för - Mitthögskolan och andra exempel\r\nsom redogjorts för i debatten.</pre><pre>Anf.  146  CARLINGE WISBERG (v) re-\r\nplik:\r\nFru talman! Göte Wahlström tar upp en del intres-\r\nsanta saker som jag faktiskt delar uppfattningen om\r\nmen som jag också har praktiska funderingar om-\r\nkring.\r\nGöte Wahlström och jag har besökt Tranås sjuk-\r\nhus och har förmodligen också fått en liktydig bild av\r\ndet som man där upplever som problem och av det\r\nsom man tycker är flera steg framåt.\r\nNär det gäller inriktningen har man en mycket po-\r\nsitiv inställning, i varje fall i Tranås, till den tänkta\r\nutvecklingsväg som man vill gå. Det man har pro-\r\nblem med är naturligtvis huvudmannaskapet. Där har\r\nvi förmodligen samma syn. Göte Wahlström och jag\r\nkanske har olika syn visavi Tranås.\r\nDet finns också praktiska problem. Vi utgår ifrån\r\natt vi skall försälja viss verksamhet, vissa fastigheter\r\nvid sjukhuset. Fastighetsbildningen i stort i Tranås är\r\nett enormt konglomerat. Frågan är om det just i dag är\r\nnågon som rent praktiskt klarar ut att bena ut vad som\r\när vad och vad som tillhör vad i sammanhanget. Jag\r\nutgår ändå ifrån att Göte Wahlström, som represente-\r\nrar regeringspartiet och ansvarsmajoriteten i utskottet,\r\nhar tänkt lite längre än vi övriga ledamöter i utskottet\r\noch kanske funderat hur man skall kunna bena upp\r\nproblematiken med konglomeratet när det gäller fas-\r\ntigheter. Finns det en sådan tankegång?</pre><pre>Anf.  147  GÖTE WAHLSTRÖM (s) replik:\r\nFru talman! Problematiken är lite grann den som\r\ntidigare diskuterats här när det gäller tidsaxeln på\r\närendet som sådant. Vi vet att vi i dag fattar beslut,\r\noch vi vet att man har tagit initiativ till en avveck-\r\nlingsgrupp och en utvecklingsgrupp. Man har egent-\r\nligen inte haft möjlighet att ta de initiativ som behö-\r\nver tas för att komma fram till de ställningstaganden\r\nsom behöver göras bl.a. med anledning av frågan.\r\nLikväl kan vi konstatera att vi har haft ett bolag\r\noch en ledning som arbetat och som naturligtvis har\r\nhaft i uppdrag att företräda bolaget så långt som möj-\r\nligt. Det innebär att här uppstår ett vakuum i debatten.\r\nDet här vakuumet har inneburit att frågeställningar\r\nnaturligtvis dykt upp, inte minst bland personal och\r\nfrån kommunledning, som innebär att ingen egentli-\r\ngen har kunnat svara fullt ut. Det är en brist, det skall\r\nåtgärdas. Initiativ har tagits av mig m.fl. i den social-\r\ndemokratiska gruppen för att departementet skall\r\nvidta de åtgärder som behövs för att klargöra i bl.a.\r\nfastighetsfrågan.</pre><pre>Anf.  148  MARIE ENGSTRÖM (v):\r\nFru talman! Jag står uppskriven på tio minuter,\r\nmen jag gissar att alla vill ut i det vackra vårvädret, så\r\njag skall försöka fatta mig kort.\r\nJag tänkte ta upp frågan om sjuklöneperioden och\r\nde små företagen. De har redan varit föremål för\r\ndiskussion i både anföranden och replikskiften. Jag\r\ntänkte redogöra för en ganska färsk statistik som jag\r\nfick i dag från Statistiska centralbyrån.\r\nVi vet att sjukfrånvaron ökar. Vi vet också att vi\r\nhela tiden haft den tendensen att vi har en högre sjuk-\r\nfrånvaro i de större företagen än i de små. Vad vi nu\r\nupplever är ett trendbrott, skulle man kunna säga. När\r\nsjukfrånvaron ökar så ökar den mer i de mindre före-\r\ntagen än i de större företagen. Jag tror att det också är\r\nnågonting viktigt att ta med sig när vi diskuterar\r\nsjuklönefrågan i ett småföretagarperspektiv.\r\nVi har upplevt återkommande förändringar av\r\nsjuklöneperioden. Vi har upplevt kritik från fackföre-\r\nningsrörelsen, kritik från arbetsgivarna och deras\r\norganisationer och kanske framför allt kritik från\r\nsmåföretagarna själva. Man säger att det känns häm-\r\nmande för viljan att nyanställa och expandera.\r\nI tidigare debatter med bl.a. statsrådet Sahlin har\r\nockså regeringen tillstått att de stora företagen många\r\ngånger har fått stå modell när det gäller skatteregler\r\noch andra regler. Man har nu - tack och lov - börjat\r\ninse att detta många gånger har varit hämmande för\r\nde mindre företagen. Man har också gått så långt att\r\nman har sagt att sjuklöneperioden är ett konkret ex-\r\nempel just på detta.\r\nI betänkandet står det att utskottet utgår ifrån att\r\nregeringen återkommer om behov finns att ändra\r\nreglerna för sjuklön. I många av reservationerna är\r\nman också överens om att det uppenbarligen finns ett\r\nbehov av att ändra dessa regler.\r\nVänsterpartiet har en reservation, nr 11, som jag\r\nhärmed vill yrka bifall till.\r\nI reservationen föreslår vi att företag med högst\r\ntio anställda skall slippa betala sjuklön. Detta är ett\r\nförslag som vi från Vänstern har drivit i två tre år här\r\ni riksdagen, och detta säger jag som svar när det gäl-\r\nler den tidsaspekt som Margit Gennser tog upp i sitt\r\nanförande angående sjuklöneperioden. Vi har drivit\r\nfrågan länge, och vi kommer att fortsätta att göra det.\r\nDet pågår skattesamtal där alla partier deltar. Ett\r\nav de viktigaste syftena med skattesamtalen är fak-\r\ntiskt att stimulera för att få fler människor i arbete.\r\nAtt göra någonting åt sjuklöneperioden för de små\r\nföretagen är en stimulansåtgärd för att få människor i\r\narbete.\r\nNågra talare har frågat efter hur Vänsterpartiet\r\noch Miljöpartiet skall gå vidare i den här frågan. Då\r\nvill jag tala om att vi lyfter fram den frågan i skatte-\r\nsamtalen. Där finns representanter för samtliga partier\r\nsom kan haka på och hjälpa oss att driva på i denna\r\nfråga.\r\nMan har också frågat varför vi inte stöder reser-\r\nvation nr 10 angående sjuklönen utan hävdar vårt\r\nförslag.\r\nFör det första tycker jag att vårt förslag är mycket\r\nbättre.\r\nFör det andra drar jag mig till minnes Margit\r\nGennsers inlägg där hon sade att man på något sätt\r\nvill överbrygga problem vid slumpmässiga variatio-\r\nner. Jag ser kanske detta problem som ett mer regel-\r\nmässigt problem som småföretagen har. Jag tror att\r\ndet finns en viss distinktion mellan våra synsätt här-\r\nvidlag.\r\nInom regeringen finns det en grupp som Mona\r\nSahlin har tillsatt och som heter Nybyggarna. Den\r\nbestår av en grupp företagare som Mona Sahlin har\r\nkallat till sig. Hon har sagt att man skall lyfta fram\r\nockså dessa frågor. Jag tror att det är bra att det pågår\r\nen diskussion parallellt i Regeringskansliet, vid skat-\r\ntesamtalen och här i kammaren.\r\nFru talman! Jag yrkar alltså bifall till reservation\r\nnr 11.</pre><pre>Anf.  149  DESIRÉE PETHRUS-\r\nENGSTRÖM (kd):\r\nFru talman! Jag vill bara fråga Marie Engström\r\nom hon inte ser någon risk med att företag med mind-\r\nre än tio anställda inte behöver betala någonting för\r\nsjukfrånvaron. Tar man då inte bort alla incitament\r\nför att jobba med sjukfrånvarofrågor och rehabilite-\r\nring?\r\nÄven om man bara har tio anställda bör man bry\r\nsig om dem och försöka att förebygga sjukfrånvaro.\r\nRisken är ju att man tar bort dessa incitament om det\r\ninte kostar någonting. Det är min fråga.</pre><pre>Anf.  150  MARIE ENGSTRÖM (v):\r\nFru talman! Jag kan till viss del hålla med fråge-\r\nställaren. Men det problemet uppstår även om man\r\nskulle gå på förslaget om att införa ett högkostnads-\r\nskydd för företag - jag tänker då på förslaget i reser-\r\nvation nr 10. Det är i stort sett samma problematik.\r\nVi får väl bara hoppas att företagarna är så pass\r\nmåna om sin personal - vilket jag tror att de är - att\r\nde i sin personalpolitik värnar arbetsmiljöfrågorna\r\noch rehabiliteringsarbetet där sådant är nödvändigt.\r\nDet finns en risk, men jag tror att behovet av att\r\ngöra någonting åt sjuklönefrågan - vilket också flera\r\nandra partier har gett uttryck för i reservation nr 10 -\r\nändå överväger.</pre><pre>Anf.  151  DESIRÉE PETHRUS-\r\nENGSTRÖM (kd):\r\nFru talman! Ett högkostnadsskydd innebär ändå\r\natt det kostar någonting. Marie Engström sade själv\r\natt sjukfrånvaron ökar hos småföretagen. Därför bor-\r\nde det finnas en vettig idé om att det i alla fall kostar\r\nnågonting.\r\nÄven om jag tror att småföretagare bryr sig om\r\nsina anställda skall vi ha kvar sjukfrånvarokostnader-\r\nna för de stora och små företagen för att de skall ha\r\nlite incitament för att jobba förebyggande, och det\r\ntror jag att vi skall hålla fast vid.</pre><pre>Anf.  152  MARIE ENGSTRÖM (v):\r\nFru talman! Jag håller fast vid mitt tidigare svar\r\natt jag tror att det finns klara och tydliga incitament\r\ntill att man bör värna sin personal.\r\nJag läste i tidningen i dag från mitt hemlän\r\nVärmland. Där beklagar företagarna att de inte kan\r\nnyanställa så som man skulle vilja göra, och det beror\r\nhelt enkelt på att det inte går att få tag på den kom-\r\npetenta personal som man skulle vilja ha tag på. Detta\r\när till viss del ett glesbygdsproblem, men jag vill bara\r\nbelysa det. Arbetslösheten är i mycket en regional\r\nfråga i vårt land. Därför vill man nog inte i första\r\nhand undandra sig sitt ansvar för att skapa bättre\r\narbetsmiljöer.\r\nDet är min absoluta övertygelse att småföretagar-\r\nna inte vill jobba på det sättet. Man vill till varje pris\r\nha den kompetenta personal som man är i behov av.</pre><pre>Överläggningen var härmed avslutad.\r\n(Beslut skulle fattas den 1 juni.)</pre><pre>4 §  Vissa socialförsäkringsfrågor</pre><pre>Föredrogs\r\nSocialförsäkringsutskottets betänkande\r\n1998/99:SfU10\r\nVissa socialförsäkringsfrågor (prop. 1998/99:73 del-\r\nvis)</pre><pre>Andre vice talmannen konstaterade att ingen tala-\r\nre var anmäld.\r\n(Beslut skulle fattas den 1 juni.)</pre><pre>5 §  Bordläggning</pre><pre>Anmäldes och bordlades\r\nPropositioner\r\n1998/99:118 Konventionen om undanröjande av\r\ndubbelbeskattning vid justering av inkomst mellan\r\nföretag i intressegemenskap\r\n1998/99:129 Ändrade regler för revisorer i sparban-\r\nker och medlemsbanker, m.m.\r\n1998/99:133 Särskild företrädare för barn\r\n1998/99:141 Godkännande av 1998 års protokoll om\r\nlånglivade organiska föroreningar och om tung-\r\nmetaller under konventionen om långväga gräns-\r\növerskridande luftföroreningar</pre><pre>Utrikesutskottets betänkande\r\n1998/99:UU11 En svensk Asienstrategi för 2000-talet</pre><pre>Socialförsäkringsutskottets betänkanden\r\n1998/99:SfU9 Beräkning av återbetalningsskyldighet\r\nför underhållsstöd till barn med särlevande föräld-\r\nrar\r\n1998/99:SfU11 Statens invandrarverk och gränskon-\r\ntroll</pre><pre>Trafikutskottets betänkanden\r\n1998/99:TU11 Postal infrastruktur\r\n1998/99:TU12 Ändringar i telelagen m.m.</pre><pre>Näringsutskottets betänkanden\r\n1998/99:NU12 Utveckling av nya bilmotorer och\r\nalternativa drivmedel\r\n1998/99:NU13 Vissa utrikeshandelspolitiska frågor</pre><pre>Utrikesutskottets betänkande\r\n1998/99:UU12 Utrikeshandel och internationella\r\ninvesteringar</pre><pre>6 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 27 maj</pre><pre>1998/99:670 av Carina Hägg (s) till justitieministern\r\nKontakten med Förbundet djurens rätt\r\n1998/99:671 av Rolf Åbjörnsson (kd) till kulturmi-\r\nnistern\r\nNy Kastellholmsbro i Stockholm\r\n1998/99:672 av Ulla-Britt Hagström (kd) till utri-\r\nkesministern\r\nLagstiftning och rättegångar i Iran\r\n1998/99:673 av Ulla Hoffmann (v) till utrikesminis-\r\ntern\r\nRadio- och TV-sändningar från Serbien\r\n1998/99:674 av Johan Pehrson (fp) till näringsmi-\r\nnistern\r\nRegler för mindre företagande</pre><pre>den 28 maj</pre><pre>1998/99:675 av Ulla-Britt Hagström (kd) till finans-\r\nministern\r\nÖlskatten\r\n1998/99:676 av tredje vice talman Rose-Marie Freb-\r\nran (kd) till statsrådet Maj-Inger Klingvall\r\nKompensation till nordiska sjömän\r\n1998/99:677 av Lars Ångström (mp) till försvarsmi-\r\nnistern\r\nFörsvarsmaktens minröjning</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 1 juni.</pre><pre>7 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 28 maj</pre><pre>1998/99:636 av Maud Ekendahl (m) till finansminis-\r\ntern\r\nSkattemyndigheternas resurser\r\n1998/99:647 av Dan Ericsson (kd) till jordbruksmi-\r\nnistern\r\nVästerbyskolan - en nationell tillgång</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 1 juni.</pre><pre>8 §  Kammaren åtskildes kl. 15.27.</pre><pre>\r\nFörhandlingarna leddes\r\nav tredje vice talmannen från sammanträdets början\r\nt.o.m. 1 § anf. 50 (delvis),\r\nav andre vice talmannen därefter t.o.m. 2 § anf. 101\r\n(delvis),\r\nav förste vice talmannen därefter t.o.m. 3 § anf. 137\r\n(delvis) och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}