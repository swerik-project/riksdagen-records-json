{"dokumentstatus":{"dokument":{"hangar_id":"2348369","dok_id":"GP0974","rm":"2001/02","beteckning":"74","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"74","slutnummer":"0","datum":"2002-02-22 00:00:00","systemdatum":"2005-10-27 12:17:43","publicerad":"2002-02-22 00:00:00","titel":"Riksdagens snabbprotokoll 2001/02:74 Fredagen den 22 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{7CF4AC81-BD0A-45E2-85A3-1E3D249EEC62}","dokument_url_text":"http://data.riksdagen.se/dokument/GP0974/text","dokument_url_html":"http://data.riksdagen.se/dokument/GP0974","dokumentstatus_url_xml":"http://data.riksdagen.se/dokumentstatus/GP0974","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2001/02:74</div>\r\n<div class=\"sidhuvud_datum\">Fredagen den 22 februari</div>\r\n<div class=\"sidhuvud_klockslag\">Kl. 9.00 - 10.30</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>-----------------------------------------------------------</pre><pre>1 §  Aktuell debatt: Situationen inom den\r\nsvenska äldreomsorgen</pre><pre>Anf.  1  LOTTA N HEDSTRÖM (mp):\r\nFru talman! Ledamöter! Bästa åhörare och tittare!\r\nDan Millman säger följande: Om du tappar kontakten\r\nmed ditt hjärtas visdom är allting annat förgäves. Om\r\ndu känner kärlek, däremot, är ingenting annat nöd-\r\nvändigt.\r\nVi i Miljöpartiet har önskat debatten i dag av sär-\r\nskilda skäl, men också med hopp om särskilda be-\r\ngränsningar. Vi hoppas nämligen att de folkvalda\r\nledamöterna här ser och upplever vilket stort gemen-\r\nsamt åtagande vi i dag har när det gäller att lägga\r\ngrund för en god äldrevård och äldreomsorg som ska\r\nmöta kommande generationer.\r\nVi önskar att betoningen i dag ska ligga på just\r\nomsorgstänkandet och på kvaliteten - inte t.ex. på hur\r\nvi ska ta fram ett nytt pensionssystem, som denna\r\ngång borde utformas långsiktigt och hållbart på rik-\r\ntigt. Inte heller vill vi att vi pratar ädelreform, taxor\r\neller avgifter, och absolut ingenting skulle jag vilja\r\nhöra sägas om driftsformer eller vilken typ av hu-\r\nvudman som är bäst för omsorgen. De positionerna\r\nkan både vi och våra åhörare utantill vid det här laget.\r\nJag vill helst inte heller höra någonting om fastighets-\r\nskatt, t.ex.\r\nFör att perioden i svensk historia då svordomar,\r\növergrepp, vanvård och misskötsel av våra gamla\r\naldrig ens ska tillåtas bli en period vill jag veta vad\r\nregeringen och politikerkollegerna har för kreativa\r\nidéer om vad vi tillsammans i riksdagen ska kunna\r\ngöra för att komma till rätta med problemen. Vad har\r\nni att säga om etiken, bemötandet, människosynen,\r\ninlevelsen, självbestämmandet och värdigheten -\r\nytterst om det samhällsklimat som varje människa har\r\nansvar för? Aldrig mer ska vi behöva höra bandin-\r\nspelningar på nyheterna som får både oss och änglar-\r\nna att gråta.\r\nHur mycket närmare kärlek och verklig omsorg\r\nkan vi komma med handfast politik och med det som\r\när bortanför politiken? Nu är det dags för verklig\r\nomsorg och verklig varsamhet.</pre><pre>Anf.  2  Socialminister LARS\r\nENGQVIST (s):\r\nFru talman! Fru Ewers är 94 år. Förra året flyttade\r\nhon in i det nya äldreboendet i Landskrona. Du ska\r\nbara veta hur bra jag har fått det - hjälp med allt jag\r\nbehöver och kär personal - sade hon när jag besökte\r\näldreboendet för några dagar sedan. Hon fortsatte:\r\nMen det bästa av allt är min lägenhet. Så visade hon\r\nstolt den personligt och vackert inredda lägenheten\r\nmed fönster ut mot trädgården.\r\nSamma stämning mötte jag dagen efter när jag be-\r\nsökte äldreboendet Trevnaden i Malmö. Det var\r\nvårdtagare som berättade om åldrandets bekymmer\r\noch ängslan, men också om vänligt bemötande och\r\ntrivsel. En kvinna visade också där stolt sin lägenhet\r\noch pekade på väggen. Tavlan där, sade hon, är\r\nGrindslanten. Jag vill ha den där för att visa hur det\r\nvar förr. Då var det de starka som tog för sig.\r\nJag mötte personal som berättade om det tunga\r\noch svåra uppdraget, men också om hur de numera\r\nsjälva bestämmer över arbetstiden och för dialog om\r\nhur vården ska förbättras. Jag mötte anhöriga som\r\nberättade om sin ängslan och om behovet av aktiva\r\nkontakter med personalen, men också om att de fak-\r\ntiskt trodde att föräldrarna kände trygghet i det nya\r\nboendet.\r\nDetta är den ljusa sidan av äldreomsorgen. Vi vet\r\natt den gäller för stora delar av vården. En lång rad\r\nkvalitetsmätningar och intervjuundersökningar visar\r\natt de allra flesta vårdtagare och anhöriga är mycket\r\nnöjda. Vi vet att personalen inom äldreomsorgen gör\r\nett fantastiskt arbete, som alltför sällan uppmärk-\r\nsammas.\r\nMen det finns också en annan, mörkare sida. Den\r\nhandlar om äldre som möts med respektlöshet och\r\ninte får den vård de har rätt till. Den handlar om up-\r\npenbara fall av vanvård. Den handlar också om anhö-\r\nriga som oroar sig över vården och som känner att\r\ningen lyssnar på dem. Den handlar om personal som\r\nkänner otrygghet och stress och en rädsla för att tappa\r\ntålamodet.\r\nMed utgångspunkt från principen om nolltolerans\r\n- vi accepterar inte ett enda fall av vanvård - har vi\r\nunder de senaste åren byggt upp ett system för kvli-\r\ntetssäkring. Det förutsätter att kommunerna arbetar\r\nmed kvalitetsutveckling och förbättrar rutinerna. Det\r\nförutsätter kompetensutveckling, förbättring av ar-\r\nbetsförhållandena för personalen och dialog med alla\r\nberörda.\r\nKvalitetssäkringen bygger numera också på en\r\nskyldighet för all personal att anmäla alla eventuella\r\nmissförhållanden. Den kräver en kompetent och om-\r\nfattande tillsyn.\r\nUnder de senaste åren har antalet anmälningar\r\nökat. På ett sätt är det glädjande. Många har befarat\r\natt den nya lagen inte skulle fungera och att anställda,\r\nmen också vårdtagare och anhöriga, skulle vara rädda\r\nför att påpeka brister.\r\nDet ökande antalet anmälningar kan i varje fall i\r\nmedierna tas till intäkt för att kvaliteten försämras,\r\nmen det handlar i själva verket om att alltfler vågar\r\noch vill påpeka bristerna. Även om vi ibland kan\r\nbeklaga den något förenklade medierapporteringen\r\nbör vi inse att vi aldrig kan komma till rätta med\r\nproblemen genom tystnad. Det är bara med offentlig\r\ndebatt och rejäl uppmärksamhet som vi kan skapa\r\nförbättringar.\r\nTa Polhemsgården i Solna som exempel. Pol-\r\nhemsgården, som drevs av ett privat vårdföretag, blev\r\nnågot av en symbol för misslyckanden i äldreomsor-\r\ngen. Det var där Sarah Wägnert arbetade när hon\r\nanmälde vanvården. Det var också Sarah som fick ge\r\nnamn åt den nya lagen.\r\nMen Polhemsgården kan också bli en symbol för\r\nhur man kan vända utvecklingen och hur man kan se\r\nanmälningar om brister som en utmaning att gemen-\r\nsamt skapa något nytt och bättre.\r\nJag besökte Polhemsgården i höstas. Verksamhe-\r\nten drivs nu av kommunen. Personalen och ledning-\r\nen, som kommunen samarbetar med ett privat företag\r\nkring, pekar nu på hur man systematiskt arbetar med\r\nförbättrade rutiner, utveckling av personalen, förbätt-\r\nrade kontakter med sjukvården och dialog med anhö-\r\nriga. Så sade de: Nu har vi ett mål. Polhemsgården\r\nska bli det bästa äldreboendet i Sverige.\r\nAtt garantera alla en god äldreomsorg är en av vå-\r\nra stora politiska utmaningar. Det är ett arbete som\r\nomfattar såväl de äldre själva som personalen och de\r\nanhöriga. Det omfattar de äldre för att de ska ha rätt\r\ntill en vård och omsorg i trygghet och värdighet. Det\r\nomfattar personalen för att den ska ha rätt till goda\r\narbetsförhållanden och utvecklingsmöjligheter i ar-\r\nbetet. Det omfattar de anhöriga för att de ska känna\r\ntrygghet och veta att deras nära har det bra.\r\nFör detta krävs resurser, personal med rätt kun-\r\nskaper, en effektiv tillsyn från samhällets sida och ett\r\nökat samarbete med brukar- och anhörigorganisatio-\r\nnerna.\r\nFör det första är resursfrågan avgörande. Vi ska\r\ngemensamt ta ansvar för tryggheten på äldre dagar.\r\nÄldreomsorgen är en samhällelig angelägenhet och\r\nska vara ett kommunalt ansvar. Medborgarna måste\r\nkunna förlita sig på att samhället klarar att erbjuda en\r\ngod äldreomsorg och att detta ska gälla för alla. Det\r\när behovet och inte den enskildes ekonomiska villkor\r\nsom ska vara avgörande. Detta är grundläggande i\r\nmin syn på äldreomsorgen.\r\nUnder senare år har stora resurser tillförts äldre-\r\nomsorgen. Det har skett genom ökade generella stats-\r\nbidrag och särskilda satsningar. Genom den natio-\r\nnella handlingsplanen för äldrepolitiken avsattes\r\nresurser till fortbildning av arbetsledare och utveck-\r\nling av anhörigstöd. Inom ramen för den nationella\r\nhandlingsplanen för utveckling av hälso- och sjuk-\r\nvården tillförs kommunerna under de närmaste åren\r\n2,7 miljarder kronor för att förstärka sjukvårdsinsat-\r\nserna i äldreomsorgen. Regeringen föreslår nu också\r\natt ytterligare nästan 3 miljarder kronor ska gå till\r\nkommunerna för att de ska kunna anställa mer perso-\r\nnal. Det är viktigt om man vill skapa trygghet i äldre-\r\nomsorgen. Men i framtiden kommer det att krävas\r\nytterligare resurser för att man långsiktigt ska kunna\r\ntrygga äldreomsorgen.\r\nFör det andra är tillgången till personal en förut-\r\nsättning för att det ska gå att skapa en god äldreom-\r\nsorg. Det gäller att kunna rekrytera personal, att per-\r\nsonalen stannar kvar och att arbete inom äldreomsor-\r\ngen ses som ett attraktivt yrkesval. Det handlar också\r\nom att de anställda inom äldreomsorgen har den ut-\r\nbildning som behövs.\r\nOfta talas det om att det är kris i äldreomsorgen,\r\nom stora nedskärningar och om personalflykt. Den\r\nbilden är inte riktigt sann. I dag arbetar ca 300 000\r\nmänniskor inom äldreomsorgen. Mellan år 1995 och\r\n2000 ökade antalet anställda, med 29 000 årsarbeten,\r\ninom den kommunala äldreomsorgen. Inom många\r\nkommuner pågår ett ambitiöst arbete med rekryte-\r\nringsfrågorna. Satsningar görs också på vidareutbild-\r\nning av personalen. Men personalsituationen är likväl\r\nbekymmersam, och det har att göra med de totala\r\nresurserna. Låga löner för ett krävande arbete gör att\r\nför få ungdomar söker sig till gymnasieskolans vård-\r\noch omsorgsprogram. Oregelbundna arbetstider,\r\nsvårigheter att få heltidstjänster och brist på inflytan-\r\nde över sin arbetssituation är andra orsaker till att\r\nmånga hellre väljer att arbeta inom andra yrken.\r\nJag ser mycket allvarligt på detta. Därför har jag\r\nbjudit in de fackliga organisationerna för att i nästa\r\nvecka lyssna till deras synpunkter på hur rekryte-\r\nringsfrågorna ska kunna lösas. Vi ska då särskilt dis-\r\nkutera svårigheterna att anställa utbildad personal.\r\nJag är medveten om att det i första hand är kommu-\r\nnerna som har arbetsgivaransvaret, men jag tycker att\r\ndet är viktigt att vi diskuterar på vilket sätt staten kan\r\nge ökat stöd till kommunerna.\r\nFör det tredje krävs det en effektiv tillsyn för att\r\nman ska kunna garantera kvalitet och trygghet i äld-\r\nreomsorgen. Med den nya socialtjänstlagen har läns-\r\nstyrelsernas möjlighet att utöva tillsyn utökats. Läns-\r\nstyrelserna har också fått mer resurser. Socialstyrel-\r\nsen arbetar för att utveckla tillsynen. Den kunskap\r\nsom kommer fram i länsstyrelsernas tillsynsverksam-\r\nhet måste i större utsträckning föras ut och användas i\r\nmetodutvecklingen inom verksamheterna. Kunskapen\r\nom lex Sarah behöver spridas.\r\nUtöver den lagstiftning som nu gäller och det ut-\r\nvecklingsarbete inom tillsynen som pågår anser jag\r\natt den enskildes ställning behöver stärkas även på\r\nandra sätt. Att förbättra systemet för hur klagomål\r\noch synpunkter på t.ex. bemötandet hanteras är ett\r\nytterligare steg för att skapa en god äldreomsorg.\r\nFör det fjärde vill jag ta upp de anhörigas berätti-\r\ngade krav på äldreomsorgen. De har all rätt att för-\r\nvänta sig att de som står dem nära får en god om-\r\nvårdnad. Jag har full förståelse för den oro som anhö-\r\nriga känner när de hör talas om missförhållanden. Vi\r\nbehöver ta till vara den kunskap och det engagemang\r\nsom finns hos anhörigorganisationerna. Jag är glad\r\növer att kunna berätta att regeringen nu har fattat\r\nbeslut om att tillsätta en särskild arbetsgrupp som ska\r\nkartlägga förhållandena i samhället för personer med\r\ndemenssjukdom och deras anhöriga. Arbetet ska ske i\r\nsamverkan med sakkunniga på socialtjänstens område\r\noch på hälso- och sjukvårdsområdet och med repre-\r\nsentanter för de anhöriga. Till arbetsgruppen ska\r\nockså knytas forskare på området.\r\nFru talman! I denna debatt är de borgerliga parti-\r\nerna skyldiga att svara på en enkel fråga. De vill ju\r\nalla sänka skatterna med många miljarder. Längst går\r\nModeraterna som vill sänka skatten i år med 42 mil-\r\njarder, nästa år med 63 miljarder och 2004 med 80\r\nmiljarder kronor. Den offentliga sektorn, som ska\r\nfinansiera framtidens äldrevård, ska alltså få kraftigt\r\nminskade resurser. Den enkla frågan är: Kan vi få\r\nbättre äldreomsorg med färre anställda?</pre><pre>Anf.  3  LOTTA N HEDSTRÖM (mp):\r\nFru talman! Jag efterlyste i inledningen våra mest\r\nkreativa idéer. Under mina tio minuter vill jag därför\r\ndela med mig av de fem saker som vi gröna tycker är\r\nmest angelägna och verkningsfulla, fler finns förvis-\r\nso.\r\nDet första som måste åtgärdas och som socialmi-\r\nnistern också tog upp gäller hur yrket att vårda gamla\r\nska bli mer attraktivt och få en högre status. Engage-\r\nmanget och motivationen att göra ett bra arbete står i\r\ndirekt proportion till om man själv och omvärlden\r\nanser att det man gör är fint och viktigt. Hur kan det\r\nkonsekvent få vara så i vårt samhälle att de arbets-\r\nuppgifter som har att göra med teknik, datorer och\r\nmaskiner alltid är bättre betalda än människovårdande\r\nyrken? Värdesätter vi maskiner mer än människor?\r\nDå är det vår civilisations största misstag.\r\nMänniskan är vår värdefullaste resurs, och de\r\ngamla är våra läromästare och våra mentorer, eller\r\nskulle vara det om de fick chansen och om vi insåg\r\nvad de har att ge. \"Humankapital\" säger man när man\r\nser varje människa som en resurs även om människan\r\nråkar vara hjälpbehövande i något avseende. Human-\r\nkapitalet värdesätts när man inser att personalen är\r\nden avgörande succéfaktorn i varje verksamhet. At-\r\ntityder och synsätt, enligt detta, påverkar man genom\r\nopinionsbildning och medvetandegörande. Det är ett\r\nganska tålamodskrävande och långsamt arbete.\r\nLönesättning är däremot någonting konkret. Nu\r\nvill inte vi lägga oss i löneförhandlingar, så jag ska\r\nbara ta tillfället i akt att peka på vad ett vårdbiträde i\r\nöppen vård tjänar i genomsnitt per månad: 14 800 kr.\r\nDet blir ca 9 000 netto att leva på.\r\nPercy, ni vet, ska klara sig på lika mycket som två\r\nJAS-plan kostar, nära 1 miljard, under sitt stilla pen-\r\nsionärsliv. Jag hoppas att han kan köpa sig bra vård\r\noch få en välbetald och motiverad personal för den\r\nslanten. Annars kunde ju hans pensionsbonus och\r\nJAS-miljarderna ha kunnat användas till just en an-\r\nständig bemanning i vården och omsorgen. Det är\r\nnågonting för nästa regering att tänka på.\r\nDen gamla människa som kanske har fostrat fem\r\nbarn och inte har någon ATP har inte Percys valfrihet,\r\nutan hon måste lita på samhällets vård. Frågan om\r\nmer medinflytande på en arbetsplats inom äldreom-\r\nsorgen är också någonting konkret som vi kan ta tag i,\r\nliksom frågan om hur stort engagemang ledningen\r\noch särskilt mellancheferna inom äldreomsorgen har.\r\nOm jag får vara med och styra hur mitt arbete ska\r\nutföras, vilka metoder som ska användas och be-\r\nstämma vilka organisationsmodeller vi ska använda\r\noss av ökar nämligen min motivation och min självre-\r\nspekt som anställd avsevärt. Då kan jag respektera\r\nandra bättre. Att som anställd inte tas i anspråk fullt\r\nut är lika förgörande som för en gammal människa att\r\nbli behandlad som ett kolli.\r\nVårdyrkena blir mer attraktiva om det finns bra\r\nhandledning, om det finns ett tydligt medinflytande,\r\nom man arbetar i självstyrande grupper, om schema-\r\nläggningen är en gemensam angelägenhet etc. Led-\r\nningen och huvudmannen kan uträtta åtskilligt för att\r\nfå både unga och äldre att stanna kvar och även att\r\nsöka sig till äldrevården. Då kan det bli en arbetsplats\r\natt växa med. Då kan etikdiskussioner och bemötan-\r\ndefrågor rymmas på ett självklart sätt. Inte minst kan\r\noffentlighetens arbetsgivare gå före i framsynthet och\r\nprova olika modeller för medinflytande och visa gott\r\nledarskap. Låt oss ta fram de stora PR-kampanjerna\r\nnu för att rekrytera och marknadsföra vårdyrkena som\r\nattraktiva och utvecklande!\r\n40 % outbildad personal inom äldreomsorgen i\r\ndag är 40 % för mycket. Därför handlar min andra\r\npunkt om kompetenshöjning. I dag finns det ett brett\r\nstöd för att alla vårdanställda ska ha minst underskö-\r\nterskekompetens. Olika ansatser i den riktningen har\r\nredan gjorts. I Miljöpartiets budgetförslag för nästa år\r\nkommer vi att avsätta medel för att det här ska kunna\r\nrealiseras med en större effektivitet. Det behövs fler\r\nyngre som söker till omvårdnadsprogrammet. Vidare\r\nbör äldre personer kunna få komplettera med denna\r\nlinje eller någonting motsvarande trots att de kanske\r\nredan har en 3-årig gymnasieutbildning, just därför att\r\nbehovet nu är så markant. De som redan finns i yrket\r\nbör ges möjlighet att på ett för dem ekonomiskt håll-\r\nbart sätt läsa in motsvarande utbildning.\r\nVi menar att satsningar som de här tillhör det na-\r\ntionella ansvaret för äldreomsorgen, eftersom upp-\r\nemot 220 000 människor måste rekryteras till äldre-\r\nomsorgen inom loppet av åtta år. Då har vi inte råd att\r\ntappa en enda som kan tänka sig utbildning till äldre-\r\narbete. Stoltheten i att vara välutbildad och att i sin\r\nutbildning ha fått möta normdiskussioner, kvali-\r\ntetstänkande och bemötandefilosofier gör att man i\r\nsin uppgift inte kommer att nedlåta sig till vilka grepp\r\neller övergrepp som helst. I basutbildningen lärs yr-\r\nkeskoderna ut, och där får ogenomtänkta värderingar\r\nbrytas mot erfarenheten.\r\nVi hoppas också snart få se genomförda individu-\r\nella kompetenskonton.\r\nFör tillfället slutar jag nu med vår tredje punkt,\r\nsom är värdet av en allmän arbetstidsförkortning. Den\r\när bra för de anhöriga, som kan få mer tid att hälsa på\r\nsina kära oftare. Den är bra för arbetstagarna, som\r\nkan göra fullgoda insatser utan att slita på sig. Den är\r\nbra också för alla medborgare, som kan åldras på ett\r\nrimligare sätt utan sjukskrivningar, utbrändhet och\r\nförtidspensionering. Dessutom finns man ju kvar i\r\ns.k. produktiv sysselsättning högre upp i åldrarna,\r\nnågonting som kommer att behövas i de tider som\r\nstundar med fler och fler äldre och färre yngre.\r\nMen de som kanske tjänar mest på kortare arbets-\r\ntid är de gamla, som får möta lugnare vårdare med\r\nhumöret i behåll.\r\nSlutligen är kortad arbetstid även bra för statskas-\r\nsan. Tvärtemot vad som vanligen framhävs kommer\r\nen arbetstidsförkortning, om den genomförs med\r\nminst tre timmar i veckan, att minska på en mängd\r\nbelastande samhällskostnader. Ska vi börja korta\r\narbetstiden ska vi börja inom vården.</pre><pre>Anf.  4  CHRIS HEISTER (m):\r\nFru talman! Låt mig först besvara Lars Engqvists\r\nfråga. Sedan 1994 har Lars Engqvist och hans rege-\r\nring ökat skatteuttaget realt med över 300 miljarder\r\nkronor. Har den svenska äldreomsorgen blivit bättre\r\nsedan 1994? Nej, det har den inte. Det visar att det\r\ninte räcker med bara mer resurser.\r\nFru talman! Jag har aldrig gråtit när jag fått mina\r\ncancerbesked. Men när stångats med hemtjänsten har\r\njag det. Ingen har lyssnat till mig. Ingen har utgått\r\nfrån mina behov. Hela tiden är det nya människor\r\nsom kommit och gått, och sällan vet de vad jag heter.\r\nSå såg vardagen ut för 66-åriga Monica i Lilje-\r\nholmen, som varit i behov av hemtjänst de senaste tre\r\nåren. I dag är det annorlunda. Monica tog till vara\r\nmöjligheten att välja hemtjänst när det i höstas blev\r\nmöjligt i hennes hemkommun Stockholm - i det här\r\nfallet en hemtjänst som drivs i enskild regi, eftersom\r\nhon tycker att den passar henne bättre. Hemtjänsten\r\när fortfarande behovsprövad och finansierad av\r\nkommunen, och Monica betalar inte mer än förut.\r\nSkillnaden är att hon nu för första gången kan välja\r\nvem som ska komma hem till henne.\r\nÄntligen får jag bestämma själv vem jag får hjälp\r\nav. För mig är detta som skillnaden mellan demokrati\r\noch diktatur, säger Monica.\r\nFrån att tidigare ha varit en passiv mottagare är nu\r\nMonica tillfrågad och involverad i en omsorg som är\r\navgörande för hennes liv och välbefinnande.\r\nSå utlämnad som Monica kände sig förut känner\r\nsig många äldre och anhöriga i dag. Klagomål på\r\nboendet eller hemtjänsten hålls inte sällan inne av\r\nrädsla för att behandlingen ska bli ännu sämre. Hän-\r\ndelser som övergreppen mot en 94-åring i Gislaved\r\neller den bristande skötseln av en äldre kvinnas ligg-\r\nsår i Landskrona hör förvisso till undantagen. Men\r\nlågt räknat 662 anmälningar om missförhållanden\r\nförra året visar att den senaste tidens uppmärksam-\r\nmade fall av vanvård inte längre kan uppfattas som\r\nenstaka fall.\r\nDet behövs en långt mer kraftfull tillsyn av äldre-\r\nomsorgen. Otrivsel och tillkortakommanden måste\r\nupptäckas tidigt innan de hinner utvecklas till miss-\r\nförhållanden och vanvård. Därför vill vi moderater\r\nsamla den tillsyn som i dag är uppdelad på flera myn-\r\ndigheter, där den ena handen inte vet vad den andra\r\ngör, till en oberoende tillsynsmyndighet. Det borde\r\nvara en självklarhet att alla, också kommuner, måste\r\nha tillstånd för att starta och driva äldreomsorg. Det\r\när kvalitetssäkring!\r\nMen enbart tillsyn räcker inte. För att inte bara\r\nundvika missförhållanden utan även kunna välja\r\nomsorg med kvalitet måste var och en i behov av\r\näldreomsorg kunna välja en vårdgivare de själva har\r\nförtroende för och litar på. Därför vill jag införa en\r\nnationell äldrepeng. Äldrepengens storlek ska variera\r\nmed vårdbehovet för att ge alla som är i behov av\r\näldreomsorg, i hemmet eller i särskilt boende, möj-\r\nlighet att välja.\r\nFör mig är det en grundläggande del av respekten\r\nför alla människors värde att ta hänsyn till deras egna\r\nönskemål. Det kan handla om att vilja bo där man är\r\nsärskilt bra på att ha hand om just mig och mina pro-\r\nblem eller där man som invandrare kan få hjälp av\r\npersonal som talar det egna modersmålet. Att kunna\r\nvälja är också ett skydd mot en äldreomsorg som\r\nliknar ren förvaring, liksom mot vanvård och över-\r\ngrepp.\r\nAlla som arbetar i äldreomsorgen har en tung och\r\nsvår uppgift, fru talman. Många är inte utbildade för\r\natt möta dementa, trilskande eller aggressiva äldre.\r\nDet blir inte bättre av en organisation med bristande\r\nlyhördhet och stelbenta regler. Det behövs ökad\r\nmångfald så att de goda exemplen med kompetent\r\nledarskap, eget ansvar och inflytande över arbetet blir\r\nfler.\r\nGuldbröllopshemmet är ett exempel på ett kom-\r\nmunalt drivet äldreboende där engagemang, tydligt\r\nledarskap, flexibilitet och kunskaper skapat en god\r\nvårdmiljö. Där prioriteras allas välbefinnande framför\r\nstrikta rutiner. Samtidigt visar Kommunals undersök-\r\nning att personalkooperativa och privat drivna alter-\r\nnativ ger personalen mer tid med patienterna, bättre\r\narbetsvillkor och tydligare ledarskap. Fler goda ar-\r\nbetsplatser är avgörande för att fler ska vilja arbeta\r\ninom äldreomsorgen.\r\nVi moderater har flera förslag på hur man ska\r\nkunna förbättra den äldreomsorg som i dag inte håller\r\nmåttet. Regeringen bromsar och säger nej, trots den\r\nena larmrapporten efter den andra om övergrepp och\r\nmissförhållanden.\r\nRegeringen säger nej till en kraftfull tillsynsmyn-\r\ndighet för sjukvård och äldreomsorg. Därmed riskerar\r\nvi att även fortsättningsvis få information om miss-\r\nförhållanden när människor redan blivit kränkta.\r\nRegeringen bromsar också mångfald genom att\r\nhindra äldreomsorg i enskild regi, trots att den värde-\r\nras högre av personalen.\r\nRegeringen tycker inte heller att de som är i behov\r\nav äldreomsorg själva ska kunna välja sitt boende. De\r\ntycker att kommunpolitikerna ska bestämma. De vill\r\ninte tillåta någon valfrihet även om boendet inte pas-\r\nsar den äldre, inte heller för att låta henne flytta när-\r\nmare vänner och familj, nej, inte ens när människor\r\nvanvårdas och kränks.\r\nEn valmöjlighet återstår för alla dem som tröttnat\r\npå Socialdemokraternas brist på valfrihet. Det är att\r\nrösta bort regeringen i höstens val och rösta för en\r\nregering som inser att det behövs kraftfulla åtgärder\r\nför att komma till rätta med de stora bristerna i da-\r\ngens äldreomsorg.</pre><pre>Anf.  5  LENA OLSSON (v):\r\nFru talman! Ledamöter och åhörare! När vi dis-\r\nkuterar dagens äldreomsorg och har fått vetskap om\r\nvilka brister som finns tycker jag också att man kan\r\nframhålla, vilket Engqvist har gjort här, att det finns\r\nväldigt många bra äldreboenden. Jag var t.ex. i går på\r\nmitt gamla jobb, det jobb jag fortfarande är tjänstle-\r\ndig ifrån, och satt och pratade med Erik och Elsa. Jag\r\nfrågade: Hur vill ni att äldreomsorgen ska förbättras?\r\nDet är enkelt, svarade de. Vi tycker att vi behöver ha\r\nmer personal som har tid med oss.\r\nDet är ju ofta så: Kvaliteten i äldreomsorgen upp-\r\nstår när personalen har den tid som behövs för att\r\nägna sig åt de gamla.\r\nJag frågade också, apropå det här med valmöjlig-\r\nheter: Vad skulle ni välja om ni finge välja hur ni vill\r\nha det? Jo, det handlade om den tid personalen hade\r\natt ge. De ville också kunna välja när de ville lägga\r\nsig, att kunna komma ut på en promenad, hur länge\r\nde ville sitta och äta osv. Valmöjligheten för alla\r\ndessa äldre som jag har träffat handlar inte alls om\r\nvilken vårdgivare man ska ha. Kvaliteten i äldreom-\r\nsorgen handlar om när personalen har tid att utforma\r\nvården som den äldre vill ha den.\r\nJag måste fråga Chris Heister och Moderaterna\r\nhur man ska uppnå en så bra och kvalitativ äldreom-\r\nsorg som man talar om med så mycket mindre resur-\r\nser som man föreslår i sin budget. Vi i Vänsterpartiet\r\nser inte att kvaliteten skulle förbättras med så mycket\r\nmindre resurser som Moderaterna och andra borgerli-\r\nga föreslår.\r\nJag skulle också vilja ställa en fråga när det gäller\r\npersonalen, som man har tagit upp här. Personalen är\r\nväldigt viktig i just äldreomsorgen. Vi har också dis-\r\nkuterat att personalen slits ut inom det här tunga och\r\nkrävande jobbet. Hur kan man då från borgerligt håll,\r\nmoderater och kristdemokrater, föreslå två karensda-\r\ngar i stället för en, som det är i dag?\r\nDet som behövs för att höja statusen både för äld-\r\nreomsorgen och personalen är givetvis en värdemät-\r\nning från samhällets sida. Det är att ge rätt lön för\r\njobbet. Det handlar också om arbetsmiljö. Om perso-\r\nnalen trivs gör den givetvis ett bättre jobb som kom-\r\nmer den äldre till godo. Det handlar om inflytande,\r\nbåde för de äldre och för personalen. Hur ska vi ut-\r\nforma min omsorg? Man behöver få vara delaktig.\r\nNågot som också är väldigt viktigt för att förbättra\r\näldreomsorgen är att det skapas heltidstjänster. Det är\r\nalldeles för mycket deltid. Det finns en stor önskan\r\ninom personalkategorin att man ska få heltidstjänster.\r\nDet grundläggande problemet är faktiskt att man\r\nbehöver mer resurser. Vänsterpartiet har tillsammans\r\nmed Socialdemokraterna och Miljöpartiet tillskapat\r\nmer resurser. Men från Vänsterpartiets håll anser vi\r\natt det behövs ännu mer resurser för att vi ska klara\r\ndet här. Det senaste förslaget på riksdagens bord är\r\nsysselsättningsstödet till kommuner och landsting på\r\n3 miljarder kronor. Vi i Vänsterpartiet anser att det är\r\nmycket viktigt att detta stöd permanentas.\r\nSå ser det ut i dag.\r\nPersonalen är jätteviktig. Höj statusen för alla\r\ndessa kvinnor och även män, så att ungdomar vill\r\njobba med detta. Vi har ju sagt så många gånger att\r\nde gör ett fenomenalt bra jobb. Upp till bevis! Vi ska\r\nvisa att vi värdesätter denna personal och att vi värde-\r\nsätter de äldre.\r\nDet är en samhällelig värdesättning av de äldre\r\noch av personalen om vi höjer personalens löner.\r\nMan ska ha rätt lön. Percy har inte rätt lön. Jag pratar\r\nmed många som jobbar inom äldrevården. De förstår\r\ninte hur en människa kan vara värd så mycket pengar.\r\n\"Vi är inte värda någonting.\" Så känner många. Det\r\ntycker jag att vi ska ändra på. Vi ska inte göra det\r\ngenom att konkurrensutsätta. Börsnoterade företag\r\ndriver äldreomsorg. Man ska tjäna pengar på de äld-\r\nres skröplighet. Det avvisar vi från Vänsterpartiet.\r\nJag vill också vända mig till ministern. Vinstdri-\r\nvande företag inom akutsjukvården har vi varit över-\r\nens om att vi inte vill ha. Men vill socialdemokratin\r\natt vi ska tjäna pengar på de gamlas skröplighet? Vi i\r\nVänsterpartiet tycker inte det. Jag ställer frågan till\r\nSocialdemokraterna, för det kan vara bra att veta\r\ninför kommande år: Ska vi tjäna pengar på detta?</pre><pre>Anf.  6  SVEN BRUS (kd):\r\nFru talman! Sju av tio svenskar svarar nej när\r\nSIFO frågar om de har förtroende för att samhället\r\nkan ge dem en värdig vård som äldre. Det är ett\r\nmisstroende som är värt att lyssna till och ta på\r\nmycket stort allvar. SKAF:s ordförande Ylva Thörn\r\nkrävde häromdagen att politikerna nu går från ord till\r\nhandling och gör äldreomsorgen till det kommande\r\nvalets stora fråga. Det finns anledning att också anta\r\nden utmaningen, och vi kristdemokrater gör det gär-\r\nna.\r\nEn värdig vård av våra äldre måste stå i centrum\r\nför den politiska debatten, inte bara för en s.k. sär-\r\nskild debatt i riksdagen utan varje dag. Äldreomsor-\r\ngen är vår viktigaste välfärdsfråga.\r\nFör att få balans och trovärdighet i den här debat-\r\nten vill jag säga att de flesta vårdbehövande får en\r\ngod vård i dag. Den stora merparten av vår personal\r\ngör en fantastisk insats under ofta mycket pressande\r\nförhållanden.\r\nMen vart och ett av de 600 anmälda vanvårdsfal-\r\nlen under den senaste tiden är ett misslyckande för\r\nmycket. Ökat antal äldre, resursbrist och vårdskan-\r\ndaler får sju av tio svenskar att tvivla på samhällets\r\nförmåga att garantera värdigheten.\r\nJag tycker, fru talman, att Lotta Hedström gav ett\r\nbra anslag i öppningen av den här debatten: Männi-\r\nskan i centrum. Äldreomsorg handlar om så mycket,\r\nmen främst om människor, om utsatta människor.\r\nJag vill uppmärksamma tre aspekter speciellt. Det\r\ngäller tillgången till utbildad personal, det gäller da-\r\ngens brist på vårdplatser och det gäller värdighet i\r\nvården.\r\nFör det första, fru talman, är personalförsörjning-\r\nen avgörande för vårdens kvalitet. Rekryteringsbeho-\r\nvet till kommunal vård och omsorg har beräknats till\r\n225 000 personer före 2010. Med enbart ungdomar\r\nsom står inför sitt yrkesval kan man inte nå det målet.\r\nVi måste locka människor som i dag jobbar i andra\r\nsektorer att satsa på vården. Här gäller det att föränd-\r\nra de ofta negativa attityderna till vårdyrket.\r\nDet är djupt oroande att många kommuner i dag\r\nmåste anställa helt outbildad personal på grund av de\r\nakuta behoven. Här handlar det om ekonomi. Mer\r\npengar till kommunerna ger inte bara fler händer i\r\nvården, som vi ofta säger, utan framför allt hela män-\r\nniskor med empati och bred kompetens. Man måste\r\nfå vara stolt över att jobba i vården.\r\nNär vi kristdemokrater talar om dagens brister och\r\nmorgondagens behov handlar det om alla personal-\r\nkategorier, geriatriker, sjuksköterskor och inte minst\r\nundersköterskor. Nu lovar Socialdemokraterna nya\r\nmiljarder och sänkta arbetsgivaravgifter för kommu-\r\nner och landsting för att lösa krisen. Applåderna har\r\nväl inte blivit alltför överväldigande efter det utspelet.\r\nLåt mig t.ex. få återge ett uttalande av Vårdförbun-\r\ndets ordförande Eva Fernvall: Det är inte bara att\r\nplocka över några som blivit friställda på Flextronics\r\ntill vården. Vi behöver människor med rätt utbildning\r\noch pengar till att höja kompetensen och behålla dem\r\nsom redan jobbar inom vården. Det är i verkligheten\r\nsvårt att hitta någon att anställa.\r\nI onsdagens Aftonbladet har socialministern\r\nkommenterat de många anmälningarna av vanvård:\r\nGenom fler anställda med bättre utbildning får vi en\r\nbättre kvalitet i vården. Vem håller inte med om det?\r\nMen vad gör regeringen för att åstadkomma denna\r\nönskvärda förbättring? De senaste årens s.k. tillskott\r\ntill kommunerna är rena illusionsnumret. Nettoeffek-\r\nten av de miljardbelopp man säger sig skjuta till är\r\nnärmast försumbar. Regeringen ger med den ena\r\nhanden och tar med den andra. Med den politiken blir\r\ndet inte, det kan vi se, fler anställda i vården.\r\nFör det andra, fru talman, har vårdplatserna mer\r\nän halverats i Sverige på ett par årtionden, från drygt\r\n80 000 till knappt 40 000. En färsk undersökning\r\nvisar att nära 5 000 äldre i landets kommuner saknar\r\nplats i s.k. särskilt boende, trots konstaterat behov.\r\nOm man vet vilket nålsöga det innebär att få ett bi-\r\nståndsbeslut, vet man också någonting om dessa äld-\r\nres akuta behov.\r\nSocialministern har på ett par direkta frågor i\r\nriksdagen inte kunnat peka på någon konkret åtgärd\r\nfrån regeringens sida för att lösa den närmast despe-\r\nrata situationen. Regeringen ska följa upp undersök-\r\nningar och sedan fundera över åtgärder, säger minis-\r\ntern. Det är inte särskilt aktivt.\r\nVi kristdemokrater har redovisat en plan för nya\r\nvårdplatser i kommuner och landsting, och vi har\r\nanvisat resurser i vår budget. Men detta säger den\r\nsocialdemokratiska regeringen nej till. Här talar Lena\r\nOlsson om mer resurser. Hon skryter över att Väns-\r\nterpartiet också har medverkat till mer resurser, men\r\nvarför röstar man nej till de kristdemokratiska försla-\r\ngen om mer resurser till kommunerna för att stärka\r\nvården?\r\nFru talman! För det tredje måste de äldre och de-\r\nras anhöriga få konkreta garantier för att deras behov\r\ntillgodoses och att det sker med respekt för varje\r\nmänniskas integritet och värdighet. Den senaste ti-\r\ndens vårdskandaler har visat på behovet av en för-\r\npliktande värdighetsgaranti. Det kristdemokratiska\r\nkravet på en värdighetsgaranti drivs ute i kommuner-\r\nna med en klar inriktning mot den lilla, utsatta männi-\r\nskans trygghet.\r\nVi behöver mer resurser till vården, säger Lars\r\nEngqvist. Ja, ett exempel är det ständiga hatobjektet\r\nStockholm, där man har ökat satsningen på vården\r\noch ger mer till äldreomsorg än andra jämförbara s-\r\nstyrda kommuner. Jag håller med om att det behövs\r\nmer resurser till vården.\r\nDen socialdemokratiska regeringen saknar lös-\r\nningar på personalkris och platsbrist. Personalbehovet\r\ninom vården är nu så akut att 5 000 äldre väntar på\r\nsina vårdplatser. Många kommuner tvingas anställa\r\noutbildad personal. Sju av tio svenskars oro för en\r\nvård utan värdighet är därför berättigad. Det behövs\r\nen ny politik i Sverige - för de äldres skull.</pre><pre>Anf.  7  KENNETH JOHANSSON (c):\r\nFru talman! Åhörare! Äldre människor har tillfört\r\noch tillför mycket till samhällets utveckling, och\r\nderas livserfarenheter är viktiga. De som har varit\r\nmed och byggt upp välfärden ska självfallet vara med\r\noch njuta frukterna!\r\nCenterpartiets vägledande begrepp för äldrepoliti-\r\nken är delaktighet, självförverkligande, oberoende,\r\ntrygghet och värdighet. En god äldrevård stavas med\r\nE: E som i etik, E som i empati, E som i egenvärde.\r\nDessa tre E:n måste vara den självklara utgångs-\r\npunkten för varje debatt om vård och omsorg.\r\nEkonomisk trygghet ska garanteras med särskild\r\nprioritet för dem med de smalaste marginalerna. De\r\näldre ska ges möjlighet att delta i politik och sam-\r\nhällsliv. Äldre får inte diskrimineras vare sig i arbets-\r\nlivet eller på annat sätt. Verkliga möjligheter måste\r\nges för den enskilde att påverka sin egen och sina\r\nanhörigas omsorg och hur man vill bo och leva. All\r\nvård och omsorg ska ha hög kvalitet. Vi måste kunna\r\nkänna trygghet inför vår egen och våra anhörigas\r\nålderdom.\r\nFru talman! Alla är överens om att gamla och sju-\r\nka människor ska behandlas värdigt, med respekt och\r\nmed god omsorg. Ändå inträffar övergrepp. Svaga\r\nmänniskor hotas och förnedras. Vanvård förekom-\r\nmer. Inget gör så ont, inget är mer fel, än när gamla\r\noch sjuka, dementa, far illa. Det är fullständigt oac-\r\nceptabelt! Varje larmrapport i medierna är en mycket\r\nallvarlig väckarklocka om brister som bara måste\r\nrättas till.\r\nKommunerna, landstingen och privata vårdgivare\r\nmåste se till att det fungerar för gamla och sjuka, att\r\nlämpliga boenden finns, att vårdkedjan och de medi-\r\ncinska insatserna inom äldreomsorgen fungerar, att\r\npersonalen är utbildad, att stöd och handledning ges\r\npersonalen. Vidare måste arbetsledningen ha kompe-\r\ntens och förutsättningar att se till att vården och om-\r\nsorgen fungerar, och man måste våga slå larm när\r\nverkligheten kräver mer resurser än vad förtroende-\r\nvalda anser är tillåtet.\r\nDet gäller att alla som har en röst att ropa med ro-\r\npar för dem som ingen röst har, så att det hörs tydligt\r\nin i de rum där prioriteringarna sker!\r\nAttityd- och bemötandefrågor är mycket viktiga.\r\nDen gamle, den anhörige, ska ges tid att ställa sina\r\nfrågor och ska erbjudas en kontaktperson som lär\r\nkänna den enskildes bakgrund, önskemål och behov.\r\nVerksamheten måste bättre kvalitetssäkras. Kunska-\r\nperna om lex Sarah, om människors rättigheter, måste\r\nbli bättre. Demensvården behöver utvecklas. Beho-\r\nven, men också möjligheterna, är stora! Är socialmi-\r\nnistern beredd att ta initiativ till ytterligare utveckling\r\nav demensvården? Arbetsgrupper är bra, men finns\r\ndet mer konkreta tankar?\r\nLänsstyrelserna och andra berörda måste bli of-\r\nfensivare i sitt tillsynsansvar. Ökad samverkan är\r\nnödvändig. Vi behöver en effektivare tillsyn. Social-\r\nministern och regeringen har det yttersta ansvaret för\r\ndetta. Är ministern beredd att ta det ansvaret på ett\r\nkraftfullare sätt än i dag?\r\nDet är också, tycker jag, nödvändigt att lyfta fram\r\nde goda exemplen, alla de många goda händer som\r\nbär upp äldreomsorgen och som svarar för utmärkt\r\nomvårdnad utan att de alltid får det erkännande de\r\nförtjänar. Här finns många vardagshjältar. Det finns\r\ntusentals kvinnor, lågavlönade, med mycket tungt\r\narbete och minst uppmuntrade. Vård- och omsorgsyr-\r\nkena måste uppvärderas. Vad är finare och viktigare\r\nän att vårda, att bota, att trösta och att ge omsorg? Det\r\nyttersta ansvaret för personalförsörjningen åligger\r\näven här regeringen. Är socialministern beredd att ta\r\nsitt ansvar på ett kraftfullare sätt än i dag?\r\nFru talman! Det finns inget tvivel om att äldreom-\r\nsorgen behöver mer resurser. Centerpartiets politik\r\nförbättrar kommunernas och landstingens ekonomi i\r\nflera avseenden, bl.a. genom de sammanlagt 8 miljar-\r\nderna till vården och omsorgen åren 2002-2004 som\r\nkommer från moderniseringsarbetet av försvaret.\r\nÄldresjukvården i kommunerna är ett prioriterat om-\r\nråde. Ökat stöd till anhöriga, och deras ovärderliga\r\ninsatser, är en annan viktig del av de satsningar som\r\nvi står bakom. Självfallet ska satsningarna nå de av-\r\nsedda områdena.\r\nCenterpartiets skattesänkningar riktar sig till låg-\r\noch medelinkomsttagare. Vårt förslag förstärker\r\nkommunernas och landstingens skattebas. Vi ger mer,\r\nca 1 miljard per år, till kommunerna och landstingen\r\natt använda till bl.a. vård och omsorg. Det var ett svar\r\ntill socialministern.\r\nFru talman! Värdig vård och omsorg måste få\r\nkosta. En nationell samling är här på sin plats!</pre><pre>Anf.  8  BO KÖNBERG (fp):\r\nFru talman! Ingen välfärdsuppgift är viktigare än\r\natt se till att vi har en bra och väl fungerande äldre-\r\nomsorg. Det handlar om en mängd olika saker. Det\r\nallra första är förstås att prioritera äldreomsorgen, att\r\nse till att vi ute i verksamheten runtomkring i kom-\r\nmuner och landsting verkligen ser till att vi har en\r\ngod verksamhet. Det handlar om sådana saker som vi\r\ni vanliga fall tänker på när vi säger äldreomsorg, t.ex.\r\nen väl fungerande hemtjänst, bra särskilt boende, men\r\ndet handlar också om delar av sjukvården som är\r\nextra viktig för de äldre. Det handlar om att se till att\r\nvårdköerna kortas så att människor slipper vänta\r\nlänge på angelägna behandlingar. Det handlar om att\r\nha en fast läkarkontakt. Bägge dessa två senare saker\r\när viktiga för alla medborgare, men det är de äldre\r\nsom har allra störst behov av dem.\r\nNär man ska prioritera i äldreomsorgen handlar\r\ndet om att använda omsorgspengar till omsorg. För\r\nnågon vecka sedan här i kammaren var det en inter-\r\npellationsdebatt mellan Kerstin Heinemann och soci-\r\nalministern med utgångspunkt i att Socialstyrelsen\r\nhar gjort en undersökning i södra delen av landet för\r\natt se om de pengar som anslogs efter 1998 hade\r\nanvänts till det som de skulle användas till. Det fanns\r\nhär och var tecken på förbättringar. Det bör det göra\r\nom man anslår 4 miljarder kronor. Men det var också\r\nklart att man inte hade fått några riktigt stora förbätt-\r\nringar, att det inte var fråga om att personaltäthet och\r\nannat hade ökat markant.\r\nEn av de viktigaste uppgifterna är utbildningen,\r\natt se till att den personal som har dessa viktiga upp-\r\ngifter har en bra utbildning. Det är en fråga som man\r\nmåste satsa på ute i kommunerna. I Stockholms stad\r\nhar Folkpartiets äldreborgarråd lagt fram en plan för\r\natt se till att inom en treårsperiod nå en avsevärt bätt-\r\nre utbildningsnivå än den man har i dag.\r\nOm vi ska kunna locka människor att ta dessa an-\r\ngelägna arbetsuppgifter handlar det om en förnyelse\r\nav sättet att arbeta. Det visar sig nu på många olika\r\nsätt att den förnyelsen inte har kommit så långt. Ett av\r\nde tecknen är de mycket omfattande sjukskrivningar\r\nsom äger rum i vårt land och som framför allt handlar\r\nom personer, oftast kvinnor, som arbetar med de\r\nviktiga omsorgsuppgifterna. Det verkar som om en av\r\nde största bristerna är bristen på inflytande över den\r\negna arbetssituationen. På några håll i landet prövas\r\ngoda metoder. Det prövas nya arbetsscheman, som är\r\nmera tillfredsställande för personalen och som där-\r\nmed också återverkar på den omsorg som de gamla\r\nfår som vistas på dessa ställen.\r\nFrån Folkpartiets sida har vi länge föreslagit nå-\r\ngonting som vi har kallat en omsorgsgaranti, med åtta\r\nnio punkter som skulle kunna bli mer konkreta och\r\nsom därmed skulle kunna kontrolleras om de efter-\r\nlevs. Några av de punkterna är rätt till medicinsk\r\nkompetens i vården, rätt till värdigt omhändertagan-\r\nde, som vi har försökt specificera, rätt till trygghets-\r\nlarm, rätt till eget rum, m.m.\r\nMånga äldre och många anhöriga känner att de\r\nhar svårt att komma fram i kommunerna, att nå fram\r\nmed synpunkter och ibland berättigade klagomål. Vi\r\nhar därför föreslagit, och genomfört i flera kommu-\r\nner, inrättandet av en speciell äldreombudsman, en\r\nperson som i och för sig kan vara anställd av kommu-\r\nnen men som måste vara fristående från ledningens\r\nsida för att kunna hantera de klagomål som kan\r\nkomma in. Det är inte alltid fråga om klagomål, utan\r\ndet kan också handla om att hjälpa folk till rätta.\r\nFör att öka de äldres och deras anhörigas valfrihet\r\nbehövs det mycket skarpa förslag ute i kommunerna.\r\nDet behövs något av det som vi från vår sida har\r\nkallat en äldrepeng eller äldreomsorgspeng. Den har\r\ninförts i Nacka och är på väg att införas i Stockholms\r\nstad. Det betyder inte i första hand att de äldre ska gå\r\nrunt och shoppa bland en mängd olika producenter av\r\näldretjänster, hemtjänst eller särskilt boende, men det\r\nbetyder att valfriheten ska finnas.\r\nDet viktigaste, fru talman, är inte vad vi kallar det,\r\nvilket namn det har, utan att instrumentet fungerar\r\njust för att öka valfriheten för de enskilda och också\r\nför att de som ger tjänsten ska veta att de äldre har\r\nvalfrihet och att de kan, om de skulle bli missnöjda,\r\nvända sig någonstans. Jag tror att detta är en av de\r\nmer angelägna uppgifterna att genomföra ute i kom-\r\nmunerna för att förbättra för de gamla.\r\nUtvecklingen inom äldreomsorgen har lett till att\r\ntrycket på de anhöriga har ökat. Många anhöriga och\r\nnärstående vill göra en insats för de sina. För dem\r\nsom vill göra detta måste samhällets olika instanser\r\nvara beredda att hjälpa till och ställa upp, i form av\r\navlastning, i form av stöd och i form av förändringar i\r\nsocialförsäkringen som gör det lättare för den som\r\nvill ställa upp för den nära anhörige att kunna göra\r\ndetta.\r\nVi har sedan mitten på 90-talet från vår sida före-\r\nslagit ytterligare förbättringar i socialförsäkringsför-\r\nmånerna för dem som ställer upp för sjuka anhöriga.\r\nVi har tyckt att man borde ta krafttag på nationell\r\nnivå, genom att regeringen tillsammans med de båda\r\nkommunförbunden tar fram förslag till en plan på hur\r\nman förbättrar villkoren allmänt för dem som ställer\r\nupp för sina anhöriga.\r\nFru talman! Socialdemokraterna har nu haft det\r\nnationella ansvaret i vårt land i över sju år. De har\r\nhaft det i många av våra landsting och kommuner.\r\nDen fråga som man bör ställa sig och som jag gärna\r\nvill ställa till socialministern är: Är det bättre i dag för\r\nvåra gamla? Finns det någon som helst anledning att\r\ntro att det blir bättre med en fortsatt socialdemokra-\r\ntisk regering?</pre><pre>Anf.  9  Socialminister LARS\r\nENGQVIST (s):\r\nFru talman! Chris Heister påpekade att den soci-\r\naldemokratiska regeringen har bidragit till att skatter-\r\nna har höjts sedan 1994 och låtsas som om detta inte\r\nhar lett till resultat.\r\nSanningen är att sedan dess har svensk ekonomi\r\nkommit i balans. Det har varit det viktigaste motivet.\r\nMen också på det område vi diskuterar i dag har det\r\nlett till påtagliga resultat. Just sedan 1995, som jag\r\nhar redovisat, har antalet årsanställda i den kommu-\r\nnala äldreomsorgen ökat från 1995 till 2000 med\r\nnästan 30 000. Det är en ökning från 270 000 till\r\n300 000. Det senaste året som jag har redovisat,\r\n1999-2000, ökade antalet anställda med mellan 6 000\r\noch 7 000. Vi har anledning att tro att det också har\r\nökat under de senaste åren, 2000 och 2001. Vi har\r\nalltså gett resurser just för att förbättra resultaten.\r\nDärmed vill jag svara Bo Könberg att jag är\r\növertygad om att äldreomsorgen i dag är bättre än vad\r\nden var 1994 när vi lämnade över makten. Det som\r\nman pekar på är att vi nu har kommit till rätta med de\r\nproblem som skapades under 90-talets ekonomiska\r\nbekymmer. Vi har i dag fler anställda per vårdtagare i\r\nsvensk äldreomsorg än vi hade 1990. Då har vi kom-\r\nmit en bra bit på väg, men det behövs ännu mer. Visst\r\nhar pengarna använts för att förbättra äldreomsorgen,\r\näven om vi inte har anledning att slå oss för bröstet\r\noch säga att vi är nöjda.\r\nLena Olsson ställde en fråga om vinstdrivande fö-\r\nretag i äldreomsorgen. Vi har sagt, och håller fast vid\r\ndetta, att kommunerna måste ha möjlighet att använda\r\nandra aktörer än den egna verksamheten. Kommu-\r\nnerna ska alltså ha möjlighet att välja. Men det är\r\nnaturligtvis viktigt att man ställer mycket höga krav\r\npå de privata vårdgivarna, att man inte inbillar sig att\r\nman kan spara pengar genom att engagera en privat\r\nvårdgivare. Det går inte att ha en bättre vård med\r\nfärre anställda. Men vi har inga planer på att förbjuda\r\nkommunerna att anlita andra för uppdraget att driva\r\näldreomsorg.\r\nKenneth Johansson vill jag svara mycket enkelt:\r\nJag är beredd att ta ansvar för att vi förbättrar de-\r\nmensvården. Det är ett av motiven för att vi tillsätter\r\nen arbetsgrupp. Det ska bli spännande att lyssna inte\r\nbara till forskarna utan också framför allt till anhöri-\r\ngorganisationerna.\r\nVi är också beredda att ta ansvar för att staten gör\r\nvad staten kan göra när det gäller att se till att vi kla-\r\nrar rekryteringsfrågorna, för att förbättra utbildningen\r\noch förbättra och ge stöd också till vidareutbildning-\r\nen.\r\nTill Bo Könberg vill jag säga att idén om en\r\nkommunal äldreombudsman har jag stor sympati för.\r\nOavsett hur vi väljer att lösa det måste man kunna\r\nvända sig till någon som representerar det offentliga\r\nför ett samtal om den oro och osäkerhet man kan\r\nkänna inför verksamheterna. Jag tror att det är viktigt\r\natt vi utvecklar ett system, inte bara för den tillsynen\r\neller med anledning av uppenbara problem utan också\r\nför dialog mellan medborgarna, vårdtagare, anhöriga\r\noch det offentliga. Jag har alltså stor sympati för den\r\nidén.\r\nLåt mig sedan säga några ord om Chris Heisters\r\nväsentliga budskap, nämligen idén om en äldrepeng.\r\nVi avvisar förslaget om en nationell äldrepeng av\r\nföljande tre skäl.\r\nFör det första: Idén om en äldrepeng har sin grund\r\ni en helt annan syn på äldreomsorgen än den som vi\r\nmenar har format den generella välfärden. Äldre-\r\npengen bygger på ett marknadstänkande. Vårdtagaren\r\nska vara kund på egentligen vilken marknad som\r\nhelst. Men varken sjukvård eller äldrevård är en tjänst\r\nsom vilken annan som helst. Vi vill att vård och äld-\r\nreomsorg ska vara en rättighet för alla. Integritet,\r\ntrygghet och kvalitet ska prägla all vård och omsorg.\r\nMan ska naturligtvis ha möjlighet att välja var man\r\nvill bo, men man ska ha rätt till en trygg miljö oavsett\r\nhur man har valt.\r\nFör det andra: De som driver idén om äldrepeng\r\nhar ett vidare syfte, nämligen att driva fram mer av\r\nprivat vård. Men det finns ingenting som säger att\r\nprivata vårdföretag är en garanti för bättre kvalitet.\r\nTvärtom har man i många rapporter pekat på att den\r\ntyngsta kritiken har riktats mot många vårdföretag.\r\nFör det tredje: När man väljer äldreomsorg är det\r\nför många ett val för resten av livet. Man måste kun-\r\nna lita på att det fungerar. För de flesta äldre finns det\r\ninte möjlighet att shoppa runt eller att välja något\r\nannat när man väl har gjort sitt val. Man måste kunna\r\nräkna med att man får den bästa kvaliteten oavsett\r\nvad man har valt.\r\nFör det fjärde: Detta är kanske det allvarligaste,\r\nnämligen att äldrepengen riskerar att legitimera dålig\r\nvård. Vårdgivaren kan alltid säga: Du får stå för ditt\r\nval. Ta din peng och gå. Det systemet vill vi definitivt\r\ninte införa i äldreomsorgen.</pre><pre>Anf.  10  LOTTA N HEDSTRÖM (mp):\r\nFru talman! Jag har redan nämnt inflytandefrågor\r\npå arbetsplatsen och kompetenshöjning, och jag slog\r\nett slag för allmän arbetstidsförkortning. Nu återstår\r\ntvå punkter på Miljöpartiets prioriteringslista över\r\nangelägna insatser för att man ska få en mänsklig och\r\nhållbar äldreomsorg.\r\nDen femte punkten för oss har att göra med vilken\r\nroll och vilket värde som vi vill tillmäta de anhöriga.\r\nHär finns det en balansgång mellan att både öppna för\r\noch bejaka deras insatser men utan att samhället för\r\nden skull ska behöva vara beroende av att de bränner\r\nut sig eller förbrukas i en nödtvångssituation.\r\nVi gröna menar att det ska finnas ett fruktbart\r\nmöte mellan civila krafter och offentligheten som bör\r\nvara utformad så att man klarar dessa två aspekter.\r\nAnhörigträffar är i sammanhanget en självklarhet.\r\nDet anhörigstöd som har rullat på ute i kommunerna\r\nunder tre år är väl värt att både förlänga och bygga\r\nvidare på under de kommande åren, precis som riks-\r\ndagen har beslutat.\r\nDirekt från socialutskottet kan jag också redovisa\r\nen samfälld önskan till regeringen att den ska åter-\r\nkomma med utformningen av hur ett lagstöd i social-\r\ntjänstlagen ska se ut för t.ex. avlösning i en vårdsitu-\r\nation. Vad har Lars Engqvist att säga om det?\r\nVi vill i sammanhanget också påpeka hur viktiga\r\nde insatser är som föreningar och organisationer gör\r\nmed t.ex. väntjänst och annat för att solidaritet och\r\nkärlek mellan oss människor ska blomstra. Ett sätt att\r\nskapa en form för det civila mellanmänskliga sam-\r\nhällets ansvarstagande är kooperativa sammanslut-\r\nningar. Just äldreboende i brukarkooperativ drift där\r\nde boende själva formar regler, anställer och bestäm-\r\nmer ekonomin är den form som vi gärna vill se mera\r\nav.\r\nMin sista punkt gäller rättssäkerheten via lagar,\r\nregler och föreskrifter. Sarah Wägnert själv trodde att\r\ndet redan fanns en lex Sarah när hon med sitt civilku-\r\nrage ingrep för några år sedan. Nu är det redan dags\r\natt utvärdera lex Sarah. Jag har inga indikationer på\r\natt lex Maria med sin medicinska tillsyn inte skulle\r\nkunna fungera. Men trots dessa båda lagar finns det\r\nändå en känsla av att rättssäkerheten för äldre kan bli\r\nbetydligt bättre. Kanske en förebyggande lex Mag-\r\ndalena, för att fortsätta med detta gammaltestamentli-\r\nga temat, skulle kunna vara en väg framåt.\r\nJag menar att äldreomsorgen visserligen också i\r\nfortsättningen bör vara en kommunal angelägenhet\r\nmen att statens ansvar för likvärdighet och rättssäker-\r\nhet bör tydliggöras. Genom att ansvara för målskriv-\r\nningar och en förstärkt tillsyn, förutom utbildning och\r\nforskning, ska staten skapa likvärdighet och rätt-\r\nstrygghet. Just tillsynsarbetet och uppföljningar av\r\nmål bör på äldreomsorgssidan bli lika utbyggda och\r\nambitiösa som de är för skolsystemet. Jag har en viss\r\nsympati för Moderaternas förslag i sammanhanget.\r\nSanktioner mot oansvariga institutioner är ett sätt.\r\nMen det är ännu viktigare att parallellt kunna erbjuda\r\nstöd, råd och utveckling, gärna i form av länsvisa\r\nutvecklingscenter för äldreomsorg, en lex Magdalena\r\nsom jag menar skulle betona det ansvar som ligger i\r\natt förebygga och att skapa rutiner snarare än att ställa\r\ntill svars i efterhand. Trista äldremiljöer och problem\r\nska inte behöva uppstå om bra målarbete, utveck-\r\nlingsarbete, god uppföljning och rådgivning finns att\r\ntillgå.\r\nDiskussioner om att sammanföra hälso- och sjuk-\r\nvårdslagen med socialtjänstlagen i det som rör äldre-\r\nomsorgen kan nog bli intressanta.\r\nDetta arbete är i första hand inte en kostnadsfråga\r\nutan en ambitions- och samordningsfråga. Inom en\r\nsådan ram kan för övrigt också patientnämnderna\r\nutvecklas till att behandla både vård- och omsorgsä-\r\nrenden. Där skulle fortbildning och tillsyn av gode\r\nmän och ställföreträdare kunna ske på ett regelmäs-\r\nsigt sätt.</pre><pre>Anf.  11  CHRIS HEISTER (m):\r\nFru talman! Det är en påtagligt nöjd socialminister\r\nsom står här i talarstolen och som egentligen tycker\r\natt det inte är något större problem med äldreomsor-\r\ngen och att det egentligen inte behövs göras så väldigt\r\nmycket. Då får man också en väldigt tafatt socialmi-\r\nnister och en väldigt tafatt regering.\r\nNär man lyssnar till vad socialministern tänker\r\ngöra för att komma till rätta med alla de missförhål-\r\nlanden och problem som finns i äldreomsorgen så\r\nsäger han att han ska följa utvecklingen, och han ska\r\nutvärdera lex Sarah. När lex Sarah träder i kraft är det\r\nredan för sent, då har ju missförhållandena och van-\r\nvården redan skett. Han ska prata med facket. Det\r\ngjorde Mona Sahlin för ett år sedan för att försöka\r\nförbättra rekryteringen till äldreomsorgen. Det hände\r\ningenting då, och jag tror inte att det kommer att\r\nhända någonting den här gången heller genom att\r\nman bara pratar. Man ska tillsätta särskilda arbets-\r\ngrupper.\r\nJag tycker inte att detta duger, socialministern.\r\nDet är inte tillräckligt. Det behövs kraftfulla åtgärder,\r\noch därför behövs det också en annan regering. Det\r\nbehövs kraftfulla åtgärder som gör att människor får\r\nett större inflytande över sin äldreomsorg, får mer att\r\nsäga till om. De ska inte vara i händerna på kommu-\r\nnen. Det behövs en mycket mer kraftfull tillsyn. Den\r\ntillsyn som är i dag duger inte. Det har socialminis-\r\ntern inte heller något svar på.\r\nVi säger att vi vill ha en oberoende tillsynsmyn-\r\ndighet som kan utöva tillsyn över äldreomsorgen och\r\nsjukvården. Och varje äldreboende ska ha tillstånd\r\ninnan det startar, både kommunalt och privat, så att\r\nman vet att det finns utbildad personal som klarar av\r\nsin uppgift och så att man vet att det finns en ordent-\r\nlig läkarkontakt. Och Lars Engqvist står tomhänt.\r\nLars Engqvist säger att vi inte ska ha äldrepeng\r\nmed ökad valfrihet för den enskilde. Men Lars\r\nEngqvist begriper inte vad det innebär. Men det gör\r\nMonika, och låt mig säga vad hon har sagt om äldre-\r\npengen och om möjligheten att få vara med och vara\r\ninvolverad i sin egen äldre omsorg. Hon säger följan-\r\nde:\r\nÄntligen får jag bestämma själv vem som jag får\r\nhjälp av. För mig är detta som skillnaden mellan\r\ndemokrati och diktatur.\r\nLars Engqvist, titta lite mer på förslagen från Mo-\r\nderaterna och Folkpartiet. Här finns det möjligheter\r\natt komma fram om man bara vågar ta bort sina\r\nskygglappar och se att det finns bra förslag också på\r\nandra håll.</pre><pre>Anf.  12  LENA OLSSON (v):\r\nFru talman! Jag måste börja med att säga att det är\r\notroligt vad man får höra att Moderaterna skulle kun-\r\nna åstadkomma med så stora skattesänkningar som de\r\nvill göra för att få en förbättrad äldreomsorg. T.ex.\r\nförslaget om äldrepengen avvisar vi från Vänsterpar-\r\ntiet. Vi vill ha en generell välfärd som är till för alla.\r\nJag vill också kommentera förslaget som innebär\r\natt man ska få välja. Jag har inte hört en enda äldre\r\nperson som vill välja vårdgivare. Däremot har jag\r\nhört att de vill välja vad de ska sätta på sig, när de ska\r\ngå upp, hur länge de ska få sitta och äta, när de ska gå\r\nut på promenad och hur många gånger som de ska\r\nduscha. Det är de signaler som jag får från både per-\r\nsonal och de äldre. Det är framför allt de äldre som\r\nväljer detta. Inte en enda har sagt att det skulle ha\r\nnågon betydelse att få välja vårdgivare.\r\nNär det gäller Kristdemokraterna och att vi har\r\navvisat mer pengar till kommunerna vill jag säga att\r\nvi aldrig kan ställa upp på att finansiera det genom\r\nt.ex. en ytterligare karensdag för vårdpersonal som\r\ntjänar väldigt dåligt. De har inte alls kommit upp i sitt\r\nrätta värde. Vi tar inte pengar därifrån. Vi tar inte\r\npengar med den ena handen och ger med den andra.\r\nDet som behövs, så som vi ha sagt förut, och som\r\njag vill återkomma till är mer resurser. Det har till-\r\nskapats mer resurser, det kommer mer resurser. Det är\r\nett grundläggande problem som vi har. Vi behöver\r\nutbildad personal, personal som är rätt avlönad. Vi\r\nbehöver också stödja, som det har sagts i debatten, de\r\nanhöriga. De anhöriga kommer att bli väldigt betydel-\r\nsefulla i framtiden i och med att vi kommer att få\r\nmycket fler äldre.\r\nDet finns en stor önskan bland personalen av hel-\r\ntid i stället för deltid. Där har man inte kommit så\r\nlångt. Det togs några steg förut, men man har inte\r\nkommit så långt som man vill.\r\nJag skulle vilja avsluta med att säga att jag tycker\r\natt Stockholm företräder en stor experimentverkstad,\r\ndär man experimenterar med de gamla, på deras be-\r\nkostnad. Det finns t.o.m. de som säger: Nu har jag\r\nvarit utauktionerad för tredje gången. Det är ingen\r\nsom har frågat mig vad jag tycker om att den eller\r\nden vårdgivaren ska sköta om mig.</pre><pre>Anf.  13  SVEN BRUS (kd):\r\nFru talman! Nej, Lena Olsson, den ursäkten duger\r\ninte. Titta på helheten i det kristdemokratiska budge-\r\ntalternativet. Då återstår frågan: Varför säger Väns-\r\nterpartiet nej till mer resurser till kommunerna och\r\ntalar stort och brett om behoven?\r\nÄldreomsorgen är vårt gemensamma ansvar.\r\nVarje samhälle måste värderas utifrån bilden av hur\r\nman behandlar sina äldre. Äldreomsorg är också en\r\nfråga om människor, små, svaga och utsatta männi-\r\nskor. Vi kristdemokrater använder ofta ordet värdig-\r\nhet i det här sammanhanget. Det är fråga om männi-\r\nskosyn, att se individen inte som ett vårdobjekt utan\r\nsom en unik människa. Och värdigheten handlar just\r\nom att få hjälp utifrån sina behov, att få behoven\r\nsedda och värderade och att också få en adekvat\r\nhjälp. För det behövs, som det har sagts många gång-\r\ner i dag, mer vårdande personal med bättre kompe-\r\ntens, och det behövs i dag fler vårdplatser i Sverige.\r\nNu talar Socialdemokraterna väldigt mycket om\r\ndetta. Lars Engqvist berömmer sig av ökningen av\r\npersonal. Det är bra med de 30 000 som har kommit\r\ntill. Men låt mig påminna om att behovet är 225 000\r\nnya medarbetare till 2010, och av den perioden har\r\ntvå år redan gått. I den takten kommer vi att missa\r\nmålet grovt. Det räcker det, Lars Engqvist. Här be-\r\nhövs mer krafttag.\r\nNu har man haft åtta år på sig, och frågan inställer\r\nsig: Varför präglas inte vården i dag av den värdighet\r\nsom vi har talat om? Varför finns det inte tillräckligt\r\nmed personal? Varför måste många kommuner i dag\r\nanställa helt outbildad personal? Varför saknar 5 000\r\näldre i landets kommuner plats i särskilt boende, trots\r\nkonstaterat behov och i många fall t.o.m. biståndsbe-\r\nslut? Det är Socialdemokraterna som har regerat i åtta\r\når som är svaret skyldiga.</pre><pre>Anf.  14  KENNETH JOHANSSON (c):\r\nFru talman! Jag är beredd att ta ansvar, säger so-\r\ncialministern. Ja, fattas bara. Jag ska tillsätta arbets-\r\ngrupper, jag ska lyssna, säger han. Det kan vara moti-\r\nverat, men det är inga svar och inget konkret. Ledar-\r\nskap för mig handlar om att lyssna, men det handlar\r\nockså om att handla.\r\nCenterpartiets svar på de frågor jag ställde till so-\r\ncialministern är för det första: Vi får inte svika de\r\ndemenssjuka. De är många, särskilt utsatta och har\r\nspeciella behov. Det behövs kunskap, erfaren perso-\r\nnal, tid för omtanke, lugn och trygg miljö. Stöd och\r\navlastning för anhöriga är mycket angeläget. Rättssä-\r\nkerheten för demenssjuka behöver förbättras och\r\nförtydligas. Nya mediciner öppnar nya möjligheter.\r\nFör det andra: Effektivare tillsyn är nödvändig.\r\nDet krävs initiativ från socialministerns sida.\r\nFör det tredje: Den långsiktiga personalförsörj-\r\nningen måste klaras. Regeringen borde för länge\r\nsedan tillsammans med berörda parter ha tagit fram\r\nett åtgärdsprogram för en nödvändig uppvärdering av\r\nvård- och omsorgsyrkena. För att unga människor ska\r\nvälja dessa yrkesområden krävs rimliga arbetsförhål-\r\nlanden.\r\nJag och Centerpartiet välkomnar debatten om hur\r\nvi på bästa tänkbara sätt tillvaratar de äldre som re-\r\nsurs, hur vi ekonomiskt och på annat sätt klarar beho-\r\nvet hos ett ökat antal äldre av god omsorg av hög\r\nkvalitet som utförs med värdighet och respekt för den\r\nenskilda människan, anhörigas behov av ökat stöd\r\noch hur vi tillgodogör oss omvårdnadsutvecklingen\r\noch de medicinska framstegen.\r\nLåt oss vända debatten från E som i elände till E\r\nsom i etik, empati och egenvärde. Centerpartiet är\r\nberett att medverka till detta.</pre><pre>Anf.  15  BO KÖNBERG (fp):\r\nFru talman! I mitt förra inlägg tog jag upp ett an-\r\ntal förslag som jag och Folkpartiet tror skulle kunna\r\nleda till förbättringar för de gamla och för dem som\r\nbehöver äldreomsorg. Flera av förslagen avvisas,\r\nsåvitt jag förstår, från socialministerns sida. Dock var\r\ndet ett av förslagen som han talade väl om, så jag\r\nnoterar med tillfredsställelse att vi kanske har en\r\nlikartad uppfattning om behovet av någon kontakt i\r\nkommunerna som anhöriga och äldre ska kunna ta\r\nupp angelägna frågor med, det vi brukar kalla äldre-\r\nombudsman.\r\nJag för min del ska göra så att jag informerar mina\r\nkommunalpolitiker om den diskussion som vi har haft\r\noch vad som har sagts. Jag hoppas att det bidrar till\r\natt man i många kommuner i vårt land försöker\r\nåstadkomma något liknande. Förstås är alla välkomna\r\ntill detta. Vi påstår inte att vi vet precis hur det ska se\r\nut och att det bara finns en lösning, men syftet är att\r\nse till att det finns ökade möjligheter för anhöriga att\r\nkomma fram med sina synpunkter.\r\nJag tog upp frågan om det var bättre i dag efter\r\ndryga sju år av socialdemokratiskt regeringsinnehav.\r\nPå några punkter är det lätt att kontrollera. När det\r\ngäller fast läkarkontakt är det ungefär likadant som\r\n1994, om man jämför antalet fasta läkarkontakter i\r\nförhållande till befolkningen. Det är ganska oföränd-\r\nrat. När det gäller vårdköerna är det alldeles uppen-\r\nbart att det är mycket sämre än för sju år sedan. Vad\r\ngäller äldreomsorgen är det förstås svårare att ge ett\r\ndefinitivt omdöme, men mitt intryck efter många\r\nkontakter med dem som arbetar inom den och med\r\nanhöriga som har sina nära inom ett särskilt boende\r\noch hemtjänsten är inte att det är bättre. Det är möj-\r\nligt att personalen har ökat med, om jag uppfattade\r\nministern rätt, med 9-10 %, samtidigt som behoven\r\nunder de här sju åtta åren har ökat kraftigt.\r\nDet som ni nu har att stå för innan ni går till val är\r\ningenting att skryta med. Det finns allt skäl att försö-\r\nka få till stånd en ny regering här i landet om vi vill\r\nha en bättre äldreomsorg.</pre><pre>Anf.  16  Socialminister LARS\r\nENGQVIST (s):\r\nFru talman! Bo Könberg är inne på egentligen på\r\nsamma resonemang som Lotta Hedström, nämligen:\r\nHur skapar vi en bättre relation mellan medborgarna\r\noch dem som är ansvariga för vården och omsorgen?\r\nLotta Hedström pekade på kommunernas och lands-\r\ntingens skyldighet att ha särskilda patientnämnder.\r\nJag tror att de är alltför mycket koncentrerade på det\r\nsom bara är sjukvård och i alldeles för liten utsträck-\r\nning uppmärksammar det som är övrig vård och om-\r\nsorg. Det är möjligt att det ska kunna utvecklas ett\r\nsystem, möjligen i form av ombudsmän eller någon\r\nannan organisation, för att försäkra sig om att man\r\nhar någon att tala med, inte bara när det gäller sjuk-\r\nvården utan också vad gäller äldreomsorgen. Jag\r\nhoppas att kunna återkomma med ett förslag i den\r\nriktningen.\r\nVi vet vad som saknas i dagens äldreomsorg, och\r\nvi vet vad som behöver göras. Det saknas resurser.\r\nEfter 90-talets allvarliga ekonomiska bekymmer ser\r\nvi nu att kommunerna börjar komma upp till ytan i\r\nekonomin, och de kan nu börja planera för framtiden.\r\nDet är viktigt att vi ser till att resurserna ökar yt-\r\nterligare. Vi har tillfört avsevärda resurser. Vi kan\r\nmäta detta i form av ett ökat antal anställda som nu\r\narbetar i äldreomsorgen. Men det behövs ännu mer\r\npersonal, och det behövs resurser för att erbjuda ut-\r\nvecklingsprogram för de anställda.\r\nVi behöver satsa mer på personalen. Det är ett\r\negendomligt samhälle där en nyutexaminerad 20-\r\neller 22-årig ung kille som har koncentrerat sig på\r\ndatautbildning omedelbart får ett arbete med 23 000-\r\n25 000 kr i lön medan den som utbildat sig på att\r\nvårda och ta ansvar för medmänniskor erbjuds en lön\r\npå 14 000-15 000 kr. Ännu allvarligare är det när\r\nman vet om att möjligheterna att påverka arbetet och\r\nutvecklas i yrket är små. Ibland känns det rätt hopp-\r\nlöst.\r\nVi måste helt enkelt bestämma oss för att erbjuda\r\ndem som arbetar i vården och omsorgen väsentligt\r\nbättre arbetsvillkor. Annars kommer de inte att stan-\r\nna, och än värre: Annars kommer inte unga männi-\r\nskor att söka sig till vårdutbildningarna. De närmaste\r\nåren är det ett viktigt politiskt ansvar för kommunal-\r\npolitiker, landstingspolitiker men också för oss att\r\nvända utvecklingen och erbjuda de anställda bättre\r\nmöjligheter att utvecklas på jobben och bättre förut-\r\nsättningar för sitt arbete.\r\nVi behöver också utveckla samverkan med anhö-\r\nrigorganisationerna. Vi ska ha en ständig dialog lo-\r\nkalt, regionalt men också centralt med anhörigorgani-\r\nsationerna för att utveckla verksamheten. Jag vill till\r\nKenneth Johansson säga att en diskussion med de\r\nanhörigas organisationer är viktig för att just definiera\r\nvad staten kan göra. Väldigt mycket ansvar ligger på\r\nkommunerna. Men staten har också ett ansvar att\r\nlokalisera på vilka områden vi ska kunna gå vidare.\r\nDet gäller t.ex. att utveckla demensvården. Det är\r\ndärför viktigt att vi nu sätter i gång arbetsgruppen.\r\nVi behöver en stärkt tillsyn. Men jag förstår inte\r\npå vilket sätt en ny myndighet med mindre resurser\r\nska leverera en bättre tillsyn. Vad vi behöver är en\r\ntillsyn i länsstyrelsernas och i socialstjänstens regi\r\nsom har resurser nog att följa upp verksamheten. Vad\r\nvi behöver är en fungerande tillsyn, inte ännu en ny\r\nmyndighet.\r\nSedan måste jag trots allt ta upp frågan om resur-\r\nserna. Det går inte att gå ut till svenska folket och\r\nsäga att den stora framtida utmaningen är äldreom-\r\nsorgen, där vi behöver mer resurser och mer personal,\r\noch samtidigt säga att det viktigaste politiska budska-\r\npet i det här valet är att sänka skatter och dränera den\r\noffentliga sektorn från resurser. Man måste bestämma\r\nsig.\r\nJag menar att vi behöver långsiktigt öka resurser\r\noch anser inte att det är möjligt att gå ut med gigan-\r\ntiska skattesänkningslöften, som Moderaterna står får.\r\nJag tror att om Kenneth Johansson håller sig på fel\r\nsida i politiken är risken att hans tre E:n kommer att\r\nadderas med ytterligare ett, nämligen egoism. Undvik\r\ndet. Kenneth Johansson får se till att han inte följer\r\nModeraterna för långt när det gäller skattesänkningar.</pre><pre>Anf.  17  LOTTA N HEDSTRÖM (mp):\r\nFru talman! Det åtgärder som jag skissade - me-\r\ndinflytande över äldreomsorgsarbetet, kompetenshöj-\r\nning, allmän arbetstidsförkortning, anhöriginsatser\r\noch ett tydligt statligt ansvar för rådgivning, målsätt-\r\nning och uppföljning - finns i olika tappning hos\r\nmånga andra företrädare. Det är med gott hopp och\r\nett varmt tack för en fin debatt som jag börjar mitt\r\nsista inlägg.\r\nCentern föreslår att vi ska stava äldreomsorg med\r\nE. Jag ser risken att det kan bli en \"eländig eldrevård\"\r\nav det. Jag tror att det är bättre att lägga till ett antal\r\nK:n efter ordet äldre. Det är kunskap, kvalitet, kärlek,\r\nkontinuitet, kontakt, kommunikation och kanske\r\nkooperativ.\r\nJag skulle vilja ställa två frågor till ministern om\r\nbokstaven K. Är ministern med på noterna? Den\r\nförsta frågan handlar om kosten. Nästan ingen av oss\r\nhar i debatten berört kostens betydelse. Vad kan rege-\r\nringen göra för att medverka till en fullvärdig, giftfri,\r\ngärna närproducerad och genmanipulationsfri kost för\r\näldre människor så att de behåller vitalitet och psy-\r\nkiska funktioner?\r\nMitt sista K, ministern, handlar om kompetensut-\r\nvecklingskonton. Vill ministern medverka till att vi\r\nfår ett fullt genomfört förslag om individuellt kom-\r\npetenssparande?\r\nJag vill också passa på påminna om de mål vi har\r\ni vår egen nationella handlingsplan. De kan vi alla ha\r\nmed oss in i valet. De fyra målen är:\r\n· Äldre människor ska kunna leva ett aktivt liv och\r\nha inflytande i samhället över sin vardag.\r\n· Äldre ska kunna åldras i trygghet och med bibe-\r\nhållet oberoende.\r\n· Äldre ska bemötas med respekt.\r\n· Äldre ska ha tillgång till god vård och omsorg.\r\nDetta är vi överens om i riksdagen, och det ska vi\r\nta med oss in i valet. Vi kan kanske också ta med oss\r\nett litet rart citat: En vis ålderdom har ingen ålder,\r\nbara visdom.</pre><pre>Anf.  18  Socialminister LARS\r\nENGQVIST (s):\r\nFru talman! När jag var fem år var bara var tionde\r\nmedborgare i Sverige över 67 år, som då var pen-\r\nsionsåldern. Då var femtionde över 85 år. Nu går vi\r\nmot en utveckling där snart var fjärde, i varje fall var\r\nfemte, medborgare är över 65 år och var tionde över\r\n85 år.\r\nMånga tror att det är IT-utvecklingen och interna-\r\ntionaliseringen som är den stora samhällsförändring-\r\nen. Jag tror att det är befolkningsförändringen som är\r\nden stora utmanande samhällsförändringen, att vi blir\r\nså många som är äldre. Det kräver nytänkande över\r\nhela samhället. Men det kräver framför allt att vi är\r\nberedda att säga: Vi tar ett gemensamt ansvar för att\r\nalla som blir äldre och behöver vård och omsorg ska\r\nfå det.\r\nDet är lätt att göra enkla politiska slagord av detta.\r\nDet är enkelt att när man framför kritik mot missför-\r\nhållanden ta det till intäkt för att det gäller helheten.\r\nSvensk äldreomsorg är i stora delar mycket bra. Men\r\ndet finns allvarliga utmaningar och allvarliga pro-\r\nblem. Det är viktigt att de redovisas och blir föremål\r\nför en diskussion här i riksdagen. Annars kan vi ald-\r\nrig förbättra.\r\nVi vet vad som behövs. Vi måste inrikta arbetet\r\npå att se till att vi fullföljer vårt uppdrag att skapa\r\nresurser för att skapa en god äldreomsorg. Men då\r\nkan vi heller inte lova stora minskningar i samhällets\r\nresurser. Jag tror att detta är viktigt. Ska man lyckas\r\nmed det måste man diskutera med inte bara vårdta-\r\ngarna själva utan också med de anhöriga och perso-\r\nnalen.\r\nPå måndag träffar jag de fackliga organisationerna\r\npå området för att be dem svara på frågan: Vad kan\r\nstaten göra för att vi ska få igång en bättre rekrytering\r\ntill äldrevården? Det är viktigt att lyssna på deras\r\nsynpunkter. De vet om att staten inte är arbetsgivare.\r\nMen de har säkerligen förväntningar på att staten gör\r\nsitt.\r\nSedan vill jag svara Lotta Hedström att det är vik-\r\ntigt att människor har en fullvärdig kost. Det är na-\r\nturligtvis alldeles orimligt att äldre människor, som\r\nnu har hänt, ska riskera sin hälsa eller t.o.m. sitt liv\r\ngenom man inte hanterat kosten rätt i storkök. Varken\r\nLotta eller jag vet vad som faktiskt hände i det fallet.\r\nVi får hoppas att ansvariga verkligen tar sitt ansvar.\r\nDäremot är det viktigt att vi diskuterar kosthållning\r\növer huvud taget och ser till att vi erbjuder inte bara\r\nen god omvårdnad, mänsklig kärlek utan också en\r\nnyttig kost.</pre><pre>Överläggningen var härmed avslutad.</pre><pre>2 §  Anmälan om återtagande av plats i riksda-\r\ngen</pre><pre>Tredje vice talmannen  anmälde\r\natt Ola Karlsson (m) den 23 februari skulle återta\r\nsin plats i riksdagen varigenom uppdraget som ersät-\r\ntare skulle upphöra för Johan Lagerfelt,\r\natt Karin Pilsäter (fp) den 27 februari skulle återta\r\nsin plats i riksdagen varigenom uppdraget som ersät-\r\ntare skulle upphöra för Camilla Dahlin-Andersson.</pre><pre>3 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 2001/02:228</pre><pre>Till riksdagen\r\nInterpellation 2001/02:228 av Sten Andersson om\r\nrekrytering av arbetskraft från u-länder\r\nInterpellationen kommer att besvaras tisdagen den\r\n2 april 2002.\r\nSkälet till dröjsmålet är resor och möten.\r\nStockholm den 20 februari 2002\r\nUtrikesdepartementet\r\nJan O Karlsson</pre><pre>Interpellation 2001/02:261</pre><pre>Till riksdagen\r\nInterpellation 2001/02:261 av Roy Hansson om\r\nmiljöaspekter av fossila bränslen\r\nInterpellationen kommer att besvaras fredagen\r\nden 8 mars 2002.\r\nSkälet till dröjsmålet är internationella resor och\r\nandra inbokade engagemang.\r\nStockholm den 20 februari 2002\r\nMiljödepartementet\r\nLena Sommestad\r\nEnligt uppdrag\r\nKathrin Flossing\r\nExpeditions- och rättschef</pre><pre>4 §  Hänvisning av ärenden till utskott</pre><pre>Föredrogs och hänvisades\r\nSkrivelse\r\n2001/02:103 till konstitutionsutskottet</pre><pre>Förslag\r\n2001/02:RB2 till finansutskottet</pre><pre>5 §  Bordläggning</pre><pre>Anmäldes och bordlades\r\nMotioner\r\nmed anledning av prop. 2001/02:84 Anpassningar\r\nmed anledning av övergången till reformerade\r\nregler för ålderspension\r\n2001/02:Sf22 av Kerstin-Maria Stalin (mp)</pre><pre>6 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 22 februari</pre><pre>2001/02:795 av Anita Sidén (m) till socialminister\r\nLars Engqvist\r\nTvångsvården\r\n2001/02:796 av Ewa Larsson (mp) till statsrådet\r\nUlrica Messing\r\nHarmonisering av idrottsmomsen\r\n2001/02:797 av Marianne Andersson (c) till statsmi-\r\nnister Göran Persson\r\nSydafrika och hiv/aids\r\n2001/02:798 av Susanne Eberstein (s) till statsrådet\r\nIngela Thalén\r\nDiskriminering av adopterade barn\r\n2001/02:799 av Birgitta Carlsson (c) till näringsmi-\r\nnister Björn Rosengren\r\nLanthandlarna som ombud för Svenska Spel AB\r\n2001/02:800 av Fredrik Reinfeldt (m) till justitiemi-\r\nnister Thomas Bodström\r\nPolisens resurser för narkotikabekämpning\r\n2001/02:801 av Sten Tolgfors (m) till finansminister\r\nBosse Ringholm\r\nEU:s högsta skatter</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 5 mars.</pre><pre>7 §  Kammaren åtskildes kl. 10.30.</pre><pre>\r\nFörhandlingarna leddes av tredje vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}