{"dokumentstatus":{"dokument":{"hangar_id":"2348389","dok_id":"GP0994","rm":"2001/02","beteckning":"94","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"94","slutnummer":"0","datum":"2002-04-12 00:00:00","systemdatum":"2005-10-27 12:55:57","publicerad":"2002-04-12 00:00:00","titel":"Riksdagens snabbprotokoll 2001/02:94 Fredagen den 12 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{3A0CFBCC-5F84-448C-BF12-C0E74FFEFD0A}","dokument_url_text":"http://data.riksdagen.se/dokument/GP0994/text","dokument_url_html":"http://data.riksdagen.se/dokument/GP0994","dokumentstatus_url_xml":"http://data.riksdagen.se/dokumentstatus/GP0994","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2001/02:94</div>\r\n<div class=\"sidhuvud_datum\">Fredagen den 12 april</div>\r\n<div class=\"sidhuvud_klockslag\">Kl. 09.00 - 13.35</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>------------------------------------------------</pre><pre>1 §  Justering av protokoll</pre><pre>Justerades protokollet för den 5 april.\r\n2 §  Kompletteringsval till lagutskottet och för-\r\nsvarsutskottet</pre><pre>Tredje vice talmannen meddelade att Kristdemo-\r\nkraternas riksdagsgrupp under Amanda Agestavs\r\nsjukledighet anmält Jan Orrenius som suppleant i\r\nlagutskottet och i försvarsutskottet.</pre><pre>Tredje vice talmannen förklarade vald till</pre><pre>suppleant i lagutskottet\r\nJan Orrenius (kd)</pre><pre>suppleant i försvarsutskottet\r\nJan Orrenius (kd)</pre><pre>3 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 2001/02:349</pre><pre>Till riksdagen\r\nInterpellation 2001/02:349 av Eskil Erlandsson\r\nom statligt medfinansierad exportfrämjande verksam-\r\nhet inom jordbruket\r\nInterpellationen kommer att besvaras tisdagen den\r\n14 maj 2002.\r\nSkälet till dröjsmålet är utlandsresor.\r\nStockholm den 9 april 2002\r\nJordbruksdepartementet\r\nMargareta Winberg\r\nEnligt uppdrag\r\nLena Ingvarsson\r\nExpeditionschef</pre><pre>Interpellation 2001/02:348</pre><pre>Till riksdagen\r\nInterpellation 2001/02:348 av Murad Artin (v) om\r\nIsraels övergrepp och krigföring mot det palestinska\r\nfolket\r\nInterpellationen kommer att besvaras tisdagen den\r\n23 april 2002.\r\nSkälet till dröjsmålet är utlandsresor.\r\nStockholm den 9 april 2002\r\nUtrikesdepartementet\r\nAnna Lindh</pre><pre>Interpellation 2001/02:350</pre><pre>Till riksdagen\r\nInterpellation 2001/02:350 av Sten Andersson (-)\r\nom stöd till svensk hästsport\r\nInterpellationen kommer att besvaras den 23 april\r\n2002.\r\nSkälet till dröjsmålet är utlandsresa och inbokade\r\nengagemang.\r\nStockholm den 9 april 2002\r\nFinansdepartementet\r\nBosse Ringholm</pre><pre>Interpellation 2001/02:328</pre><pre>Till riksdagen\r\nInterpellation 2001/02:328 av Maud Ekendahl (m)\r\nom Ängelholms flygplats\r\nInterpellationen kommer att besvaras tisdagen den\r\n21 maj 2002.\r\nSkälet till dröjsmålet är utlandsresor.\r\nStockholm den 8 april 2002\r\nUtrikesdepartementet\r\nJan O Karlsson</pre><pre>Interpellation 2001/02:329</pre><pre>Till riksdagen\r\nInterpellation 2001/02:329 av Sven-Erik Sjöstrand\r\n(v) om asylrätten efter den 11 december\r\nInterpellationen kommer att besvaras måndagen\r\nden 13 maj 2002.\r\nSkälet till dröjsmålet är resor och arbetsmöten.\r\nStockholm den 9 april 2002\r\nUtrikesdepartementet\r\nJan O Karlsson</pre><pre>4 §  Svar på interpellationerna 2001/02:291,292, 293, 294, 295, 296 och 297 om\r\nsäkerhetsrådets\r\nresolution 1325</pre><pre>Anf.  1  Utrikesminister ANNA LINDH (s):\r\nFru talman! Carina Hägg, Inger René, Berit\r\nJóhannesson, Margareta Viklund, Marianne Anders-\r\nson, Helena Bargholtz och Ewa Larsson har i likaly-\r\ndande interpellationer frågat mig hur jag avser arbeta\r\nför att framtida FN-dokument ska bli mer könsneu-\r\ntrala, hur jag kommer att arbeta för att säkerhetsrådets\r\nresolution 1325 implementeras i freds- och konflikt-\r\nförebyggande arbete, om jag är beredd att verka för\r\natt en uppföljningsmekanism inrättas för att följa\r\ntillämpningen av resolutionen, hur jag avser öka\r\nkvinnors representation vid svenska delegationer för\r\nfreds- och konfliktförebyggande arbete och slutligen\r\nhur jag avser arbeta för att mer kraftfullt än genom\r\nmainstreaming öka kvinnors representation vid freds-\r\noch konfliktförebyggande samtal och arbete.\r\nDet är bra att den viktiga säkerhetsrådsresolutio-\r\nnen 1325 uppmärksammas. Resolutionen höjer den\r\ninternationella standarden vad gäller kvinnors med-\r\nverkan i arbetet för fred och säkerhet - frågor som\r\nangår alla oavsett kön.\r\nI dag är fredsbevarande och fredsfrämjande FN-\r\ninsatser mer mångfasetterade än förr. De rymmer ett\r\nbrett spektrum av insatser som rör militära insatser,\r\nmen också polisiär verksamhet och insatser för att\r\nstärka respekten för mänskliga rättigheter. Operatio-\r\nnerna kräver därmed mer än militära kunskaper och\r\nger nya möjligheter att involvera kvinnor i konflikt-\r\nhantering, bl.a. som civilpoliser och experter på\r\nmänskliga rättigheter. Detta krävs för att öka kvalite-\r\nten på insatserna, eftersom kvinnor i kontingenterna\r\nofta bättre än män kan tala med kvinnor i konflikt-\r\ndrabbade områden om t.ex. våldtäkter, annat våld och\r\nkränkningar mot kvinnor och diskriminering när det\r\ngäller att få igen egendom som förlorats under kriget,\r\nt.ex. mark och bostäder. Fler kvinnor i kontingenterna\r\nbidrar också till att minska risken för sexuella över-\r\ngrepp av FN-personal på lokalbefolkningen, främst\r\nunga kvinnor. Vi vet efter FN-insatserna på bl.a.\r\nBalkan och i Kambodja att detta är ett stort problem\r\nsom vi måste tala öppet om för att kunna åtgärda.\r\nVad gäller interpellanternas första fråga rörande\r\ninternationella förhandlingar så finns nu genomgåen-\r\nde en insikt om att texter bör vara könsneutrala, och\r\natt de ibland också behöver ange att särskilt kvinnor\r\nska stå i fokus för uppmärksamheten. Sverige bevakar\r\ndenna fråga aktivt.\r\nVad gäller implementeringen av resolutionen vill\r\njag först peka på vikten av att grundbudskapet förs ut:\r\natt arbete för fred och säkerhet är något som alla\r\nmåste ges möjlighet att delta i, oavsett kön. Vi bör\r\nfrån svensk sida agera i enlighet med resolutionens\r\nanda och även påverka andra länder att göra det. Vi\r\nbör särskilt överväga åtgärder för att få med fler\r\nkvinnor i FN:s och OSSE:s fältmissioner. Vi bör\r\nockså själva utbilda all utsänd personal - och gärna\r\nlokala myndigheter i krigsdrabbade områden - i\r\nkvinnors och mäns olika villkor, utforma riktlinjer i\r\ndetta syfte, avsätta resurser och involvera lokala\r\nkvinnogrupper i samtal med utsända missioner på alla\r\nnivåer. På så sätt skapar vi effektivare insatser och\r\nmer hållbara lösningar för konflikthantering.\r\nJag vet att det redan nu finns en mycket god sam-\r\nverkan mellan den svenska försvarsmakten och orga-\r\nnisationer som Kvinna till kvinna både i utbildning av\r\npersonal och i fält. Det är angeläget att denna vidgas\r\noch formaliseras bl.a. vad gäller våld mot kvinnor och\r\nmekanismer för samverkan med lokala kvinnor.\r\nSWEDINT har en viktig roll som kan vidareutveck-\r\nlas, bl.a. eftersom SWEDINT utbildar både militär\r\noch civil personal och såväl svenska som utländska\r\ndeltagare i internationella insatser. Även andra aktö-\r\nrer kan bidra till att Sveriges roll stärks i detta arbete.\r\nJag håller med interpellanterna om att det är an-\r\ngeläget att öka andelen kvinnor som arbetar med\r\nfreds- och konfliktförebyggande arbete och att nomi-\r\nnera fler kvinnor till höga tjänster för att få in erfa-\r\nrenheter och synpunkter från de kvinnor som har\r\ndrabbats av väpnade konflikter.\r\nSverige kan och bör göra mer på detta område.\r\nRegeringen förbereder ett uppdrag till Försvarsmak-\r\nten där regeringen begär just en redovisning av vilka\r\nåtgärder som ska vidtas för att tillgodose FN-\r\nresolution 1325 i Försvarsmaktens fredsfrämjande\r\nverksamhet. Som ett första led i detta arbete anordna-\r\nde Försvarsmakten i mars 2002 ett seminarium i syfte\r\natt inventera och utveckla myndighetens kompetens\r\navseende genderperspektiv på krishantering.\r\nVad gäller förslaget om en uppföljningsmekanism\r\nså är tanken intressant. Jag vill dock gärna avvakta\r\nden rapport som FN-sekretariatet lägger fram i höst\r\nsom uppföljning till resolution 1325.\r\nBåde kvinnor och män måste systematiskt ta hän-\r\nsyn till kvinnors erfarenheter och villkor. Sådan ma-\r\ninstreaming - dvs. att uppmärksamhet på kvinnor och\r\nmän ska finnas i all verksamhet - är om den tillämpas\r\nfullt ut ytterst verkningsfull. Men mainstreaming\r\nkommer för lång tid framöver att kräva skärpt fokus\r\npå kvinnors villkor. Det är viktigt för att bygga en\r\nfreds- och säkerhetspolitik som i lika hög grad om-\r\nfattar kvinnor och män.</pre><pre>Anf.  2  CARINA HÄGG (s):\r\nFru talman! Jag vill tacka utrikesminister Anna\r\nLindh för ett väldigt bra svar. Det var bra och det var\r\ninnehållsrikt, och jag noterade särskilt att hon poäng-\r\nterade att förslaget om uppföljningsmekanismer var\r\nintressant och att det finns förhoppning om att man\r\nska kunna följa upp det efter det att man har fått rap-\r\nporten.\r\nVi har under veckan haft möjlighet att följa och\r\nfölja upp den speciella styrka som har funnits från\r\nSveriges sida och som nu även finns i Afghanistan.\r\nDet är en grupp mycket välutbildade och mycket\r\nkompetenta män som befinner sig där nere för att\r\nutföra ett oerhört svårt och komplicerat arbete. I\r\nframtiden tror jag att man trots all kompetens som\r\nfinns i den typen av styrka skulle kunna få en ytterli-\r\ngare dimension i sitt kunnande om man också hade\r\nkvinnlig kompetens med. I den typen av tudelat sam-\r\nhälle är det oerhört viktigt att lättare kunna nå den\r\nandra halvan av befolkningen, dvs. den kvinnliga\r\nhalvan av befolkningen, som inte på ett naturligt sätt\r\nkan ha kontakt med en sådan styrka. Det är viktigt att\r\ntänka sig in i vad det konkret kan innebära att utföra\r\nett arbete men också vad det innebär att finnas i en\r\ntvåkönad konstellation i ett land och visa på möjlig-\r\nheter att jobba på ett jämställt sätt, dvs. att kvinnor\r\noch män har kompetens som kompletterar varandra.\r\nDet här är ett bra och konkret exempel.\r\nVi förde fram i den politiska dimensionen när\r\nkonflikten i Afghanistan var som allra hetast hur\r\nviktigt det var att ta med de afghanska kvinnornas\r\nkompetens i arbetet och inte bara ta hänsyn till män-\r\nnens synpunkter i exilen. Kvinnorna var ju inte orga-\r\nniserade på samma sätt som vi är vana vid eller som\r\nmännen var. Det gäller också att vara lyhörd för andra\r\nsätt att organisera sig och ge uttryck för uppfattning-\r\nar. Det måste vi lära oss. Vi är själva så vana vid att\r\norganisation och kommunikation fortgår på ett enda\r\nsätt därför att män av tradition har haft monopol på\r\natt bygga upp strukturerna.\r\nDet här var något jag tänkte på när jag ingick i re-\r\ngeringsdelegationen i Monterrey, den breda konferen-\r\nsen med en bred agenda. Trots att jämställdhet och\r\ngender nämns i slutdokumentet är det inte tillräckligt.\r\nNär man blickade ut över den nästan totalt manliga\r\nförsamlingen som fick ansvaret för att följa upp de\r\nviktiga beslut som fattades kunde man känna en skep-\r\nsis. Kommer de ökade biståndsinsatserna och de\r\ninitiativ som har tagits att komma män och kvinnor\r\ntill lika del? Jag tror inte att de kommer att räcka. Om\r\nfattigdomen i världen ska halveras - vilket också är\r\nen säkerhetspolitisk fråga - måste också mer än hälf-\r\nten av resurserna från bistånd osv. till utvecklingslän-\r\nderna fokuseras på kvinnorna. Om inte kvinnorna\r\nlyfts upp ur fattigdomen lyfts inte heller hela familjen\r\neller landet ur fattigdomen.\r\nDet finns mycket att göra för att hitta metoder och\r\nstrukturer och för att fokusera på att människor ska ta\r\nsitt ansvar. Jag vet att man i Sverige arbetar med ett\r\nprojekt, Global Goods, gemensamma nyttigheter. Det\r\när ett projekt med fokusering på vatten. Där talas om\r\nhur vi ska jobba för att få in genderperspektivet. Vat-\r\nten är en handels-, hälso- och säkerhetsfråga. Det är\r\nviktigt att kvinnoperspektivet kommer in på ett or-\r\ndentligt sätt.\r\nJag skulle vilja veta lite mer hur utrikesministern\r\nser att uppföljningsmekanismerna kan utvecklas\r\nframöver.</pre><pre>Anf.  3  BERIT JÓHANNESSON (v):\r\nFru talman! Jag vill tacka utrikesministern för\r\nsvaret på våra interpellationer. Jag antar att det är\r\nganska unikt att en kvinna från varje parti ställer\r\nungefär samma fråga till en minister. Tonen var\r\nmycket positiv, men jag är inte helt nöjd. Jag skulle\r\nvilja ha ett ytterligare förtydligande.\r\nResolution 1325 innehåller en mängd krav, bl.a.\r\natt alla aktörer uppmanas att involvera genusperspek-\r\ntivet i planering och att skydda kvinnor och flickor\r\nfrån genusbaserat våld.\r\nFör att kunna göra detta är det viktigt att aktörerna\r\nvet vad genusperspektiv innebär, dvs. har kunskap\r\nom könsmaktsstrukturer. Den kunskapen och med-\r\nvetenheten skapar möjlighet till analys om varför\r\nnågot sker och ger möjlighet att vidta åtgärder.\r\nUtrikesministern sade i sitt svar att fler kvinnor\r\nminskar risken för sexuella övergrepp av FN-personal\r\npå lokalbefolkningen. Det är mycket upprörande men\r\nockså mycket vanligt att män i internationella insatser\r\nbegår övergrepp. Jag har sett detta t.ex. i Moçambi-\r\nque. När t.o.m. FN-personal utför övergrepp mot\r\nunga kvinnor i länder de är stadda att skydda och\r\nhjälpa förstår alla att resolutionens krav och mening\r\när absolut nödvändig att förverkliga. Är det utrikes-\r\nministerns uppfattning att ett av motiven för kvinnor i\r\nen insats är att se till att deras manliga kolleger inte\r\ngenomför övergrepp, att vara katalysatorer?\r\nMinistern svarar också att kvinnorna bättre än\r\nmän kan tala med kvinnor i konfliktdrabbade områ-\r\nden om t.ex. våldtäkter och annat våld. Det kan vara\r\nvåld som kanske deras manliga kolleger har utfört.\r\nDet är mycket som behöver klaras ut. Det är bra\r\natt tala om detta. Det är mycket bra att lyfta upp dessa\r\nfrågor, men det är också mycket viktigt att sätta till\r\nalla medel för att stävja detta, ge alla, både kvinnor\r\noch män, kunskap om genusperspektivet. Ingen kvin-\r\nna ska behöva riskera att utsättas för sexuella över-\r\ngrepp av personal i internationell fredsstyrka.\r\nGenuskunskap ger också vetskap om vad som\r\nsker och att det är en del av könsmaktsordningen när\r\nFN-personal ger sig på lokalbefolkningen. Det här\r\nmåste genomsyra hela personalen. Jag hoppas att\r\nutrikesministern menade genuskunskap när hon tala-\r\nde om utbildad utsänd personal i sitt svar.\r\nI min interpellationsdebatt med försvarsministern\r\nom genusfrågor inom försvarsmakten och krishan-\r\ntering sade han att utbildning i hela försvarsmakten i\r\nkönsrollsfrågorna och genderperspektivet är centralt.\r\nHan tog också upp det beslut som fattats av regering-\r\nen om det seminarium om genusperspektiv och mili-\r\ntär krishantering som utrikesministern också tog upp i\r\nsitt svar till oss. Försvarsministern ansåg att all mili-\r\ntär personal behöver kunskapen. Är det utrikesminis-\r\nterns uppfattning att genusperspektivet också måste\r\ngenomsyra personalen i den civila krishanteringen?\r\nFru talman! Vi ställde också frågor om hur kvin-\r\nnorepresentationen ska ökas. Svaret som ministern\r\ngav var lite svårt att förstå. Därför skulle jag vilja ha\r\nett klargörande. Är det så att man bara tänker nomine-\r\nra fler kvinnor till sådana tjänster? Jag tror att det\r\nbehöver utvecklas en strategi för att komma till rätta\r\nmed detta. Jag upprepar frågan: På vilket sätt ämnar\r\nutrikesministern verka för att öka kvinnorepresenta-\r\ntionen?</pre><pre>Anf.  4  MARGARETA VIKLUND (kd):\r\nFru talman! Först vill jag också tacka för svaret på\r\ninterpellationerna. Svaret visar, liksom de likalydande\r\ninterpellationerna, att det finns en stor enighet om\r\nvikten av att kvinnor involveras i fredsarbetet på ett\r\nhelt annat sätt än hitintills. Men jag tycker nog ändå,\r\ntill skillnad från Carina Hägg, att utrikesministerns\r\nsvar var lite lamt. Jag hade nog väntat mig lite mer go\r\ni det. Svaret talar om vad som görs och vad som be-\r\nhöver göras men inte hur.\r\nAvsikten med den gemensamma aktiviteten är att\r\nväcka regeringens mesta möjliga uppmärksamhet på\r\natt kvinnors kunskaper och erfarenheter behövs och\r\när nödvändiga i förebyggande och direkt fredsarbete.\r\nAvsikten är också att mer eller mindre avkräva vissa\r\naktiviteter av regeringen för att i konkret handling i\r\nolika organ och institutioner för mänskliga rättigheter\r\nföra upp kvinnans rättigheter att delta i fredsfrämjan-\r\nde arbete.\r\nJag vet att regeringen redan i dag är aktiv när det\r\ngäller att påvisa behovet av att kvinnors kunskaper\r\noch erfarenheter måste tas till vara i fredsarbetet. Det\r\nkan aldrig nog understrykas hur angeläget det är. Det\r\när också en rättighets- och jämställdhetsfråga att ha\r\nmöjlighet att få vara med. Jag är dessutom övertygad\r\nom att kvinnor kan ha en särskilt viktig roll i freds-\r\nuppbyggande arbete. Jag anser att det är en förutsätt-\r\nning för att fredsarbete över huvud taget ska lyckas\r\natt ha med kvinnor och män i de förebyggande freds-\r\nsamtalen och i det direkta fredsarbetet. Det är en stor\r\norätt mot demokrati och mänskliga rättigheter om\r\nfredsarbetet, på vilken nivå det än gäller, är könsbun-\r\ndet. Vi behöver bara titta ut över världen i dag för att\r\nse att krigets och terrorismens våld drabbar såväl\r\nkvinnor och barn som män.\r\nDet som väckte min insikt om att kvinnor behöv-\r\ndes och saknades i fredsprocesser var mitt engage-\r\nmang under 90-talet för situationen i bl.a. Bosnien\r\noch Hercegovina och andra länder på Balkan. Men\r\ndet var kanske framför allt de systematiska våldtäk-\r\nterna som kvinnor och flickor utsattes för, alla de\r\nbilder och artiklar, de många samtal som fördes och\r\nalla konferenser som hölls för att få stopp på kriget.\r\nJag minns aldrig att jag såg en bild på att det fanns en\r\nkvinna med i sammanhanget, dvs. en kvinna som\r\nkunde föra de utsatta kvinnornas och barnens talan\r\noch föra fram ett annat perspektiv på krigets hemsk-\r\nheter men också peka på olika vägar för att få slut på\r\nvåldet och komma ur en svår situation.\r\nFru talman! Jag är så naiv att jag tror att om det i\r\nden innersta cirkeln vid fredsdiskussioner osv. när det\r\ngäller Balkan hade funnits med några erfarna och\r\nkloka kvinnor hade förmodligen t.ex. Daytonavtalet\r\nfått ett annat innehåll. Och vi hade sluppit en del\r\nproblem som i dag finns i t.ex. Bosnien-Hercegovina.\r\nDå hade förmodligen Kosovo också funnits med i\r\navtalet, och vi hade kanske sluppit åtminstone ett\r\nkrigs ohyggliga konsekvenser. Jag tror inte heller att\r\nkvinnorna hade tillåtit att man som förhandlingspart-\r\nner hade haft despoten, diktatorn och den maktfull-\r\nkomlige Slobodan Milosevic med i fredssamtalen.\r\nHans ambition var ju inte fred utan dess motsats,\r\nunderkastelse till vilket pris som helst.\r\nUtrikesministern berör i sitt svar bl.a. mainstrea-\r\nming-instrumentet. Det är i och för sig ganska bra,\r\nmen enligt min uppfattning är det ett ganska uddlöst\r\ninstrument. Då undrar jag vad utrikesministern tänker\r\ngöra för att spetsa till det och andra gångbara instru-\r\nment, så att kvinnan i realiteten får en mer framskju-\r\nten plats och en betydande roll i fredsarbetet och i det\r\npolitiska arbetet över huvud taget på internationell\r\nnivå.</pre><pre>Anf.  5  MARIANNE ANDERSSON (c):\r\nFru talman! Jag vill också tacka utrikesministern\r\nför svaret.\r\nVi har skrivit de här interpellationerna för att få en\r\nbred debatt och för att lyfta fram de här frågorna, som\r\nvi som sitter här är så överens om. Samtidigt vet vi att\r\nden här frågan är kontroversiell i alla de manliga\r\nstrukturer som det handlar om. Därför är det oerhört\r\nviktigt att man jobbar mycket med den här frågan.\r\nVi ser naturligtvis resolution 1325 som en stor\r\nframgång. Den är mycket omfattande, och den inne-\r\nhåller många punkter om hänsyn till och skydd för\r\nkvinnor och barn i krissituationer. Det kanske vikti-\r\ngaste handlar om att ta vara på kvinnors förmåga och\r\nresurser såväl i konfliktförebyggande som fredsska-\r\npande aktioner. Vi vet alla att kvinnor och barn drab-\r\nbas hårdast i alla konflikter. De har setts som offer -\r\noch de är också offer - men de har inte fått agera.\r\nÄndå är det kvinnorna som upprätthåller det civila\r\nsamhället, som gör att någonting kan fungera trots de\r\nmest vidriga omständigheter.\r\nOm vi ska åstadkomma en verklig implemente-\r\nring av det som står i den här resolutionen krävs det\r\nen rad åtgärder och förändringar, både här hemma\r\noch internationellt och i vårt internationella arbete.\r\nDet krävs mycket träget arbete, information och ut-\r\nbildningsinsatser, som Anna Lindh också påpekar så\r\nklart.\r\nEtt sätt skulle kunna vara att man tillsätter en na-\r\ntionell arbetsgrupp för att följa de här frågorna och\r\nför att också komma med förslag. Det är ju många\r\nsmå detaljer som behöver följas upp på många områ-\r\nden. Det är svårt att ha en överblick annars. Jag vill\r\nhöra hur utrikesministern ser på en sådan fråga.\r\nUtrikesministern nämnde också organisationen\r\nKvinna till Kvinna och dess pionjärarbete, särskilt på\r\nBalkan. Den finns nu också i Mellanöstern och i Ge-\r\norgien. För några veckor sedan var en grupp kvinnor\r\nfrån hela Balkan här. Jag träffade dem här i riksdagen\r\nihop med Birgitta Dahl bl.a. De vittnade samstäm-\r\nmigt om vilken betydelse Kvinna till Kvinna har haft\r\nför dem. En kvinna från Makedonien sade: Vi hade\r\naldrig klarat oss utan deras stöd. De känner sig oer-\r\nhört utsatta och ensamma.\r\nNär det gäller kvinnorepresentation på olika sätt\r\nvill jag bara ta upp ett exempel. Sveriges ambassadör\r\nvid Natodelegationen i Bryssel, Anders Oljelund, var\r\ni utrikesutskottet nyligen. Jag frågade honom hur det\r\nser ut med kvinnorepresentationen där. Han sade:\r\nVisst är det dåligt både i staber och i delegationer.\r\nDet finns en del kvinnor i det svenska Natoarbetet.\r\nJag fick t.ex. ett protokoll från SCEPC, Senior Civil\r\nEmergency Planning Committee, Natos kommitté för\r\ncivila frågor. Sverige representerades av fyra kvinnor\r\nvid ett möte. Det var ganska fantastiskt, men det var\r\nnog ett undantag, och det var ju inte riktigt på toppni-\r\nvå.\r\nAnna Lindh betonar i svaret att kvinnor kan spela\r\nen större roll när det gäller andra områden än rent\r\nmilitära. Det är givetvis riktigt. Det håller vi absolut\r\nmed om, och det är mycket viktigt. Men även när det\r\ngäller militära fredsbevarande insatser kan kvinnor\r\nspela en större roll. Ett sätt att främja en sådan ut-\r\nveckling är att man har allmän värnplikt, omfattande\r\nbåde kvinnor och män. Vi i Centerpartiet anser att det\r\när självklart utifrån ett jämställdhetsperspektiv inom\r\nsåväl det internationella som det nationella fredsar-\r\nbetet. Försvaret ska se till kompetens och inte till kön.\r\nDet är viktigt också när det gäller en kvalitetshöjning\r\nav värnpliktsförsvaret. Vi menar alltså att kvinnor och\r\nmän ska ha samma rätt och samma skyldighet att\r\ndelta och att värnplikten och civilplikten bör innefatta\r\nkvinnor på samma villkor som männen. Jag undrar\r\nhur Anna Lindh ser på den frågan utifrån den aspekt\r\nsom vi diskuterar här i dag.\r\nSå till uppföljningsmekanismen. Jag kan ha för-\r\nståelse för att Anna Lindh vill avvakta rapporten\r\ninnan man bestämmer hur utformningen ska bli, men\r\njag tror att vi kan vara överens om att en uppfölj-\r\nningsmekanism behövs på ett eller annat sätt. När det\r\ngäller hur den ska se ut kanske vi ska avvakta rapp-\r\norten, men vi ska ändå ha klart för oss att frågan be-\r\nhöver följas upp.</pre><pre>Anf.  6  Utrikesminister ANNA LINDH (s):\r\nFru talman! När jag var i FN:s generalförsamling\r\nsenast hade jag min 11-åriga son med mig. När han\r\nklev in och såg FN-miljön var han väldigt imponerad.\r\nSedan tittade han sig runt, och hans första fråga var:\r\nMamma, var är alla tjejerna någonstans?\r\nSjälvkritiskt får jag väl erkänna att jag tror att han,\r\näven om han är van vid en helt annan miljö i Sverige,\r\nskulle reagera ungefär likadant om han såg freds-\r\nfrämjande insatser, inklusive dem där Sverige ingår.\r\nVi är ju överens om att det är alldeles för låg kvinno-\r\nrepresentation, både när det gäller andra FN-insatser\r\noch de fredsfrämjande insatserna.\r\nSkälet till att jag inte ger mer konkreta besked i\r\ndag om hur vi ska komma till rätta med detta när det\r\ngäller strategier och åtgärder är att vi precis nu har\r\nblivit klara med hur vi ska få ny personal till försva-\r\nrets internationella verksamhet. Riksdagen har be-\r\nhandlat detta, och utifrån riksdagsbehandlingen av\r\npropositionen får Försvarsmakten nu ett uppdrag som\r\ngäller hur man konkret ska öka kvinnors andel och\r\nkvinnors representation. Jag räknar med att regering-\r\nen kan komma tillbaka efter det här uppdraget med en\r\nbetydligt mer utvecklad strategi.\r\nDet handlar självklart om utbildning. Det handlar\r\nom hur man arbetar med attityder. Det handlar om\r\nhur man nominerar och hur man arbetar med nomine-\r\nringar. Det handlar inte minst om att samarbeta med\r\nolika FN-organ och med enskilda organisationer, som\r\nSverige redan har gjort under flera år. Sverige har ju\r\nde senaste åren gett en rad väldigt viktiga bidrag till\r\nFN-organ, till forskning och till enskilda organisatio-\r\nner för att man ska diskutera de här frågorna och\r\nförsöka öka kvinnors andel och kvinnors inflytande.\r\nSkälet är självklart att vi ska få bättre insatser för\r\nalla. Det exempel som ni har tagit upp om att det hade\r\nbetytt mycket för Balkan om det hade varit fler kvin-\r\nnor involverade i arbetet på Balkan är väldigt tydligt.\r\nSjälvklart är det inte - och det tror jag också\r\nframgår av mitt svar - i första hand kvinnorna som\r\nska ta itu med övergreppen mot den lokala befolk-\r\nningen. Det är inte heller ett huvudskäl för att vi ska\r\nha fler kvinnor i det här arbetet. Detta är självklart en\r\nledningsfråga. Det är ledningarna för insatserna som\r\nmåste ta det här på allvar och arbeta väldigt hårt med\r\ndet. Men jag tror att en sidoeffekt av fler kvinnor i\r\ninsatserna blir att man minskar de här riskerna och att\r\nledningen för operationerna känner en ännu större\r\npress på att faktiskt ta de frågorna på allvar. Precis\r\nsom Berit Jóhannesson säger är det fullständigt oac-\r\nceptabelt att man får se övergrepp från dem som\r\nfaktiskt är där för att hjälpa.\r\nSjälvklart ska genuskunskapen inte bara vara till\r\nför den militära verksamheten eller vissa verksamhe-\r\nter utan för all verksamhet, inklusive den civila. Det\r\när inte minst viktigt när man kommer in på de delar\r\nav den civila verksamheten som t.ex. handlar om\r\npoliser, rättsväsende och liknande. Där är det viktigt\r\natt man också har kvinnor representerade.\r\nVi är också överens om att det är viktigt med en\r\nuppföljning och att det är viktigt att man har en upp-\r\nföljningsmekanism. Jag tycker att vi ska återkomma\r\noch diskutera hur den ska se ut när vi har sett FN:s\r\negna förslag. Men vi kan ju tänka oss att detta inklu-\r\nderar återkommande rapporter till FN, där man verk-\r\nligen följer upp hur det går, där man visar med stati-\r\nstik, rapporter och djupstudier, t.ex. vartannat år, hur\r\narbetet och implementeringen har utvecklats. En\r\nnationell arbetsgrupp tror jag också kan vara utmärkt\r\nnär det gäller att följa upp detta och se hur det går på\r\nnationell nivå. Nu ser jag att talartiden är ute, man jag\r\ntycker att vi ska fortsätta att arbeta med alla de här\r\nförslagen efter hösten.</pre><pre>Anf.  7  CARINA HÄGG (s):\r\nFru talman! Det är alltid intressant att lyssna till\r\nutrikesminister Anna Lindh, och så har det varit nu\r\nockså. Jag tycker också att det är väldigt roligt att\r\ntillsammans med kvinnor från så många olika partier\r\nfå diskutera en sådan här viktig fråga. Bara det att\r\ninterpellationerna ställdes samtidigt den 8 mars visar\r\nockså att det finns ett intresse av att markera kvinno-\r\ndagen och hur viktigt det är att fokusera på kvinno-\r\nfrågor. Att vi tillsammans i så stor enighet - även om\r\nvi naturligtvis lägger lite olika tonvikt vid olika delar\r\n- vill jobba gemensamt för den här frågan borgar\r\nockså för att vi kommer att följa upp det här. Natur-\r\nligtvis kommer vi att bevaka att vi kan återkomma i\r\nde här frågorna.\r\nNär det gäller att bygga fred har jag på min an-\r\nslagstavla ett gammalt Helga Henschen-urklipp där\r\ndet står: Freden börjar i sandlådan. På bilden ser man\r\nsmå barn som slåss med spadar och kastar sand på\r\nvarandra och någon vuxen som försöker ingripa. Jag\r\ntror att man måste börja ganska tidigt när det gäller\r\natt utbilda i konfliktlösning - redan med barnen, och\r\ngärna i skolan - för att på så sätt förändra attityder\r\ndär det behövs. Men det krävs naturligtvis också lagar\r\noch uppföljning och fördelning av resurser, inte minst\r\nekonomiska. Det krävs arbete på många olika nivåer.\r\nDet går inte att gå förbi vad som har hänt under de\r\nsenaste veckorna och som visar på en brist på\r\nfredskultur och förebyggande arbete med genderpers-\r\npektiv. Jag talar om Mellanösternpolitiken och de\r\nkonflikter vi nu ser i Mellanöstern. De senaste veck-\r\norna har varit de mest våldsamma på decennier.\r\nMisstro, hat och extremism har fått övertaget. Våldet\r\nhar trappats upp, och parterna har fastnat i en hämnd-\r\nspiral där civila på båda sidor lever i ständig rädsla.\r\nAntalet döda och skadade, främst palestinier men\r\nockså israeler, stiger dramatiskt. I de ockuperade\r\npalestinska områdena omöjliggör avspärrningar och\r\nvåld all normal ekonomisk aktivitet. I förödelsens\r\nspår följer arbetslöshet, korruption, social misär m.m.\r\nÄven den israeliska ekonomin drabbas hårt. Turismen\r\nhar avstannat. Hotell och restauranger står tomma.\r\nArbetslösheten stiger. Unga och välutbildade flyr\r\nlandet för en bättre tillvaro. Situationen blir alltmer\r\nouthärdlig.\r\nKonflikten har kommit att handla om själva exi-\r\nstensen för både palestinier och israeler. Men här\r\nliksom i andra konflikter vi har sett under senare år är\r\ndet väldigt få kvinnor som tar plats i debatten. Ju mer\r\nkonflikten eskaleras, desto mer trycks fredsskapande\r\nkrafter tillbaka och desto färre kvinnor ser vi i TV-\r\nrutorna. Jag tror att detta delvis beror på att man inte\r\nhar jobbat förebyggande, att man inte har den\r\nfredskulturen.\r\nMan ska inte förenkla det här problemet, men\r\nvisst ligger en del av problematiken också i att kvin-\r\nnor, de värderingar som de i högre grad är bärare av\r\noch deras erfarenheter inte får det utrymme som de\r\nborde få av parterna i området. Det finns en hel del att\r\nanmärka på i det här fallet när det gäller omgivning-\r\nen. Där känner jag att vi har ett extra ansvar att här-\r\nifrån peka på att det behövs fler kvinnor. Vi behöver\r\npeka på det som FN har sagt när det gäller genderfrå-\r\ngor, jämställdhet och resolution 1325 även i det här\r\nsammanhanget, både nu och framöver.</pre><pre>Anf.  8  BERIT JÓHANNESSON (v):\r\nFru talman! Jag vill tacka för dessa klarlägganden,\r\nsom var väldigt bra. Det är också väldigt bra att Anna\r\nLindh nu har sagt att det behövs genuskunskap även i\r\ndet civila och att det är ledningen som har ansvaret\r\nför en internationell mission.\r\nDen enda utbildning som egentligen sker i genus-\r\nkunskap är faktiskt den som Kvinna till Kvinna ger\r\npå Swedint. Det började med en lektionstimme. Med\r\ntanke på den otroliga, massiva manliga dominansen\r\noch det som är motsatsen till genuskunskap, dvs. att\r\nmän ska bestämma allting och att man ska utgå från\r\nmännen, är en lektionstimme liksom ingenting. Man\r\nförsöker nu att utveckla det, och det är bra. Men jag\r\ntror att man måste gå in även i de grundläggande\r\nutbildningarna. Jag har pratat med försvarsministern\r\nom detta när det gäller utbildning för officerare. Det\r\nmåste naturligtvis ingå genuskunskap, genderpers-\r\npektiv osv. i officersutbildningen och också i de ci-\r\nvila yrkenas grundutbildning. Den lilla utbildning\r\nman får av Kvinna till Kvinna - som är jättebra och\r\nett oerhört bra initiativ från dem - räcker inte.\r\nHåller utrikesministern med mig om att vi behö-\r\nver en väldigt stark motmakt mot den kunskap som\r\nfinns i historien?</pre><pre>Anf.  9  MARGARETA VIKLUND (kd):\r\nFru talman! Jag skulle vilja ge en positiv bild ock-\r\nså. När jag var nere i Kosovo strax efter återvändan-\r\ndet från bl.a. Makedonien hade de första poliserna\r\nkommit till Pristina. Det var många svenskar, och de\r\nvar väldigt populära och spred en positiv atmosfär\r\nomkring sig. I den gruppen fanns det flera kvinnor\r\nsom också var mycket uppskattade. Jag tycker att det\r\nvisar en positiv bild av en utveckling som jag tycker\r\natt vi ska fortsätta med, och det ganska intensivt.\r\nJag tycker också att det låter bra att regeringen ska\r\nåterkomma med en mer detaljerad strategi för hur\r\nman ska jobba med de här frågorna. I det skulle också\r\ningå bl.a. en arbetsgrupp, och det tycker jag också är\r\nväldigt positivt.\r\nDet är också mycket positivt att FN:s resolution\r\n1325 har kommit till stånd. Men den är ju inte före-\r\nmål för ratifikation, och då undrar jag varför. Imple-\r\nmentering är väl inte riktigt detsamma som ratifika-\r\ntion, vad jag kan förstå. Det måste betyda att resolu-\r\ntion 1325 har en lägre dignitet. Är det så? Då kan\r\nman undra hur man ska tolka det. Frågan uppstår ju:\r\nÄr det för att det gäller kvinnor, eller vad är det?\r\nKanske är detta dumma frågor.\r\nMen nu handlar det således om att resolution 1325\r\nska implementeras av FN:s medlemsländer. I den\r\nstora utmaningen ser jag att Sverige, dvs. den svenska\r\nregeringen, har ett stort ansvar och också stora möj-\r\nligheter att vara pådrivande.\r\nResolutionen handlar dock inte bara om att kvin-\r\nnan ska delta i olika fredsfrämjande och fredsbeva-\r\nrande aktiviteter på olika nivåer utan också om att\r\nkvinnan och flickan måste skyddas från de krigens\r\noch våldets ohyggligheter som speciellt riktar sig mot\r\nkvinnor och flickor, t.ex. systematiska våldtäkter och\r\nspeciellt könsinriktad tortyr. I t.ex. Norge tränas per-\r\nsonal inom fredsbevarande och konfliktförebyggande\r\ninsatser att ha ett kvinnoperspektiv. Frågor om skydd\r\nför kvinnor och barn i civila öppna konflikter har\r\nvarit särskilt viktiga i norska FN-operationer, har jag\r\nhört. Vi har nu hört lite grann om att det även finns\r\nplaner på att göra de svenskar som ska ned och delta i\r\nfredsfrämjande aktiviteter mer inriktade på kvinnans\r\nsituation osv.\r\nJag skulle vilja fråga om utrikesministern kan\r\nsäga att den norska inriktningen också är en utgångs-\r\npunkt för det svenska deltagandet i fredsbevarande\r\noch konfliktförebyggande arbeten. Om inte, ingår det\r\ni det arbete som nu ska komma för att vi ska bli bättre\r\npå kvinnorepresentation och på att ta hänsyn till de\r\nkunskaper och egenskaper som finns hos kvinnor?</pre><pre>Anf.  10  MARIANNE ANDERSSON (c):\r\nFru talman! Jag tycker också att det är väldigt bra\r\nmed den här debatten och att utrikesministern ser\r\npositivt på de förslag som vi har lagt fram. Det känns\r\nväldigt bra. Vi jobbar åt samma håll. Det är bara att\r\nförsöka se till att det här stärks och att vi verkligen\r\nnår resultat.\r\nDå kommer jag till frågan om mainstreaming eller\r\nkvotering och hur vi ska få detta att få genomslag\r\ninternationellt. Här pratar vi nu om hur svårt det är i\r\nSverige och att det fattas väldigt mycket. Vi kan nog\r\nlätt räkna ut att det inte är lättare i andra länder. I\r\nmånga länder är det mycket svårare. Hur ska man\r\nsätta press? Det kan man fundera på.\r\nResolutionen ger stöd åt att detta med mainstrea-\r\nming och kvinnors representation osv. ska in överallt,\r\nmen det sägs ingenting om kvotering. Egentligen är\r\ndet kanske det vi ska använda oss av: att ställa krav\r\npå att kvinnor ska vara med. Invändningen mot kvo-\r\ntering är att det inte är demokratiskt. Men olika för-\r\nhandlingsdelegationer från länder i konflikt är aldrig\r\ndemokratiskt valda utan tillsatta, och då faller ju en\r\nsådan invändning.\r\nKvinna till Kvinna säger att deras erfarenhet från\r\narbete i krigs- och konfliktområden och i områden där\r\nkvinnor är utestängda från deltagande är att mainstre-\r\naming inte är tillräckligt. De tycker inte det. De me-\r\nnar att det behövs kvotering för att kvinnor alls ska\r\nkomma med och även ges resurser. Det handlar ju om\r\ndet också.\r\nDet behövs så klart mainstreaming från högsta\r\nnivå till lägsta, men bara krav på mainstreaming är\r\notillräckligt, tycker de. De menar också att resolutio-\r\nnen ger stöd för kvotering som ett instrument för att\r\nnå de mål som vi är överens om.\r\nJag vill också säga någonting om fredskultur och\r\nbristen på sådan. Mellanöstern är det mest tydliga och\r\nförskräckande exemplet vi har, där våldsspiralen gör\r\natt hatet förstärks på båda sidor i en utsträckning som\r\när förfärande. Hur ska man kunna komma ur detta?\r\nJag brukar alltid säga att jag är optimist. Men när det\r\ngäller Mellanöstern är jag faktiskt inte längre det. Jag\r\nkan inte se hur det ska kunna bli en lösning som kan\r\naccepteras så att människor kan leva i fred bredvid\r\nvarandra.\r\nÄndå finns det fredsorganisationer. Den 8 mars\r\nvar en rad organisationer, mest kvinnoorganisationer,\r\nsom arbetar med fred här i Sverige, både palestinska\r\noch israeliska. Vi var några stycken som träffade\r\ndem. Det var intressant. Det finns ju människor som\r\narbetar på ett annat sätt. Men deras verksamhet har\r\ntyvärr alldeles för liten omfattning.\r\nDet vi kan göra är att stödja alla civila organisa-\r\ntioner, hela det civila samhället, och fredsorganisatio-\r\nnerna i det här området för att ändå kunna åstadkom-\r\nma en förändring. Även om jag sade att jag på ett sätt\r\när pessimist så vill jag inte vara det. Man ska ju inte\r\nge upp. Man måste försöka arbeta för att åstadkomma\r\nnågon sorts lösning och förändring i det förfärliga\r\nsom sker i det området just nu.</pre><pre>Anf.  11  Utrikesminister ANNA LINDH (s):\r\nFru talman! Först vill jag säga till Carina Hägg\r\noch övriga att jag tycker att det är väldigt bra att\r\nkvinnor från alla partier på det här sättet tar upp och\r\nmarkerar den här viktiga frågan.\r\nBerit Jóhannesson och jag konstaterar att gender-\r\nperspektivet måste in i allting som har med det freds-\r\nfrämjande och utbildning för det fredsfrämjande att\r\ngöra. Att från det gå till att säga vilken utbildning vi\r\nockså ska ha in i all grundutbildning vågar jag nog\r\ninte göra utan låter de ansvariga ministrarna ta den\r\ndebatten.\r\nMargareta Viklund tar upp frågan varför inte re-\r\nsolution 1325 ratificeras. Det är när man gör någon-\r\nting lagligt bindande, kan man säga, som man också\r\nratificerar konventioner. Då är det ofta ett arbete som\r\nhar pågått under mycket lång tid, kommit väldigt\r\nlångt, blivit väldigt detaljerat. Jag tror att det skulle\r\nha helt motsatt effekt att försöka göra en konvention\r\nav 1325. Risken skulle vara att man fick ett väldigt\r\nlitet antal länder som ratificerade. Därmed skulle det\r\nheller inte bli gällande för de andra länderna. På det\r\nhär sättet kan man arbeta väldigt brett och gentemot\r\nväldigt många länder. Det tror jag är mer effektivt.\r\nRent juridiskt är det ganska få områden som omfattas\r\nav den typ av konventioner som verkligen ratificeras.\r\nSedan tog Margareta Viklund upp Norge och Ka-\r\nnada. Vi ska gärna titta på positiva exempel därifrån i\r\ndet fortsatta arbetet för att ta fram de mer konkreta\r\nförslagen och strategierna.\r\nMarianne Andersson tar upp mainstreaming. Det\r\när ju en väldigt viktig väg, för det innebär att alla ska\r\nta sitt ansvar. Däremot får det inte användas på det\r\nsättet att man säger att man nu tar upp detta generellt.\r\nMan ska också kunna använda kvotering, man ska\r\nockså kunna använda speciella insatser. Det är inte\r\nmeningen att vi ska låta bli att ha särskilt fokus på,\r\nsärskild prioritering av kvinnor för att vi hänvisar till\r\nmainstreaming. Det är därför jag också försöker\r\ntrycka på det i mitt svar. Vi ska ha mainstreaming,\r\nmen vi ska också ha särskilt fokus på kvinnor.\r\nFlera tog upp Mellanöstern. I den frågan åter-\r\nkommer vi med en interpellationsdebatt om någon\r\nvecka här i kammaren. Det är också en fråga som vi i\r\nprincip dagligen diskuterar med riksdagens olika\r\nutskott och EU-nämnden och som vi självklart tar upp\r\ni alla sammanhang.\r\nSlutligen, fru talman, vill jag bara säga att jag tror\r\natt det här är en mycket viktig fråga för Sverige. Där-\r\nför tyckte jag att det var bra att vi fick en sådan mar-\r\nkering av alla partier. Sverige har länge legat långt\r\nframme när det gäller fredsfrämjande verksamhet. Vi\r\nhar tillhört de mest aktiva länderna i FN:s verksam-\r\nhet.\r\nVi har också legat i täten när det gäller jämställd-\r\nhet. På det här området hoppas jag att vi ska kunna bli\r\nbetydligt bättre än vi är i dag och visa att vi faktiskt\r\nkan ligga i täten från svensk sida. Men då är vi också\r\nmedvetna om att vi självkritiskt behöver titta på hur\r\ndet ser ut i dag och göra en ordentlig förbättring av\r\nSveriges insatser.</pre><pre>Anf.  12  CARINA HÄGG (s):\r\nFru talman! Jag vill gärna peka på någonting som\r\nkan verka ganska litet och kanske lite för vardagligt i\r\ndet här sammanhanget. Men när den presenterades av\r\nden organisation som lanserade den och på grund av\r\nden roll man har gett uttryck för att den ska spela -\r\ndet är en pärm det handlar om - tyckte jag ändå att\r\ndet var viktigt att lyfta fram detta. Jag tror att det\r\nibland är lätt utifrån ett svenskt perspektiv att under-\r\nskatta initiativ som tas någon annanstans. Man tycker\r\nsjälv att metoden är etablerad.\r\nFN-organet UNDP har alltså tagit fram en pärm\r\nsom handlar om genderfrågor. Det är meningen att\r\nden här pärmen ska spridas i FN-organisationen. Det\r\nmaterial som är framtaget så här långt finns också på\r\nInternet. Man behöver inte ha den fysiska pärmen.\r\nMen just att den finns understryker att UNDP har\r\ntänkt implementera och jobba aktivt med detta.\r\nI och med att det är en pärm har man också visat\r\natt man ska kunna öppna den, plocka ur blad och\r\ntillföra nya allteftersom utvecklingen går framåt. Det\r\när viktigt att vi även i Sverige är aktiva i det här\r\nsammanhanget och ser till att det kommer in så\r\nmycket bra material som möjligt i den här pärmen.\r\nJag måste säga att jag faktiskt tyckte att det var\r\nganska så spännande att se den här pärmen. Det var\r\nroligt att den presenterades från allra högsta nivå. Nu\r\nfår jag bara hoppas att den får det genomslag som\r\norganisationen har hoppats på och att Sverige, som\r\nhar mycket erfarenheter, bidrar till att föra in dem.\r\nEn annan konkret fråga i ett helt annat frågespekt-\r\nrum gäller Afghanistan. Jag tycker fortfarande, jag\r\nvet att jag har sagt det från den här talarstolen tidiga-\r\nre, men vill ta upp det igen, att det är oerhört viktigt\r\nför det afghanska folket, för de afghanska kvinnorna,\r\noch för kommande konflikter att man i det förebyg-\r\ngande arbetet på sikt, både i och utanför landet, följer\r\nupp omfattningen och typen av sexuella övergrepp,\r\nde våldtäkter och det sexuella våld som har före-\r\nkommit under de senaste årtiondena. Jag menar att\r\ndet här har pågått under en väldigt lång period, och\r\nkvinnornas utsatthet i det här fallet har inte synligg-\r\njorts. Det måste, på samma sätt som man lyfte fram\r\ndetta nere på Balkan, föras in bland våra gemensam-\r\nma erfarenheter och ligga till grund för kommande\r\nbeslut.\r\nNu ser jag att min talartid är slut, så jag får tacka\r\nfru talmannen, övriga talare och utrikesministern.</pre><pre>Anf.  13  BERIT JÓHANNESSON (v):\r\nFru talman! Det som utrikesministerns son såg i\r\nFN säger allt, dvs. att det är fullt naturligt att det är\r\nmän som finns i alla möjliga sammanhang när det\r\ngäller krishantering och när det gäller andra saker.\r\nJag tror att det är oerhört betydelsefullt att vi lyfter\r\nfram de här frågorna. Vi ska också vara medvetna om\r\natt det finns ett stort motstånd mot att få in kvinnor i\r\nkrishantering och även naturligtvis ett stort motstånd\r\nmot att få in genderkunskapen i utbildningarna. Var-\r\nför ska man göra det? Är kvinnor aldrig nöjda? har\r\njag hört.\r\nNej, vi ska inte vara nöjda. Vi ska inte vara nöjda\r\nförrän det är precis lika naturligt att det är fifty-fifty\r\nmän och kvinnor i de här sammanhangen, såväl som i\r\nandra sammanhang, som det i dag är naturligt att det\r\när män, nästan bara män. Vi har ett långt arbete fram-\r\nför oss, men jag uppfattar att utrikesministern och vi\r\ninterpellanter är överens. Jag tror att vi får ha många\r\ndebatter i den här frågan innan vi ser ett resultat.</pre><pre>Anf.  14  MARGARETA VIKLUND (kd):\r\nFru talman! Jag vill ta upp frågan om implemente-\r\nring eller ratificering. När det gäller uppdraget att\r\nimplementera 1325 sade utrikesministern ungefär att\r\nman måste arbeta med det väldigt brett och att det\r\nkanske skulle ha motsatt effekt om det var en ratifi-\r\ncerbar konvention. Jag vet inte. Det är möjligt. Jag\r\nkan inte svara på det.\r\nMen jag tycker att den här frågan är så oerhört\r\nviktig. Det handlar om vår framtid. Det handlar om\r\nvärldens framtid. Det handlar om freden, våra barn\r\noch barnbarn, allt det som ligger framför oss, fast\r\nkanske inte vi får vara med. Därför måste man välja\r\nde bästa vägarna.\r\nVad finns det då för möjligheter? Vilken är utsik-\r\nten att världen, FN och alla de länder detta berör tar\r\nfrågan på hundraprocentigt allvar? Jag tycker att den\r\när oerhört viktig. Vi vet att FN består av länder som\r\nhar olika kultur, olika utgångspunkter och en helt\r\nannan syn på kvinnans situation och möjligheter än\r\nvad vi har i vårt land, som vi kanske inte tycker är\r\nriktigt bra.\r\nVi måste arbeta oerhört intensivt. Har vi här i\r\nSverige den möjligheten? Hur kan vi göra vår röst\r\nhögre, så att den hörs bättre i dessa sammanhang? En\r\nkonvention hade kanske varit bättre; jag vet inte.\r\nJag tycker att Carina Häggs exempel från Afgha-\r\nnistan är oerhört angeläget och viktigt. Jag håller helt\r\nmed henne. Jag vet att det finns många starka kvinnor\r\nbland den svaghet som vi ibland får en bild av. Jag\r\ntror att det finns mycket att hämta där, och också\r\nmycket att satsa på när det gäller kvinnornas delta-\r\ngande i just krishanteringen.\r\nJag vill också tacka för denna debatt.</pre><pre>Anf.  15  MARIANNE ANDERSSON (c):\r\nFru talman! Vi är flera som har berört att det är en\r\nkontroversiell fråga, även om vi är överens. Hur vi\r\nska arbeta internationellt för att få genomslag är svårt\r\natt säga. Rapporten som kommer i höst är intressant.\r\nDet är såvitt jag förstår Elisabeth Rehn som arbetar\r\nmed den. Det kommer säkert förslag som kan vara\r\nvärda att jobba vidare med. Att Sverige har en stor\r\nuppgift när det gäller att få detta implementerat inter-\r\nnationellt är helt klart.\r\nJag noterade att utrikesministern inte svarade på\r\nmin fråga om kvinnlig värnplikt. Som vi ser det är det\r\nett instrument som verkligen skulle vara värdefullt i\r\narbetet med att öka kvinnorepresentationen i allt\r\ninternationellt fredsarbete. Det finns faktiskt inte så\r\nmånga kvinnliga militärer att ta av. Men med lika\r\nvärnplikt för män och kvinnor skulle det urvalet bli\r\nbetydligt större, och kvaliteten i Försvarsmakten\r\nskulle med all säkerhet höjas på köpet.\r\nJag skulle gärna vilja ha ett svar på den frågan.\r\nJag vill också tacka för debatten. Den lär fortsätta.\r\nVi kommer att jobba vidare med dessa frågor.</pre><pre>Anf.  16  Utrikesminister ANNA LINDH (s):\r\nFru talman! Också när det gäller den kvinnliga\r\nvärnplikten får jag hänvisa ledamöterna till en enskild\r\ndebatt om ämnet. Där har vi olika uppfattningar. Jag\r\ntror att vi får ta det i ett annat sammanhang.\r\nNär det gäller insatserna för att sprida kunskap tog\r\nCarina Hägg upp exemplet från UNDP. Det finns ett\r\nmaterial som motsvarar detta och som används i\r\nverksamheten i Sverige. Det gäller både mänskliga\r\nrättigheter, demokrati, fredsfrämjande verksamhet\r\noch konfliktförebyggande bistånd. Tanken är att man\r\npå alla olika områden konkret ska gå igenom gender-\r\nperspektivet och förstå vikten av att göra rätt insatser.\r\nJag kan också instämma när det gäller det exem-\r\npel många har givit från Afghanistan. Det är ett av de\r\nuppenbara fall där FN måste sätta genderperspektivet\r\nhögt. Det handlar inte bara om att komma till rätta\r\nmed brott som har begåtts, sexuellt våld, osv., utan\r\nframför allt om att se till att vi skapar institutioner\r\ninför framtiden och ser till att man bygger in kvin-\r\nnans ställning i de nya systemen.\r\nFrån svensk sida har vi varit mycket aktiva gent-\r\nemot Brahimi, som haft FN:s uppdrag att övergripan-\r\nde leda detta arbete. Vi har pekat på vikten av att man\r\nsätter kvinnor på viktiga positioner också i detta ar-\r\nbete och att många av de internationella representan-\r\nter som nu arbetar med Afghanistan är kvinnor. Då\r\nvisar vi för Afghanistan hur vi tycker att man ska\r\narbeta i framtiden.\r\nFru talman! Avslutningsvis vill jag säga att vi\r\nkommer att fortsätta att arbeta aktivt med detta, men\r\njag tror att det är viktigare att vi gör det genom att\r\ngöra allvar av resolution 1325, som är den möjlighet\r\nvi har. Det är ett bra instrument i sig. Vi får komma\r\ntillbaka till vilka andra internationella instrument som\r\neventuellt kan behövas.</pre><pre>Överläggningen var härmed avslutad.</pre><pre>5 §  Svar på interpellation 2001/02:326 om sam-\r\nordningen mellan försäkringskassa och sjuk-\r\nvård</pre><pre>Anf.  17  Statsrådet INGELA THALÉN (s):\r\nFru talman! Bo Könberg har frågat socialminister\r\nLars Engqvist om vad regeringen har för avsikt att\r\nvidta för åtgärder när det gäller samverkan och sam-\r\nordning mellan olika aktörer inom rehabiliteringsom-\r\nrådet.\r\nArbetet inom regeringen är så fördelat att det är\r\njag som ska svara på interpellationen.\r\nFör att motverka den oroväckande utvecklingen\r\nav antalet sjukskrivna presenterade regeringen i bud-\r\ngetpropositionen för 2002 ett åtgärdsprogram för\r\nökad hälsa i arbetslivet. Det s.k. elvapunkts-\r\nprogrammet innehåller ett brett spektrum av åtgärder.\r\nRegeringen för bl.a. samtal med arbetsmarknadens\r\nparter för att skapa samsyn samt för att samordna\r\ninsatserna i denna fråga. Vidare har regeringen satt i\r\ngång en förnyelse av den arbetslivsinriktade rehabili-\r\nteringen och lämnat bidrag till olika försök för att\r\nminska ohälsan inom offentlig sektor. Programmet\r\ninnehåller dessutom åtgärder för att utveckla arbets-\r\nmiljöarbetet.\r\nDet behövs utöver detta ytterligare åtgärder för att\r\nhejda den negativa utvecklingen. Regeringen har\r\nockså för avsikt att fortlöpande återkomma med så-\r\ndana åtgärder.\r\nDen fråga som Bo Könberg tar upp passar väl in i\r\ndetta sammanhang. Regeringen ser som en viktig åt-\r\ngärd för att hjälpa människor tillbaka till arbetslivet\r\natt samverkan och samordning förbättras mellan de\r\naktörer som har ett ansvar inom rehabi-\r\nliteringsområdet.\r\nI december 2001 gav riksdagen regeringen till\r\nkänna att regeringen bör återkomma till riksdagen\r\nmed förslag om finansiell samordning som omfattar\r\nsocialförsäkringen, hälso- och sjukvården, social-\r\ntjänsten och arbetsmarknadsmyndigheterna. Genom\r\nsamordning bör vi på ett bättre sätt än i dag kunna\r\nstödja och tillgodose utsatta gruppers behov av sam-\r\nlade insatser. Frågan bereds för närvarande och\r\nkommer att utgöra en integrerad del av den politik\r\nmot ohälsa som regeringen återkommer med till riks-\r\ndagen i höst.</pre><pre>Anf.  18  BO KÖNBERG (fp):\r\nFru talman! Jag har ställt tre frågor till socialmi-\r\nnistern och har nu fått svar på en av dem från Ingela\r\nThalén, som enligt arbetsfördelningen har att ansvara\r\nför dessa frågor. Svaret på den enda av de tre frågor\r\njag får svar på är att regeringen inte tänker leverera\r\nvad riksdagen har beställt. När Ingela Thalén citerar\r\nvad riksdagen har beställt hoppar hon över en sak.\r\nHon hoppar över att det skulle ske under våren. Det\r\nsvar jag får är att det ska komma någonting i höst. På\r\nde övriga två frågorna har jag alltså inte fått något\r\nsvar.\r\nFru talman! Den fråga vi nu diskuterar är en viktig\r\noch samtidigt enkel fråga. Det är frågan hur vi ska\r\nanvända de allmänna resurserna så effektivt som\r\nmöjligt i akt och mening att minska mänskligt lidande\r\noch få ut så mycket valuta för skattepengar och övri-\r\nga pengar som möjligt. Frågan handlar konkret om\r\nhuruvida det är bättre att använda resurser i vården\r\neller rehabilitering än att betala ut sjukpeng till dem\r\nsom väntar på vård och rehabilitering.\r\nÄndå tydligare handlar det om huruvida försäk-\r\nringskassan i vårt land ska tillåtas ekonomisk sam-\r\nverkan med andra berörda organ och myndigheter -\r\nframför allt kanske sjukvården.\r\nDenna enkla tanke väcktes för åtminstone 15 år\r\nsedan och har debatterats i denna kammare jag vet\r\ninte hur många gånger. Den ledde fram till två propo-\r\nsitioner som presenterades under den tid jag var stats-\r\nråd och ansvarig för socialförsäkringarna i början på\r\n90-talet. Den ena propositionen kom 1992 och tillät\r\nförsöksverksamhet mellan försäkringskassan och\r\nlandstingen. Den andra kom 1994 och tillät försöks-\r\nverksamhet med finansiell samordning mellan de två\r\nnämnda organen och socialtjänsten.\r\nFru talman! Detta är en av de mest vanskötta frå-\r\ngorna i modern svensk vårdhistoria. Det vill inte säga\r\nlite med tanke på hur vårdpolitiken har hanterats av\r\nden socialdemokratiska regeringen de senaste sju och\r\nett halvt åren.\r\nDe försöksverksamheter som sattes i gång - fram-\r\nför allt kanske den om den finansiella samordningen\r\n- utvärderades noggrant av rikets två mest självklara\r\nmyndigheter på området, dvs. Riksförsäkringsverket\r\noch Socialstyrelsen. Det skedde våren 1997 och gav\r\nett gott resultat.\r\nDen som var ansvarig i den socialdemokratiska\r\nregeringen - Ingela Thalén var inte ansvarig då -\r\nvägrade att fullfölja detta, lade försöket i byrålådan\r\noch försökte sig på någonting helt annat, som inte\r\nhandlade om ekonomisk samordning. Sedan dess har\r\ndet i praktiken legat i byrålådan, fram till dess att det i\r\ndecember 2000 blev ett riksdagsbeslut om att det\r\nunder hösten 2001 skulle komma ett förslag.\r\nFörslaget skulle vara resultatet av en uppgörelse\r\nmellan å ena sidan Socialdemokraterna och å andra\r\nsidan Folkpartiet, Centerpartiet och Miljöpartiet, och\r\ndet skulle innebära att man arbetade vidare med den\r\nfinansiella samordningen och då i hela landet. Men\r\ndet förslag som kom från regeringens sida handlade\r\nom ungefär en tjugondel av den nivå som det hade\r\nvarit fråga om förut. Inte bara Folkpartiet utan även\r\nCenterpartiet och Miljöpartiet gjorde den samstäm-\r\nmiga bedömningen att regeringen inte hade uppfyllt\r\nden överenskommelse som hade gjorts.\r\nI december i fjol beslöt bl.a. Ingela Thaléns parti-\r\nvänner i kammaren att det skulle komma ett förslag\r\nnu under våren, och i dag får vi beskedet att det inte\r\nkommer något förslag under våren.\r\nJag skulle än en gång vilja få höra för det första\r\nvad det är som gör att regeringen inte tänker fullfölja\r\nriksdagens tillkännagivande. För det andra vill jag\r\ngärna ha svar på de två andra frågor som jag har ställt\r\nmen inte fått svar på.</pre><pre>Anf.  19  Statsrådet INGELA THALÉN (s):\r\nFru talman! Bo Könberg beskriver historien, och\r\ndelar av den är vi överens om. Det har varit krånglig-\r\nheter och strul, och det har funnits oenighet. Man har\r\ndels i något fall hoppat av försöksverksamheter, dels i\r\nnågot fall förlängt dem. Vi är också överens om att\r\nmycket av det som har kommit fram i försöksverk-\r\nsamheterna och som finns i rapporterna är väldigt bra,\r\näven om jag anser att Bo Könberg övervärderar en\r\ndel av siffrorna. Men det behöver vi inte diskutera så\r\nmycket i dag, därför att därefter har det också skett en\r\nhel del på arbetsmarknaden som ställer nya krav.\r\nBara en liten, liten poäng: Bo Könberg återkom-\r\nmer ständigt till att det var han som lade fram propo-\r\nsitionen. Det är sant. Socialdemokraterna förlorade\r\nvalet 1991. Min blygsamhet förbjuder mig att lyfta\r\nfram vem det var som tog initiativet till det arbete\r\nsom förberedde denna proposition. Därmed kanske vi\r\ninte behöver återkomma till den delen av historien.\r\nSå går jag över till dagsläget. Det är riktigt att vi\r\ngjorde en överenskommelse om samverkan mellan\r\nsocialtjänst, sjukvård och försäkringskassa. Jag anser\r\natt Socialdemokraterna fullföljde den. Tiden var väl-\r\ndigt knapp för att komma tillbaka med någonting som\r\nvar lite mer omfattande. Enligt Socialdemokraternas\r\nuppfattning - och även Folkpartiets och Centerns\r\nuppfattning, som jag uppfattade det - skulle vi starta\r\ndet första året med en något blygsammare ekonomisk\r\nutveckling. Under tiden skulle försöken utvärderas,\r\noch rapporter skulle slutföras. Ur dem skulle man dra\r\nde generella slutsatser som kunde ligga till grund för\r\nen allmän ramlag över landet.\r\nDet här accepterade inte Folkpartiet och Centern,\r\nprecis som Bo Könberg säger, och därmed föll det i\r\nriksdagen. Riksdagens majoritet bestämde sig för att\r\ndra en slutsats ur de utredningar och rapporter som\r\ngjorts under senare tid. Det var att en absolut domine-\r\nrande del av det som är problemet för människor med\r\nlångtidssjukskrivningar bakom sig är steget från situ-\r\nationen där man redan har fått vård och behandling\r\nmen inte kommer in på en arbetsplats eller inte kan gå\r\ntillbaka till sin gamla arbetsplats. Vi behöver alltså\r\nmer av arbetsmarknadspolitik, dvs. mer av den ar-\r\nbetslivsinriktade rehabiliteringen.\r\nDet här låg bakom riksdagsmajoritetens beslut.\r\nJag delar den uppfattningen. Den slutsats jag drar när\r\njag träffar individer, grupper, företag och organisatio-\r\nner och när jag går igenom den långa raden av rapp-\r\norter om arbetsplatsförändringar, är att det är helt\r\nuppenbart att det är detta som måste till.\r\nDärför pågår nu ett mycket omfattande arbete\r\ninom Regeringskansliet. Jag har t.o.m. rekryterat\r\nsärskild personal - den mest kompetenta på det här\r\nområdet som finns i hela landet - för att just föra in\r\ndet nya området i diskussionen. Förutsättningarna bör\r\ndärmed vara mycket goda för att vi under detta år ska\r\nkunna ta ställning till att från den 1 januari öppna för\r\nlokala försök.\r\nDet är min uppfattning, även om det irriterar Bo\r\nKönberg att det inte är sjukvården som är i fokus\r\nlängre utan mera den arbetslivsinriktade rehabiliter-\r\ningen, att det är där som de stora problemen ligger för\r\nde många långtidssjukskrivna. Det är också där som\r\nvi, alltså genom samråd och samverkan mellan aktö-\r\nrerna, bör gå in med insatser.\r\nAvslutningsvis ska jag säga, fru talman, att under\r\nde här åren har det också skett en förskjutning när det\r\ngäller statsbidragen mellan stat, kommun och lands-\r\nting. Man har alltså ökat ramen för landstingen med\r\nsammantaget 13 miljarder kronor just för att klara av\r\nköer till vård och behandling.</pre><pre>Anf.  20  BO KÖNBERG (fp):\r\nFru talman! Jag begärde egentligen bara två saker\r\ni min avslutning. Det ena var att få utrett hur det kan\r\nkomma sig att regeringen inte tänker fullfölja riksda-\r\ngens beställning från december i fjol, dvs. att det ska\r\nkomma ett förslag under våren. Det andra var att jag\r\nskulle få svar på mina två frågor, på fråga 2 om den\r\nekonomiska omfattningen och på fråga 3 om hur\r\nmycket det kan ha kostat att den socialdemokratiska\r\nregeringen har haft dessa förslag i sin byrålåda i fem\r\når i stället för att göra någonting av dem. Såvitt jag\r\nförstod av statsrådets anförande fick jag inte svar på\r\nnågon av dessa frågor.\r\nJag betraktar då för resten av debatten den frågan\r\nsom avklarad. Regeringen tänker strunta i riksdagsbe-\r\nställningen, som var gjord av dess egna partivänner i\r\ndecember i fjol. Det kommer inget förslag under\r\nvåren. Även om Ingela Thalén så sent som för några\r\ndagar sedan i Malmö, om man får tro departementets\r\npressmeddelande, sade att det kommer förslag i vår\r\nhar vi nu i kammaren fått besked om att regeringen\r\ninte avser att fullfölja den beställningen. Det är väl\r\ndet som får gälla. Det är mycket illa, och det finns\r\nanledning att återkomma till detta i annat samman-\r\nhang.\r\nMin andra fråga handlade om den ekonomiska\r\nomfattningen. Jag nämnde förut att resultatet av den\r\nuppgörelse som bl.a. Folkpartiet gjort med regeringen\r\nhade lett fram till ungefär en tjugondel av det som\r\nförsöken handlade om. Nu säger statsrådet att det\r\nskulle starta lite långsammare. Det får man väl säga\r\nom man föreslår en tjugondel i stället för det som det\r\när fråga om.\r\nDen konkreta frågan är denna. Om man har sam-\r\nma omfattning som i de lyckosamma försöken skulle\r\nförsäkringskassorna i landet tillåtas - jag understryker\r\ntillåtas - göra upp med andra aktörer inom en ram på\r\ni dagsläget mellan 4 och 5 miljarder kronor. Min\r\nandra fråga handlade just om huruvida det förslag\r\nsom nu är försenat, återigen, kommer att innehålla\r\nnågonting som liknar den omfattningen, eller om\r\nSocialdemokraterna återigen kommer att ge sken av\r\natt man vill göra någonting, som man gjorde i uppgö-\r\nrelsen med oss, Centerpartiet och Miljöpartiet, och\r\nsedan komma fram med någon tjugondel eller någon\r\nfemtondel eller vad det kan vara fråga om. Kommer\r\ndet förslag som nu utarbetas, tydligen med all tänkbar\r\nexpertis, att leda fram till en omfattning som liknar\r\nden som fanns i de Finsamförsök som har utvärderats\r\noch fått goda resultat?\r\nMin tredje fråga var möjligen något mer polemisk\r\nmen innehöll en mycket allvarlig sak, nämligen om\r\nstatsrådet eller regeringen har någon aning om vilka\r\nkostnader som har uppstått på grund av att man nu\r\nhar legat på den här frågan i fem år efter att utvärde-\r\nringen kom fram.\r\nJag gör nu ett försök - jag har väl bara något för-\r\nsök kvar i denna debatt - att få statsrådet att svara.\r\nJag hoppas att det blir större utrymme för svar än det\r\nvar i det skriftliga svaret och i det anförande som\r\nstatsrådet har hållit i den delen.\r\nJag har några kommentarer till ett par andra delar\r\nav det hela. Statsrådet säger att det har varit en hel del\r\nkrångligheter och strul. Det är väl det snällaste man\r\nkan säga om den socialdemokratiska hanteringen av\r\nden här frågan. Jag noterar ändå att vi är överens om\r\natt den inte har skötts speciellt väl.\r\nVi kan diskutera om Socialstyrelsens och Riksför-\r\nsäkringsverkets utvärderingar är för optimistiska eller\r\nför bra. Så kan det förstås vara här i världen. Jag har\r\ninte sett så många inlägg som pekar på det. Regering-\r\nen och Socialdemokraterna har ändå haft ungefär 60\r\nmånader på sig att plocka fram detta.\r\nTill sist vet jag mycket väl, som Ingela Thalén\r\nnämnde, att det fanns arbete gjort innan vi kom till\r\nSocialdepartementet för att få det här till stånd. Det\r\nvar mycket bra. Det kom den gången efter fem sex\r\nårs tjatande från Folkpartiets sida här i riksdagen. Jag\r\nvitsordar gärna att det fanns arbete gjort. Det gör det\r\nännu mera obegripligt att socialdemokratin har förse-\r\nnat det här i sju åtta år därefter.</pre><pre>Anf.  21  Statsrådet INGELA THALÉN (s):\r\nFru talman! Nu för vi, helt riktigt, en debatt med\r\nen mycket bestämd utgångspunkt, och egentligen\r\nmed en ganska smal inriktning, därför att interpella-\r\ntionen begränsar sig till det. Bo Könberg beskriver\r\ndet som om detta vore det enda saliggörande verkty-\r\nget som skulle åstadkomma en radikal förändring när\r\ndet gäller arbetslivets villkor, som är så oerhört vikti-\r\nga för dem som blir skadade eller sjuka på sitt arbete.\r\nSå är det ju inte.\r\nRegeringens elvapunktsprogram innehåller just\r\nprecis det breda anslag som krävs för att åstadkomma\r\nen verkligt stor förändring. Det handlar om förebyg-\r\ngande insatser. I dagsläget handlar det om insatser för\r\ndem som är berörda nu. Det handlar om de stora\r\nfolkhälsofrågorna. Jag går inte vidare in på detta nu.\r\nDet är en annan typ av debatt. Jag säger detta därför\r\natt det här handlar om att möjliggöra samverkan\r\nmellan olika aktörer för att nå de individer som behö-\r\nver insatser från mer än ett av de övriga områdena.\r\nDe behöver mer än insatser från Arbetsmarknadsver-\r\nket eftersom det inte räcker. De behöver andra insat-\r\nser än enbart dem från socialförsäkringsadministra-\r\ntionen eller kommunens stöd i form av t.ex. socialbi-\r\ndrag. De behöver kanske dessutom utbildning. Vi vill\r\nskapa ett utrymme för just denna samverkan.\r\nNär det då går över från en försöksverksamhet till\r\nen generell ramlag - låt oss kalla det så - innebär det\r\natt man översätter geografiskt och annat begränsat\r\narbete till någonting som ska vara möjligt för alla\r\nindivider och alla handläggare över hela landet. Då\r\nbör man också ta särskild hänsyn till sekretessfrågor\r\noch andra rättssäkerhetsfrågor för att de ska stötas\r\nemot det som är de stora systemens väldigt viktiga\r\nuppdrag, nämligen att sörja för människor inom sitt\r\npolitikområde.\r\nBo Könbergs inriktning är att det är socialförsäk-\r\nringen som ska stå för de ekonomiska kostnaderna\r\nhär. Min inriktning är att socialförsäkringen ska an-\r\nsvara för sin del av dessa. I viss omfattning ska man\r\nkunna översätta passiva bidrag till aktiva insatser.\r\nMen det får inte innebära att socialförsäkringens\r\nhuvuduppgift, nämligen att vara en ekonomisk trygg-\r\nhet för dem som drabbas av sjukdom och arbetsskada,\r\nåsidosätts. Sedan kan vi översätta detta för de olika\r\npolitikområdena i övrigt.\r\nVi är överens om att man ska samverka. Jag me-\r\nnar att denna samverkan också ska innebära ett eko-\r\nnomiskt ansvar för de respektive aktörerna. Det är för\r\nringa in detta ansvarstagande som det krävs ett väl-\r\ndigt noggrant förberedande arbete. Det arbetet var\r\noch är inte förberett i något av de här försöken. Jag\r\ntycker att försöken är bra. Slutsatserna är lite olika.\r\nResultaten av dem är väldigt olika därför att ansatser-\r\nna i försöken har varit skilda. Det har ju också varit\r\navsikten med de olika försöken. Vi återkommer med\r\nen diskussion under våren.\r\nNär jag säger förslag i det här sammanhanget av-\r\nser jag att vi under hösten ska återkomma till riksda-\r\ngen med ett förslag som riksdagen kan behandla. Men\r\ni vanlig ordning måste naturligtvis förslag som re-\r\ngeringen lägger fram ha varit föremål för remissbe-\r\nhandling och analys, och det vet jag att riksdagen\r\nockså kräver. Det brukar riksdagen gärna vilja ha\r\ninnan man tar ställning till ett regeringsförslag. När\r\njag säger förslag till riksdagen är det alltså förslag\r\nsom man ska kunna ta ställning till här i riksdagen.\r\nMen det är klart att vi under våren måste presentera\r\nden avsikt vi har när det gäller inriktningen på ett\r\nsådant förslag.</pre><pre>Anf.  22  BO KÖNBERG (fp):\r\nFru talman! Det är enkelt att läsa innantill, åtmin-\r\nstone om man har framför sig det som var riksdagen\r\nbeställning från slutet av förra året. Det stod ju Ingela\r\nThaléns partivänner bakom i hög grad. Utskottet\r\nföreslår vidare att riksdagen som sin mening ska ge\r\nregeringen till känna att regeringen under våren 2002\r\nbör återkomma med ett förslag. När riksdagen skriver\r\nså vet både Ingela Thalén och jag att man menar att\r\nman kommer till riksdagen med en proposition. Det\r\när inte att man håller tal i Malmö, Göteborg eller\r\nnågon annanstans. Det handlar om att riksdagen be-\r\nställer konkreta förslag.\r\nDet här är, för att upprepa mig, en av de mest\r\nskandalartade behandlingarna av en stor och viktig\r\nfråga som jag påminna mig under 90-talet. Det är jag\r\ninte van vid från Ingela Thaléns sida. Hon är förvisso\r\ninte ensam om denna skandal. Hon delar den med ett\r\nstort antal socialdemokratiska regeringskolleger un-\r\nder 90-talet.\r\nIngela Thalén får gärna säga att jag tar upp en\r\nsmal inriktning, men hon har förstås väldigt fel när\r\nhon påstår att jag hävdar att detta är det enda saliggö-\r\nrande. Det finns mycket få områden i det mänskliga\r\nlivet där jag påstår att det finns någonting som är det\r\nenda saliggörande, och så är det förvisso inte på det\r\nhär området. Överenskommelsen handlade om att vi\r\nskulle få till stånd den här möjligheten, den här tillå-\r\ntelsen, för försäkringskassorna att, om de bedömde\r\ndet som en klok användning av pengarna, ta bort det\r\nförbud som Ingela Thalén och regeringen upprätthål-\r\nler för försäkringskassorna att göra upp med lands-\r\ntingen. Det är precis detta det handlar om.\r\nFru talman! Nu gör jag ett allra sista försök. In-\r\nräknat själva den skriftliga frågan är det väl fjärde\r\ngången som jag försöker få besked från Ingela Thalén\r\npå den här punkten. Kommer det nu återigen försena-\r\nde förslaget att innehålla en tillåtelse för försäkrings-\r\nkassorna i landet att, om de anser det rimligt,\r\ndisponera medel upp till samma nivå som i Finsam-\r\nförsöken, dvs. någonstans mellan 4 och 5 miljarder\r\nkronor, eller inte? Ska det var så omöjligt att få svar\r\npå detta?</pre><pre>Anf.  23  Statsrådet INGELA THALÉN (s):\r\nFru talman! Regeringen kommer inte att komma\r\ntillbaka till riksdagen med ett förslag som innebär\r\nenbart en samverkan mellan försäkringskassan och\r\nhälso- och sjukvården. Vi kommer att komma tillbaka\r\ntill riksdagen med ett förslag som innefattar det som\r\nriksdagen har ringat in, nämligen en samverkan mel-\r\nlan kommunens socialtjänst, arbetsmarknadsområdet,\r\nhälso- och sjukvården och försäkringskassan. Det är\r\njust denna samverkan mellan flera aktörer som är\r\nutgångspunkten. Det handlar om att möjliggöra för\r\nalla dessa aktörer att samverka med varandra, inklu-\r\nsive försäkringskassan. Huruvida det ska innebära\r\nnågon procentsats inom socialförsäkringen eller inte\r\nhar jag inte tagit ställning till. Det väsentligaste för\r\nmin del är att denna samverkan innebär att man ska\r\nnå resultat när det gäller den enskilda individens\r\nbehov. De behoven varierar oerhört mycket. Mot\r\nbakgrund av de slutsatser och analyser som är gjorda\r\nunder det senaste året kan vi konstatera att det hand-\r\nlar mer om arbetslivsinriktad rehabilitering än om ren\r\nmedicinsk vård och behandling. Båda är viktiga, men\r\ntyngdpunkten har förskjutits beroende på att man har\r\nvarit duktigare på vård och behandling under senare\r\når. Man har gjort en hel del på det området tack vare\r\nde resurser som har förts över till hälso- och sjukvår-\r\nden.\r\nNu behöver man avsevärda insatser till området\r\narbetslivsinriktad rehabilitering. Det är också min\r\nbedömning att man kanske behöver vidga området\r\narbetslivsinriktad rehabilitering på ett sådant sätt att\r\nman där inkluderar frågor som rör t.ex. alkoholbe-\r\nhandling och andra områden som påverkar förmågan\r\noch möjligheten att komma tillbaka till ett arbete.</pre><pre>Överläggningen var härmed avslutad.</pre><pre>6 §  Svar på interpellation 2001/02:228 om re-\r\nkrytering av arbetskraft från u-länder</pre><pre>Anf.  24  Statsrådet JAN O KARLSSON (s):\r\nFru talman! Sten Andersson har frågat om det är\r\nsolidariskt att locka välutbildad arbetskraft till Sveri-\r\nge och övriga EU från fattiga länder och vill veta\r\nvilka åtgärder jag är beredd att vidta i syfte att sådan\r\nrekrytering inte ska skapa problem för dessa länders\r\nutveckling.\r\nI mitten av februari blev det klart att Sten Anders-\r\nson, som fått sin riksdagsplats som moderat, accepte-\r\nrat att stå på första plats på alla Sverigedemokraternas\r\nriksdagslistor i valet 2002.\r\nSverigedemokraterna vill ha en starkt reglerad in-\r\nvandringspolitik. På partiets egen Internethemsida\r\nstår det att Sverigedemokraterna vill \"återskapa Sve-\r\nrige som en svensk nation, såväl etniskt som kultu-\r\nrellt, där svenskarnas intressen sätts i främsta rum-\r\nmet\". Assimilering när det gäller invandrare är ac-\r\nceptabelt medan integrering däremot påstås vara \"en\r\nvåldshandling på det svenska folket\". Därför vill\r\npartiet lägga ner den statliga integrationspolitiken.\r\nDärför vill Sverigedemokraterna införa ett återflytt-\r\nningsprogram för icke assimilerade invandrare.\r\nVi bör alla vara mycket vaksamma mot Sverige-\r\ndemokraternas och andra extremnationalistiska parti-\r\ners främlingsfientlighet. Detta gäller även deras in-\r\nställning till biståndspolitiken. Sverigedemokraterna\r\nställer biståndet direkt mot andra behov i Sverige och\r\nvillkorar det mot ett stopp för den utomeuropeiska\r\ninvandringen. Mot den här bakgrunden går det inte\r\nriktigt att ta Sten Anderssons påstådda solidaritet med\r\nutvecklingsländerna på allvar.\r\nJag ska givetvis ändå redogöra för regeringens syn\r\npå de frågor som ställs. För närvarande är arbets-\r\nkraftsinvandringen till Sverige begränsad. Behoven\r\nav en framtida arbetskraftsinvandring mot bakgrund\r\nav den demografiska förändringen har uppmärksam-\r\nmats både i Sverige och inom EU-samarbetet. Kom-\r\nmissionen har redan lagt fram ett förslag till direktiv\r\nom villkor för tredjelandsmedborgares inresa och\r\nvistelse i syfte att utöva verksamhet som anställd eller\r\negenföretagare.\r\nNär vi nu börjar se över det svenska regelverket är\r\ndet dock inte i första hand arbetskraftsinvandring från\r\nutvecklingsländer vi tittar på. Det finns många möj-\r\nligheter på närmare håll.\r\nFör det första är det viktigt att öka arbetskraftens\r\nrörlighet inom EU/EES-området. Stockholmstopp-\r\nmötet om sysselsättning i mars 2001 beställde en\r\nsärskild expertstudie angående detta, och den offent-\r\nliggjordes i december förra året. En särskild hand-\r\nlingsplan för ökad mobilitet har upprättats.\r\nFör det andra bör den fria rörligheten inom EU\r\ngälla fullt ut även för tredjelandsmedborgare som\r\nstadigvarande bor i någon av EU:s medlemsstater. Ett\r\ndirektiv med den innebörden förhandlas nu inom EU.\r\nFör det tredje finns det en viktig arbetskraftspo-\r\ntential i kandidatländerna. I början av februari i år\r\nfick jag regeringens uppdrag att tillkalla en särskild\r\nutredare som kommer att föreslå hur arbetstagare från\r\nEU:s nya medlemsstater från anslutningsdagen ska få\r\ntillgång till den svenska arbetsmarknaden på samma\r\nvillkor som medborgare i nuvarande EU- och EES-\r\nländer. I utredarens uppdrag ingår även att överväga\r\nåtgärder för att undvika negativa effekter i form av\r\nförlust av humankapital i de nya medlemsstaterna.\r\nFarhågorna om förlust av humankapital eller s.k.\r\nbrain-drain lyfts ibland fram som ett argument mot\r\narbetskraftsinvandring. Självklart ska invandring till\r\nvårt land inte hämma utvecklingen i utvandringslan-\r\ndet. Samtidigt tror jag att dessa farhågor är överdriv-\r\nna. Migration behöver inte vara ett nollsummespel\r\ndär ett land vinner på ett annat lands bekostnad. Jag\r\nanser att det i grunden är något positivt och ömsesi-\r\ndigt berikande med människor som rör sig över grän-\r\nser. Migranter upprätthåller ofta kontakten med sina\r\nhemländer; de tar med sig erfarenheter, pengar och\r\nkunskap såväl under den tid de lever i det nya landet\r\nsom när de återvänder.\r\nMöjligheter för utbildade människor i utveck-\r\nlingsländerna att få arbeta i andra länder fungerar\r\nockså ofta som en sporre för dessa länder att satsa på\r\nutbildningsväsendet. Detta leder till investeringar som\r\nkommer många fler till del än de relativt få som söker\r\nsig utomlands.\r\nOm man verkligen vill hjälpa utvecklingsländerna\r\när det min fasta övertygelse att det ska ske genom ett\r\nlivligt och avdramatiserat utbyte av expertis, handel\r\noch investeringar. Som exempel kan nämnas att\r\nmånga indiska dataingenjörer på senare tid har åter-\r\nvänt från Silicon Valley i USA och gjort stora inve-\r\nsteringar i sitt hemland. Detta skapar nya arbetstill-\r\nfällen och ekonomisk tillväxt. På det här sättet under-\r\nstöder således migration utveckling, i stället för att\r\nutgöra ett hinder mot den.</pre><pre>Anf.  25  STEN ANDERSSON (-):\r\nFru talman! För att skämta lite - det kan man väl\r\nibland tillåta sig att göra även från riksdagens talar-\r\nstol - vill jag efter detta inlägg säga att jag inte tror\r\natt man kan ha tur två gånger samma vecka. Jag ska\r\ninte lämna in veckans V 75-kupong, för den kan inte\r\nge vinst den här veckan. Det räcker med det svar som\r\njag har fått i dag, där Sverigedemokraterna fem gång-\r\ner nämns vid namn i Sveriges riksdag.\r\nFru talman! Om jag skulle betala en PR-byrå för\r\nett sådant resultat skulle jag bli ruinerad. Jag tackar så\r\nmycket för reklamen.\r\nFru talman! Vad sedan avser avhopp från partier\r\nvill jag framhålla att mitt avhopp inte är det första i\r\nhistorien. Det är inte många år sedan en kommunist\r\nlämnade sitt parti. Utan jämförelse i övrigt kan näm-\r\nnas att vederbörande sedan blev minister i en social-\r\ndemokratisk regering.\r\nNu till sakfrågan, som gäller Sverige och EU i öv-\r\nrigt. Man vill i dag av demografiska skäl att industrin\r\nska importera arbetskraft från u-länder. Vi har nume-\r\nra inom EU kortare arbetstider och lägre pensionsål-\r\nder, och det måste kompenseras med arbetskraft som\r\ni dag tydligen inte finns tillgänglig.\r\nÄr det bra? Jag vet inte, fru talman, och jag har\r\ninget bra svar. Däremot vet vi inte vilka som ska\r\nhjälpa dem som blir kvar i u-länderna och som inte är\r\nattraktiva nog att bli lockade till EU. Statsrådets koll-\r\nega Mona Sahlin har ofta torgfört att Sverige har\r\nvärldens bäst utbildade taxichaufförer. Varför använ-\r\nder man inte den resursen i stället för att fortsätta att\r\nlåta dem köra taxi? Många invandrare och även etnis-\r\nka svenskar saknar i dag jobb i Sverige. Varför inte\r\nanvända dem?\r\nFru talman! Jag tackar alltså statsrådet Jan O\r\nKarlsson för reklamen. Min fråga till honom är: Var-\r\nför inte utbilda de i dag tyvärr alltför många redan\r\narbetslösa i Sverige i stället för att \"braindraina\" u-\r\nländer på kompetenta människor?</pre><pre>Anf.  26  ANA MARIA NARTI (fp):\r\nFru talman! Jag skulle vilja bidra med en direkt\r\nerfarenhet av brain-drain. Jag är själv ett exempel på\r\nbrain-drain. Efter den rumänska diktaturens fall har\r\njag sett hur rumäner från den flyktingskara som är\r\nspridd över hela världen har hjälpt och hjälper landet.\r\nDen berömda filmen om barnen på de fängelselik-\r\nnande institutionerna i Rumänien gjordes av en kusin\r\ntill mig som är arkitekt i Boston. Utan den filmen\r\nskulle hjälpen till de här barnen inte ha kommit i gång\r\nså fort som skedde. Jag menar att människor som\r\nkommer ut och arbetar och bosätter sig i västvärlden\r\nkan bli en enorm resurs i sina egna länder.\r\nSamtidigt måste jag också säga att jag för en\r\ngångs skull kan hålla med Sten Andersson. Låt oss\r\nmycket bättre använda den arbetskraft som finns\r\ninom landet och som har utestängts från arbetslivet av\r\nen alldeles för krånglig och komplicerad mottagning!\r\nDetta började på 80-talet, alltså inte under den eko-\r\nnomiska krisen, och har fortsatt med olika regler och\r\nbestämmelser i arbetslivet.\r\nGlöm inte slagordet \"sist in-först ut\", som väldigt\r\nmånga tycker väldigt mycket om! Det leder till att\r\nalla nytillkomna i arbetslivet har en mycket svag\r\nposition. De åker lätt ut, och det får vi inte glömma.\r\nMen brain-drain är som sagt i sig en vinst för alla\r\nländer. En sådan dränering betyder inte alls exploate-\r\nring eller förstörelse av arbetskraften i de fattiga län-\r\nderna.</pre><pre>Anf.  27  Statsrådet JAN O KARLSSON (s):\r\nFru talman! Utan att för ett ögonblick förfalla till\r\nsidvördnad mot en folkvald noterar jag att Sten An-\r\ndersson blir så upphetsad av omnämnandet av sitt nya\r\npartis namn att han förbigår mitt svar, där jag mycket\r\nomsorgsfullt redogör för alla de insatser och initiativ\r\nsom den nuvarande regeringen väldigt ofta i bred\r\nenighet med Sveriges riksdag förbereder för att mo-\r\nbilisera befolkningen inför de utmaningar som be-\r\nfolkningsutvecklingen ställer mot slutet av det årtion-\r\nde som vi nu befinner oss i.\r\nJag är själv i två meningar ett exempel på detta.\r\nJag har fortfarande lyckats hålla mig aktiv på den\r\nsvenska arbetsmarknaden trots hög ålder. Dessutom\r\när det väldigt många som går i pension snabbt, medan\r\ndet kommer ganska få efter dem. Vi har här några\r\nstora mobiliseringsuppgifter. Jag har redan talat om\r\natt människor inte orkar fram till mållinjen. En annan\r\ninte mindre viktig uppgift gäller det enorma sjuktalet,\r\nsom jag som socialdemokrat ser som ett oerhört fa-\r\nscinerande område för en reformpolitik under det\r\nframförliggande årtiondet.\r\nDet gäller att hitta de svagheter i vårt samhälle\r\nsom gör att vi, trots ökande medellivslängd - vi mår\r\nalltså i grunden bättre än någonsin - inte orkar delta\r\nfullt ut i samhällslivet, utan sjukskriver oss. Där har\r\nvi två jätteuppgifter.\r\nMen sedan ska jag be att få dra en fullständigt\r\nknivskarp linje. Jag är en gammal man och har gått i\r\nen skola. Jag har sett främlingsfientligheten komma\r\noch gå, både här i kammaren och utanför. Jag arbeta-\r\nde en gång hos Olof Palme, vars mamma var tysk-\r\nbaltiska från Lettland och vars släkt har vandrat runt\r\ndetta hav, som en gång inte alls var fredens hav, utan\r\nterrorbalansens. Jag hörde till dem som drömde om\r\nden rörlighet som skulle uppstå.\r\nNär jag arbetade i Luxemburg höll jag ett föredrag\r\nom August Strindberg som europé, där jag konstate-\r\nrade att han, i ett yrkesverksamt liv som omfattade\r\nhälften av hans vuxenliv, aldrig vistades utomlands\r\noch aldrig ägde ett pass. Han var europé.\r\nJag är fullständigt överens med Ana Maria Narti\r\nom de oerhörda uppgifter vi har för att göra Sverige\r\ntill ett mycket bättre integrationsland än det är. Där\r\nåterstår nästan allt att göra. Jag som har bott utom-\r\nlands i sju år har studerat lite. Jag är också lite grann\r\nen brain drain-person - jag har ju berövat Luxem-\r\nburg en betydande kraft. Men för mig är det fullstän-\r\ndigt otänkbart att inlåta mig på en politik som bygger\r\npå en misstro mot främlingskapet för dess egen skull,\r\ndet som skulle ha inneburit att Karl Oskar och Kristi-\r\nna skulle hålla sig kvar på Korpamoen. Då skulle\r\nFörenta staterna inte finnas. Då skulle Kanada inte\r\nexistera.\r\nFör mig, Ana Maria Narti, går där en fullständigt\r\nknivskarp gräns, och så länge jag andas och lever\r\nkommer jag att slåss för ett öppet samhälle där män-\r\nniskor förverkligar sina drömmar och där vi kan mö-\r\ntas i ett samtal över gränserna, från Louis De Geer\r\noch framåt.\r\nDäremot är det ingen tvekan om att jag också, till-\r\nsammans med mina kamrater i regeringen och i det\r\nparti som jag tillhör, kommer att arbeta hårt för att\r\nmänniskor som nu finns i vårt land ska kunna göra\r\nbruk av sina bästa stämningars längtan och arbeta\r\nfullt ut. Jag ser däri i grunden ingen motsättning.\r\nJag är lycklig över den debatt vi hade här härom\r\ndagen, som visar att det finns en bred demokratisk\r\nfront mot främlingsfientligheten i svensk politik.</pre><pre>Anf.  28  STEN ANDERSSON (-):\r\nFru talman! Jag är glad om kompetensen sänktes i\r\nLuxemburg om den ökade i Sverige i och med Jan O\r\nKarlssons inträde i Sveriges regering.\r\nFrämlingsfientlighet och rasism måste vara de ab-\r\nsolut mest devalverade orden, värdemässigt sett, i det\r\nsvenska språket. Jag läser debatten i alla andra länder\r\ni EU - jag kan inte alla länders språk, men jag får\r\nhjälp med översättningen - och där diskuterar man\r\nöppet de här frågorna. I Sverige är de tabubelagda.\r\nJag skulle kunna referera till tabu i andra samman-\r\nhang, men det tänker jag på grund av min enkla upp-\r\nfostran inte göra.\r\nVarför är det på det viset? Om det nu är så att jag\r\ntycker att vi ska ha en asylpolitik och en invandrings-\r\npolitik som liknar övriga EU:s - det tycker jag, och\r\njag står för det - i Sveriges riksdag, så blir jag be-\r\nskylld för att vara främlingsfientlig och ibland t.o.m.\r\nännu värre. Men i alla andra länder i EU hade icke\r\nnågon politiker eller någon tidning höjt ett endaste\r\nögonbryn. Är det så, statsrådet Karlsson, att svenska\r\npolitiker, i alla fall majoriteten av dem, har fått gåvor\r\nsom inte förunnats kolleger i andra länder?\r\nSedan må jag, fru talman, tala om en sak, om man\r\nnu ska göra en deklaration, som statsrådet gjorde här.\r\nFör två år sedan skickade jag en artikel till tidningar-\r\nna, och den blev delvis citerad i Dagens Nyheter så\r\nhär: Det är nämligen allmänt bekant att amöban be-\r\ntraktas som den mest korkade varelsen på klotet. Men\r\nenligt min uppfattning har den rollen i dag övertagits\r\nav övertygade nazister i hård kamp med i praktiken\r\ntroende kommunister.\r\nMin syn på brunt och på mörkrött är solklar, men\r\njag anser att jag ska kunna ha precis samma rätt som\r\npolitiker, parlamentariker och medborgare i alla övri-\r\nga EU-länder att kritisera en förd politik som dessut-\r\nom, vilket alla som vill se också ser, i dag faktiskt har\r\nhavererat.</pre><pre>Anf.  29  ANA MARIA NARTI (fp):\r\nFru talman! Låt oss tacka statsrådet för det myck-\r\net bestämda ideologiska ställningstagandet. Alla för-\r\nsök att skapa avstånd, misstro, rädsla och aggressivi-\r\ntet mellan olika folkgrupper bör bemötas på precis\r\ndetta sätt, och jag är väldigt glad över detta.\r\nJag måste lägga till att det här partiet, vars namn\r\njag inte vill nämna, har börjat spela ett mycket fult\r\nspel under rubriken Vi är inte rasister. Plötsligt käm-\r\npar det här partiet för kvinnornas rättigheter och på-\r\nstår att våld mot kvinnor har kommit till Sverige med\r\nmångkulturen. På samma sätt kan man presentera\r\narbetskraften från fattiga länder som ett hot mot in-\r\nvandrare bosatta i Sverige. Så är det inte. Vi lever i en\r\nglobaliserad värld där det bästa och det mest skapan-\r\nde vi kan göra är att samarbeta mellan alla etniska\r\ngrupper. Detta bör sägas.</pre><pre>Anf.  30  Statsrådet JAN O KARLSSON (s):\r\nFru talman! Vad beträffar kompetensutjämningen\r\nmellan Luxemburg och Sverige vägrar jag delta i\r\ndetta angrepp på Lars Tobisson, som ju som bekant\r\nhar efterträtt mig i Luxemburg. Det ska absolut inte\r\nsägas att det skulle ha inträffat någon kompetensför-\r\nändring mellan våra båda länder av detta byte.\r\nAllvarligt talat: Över hela unionen förs debatten\r\nom just de ting som vi talar om i den här diskussio-\r\nnen. Jag har hört den ända sedan jag var ung, den här\r\nväldigt egendomliga karikatyren av den europeiska\r\nunionen som tillhåll för de mest egenartade tanke-\r\ngångar och idéströmningar. Den civilisation som jag\r\nhoppas att vi ska försöka fortsätta förverkliga har vi i\r\nhög grad hämtat från dessa länder, från demokratin\r\noch alfabetet till fackföreningsrörelsen, och det ska vi\r\nfortsätta med. Det pågår en kamp mot främlingsfient-\r\nligheten över hela Europa. I Frankrike heter två av de\r\nledande politikerna Balladur, från Turkiet, och Sarko-\r\nzy från Ukraina, detta i ett land som har fört en i\r\nmånga avseenden mycket progressiv integrationspo-\r\nlitik enligt min mening, som Sverige ibland har an-\r\nledning att lära sig av.\r\nDäremot vill jag gärna ge Sten Andersson indirekt\r\nrätt i att jag som svensk migrationsminister liksom\r\nsom svensk biståndsminister är en utomordentligt\r\nprivilegierad person, för jag arbetar i ett utomordent-\r\nligt förmånligt opinionsklimat. Jag kan försäkra, fru\r\ntalman, att under den tid som jag verkar i dessa båda\r\nroller kommer jag att göra mitt yttersta för att hålla en\r\nsamlad demokratisk front mot främlingsfientligheten\r\noch att tillvarata den opinion för internationell solida-\r\nritet som finns förankrad både i vår biståndspolitik\r\noch enligt min mening också i vår migrationspolitik.\r\nJag vill till sist bara avrundningsvis understryka\r\natt jag tar till mig den kritik mot både integration och\r\nmigration som uppkommit ibland i den här kamma-\r\nren, därför att jag tycker att den i grunden kommer\r\nfrån rätt håll, även om jag inte kan dela varje detalj-\r\nuppfattning i den. Jag kommer att fortsätta att använ-\r\nda mitt ämbete till att på allt sätt befordra den ut-\r\nvecklingen. Sverige kommer att vara en mycket aktiv\r\nröst i den europeiska kören i kampen för ett humant,\r\nciviliserat och solidariskt samhälle.</pre><pre>Anf.  31  STEN ANDERSSON (-):\r\nFru talman! Huruvida Jan O Karlssons hemkomst\r\nhar höjt eller sänkt intelligensnivån i Sverige är jag\r\ninte man att svara på. Däremot vet jag att nivån har\r\nsänkts i Sverige och höjts i Luxemburg tack vare Lars\r\nTobisson. Det kan jag garantera.\r\nJag vet inte när statsrådet är född. Han talar om\r\nvad han ända sedan sin ungdom hört om Europeiska\r\nunionen. Den är väl inte så pass gammal att han kan\r\nreferera till det.\r\nDet gäller rätten att få lov att uttrycka sina åsikter.\r\nJag kan inte stå här i riksdagens talarstol och säga att\r\njag har rätt. Men jag vill ha rätten att framföra mina\r\nåsikter utan att behöva bli beskylld för någonting som\r\ningen annan politiker i något annat EU-land hade\r\nblivit beskylld för.\r\nJan O Karlsson känner mycket väl till den debatt\r\nsom i dag förs i många EU-länder. Det är en debatt\r\nsom är fullt legitim. Det handlar om demokrati. Det\r\nsom medborgarna, dvs. våra arbetsgivare, tycker och\r\ntänker ger utslag i valen i form av en eventuell majo-\r\nritet. Detta kallas, Jan O Karlsson, för demokrati. Det\r\när vad jag vill säga.\r\nJag har inget svar på frågan om det är bra eller\r\ndåligt att importera arbetskraft och dränera andra\r\nländer på kompetent folk. Jag sade i mitt första inlägg\r\natt vi har världens mest välutbildade taxi drivers i\r\nSverige. Då borde man kanske i första hand sätta in\r\nresurser så att de i det svenska samhället kan få lov\r\natt ge oss den kompetens som de påstås ha.</pre><pre>Överläggningen var härmed avslutad.</pre><pre>7 §  Svar på interpellation 2001/02:269 om Mi-\r\ngrationsverkets uppgifter</pre><pre>Anf.  32  Statsrådet JAN O KARLSSON (s):\r\nFru talman! Yvonne Ruwaida har frågat mig hur\r\nregeringen avser att agera för att renodla Migrations-\r\nverkets uppgifter. Att verket har ansvar för både asyl-\r\nprövningen och omhändertagandet av asylsökande\r\nundergräver enligt Yvonne Ruwaida de asylsökandes\r\nrättssäkerhet och deras förtroende för verket.\r\nDen svenska migrationspolitiken utgår från ett\r\nhelhetsperspektiv som bl.a. omfattar flykting-, in-\r\nvandrings- och återvändandepolitik. Möjligheten att i\r\npraktiken tillämpa ett helhetsperspektiv har successivt\r\nstärkts genom att Migrationsverket har givits ansvar\r\nför en större del av asylprocessen och för samverkan\r\nmed andra myndigheter. Rättssäkerhet, humanitet,\r\nvärdighet och effektivitet eftersträvas i hela kedjan\r\nfrån mottagande av asylsökande till integration i\r\nSverige eller återvändande. Regeringen beslöt den 1\r\nnovember 2001 om direktiv till en särskild utredare\r\natt utifrån ett helhetsperspektiv göra en översyn av\r\noch introduktion för flyktingar. Översynen ska även i\r\nrelevanta delar omfatta mottagandet av asylsökande i\r\nsyfte att förstärka denna kedja.\r\nRegeringen verkar aktivt för att rättssäkerheten i\r\nmyndigheternas beslutsfattande ytterligare ska stär-\r\nkas. Med detta syfte bereds för närvarande i Reger-\r\ningskansliet förslag om ny instans- och processord-\r\nning i utlänningsärenden.\r\nRegeringen ser allvarligt på de långa handlägg-\r\nningstiderna vid utlänningsmyndigheterna. För att\r\nförkorta handläggningstiderna med bibehållen rätts-\r\nsäkerhet har regeringen både föregående år och detta\r\når förstärkt Migrationsverkets förvaltningsanslag med\r\n90 resp. 50 miljoner kronor. Regeringen analyserar\r\nfortlöpande vilka konsekvenser antalet asylansök-\r\nningar har på handläggningstiderna och de ekonomis-\r\nka följderna därav för att bedöma behovet av åtgär-\r\nder.\r\nEtt utvecklingsarbete pågår fortlöpande för att\r\nförbättra bemötandet av asylsökande. Regeringen\r\nkommer att fortsätta sitt reformarbete såväl i asyl-\r\nsom mottagandeprocessen. Ett viktigt inslag i detta\r\narbete är att uppmärksamma barn i asylprocessen och\r\nse till att deras rättigheter och intressen beaktas i\r\nenlighet med barnkonventionens bestämmelser.\r\nMottagandet av asylsökande ska naturligtvis ske\r\nunder värdiga former. Vi får i det här sammanhanget\r\ninte bortse från att asylsökande oftast är personer som\r\nvisat stor handlingskraft och mod att bryta upp från\r\nen svår livssituation. Jag vill understryka att det för\r\nflertalet asylsökande inte handlar om att bli omhän-\r\ndertagna under väntetiden. Även om väntetiden på\r\nbeslut i asylärendet för många asylsökande kan upp-\r\nlevas som svår så ska bemötandet bygga på värdighet\r\noch respekt för personens vilja och kraft att så lång\r\nmöjligt ta ansvar för sin egen och sin familjs situa-\r\ntion.\r\nDe personer som lider av sjukdom eller sviterna\r\nav svåra umbäranden ska naturligtvis få det stöd och\r\nden hjälp som de kan behöva. Huvuddelen av de\r\nsärskilda insatserna ska ges av de huvudmän som är\r\nbäst skickade att ta hand om sådana problem, nämli-\r\ngen landstingen och kommunerna. Ett samarbete sker\r\nhär fortlöpande mellan Migrationsverket och dessa\r\nhuvudmän samt berörda organisationer för att ut-\r\nveckla metoder så att personer med behov av vård\r\noch särskilt stöd ska kunna erbjudas detta så snart\r\nsom möjligt efter ankomsten till Sverige. Särskilda\r\nEU-medel har också erhållits i detta syfte.\r\nFru talman! Migrationsverkets ansvar för en större\r\ndel av asylprocessen, inkl. mottagandet av asylsökan-\r\nde, ger förutsättningar för kortare handläggningstider,\r\nrationaliseringar och bättre återrapportering. Genom\r\nsamverkan och öppenhet mellan alla inblandade par-\r\nter, inte minst de asylsökande, skapas en tydlighet i\r\nprocessen och en legitimitet i de beslut som fattas. En\r\nuppdelad asylprocess, där flera myndigheter huvud-\r\nsakligen tar ansvar för sin del av processen, skulle\r\nmotverka dessa mål. Regeringen har inte för avsikt att\r\nmedverka till detta.</pre><pre>Tredje vice talmannen konstaterade att interpel-\r\nlanten inte var närvarande i kammaren och förklarade\r\növerläggningen avslutad.</pre><pre>8 §  Svar på interpellation 2001/02:284 om af-\r\nghanska flyktingar</pre><pre>Anf.  33  Statsrådet JAN O KARLSSON (s):\r\nFru talman! Ana Maria Narti har frågat mig på\r\nvad sätt jag är beredd att se till att de afghanska flyk-\r\ntingarnas kompetens tas till vara och om jag är beredd\r\natt arbeta internationellt för detta.\r\nSverige fäster stor vikt vid att afghanska flykting-\r\nar får förutsättningar för att återvända efter alla år i\r\nexil. Det är en viktig rättighet för flyktingarna själva\r\natt kunna ta del av. Men att återinvandring kommer\r\ntill stånd är också av betydelse för återuppbyggnaden\r\nav Afghanistan och för att en demokratisk utveckling\r\nska kunna ske.\r\nJag vill understryka att förhållandena i Afghani-\r\nstan alltjämt är osäkra för befolkningen. Det finns\r\nemellertid ett starkt intresse för att planera för åter-\r\nvändande till Afghanistan under trygga förhållanden.\r\nRedan nu pågår en stor frivillig återinvandring från\r\nangränsande länder.\r\nJag instämmer därför oreserverat i uppfattningen\r\natt kunniga afghanska flyktingar är en resurs att ta\r\ntillvara i återuppbyggnaden av Afghanistan. Det är\r\nockså något jag internationellt kommer att arbeta för.\r\nAna Maria Nartis fråga ger mig tillfälle att lyfta fram\r\nbetydelsen av att ha en helhetssyn på frågor som\r\ngäller migration, utvecklingssamarbete och interna-\r\ntionell säkerhet samt att föra en sammanhållen politik\r\npå dessa områden. Sverige för fram detta synsätt både\r\ninom Förenta nationerna och Europeiska unionen.\r\nÅtgärder för att främja tillfälligt återvändande eller\r\nstadigvarande återinvandring till Afghanistan måste\r\nutformas med hänsynstagande till helheten.\r\nFör Sveriges del har vi ett långvarigt engagemang\r\ni Afghanistan. Sedan början av 1980-talet har Sverige\r\nvarit en av de allra största biståndsgivarna. Stödet har\r\nsärskilt varit inriktat på landsbygdsutveckling bl.a.\r\nvad gäller hälso- och sjukvård samt utbildning. Sveri-\r\nge har nu gjort ett åtagande för de närmaste tre åren\r\nför insatser på upp till en miljard kronor. Det är in-\r\nriktat på stöd via Afghanistankommittén, FN-\r\nsystemet samt Internationella rödakorskommittén, de\r\norganisationer vi tidigare kanaliserat vårt bistånd\r\ngenom.\r\nEU-kommissionen har tagit initiativ för att få till\r\nstånd en sammanhållen EU-politik på migrationsom-\r\nrådet när det gäller Afghanistan. Ett av de fyra tänkta\r\nprioriterade områdena gäller återinvandring av flyk-\r\ntingar. Diskussioner om hur politiken ska vara utfor-\r\nmad pågår för närvarande. Sverige deltar aktivt i detta\r\narbete.\r\nInom EU:s högnivågrupp för asyl och migration\r\ndiskuteras insatser för att främja återvändande av\r\nkvalificerade personer till Afghanistan och om det\r\nska kunna finansieras ur den gemensamma budgeten.\r\nFör svensk del är det angeläget att projektet utformas\r\nså att interimsadministrationen i Kabul stärks.\r\nInternationella migrationsorganisationen (IOM)\r\nhar inlett förberedelser för ett projekt som syftar till\r\natt i en databank registrera exilafghaner som är be-\r\nredda att tillfälligt återvända till Afghanistan för att\r\nmöta en omedelbar efterfrågan på personal som inte\r\nfinns tillgänglig i landet i tillräcklig grad. IOM har\r\nhaft möten med afghaner på flera platser i Sverige\r\noch därvid konstaterat ett klart intresse för detta.\r\nUtrikesdepartementet har aktivt deltagit i diskussio-\r\nner om hur projektet skulle kunna utformas. En kon-\r\ntaktperson för projektet finns utsedd på Migrations-\r\nverket som också för egen del avser att samråda med\r\nafghaner i Sverige i dessa frågor.\r\nJag välkomnar om afghaner i Sverige deltar i\r\nåteruppbyggnaden av Afghanistan och vill som fram-\r\ngått av mitt svar bidra till att underlätta detta. Det\r\nmåste ske på ett sätt som gör att deras säkerhet inte\r\nriskeras. På motsvarande sätt verkar jag inom EU och\r\ni internationella sammanhang för att exilafghaner ska\r\nkunna delta i återuppbyggnaden av landet.</pre><pre>Anf.  34  ANA MARIA NARTI (fp):\r\nFru talman! Jag har en känsla av att det har skett\r\nett litet missförstånd. I min interpellation anges det\r\nmycket tydligt att tyngdpunkten inte ligger på åter-\r\nvandring, utan den ligger på att man ska använda den\r\nkunskap om ett land som finns samlad i ett annat\r\nland. Eftersom vi nu arbetar så mycket internationellt\r\nbehöver vi mycket exakta och konkreta kunskaper om\r\nett samhälle när vi t.ex. planerar bistånd. På det om-\r\nrådet finns det fortfarande väldigt många brister.\r\nEftersom jag vet hur dramatiskt och ibland omöj-\r\nligt återvändandet kan vara vill jag inte diskutera\r\nåtervandring. Tiden går, familjerna får rötter i andra\r\nländer, allt bakåt är raserat och det går inte att åter-\r\nvända. Men man skulle ändå kunna göra väldigt\r\nmycket för sitt hemland genom att vara med i det\r\ndirekta biståndsarbetet.\r\nJag har haft tillfälle att se att så sker inte i Sverige\r\ni samband med bosniernas situation i Jugoslavientra-\r\ngedin. Jag har träffat många oerhört kunniga personer\r\nsom säkert skulle ha kunnat hjälpa Utrikesdeparte-\r\nment, Sida och många andra svenska organisationer\r\noch företag i olika insatser i Jugoslavien. Men dessa\r\nkunniga personer räknades inte.\r\nJag hade kontakt med en fantastiskt duktig kvinn-\r\nlig arkitekt som kände till hela byggbranschen i f.d.\r\nJugoslavien. Hennes kunskaper skulle ha varit otro-\r\nligt viktiga just vid återuppbyggandet av landet. Men\r\ndet var omöjligt att etablera en arbetskontakt mellan\r\nhenne och de som redan hade engagerat sig för att\r\nbygga upp vissa städer och byar.\r\nJag har haft och har kontakter med fantastiskt\r\nduktiga jurister från Jugoslavien. De skulle kunna ha\r\njobbat med att utveckla det som i Sverige kallas för\r\nRiksrevisionsverket. En av dessa jurister jobbar i dag\r\ni ett dataföretag, och den andra är utredare på försäk-\r\nringskassan. Jag tycker att biståndet har förlorat väl-\r\ndigt mycket när dessa människors kunskaper inte har\r\ntagits till vara.\r\nJag vill också informera statsrådet om att vi är en\r\nliten grupp högutbildade invandrare som jobbar för\r\nintegration. Vi har gjort en undersökning om invand-\r\nrarnas närvaro respektive frånvaro i biståndssamman-\r\nhang i olika arbetsenheter i Sverige. Det gäller både\r\nföretag och organisationer som arbetar internationellt.\r\nResultatet var nedslående. I det svenska arbetsli-\r\nvet prioriterar man i första hand färsk arbetslivserfa-\r\nrenhet från Sverige, och i biståndssammanhang var\r\ndet erfarenhet från svenskt organisationsliv som be-\r\ntraktades som den största meriten. Jag tycker att\r\nspråkkunskaper och konkreta kunskap om ett främ-\r\nmande samhälle är en mycket större merit i samman-\r\nhanget.</pre><pre>Anf.  35  Statsrådet JAN O KARLSSON (s):\r\nFru talman! Till att börja med vill jag understryka\r\natt mitt interpellationssvar - där jag passade på till-\r\nfället, eftersom jag är mycket engagerad i återupp-\r\nbyggnaden av Afghanistan - också talade om de\r\nansträngningar som vi gör, som görs inom EU och\r\ninom internationella migrationsorganisationer med\r\ns.k. tillfällig återvandring där man utnyttjar den kom-\r\npetens som exilafghaner representerar för att i det\r\nviktiga skede som nu pågår ge ett verksamt bidrag till\r\natt skapa ett fungerande samhälle.\r\nVi ska vara klara över att det finns nästan inget\r\nsamhälle i Afghanistan. Jag har oerhört många per-\r\nsonliga kontakter, eftersom jag markerade mitt intres-\r\nse genom att bara några dagar gammal som bistånds-\r\nminister bege mig till Kabul. Jag tror att jag var den\r\nandra västerländska politiker efter Tony Blair som i\r\nofficiell ställning besökte Kabul.\r\nSvaret går ut på att visa på våra insatser, att de är\r\nframtunga och att den tillfälliga återvandringen utgör\r\nen väldigt viktig del. Jag passade också på tillfället att\r\ni svaret understryka en sak som inte nog kan under-\r\nstrykas, nämligen att detta måste ske med hänsynsta-\r\ngande till säkerheten. Förhållandena är osäkra.\r\nJag tycker inte att man ska underskatta Sidas be-\r\ntydelse som kontaktpunkt mellan den permanenta\r\nåtervandringen och insatser för att ta till vara kompe-\r\ntensen hos exilgrupper. Om jag håller mig till dagens\r\nämne, Afghanistan, kan jag berätta att på den interna-\r\ntionella kvinnodagen anordnades ett väldigt intressant\r\nmöte på Sida där jag själv deltog. Det kanske vidgade\r\ndenna kompetensram lite grann.\r\nEftersom återuppbyggnaden av Afghanistan är en\r\notrolig utmaning när det gäller jämställdhet och den\r\nursprungliga situationen var att den ena halvan av\r\nbefolkningen fullständigt förnekades människovärde\r\när det oerhört viktigt att knyta samman kvinnogrup-\r\nper som arbetar för att skapa ett brett rättighetsmed-\r\nvetande i Afghanistan med dessa grupper i vårt eget\r\nland och på andra håll utanför Afghanistan. Där vill\r\njag aktivt bidra till att utnyttja både engagemanget\r\noch kunskaperna hos svenska kvinnoorganisationer\r\noch hos exilafghaner om de speciella kulturella vill-\r\nkor som gäller när man ska få till stånd ett jämställt\r\nsamhälle.\r\nI det fallet är vi - som jag har sagt i en annan de-\r\nbatt här - lite neoimperialistiska, och på den punkten\r\nkompromissar vi inte. I det arbetet är kompetens,\r\nförståelse och insikt om förhållandena utomordentligt\r\nviktigt, och där har Sida spelat en avgörande roll.\r\nFör att försöka åstadkomma detta har jag också\r\nanordnat ett direkt besöksutbyte mellan svenska or-\r\nganisationer, och jag utgår ifrån att de kommer att\r\ntillgodogöra exilafghanernas kompetens på plats i\r\nKabul. Det är inte bara de stora guldkantade exper-\r\nterna som ska färdas över världen utan det ska också\r\nrepresentanter för vanligt folk. Just detta är en utom-\r\nordentligt betydelsefull del.\r\nDärför har både Utrikesdepartementet i min enkla\r\ngestalt och Sida försökt att tillgodogöra sig det som\r\nAna Maria Narti är ute efter i sin kommentar.</pre><pre>Anf.  36  ANA MARIA NARTI (fp):\r\nHerr talman! Utgångspunkten för min interpella-\r\ntion var några år av arbete tillsammans med högutbil-\r\ndade arbetslösa invandrare och några år av kontakter\r\nmed Sida. Sida var en av mycket få myndigheter i\r\nSverige - kanske den enda - som satsade pengar på\r\nsamarbete med invandrarorganisationer i syfte att föra\r\nin kunskap.\r\nJag hyser inte de minsta tvivel när det gäller väl-\r\nviljan och intresset från Sidas topp. Men så fort som\r\nman tar ett steg nedåt i hierarkin börjar hindren\r\nkomma fram. Jag tror inte att det har något med ill-\r\nvilja att göra, och jag tror inte att det har att göra med\r\nrasism eller något sådant. Men en arbetsplats är oer-\r\nhört värdefull i dag, och de personliga kontakterna\r\nspelar alltid en otroligt viktig roll i sammanhanget.\r\nDen del av befolkningen som kommer från andra\r\nländer, de nya i det här landet, har mycket sällan de\r\nhär nätverken och personliga kontakterna, så de faller\r\nbort.\r\nJag har i det här mycket konkreta arbetet - jag är\r\nglad att jag kan lämna den här undersökningen till\r\nstatsrådet efter interpellationsdebatten - träffat oer-\r\nhört kunniga afrikaner som ville jobba för sina länder\r\nhärifrån. De lyckades inte. En av dem, från Eritrea,\r\nhade civilingenjörsexamen från England, talade eng-\r\nelska, svenska, arabiska, italienska och sitt moders-\r\nmål och gick arbetslös. Han lyckades inte etablera\r\narbetskontakter med företag och organisationer som\r\narbetar i Afrika. Detta kallar jag för direkt slöseri.\r\nFör att bryta ned det här slöseriet tycker jag att det\r\när väldigt viktigt att vi börjar vända på kakan och inte\r\nlängre ser i första hand merit från svenskt förenings-\r\nliv som den mest meriterande erfarenheten i en män-\r\nniskas liv. Man kan ha mycket värdefullare erfaren-\r\nheter från andra delar av världen. Dessutom är kun-\r\nskapen i väldigt många språk i världen oerhört låg i\r\nSverige i dag. Att ta vara på språkkunskaper är myck-\r\net, mycket viktigt.\r\nSom sagt alltså: Det finns välvilja på Sida, men\r\nnär man kommer till rekryteringsprocesserna i mel-\r\nlanskikten där personalchefer och rekryterare sitter\r\nser det inte ut på samma sätt som i generaldirektören\r\nBo Göranssons arbetsrum.</pre><pre>Anf.  37  Statsrådet JAN O KARLSSON (s):\r\nHerr talman! Jag ska på nästan ingen punkt pole-\r\nmisera med fru Narti om det här. Men jag vill marke-\r\nra några marginellt avvikande synpunkter och göra\r\nnågot litet tillägg.\r\nJag noterar till att börja med att jag inte tror att vi\r\nhar några skilda meningar om viljan att utnyttja fack-\r\nkunskap, expertis och kanske kulturellt kunnande om\r\nförhållandena i Afghanistan, inte minst bland af-\r\nghanska kvinnor här i landet. Det gäller att ge våra\r\ninsatser i Afghanistan den rätta profilen, nämligen att\r\nminst hälften av biståndet till Afghanistan ska gå till\r\nkvinnor. Det är också oerhört viktigt att den kulturella\r\nkompetensen utnyttjas. Jag lovar att gå på spaning i\r\nde lägre staberna för att se till att det fungerar även\r\ndär. Men jag vill gärna understryka till kammarens\r\nprotokoll att jag har utomordentligt goda erfarenheter\r\nav samarbetet med Sida på just den punkten.\r\nVad beträffar en del av de andra exemplen som\r\nAna Maria Narti tar upp kan jag inte underlåta att ge\r\ntvå marginella kommentarer.\r\nVad beträffar civilingenjören från Eritrea skulle\r\njag kanske vilja lyfta blicken något från Sidas rekry-\r\nteringspolitik. Det måste kanske vara så att ett något\r\nbredare segment av det svenska samhället får ta till\r\nsig den typen av iakttagelser. Är man en välutbildad\r\noch mångkunnig civilingenjör är det inte bara perso-\r\nnalchefen på Sida utan kanske också personalchefer-\r\nna på Ericsson, ABB och en del andra av våra frejda-\r\nde multinationella företag som skulle kunna tänkas\r\nutnyttja en civilingenjör med kunskaper i arabiska,\r\nengelska m.m. Där kan man kanske verka i ett något\r\nbredare segment.\r\nJag vill bara erinra om att regeringen har tagit ett\r\ninitiativ som gäller företagens globala ansvar, och det\r\nhar fått ett väldigt gensvar. På den punkten skulle jag\r\ngärna vilja vidga debatten till en ökad medvetenhet\r\nom den fruktansvärda kapitalförstöring som pågår\r\ninte minst i svenskt näringsliv, där dessa högutbildade\r\npersoner förvägras en möjlighet just på grund av den\r\ntyp av provinsialism om vilken jag inte har någon\r\nannan mening än den som Ana Maria Narti ger ut-\r\ntryck för.\r\nMen på en punkt vill jag nog försvara fosterlan-\r\ndet, och det är när Ana Maria Narti säger att svenskar\r\nskulle ha ganska dåliga språkkunskaper i förhållande\r\ntill människor i andra länder. Jag har som sagt vistats\r\nen bit bort från Sverige, och jag tycker att hon har fel.\r\nJag tycker att vi och holländarna är de europeiska\r\nfolk som är mest civiliserade när det gäller att be-\r\nhärska flera språk än ärans och hjältarnas. Så på den\r\npunkten vill jag anmäla en distinkt avvikande me-\r\nning.\r\nI övrigt tror jag att vi i det stora hela är överens.</pre><pre>Anf.  38  ANA MARIA NARTI (fp):\r\nHerr talman! När det gäller avvikande mening an-\r\ngående språkkunskaper talar jag inte om statsrådets\r\ngeneration. Jag talar om mina barns generation. Mina\r\nbarn bär namnet Hellström. Jag vet hur svårt det har\r\nvarit att engagera dem i studier i franska språket. De\r\ntalar utmärkt engelska, men när det gäller det andra\r\noch det tredje främmande språket har det varit väldigt\r\nsvårt, och det är skolans fel.\r\nI Bryssel har jag mött finländska ungdomar som\r\nbehärskade fem språk på en oerhört hög nivå, men\r\nväldigt få svenska unga personer kunde tävla med\r\ndessa finländare. Så där har vi verkligen avvikande\r\nmeningar.\r\nFör att sedan gå tillbaka till rekrytering av kunni-\r\nga invandrare, talade jag inte alls om personalen på\r\nSida. Jag vet att Sida inte kan anställa hela den hög-\r\nutbildade invandrarbefolkningen, men Sida har några\r\ntusen samarbetspartner i Sverige. Det är humanitära\r\norganisationer och det är företag som arbetar med\r\ngenomförande av projekt. Jag måste säga att närings-\r\nlivet visade sig i sammanhanget vara öppnare än de\r\nhumanitära organisationerna, som av någon för mig\r\nobegriplig anledning i första hand värderade erfaren-\r\nhet av svenskt organisationsliv. På så sätt stängde de\r\nut en del mycket kunnig arbetskraft.</pre><pre>Överläggningen var härmed avslutad.</pre><pre>9 §  Svar på interpellationerna 2001/02:308 och\r\n320 om statslösa palestinier</pre><pre>Anf.  39  Statsrådet JAN O KARLSSON (s):\r\nHerr talman! Magda Ayoub har frågat mig om jag\r\navser att vidta några åtgärder med anledning av att\r\nSaudiarabien och andra länder i Mellanöstern inte tar\r\nemot statslösa palestinier som avvisas från Sverige.\r\nAnledningen till att personerna inte tas emot uppges\r\nvara att de har varit borta från landet i fråga i mer än\r\nsex månader.\r\nKia Andreasson har frågat mig om jag kommer att\r\nmedverka till att en förändring av praxis kommer till\r\nstånd vad gäller de statslösa palestinierna som inget\r\nland tar emot. Hon har vidare frågat vad jag avser att\r\ngöra för att asylsökande palestinier från de ockupera-\r\nde områdena ska få rätt till uppehållstillstånd. Kia\r\nAndreasson uppger som bakgrund att sistnämnda\r\ngrupp inte avvisas med tvång men får inte uppehålls-\r\ntillstånd trots att situationen i områdena måste be-\r\ntecknas som krig. Jag besvarar båda interpellationer-\r\nna i samma svar.\r\nLåt mig inledningsvis uttrycka min och regering-\r\nens stora oro för händelseutvecklingen i Mellanös-\r\ntern. Det israeliska militära intrånget på palestinska\r\nområden på Västbanken i första hand, men också i\r\nGaza, är förödande. Det finns rapporter om omfattan-\r\nde förstörelse av infrastruktur. FN-organet United\r\nNations Relief and Works Agency for Palestine Re-\r\nfugees in the Near East, UNRWA, ger skydd för\r\npalestinska flyktingar. Det är särskilt allvarligt att vi\r\nkan konstatera att det israeliska militära intrånget har\r\nvarit synnerligen brutalt i flyktingläger. EU och Sve-\r\nrige fördömer invasionen och har krävt att Israel\r\nomgående drar tillbaka sina trupper från de palestins-\r\nka områdena.\r\nSom framgår av mitt svar på riksdagsfrågan\r\n2001/02:775 den 27 februari 2002 om statslösa pa-\r\nlestinier i Sverige avvisas eller utvisas för närvarande\r\ninga statslösa palestinier till Västbanken och Gaza.\r\nJag utgår från att Migrationsverket och Utlännings-\r\nnämnden mycket noga följer utvecklingen för att på\r\nså sätt kunna bedöma förutsättningarna för verkstäl-\r\nlighet av beslut om avvisning eller utvisning i framti-\r\nden.\r\nNär det gäller att återta sina egna medborgare el-\r\nler personer som varit bosatta på det landets territori-\r\num innan de kom till Sverige arbetar den svenska\r\nregeringen aktivt för att alla länder ska agera på det\r\nsättet utan krav på tidsbegränsning. Återvändandet\r\nska naturligtvis ske under humana och värdiga for-\r\nmer. Förhandlingar om s.k. återtagandeavtal, som\r\näven omfattar statslösa personer med uppehållstill-\r\nstånd i den återtagande staten, är en viktig del av\r\nasyl- och migrationspolitiken både nationellt och\r\ninom EU. Sverige driver frågan aktivt i bilaterala\r\nkontakter och i andra sammanhang som rör mänskli-\r\nga rättigheter, t.ex. inom Förenta nationerna. I sam-\r\nband med detta vill jag erinra om den folkrättsliga\r\nprincipen angående rätten att återvända till sitt land.\r\nDet gäller det egna landets medborgare men bör en-\r\nligt min uppfattning också omfatta statslösa personers\r\nrätt att återvända till det land de varit bosatta i.\r\nHerr talman! Som framgår av utrikesministerns\r\nsvar på riksdagsfrågan 2001/02:378 den 13 december\r\n2001 så är reglerna för verkställighet av beslut om\r\navvisning eller utvisning klara och entydiga. Vad som\r\ni det enskilda asylärendet utgör ett permanent eller ett\r\nmer tillfälligt verkställighetshinder är något som är\r\nomöjligt att svara på och något som måste bedömas\r\nfrån fall till fall av Migrationsverket och Utlännings-\r\nnämnden när de prövar det individuella ärendet.\r\nSom utrikesministern då skrev ska den beslutande\r\nmyndigheten redan i samband med prövningen av\r\närendet ta hänsyn till eventuella verkställighetshinder.\r\nJag vill framhålla att det är Migrationsverket och\r\nUtlänningsnämnden som är de rättstillämpande myn-\r\ndigheterna i asylärenden. Det är dessa myndigheter\r\nsom fastställer praxis i enlighet med gällande natio-\r\nnell och internationell rätt.\r\nSammanfattningsvis vill jag understryka att det\r\naktuella läget i Mellanöstern innebär att inga palesti-\r\nnier avvisas eller utvisas till Västbanken eller Gaza.</pre><pre>Anf.  40  MAGDA AYOUB (kd):\r\nHerr talman! Jag vill tacka statsrådet Jan O Karls-\r\nson för svaret.\r\nEnligt uppgifter från Migrationsverket finns det i\r\ndag ca 390 statslösa asylsökande i Sverige. Palestinier\r\nfrån bl.a. Saudiarabien är en sådan grupp. Om en\r\nstatslös palestinier från Saudiarabien, det gäller också\r\nvissa andra länder i Mellanöstern, får avslag på sin\r\nansökan om uppehållstillstånd kan denne inte skickas\r\ntillbaka till sitt hemland om hon eller han varit borta\r\nfrån landet i mer än sex månader.\r\nOrsaken till detta är att även om man, som t.ex.\r\npalestinier, är född och uppvuxen i Saudiarabien blir\r\nman aldrig formellt medborgare. De svenska invan-\r\ndarmyndigheterna försöker visserligen ibland snabb-\r\nbehandla dessa människor för att kunna avvisa dem\r\ninnan de sex månaderna redan har gått ut. Men när\r\nman, av skäl som är svårförståeliga, sedan inte ens\r\nförsöker verkställa avvisningarna i tid, blir dessa\r\nmänniskor sittande här i ett vakuum. De beviljas inte\r\nheller uppehållstillstånd i Sverige, vilket medför att\r\nde tvingas leva i åratal i ovisshet på förläggningar.\r\nHerr talman! Trots att statslösa palestinier från\r\nolika länder i Mellanöstern inte tas emot av sina f.d.\r\nhemländer vid vistelse utanför landet i mer än sex\r\nmånader beviljas de inte heller uppehållstillstånd i\r\nSverige. Ett beslut om avvisning upphör att gälla om\r\ndet inte har verkställts inom fyra år från det att be-\r\nslutet vunnit laga kraft. Då måste hela proceduren\r\nmed ansökningar och väntan gås igenom på nytt. Fyra\r\når en lång tid att vänta. Förutom det uppenbara\r\nmänskliga lidande som det innebär för de här perso-\r\nnerna får de inte heller läsa svenska, arbeta eller ut-\r\nbilda sig. De får således inte bidra till sin egen för-\r\nsörjning ens om de mot förmodan skulle lyckas hitta\r\nett jobb. Många blir psykiskt sjuka och förlorar livs-\r\ngnistan.\r\nSedan kommer vi till barnen. Jag är glad att stats-\r\nrådet tänker på barnen, men barnen i dessa familjer\r\nlider oerhört. Jag har träffat dem. Sedan, när de är\r\nspillror av sitt forna jag efter fyra, fem eller ibland\r\nupp till åtta år, kan de kanske få uppehållstillstånd av\r\nhumanitära skäl.\r\nHerr talman! På en skriftlig fråga till utrikesmi-\r\nnistern om vilka åtgärder hon avsåg att vidta för att\r\nfastställa en kortare tidsgräns för beviljande av uppe-\r\nhållstillstånd för statslösa såsom palestinierna från\r\nSaudiarabien, jag tänker dock på alla statslösa som\r\nfinns här i Sverige, när verkställighetshinder förelig-\r\nger, svarade statsrådet följande:\r\n\"Reglerna för verkställighet av beslut om avvis-\r\nning eller utvisning är klara och entydiga. Utlän-\r\nningslagen understryker att den beslutande myndig-\r\nheten redan i samband med prövningen av avlägs-\r\nnandeärendet skall ta hänsyn till eventuella verkstäl-\r\nlighetshinder. Framkommer det vid denna prövning\r\natt ett avlägsnandebeslut inte går att verkställa bör\r\nbeslut om avvisning eller utvisning inte meddelas.\"\r\nDet bör alltså ske redan då!\r\nSedan står det: \"Efter det att ett beslut om avvis-\r\nning eller utvisning har vunnit laga kraft, har utlän-\r\nningen möjlighet att lämna in en ny ansökan om up-\r\npehållstillstånd.\"\r\nJag återkommer till detta i nästa inlägg.</pre><pre>Anf.  41  KIA ANDREASSON (mp):\r\nHerr talman! Jag tackar för detta, statsrådet. Jag\r\ntycker däremot inte att svaren är så tydliga. Jag tycker\r\ninte heller att, som statsrådet säger, reglerna när det\r\ngäller de frågor som vi tar upp är entydiga och klara.\r\nMen om nu statsrådet anser att de är entydiga och\r\nklara så är det ju i alla fall så att de vållar problem för\r\nmänniskor.\r\nÄr det acceptabelt att t.ex. statslösa palestinier\r\nsom inte får komma tillbaka till det land som de varit\r\nbosatta i ska vänta i så lång tid som fyra år innan man\r\nkan ta upp ansökan på nytt? Under den tiden, och det\r\när det som är huvudproblemet, vet de inte riktigt vad\r\nde ska göra. De har inskränkningar i fråga om att\r\narbeta, studera och läsa svenska. Det är det som är\r\nhuvudproblemet och det som jag skulle vilja ha svar\r\npå av statsrådet. Är det acceptabelt att vi har det på\r\ndetta sätt?\r\nSedan är det den andra frågan, om de ockuperade\r\nområdena och den för tillfället krigsliknande situatio-\r\nnen. Det kan vi väl vara eniga om, herr statsråd, att\r\ndet är. Det är en krigsliknande situation.\r\nDå är det så att Migrationsverket och Utlännings-\r\nnämnden inte har riktigt klara regler för det här. Vad\r\njag finner är det så att chefen för Migrationsverket\r\noch tjänstemännen har motsatta åsikter. Tjänstemän-\r\nnen vill ge dessa palestinier uppehållstillstånd medan\r\ndet inte finns något riktigt besked från chefen, som\r\ntycker att det inte är en krigsliknande situation i om-\r\nrådet. Då borde ju statsrådet kunna ingripa och säga:\r\nDen här praxisen gäller nu. Vi beviljar uppehållstill-\r\nstånd eftersom situationen är så akut.\r\nDet är det jag också skulle vilja ha ett svar, ett\r\ntydligt svar, på. Vill inte statsrådet se situationen,\r\nanpassa reglerna efter den och ge dessa palestinier\r\nuppehållstillstånd? Det är det som är huvudfrågan.\r\nDet andra gällde ju om det är acceptabelt med de här\r\npalestinierna som har så svårt att återvända till sitt\r\nursprungsland. Där råder det inget krig, men de har ju\r\ninga mänskliga rättigheter. Ska de då vänta här i fyra\r\når och inte kunna göra något under tiden?\r\nJag skulle bara vilja ha väldigt distinkta svar på de\r\nfrågorna, tack.</pre><pre>Anf.  42  Statsrådet JAN O KARLSSON (s):\r\nHerr talman! Jag ska besvara de frågor jag har\r\nfått. Dels ska jag besvara dem där de sammanfaller,\r\ndels är det också några separata frågor. Jag ska försö-\r\nka vara alldeles tydlig.\r\nTill att börja med ska vi vara klara över att de\r\nmänniskor vi talar om inte har skyddsbehov enligt\r\nGenèvekonventionen eller utlänningslagen. Jag måste\r\nvara tydlig på den punkten. Vi diskuterar alltså män-\r\nniskor som inte i lagens mening är flyktingar.\r\nKia Andreasson sade på slutet - på ett sätt som\r\njag tycker var genuint oklart - att det handlade om\r\nmänniskor som i sina länder är berövade sina mänsk-\r\nliga rättigheter. Det är en lite väl generaliserande\r\nbeskrivning. Jag ska naturligtvis inte på något sätt\r\nförsvara de förhållanden som råder i olika stater i\r\nMellanöstern, men både Genèvekonventionen och\r\nden svenska utlänningslagstiftningen är väldigt tydli-\r\nga på den här punkten.\r\nVi hade häromdagen här i kammaren en väldigt\r\nbetydelsefull debatt om migrationspolitiken. Magda\r\nAyoub deltog i debatten. Då upplevde jag att det\r\nrådde en mycket tydlig uppslutning kring ett värnan-\r\nde av asylrätten.\r\nKia Andreasson, först och främst måste det stå\r\nklart att vi inte diskuterar människor som förvägrats\r\nsin rätt som flyktingar.\r\nJag vill nu vända mig till båda interpellanterna.\r\nDet är en hörnsten i vår lagstiftning - och den är\r\nmycket tydlig - att återvändandet naturligtvis i första\r\nhand ska ske självmant och frivilligt. Vi hamnar då i\r\ndenna situation där vissa länder har en regel om sex\r\nmånader. Men det hindrar inte att den person det\r\ngäller själv ska ordna sitt återvändande, och det borde\r\nrimligtvis kunna ske inom sex månader.\r\nOm några dagar kommer besked att lämnas om\r\nmycket kraftfulla insatser för att korta ned handlägg-\r\nningstiderna och effektivisera handläggningen. Jag\r\ntror att vi kommer att uppnå fullständig enighet på\r\ndetta område - kanske inte om hur varje enskild kro-\r\nna ska spenderas, men åtminstone om att stora insat-\r\nser ska göras för att fullfölja arbetet med att korta ned\r\nhandläggningstiderna. Det kommer att visa sig när vi\r\nbehandlar tilläggsbudgeten.\r\nDet som är oklart är alltså inte reglerna utan situ-\r\nationerna. De kan vara det. Man kan ställas inför\r\nmycket besvärliga tolkningar.\r\nOm det visar sig att lagstiftningen är oklar erford-\r\nras naturligtvis förtydliganden. Om det har utvecklats\r\nen viss praxis som inte känns tillräckligt tydlig för\r\nUtlänningsnämnden eller Migrationsverket finns det\r\nen möjlighet att vände sig till regeringen och få ett\r\nklarläggande.\r\nDen nu aktuella situationen på Västbanken och i\r\nGaza är kristallklar: Det råder för närvarande starkt\r\nkrigsliknande förhållanden. Det innebär att ingen ska\r\navvisas eller utvisas till detta område.\r\nTill sist, när det gäller människor som kommer\r\nfrån andra länder än detta område arbetar vi aktivt. Vi\r\nhar den principiella inställningen att människor som\r\nkommer från ett visst land ska tillbaka till det landet.\r\nVi försöker på olika sätt att förmå dem att acceptera\r\ndet. Jag medger gärna att den typ av situation som\r\nuppstår är utomordentligt komplicerad. Som Magda\r\nAyoub vet är jag utomordentligt engagerad i de\r\noskyldiga offren för detta, nämligen barnen. Vi kan\r\nåterkomma till detta i den fortsatta diskussionen.</pre><pre>Anf.  43  MAGDA AYOUB (kd):\r\nHerr talman! Jag vill berätta för statsrådet Jan O\r\nKarlsson vi faktiskt måste se att både Migrationsver-\r\nket och Utlänningsnämnden i verkligheten följer den\r\nlag vi har i dag. Den är bra och den efterföljs.\r\nJag ska ta ett exempel från en av Migrationsver-\r\nkets handläggare. Det handlar om en verklig händel-\r\nse.\r\nX kom till Sverige och ansökte om asyl den 6 feb-\r\nruari 2001. X fick avslag på sin ansökan den 14 feb-\r\nruari 2001 med förordnande om omedelbar verkstäl-\r\nlighet. Avslaget överklagades till Utlänningsnämnden\r\nden 20 februari 2001. Utlänningsnämnden beslutade\r\nom inhibition den 23 februari 2001. Utlänningsnämn-\r\nden avslog överklagandet den 9 mars 2001. Det gick\r\njättesnabbt. Utlänningsnämnden beslutade att inhibi-\r\ntionen upphörde att gälla. Man skriver: I och med att\r\navvisningsbeslutet är lagakraftvunnet ska X med\r\nundertecknads hjälp avvisas till Saudiarabien eller\r\nannat land om han kan visa att han blir mottagen där.\r\nX är statslös palestinier och har hela sitt liv varit\r\nbosatt i Saudiarabien. På hösten 2001 kontaktade X\r\nMigrationsverkets ambassadsamordnare för att få\r\nhjälp med anskaffande av resedokument hos X-\r\nlandets ambassad. Efter ett flertal försök att få rese-\r\ndokument utfärdade åkte ambassadsamordnaren till\r\nambassaden för att få svar på ansökan och besked om\r\nnär resedokumenten för X kan tänkas komma.\r\nKonsuln vid X-landets ambassad meddelade den\r\n18 mars 2002 att ambassaden tyvärr inte kan utfärda\r\nnågot resedokument för X. Jag vill att Jan O Karlsson\r\nlyssnar nu. Även om resedokument utfärdas är det\r\nmycket tveksamt om Saudiarabien accepterar att ta\r\nemot X efter en längre bortavaro från landet än sex\r\nmånader.\r\nNu undrar jag om statsrådet Jan O Karlsson är be-\r\nredd att ge information inom regeringens klara direk-\r\ntiv till Migrationsverket. Efter att ha läst detta vet jag\r\ninte hur länge personen X ska få stanna här i Sverige\r\nutan att han får konkret svar.\r\nMigrationsverkets generaldirektör vill inte tolka\r\nlagen utan hänskjuter det till någon annan, dvs. till\r\nregeringen eller Utlänningsnämnden. Detta gör hon\r\ntros att det torde ingå i hennes uppgifter och höra till\r\nhennes ansvarsområde.\r\nDetta är vad jag själv och många frustrerade om-\r\nbud för statslösa palestinier har fått erfara. Jag syftar\r\npå de ombud som jobbar frivilligt. Man får inte för-\r\nordna ombud om man har fått slutgiltigt avvisnings-\r\nbeslut. Ombuden jobbar alltså gratis för de här stats-\r\nlösa palestinierna. Dessa ombud har under lång tid\r\nhävdat samma sak som jag nämnde alldeles nyligen:\r\nDet är inget större fel på utlänningslagen. Felet ligger\r\nsnarare i hur den tolkas av myndigheterna.\r\nLiksom Kia Andreasson vill jag få konkret svar:\r\nKommer statsrådet att snarast ge något besked - helst\r\ni dag?</pre><pre>Anf.  44  KIA ANDREASSON (mp):\r\nHerr talman! Jag tyckte att statsrådet kanske gick\r\nför långt när han sade att inte de statslösa palestinier-\r\nna från andra arabländer hade mänskliga rättigheter.\r\nVi kan väl enas om att de i alla fall inte har några\r\nmedborgerliga rättigheter i dessa länder. Jag har varit\r\npå besök i bl.a. flyktinglägren i Libanon och sett\r\nderas situation, och den är ju förfärlig. Även i andra\r\narabländer - Saudiarabien osv. - är väl de medbor-\r\ngerliga rättigheterna inte heller tillfyllest.\r\nDe har kanske inte skyddsbehov enligt Genèv-\r\nkonventionen, men deras situation måste uppmärk-\r\nsammas och deras väntetider måste förkortas eller på\r\nannat sätt förändras. Det är mitt budskap till statsrå-\r\ndet.\r\nRegeringen behöver göra ett klarläggande när det\r\ngäller de ockuperade områdena i Palestina. Det är inte\r\nhelt tydligt hur Migrationsverket ska tolka läget. Jag\r\nhörde i går morse chefen för Migrationsverket uttala\r\nsig på radio om att hon hade tänkt att praxisen skulle\r\nändras och att de skulle få uppehållstillstånd. Det var\r\nså jag uppfattade det.\r\nDen israeliska arméns offensiv i de ockuperade\r\nområdena tvingar befolkningen att leva i ständig\r\nskräck under belägring och beskjutning med pansar-\r\nvagnar, skyttar och räder från luften av Apacheheli-\r\nkoptrar. Det bör leda till att Sverige ger palestinierna\r\nrätt till permanent uppehållstillstånd i Sverige och\r\näven verkar för att EU-länderna gör samma sak där\r\ndessa människor flyr undan krig, förföljelse och ter-\r\nror.\r\nSituationen är oklar. Och mitt budskap är att man\r\nska göra den klarare och bättre för de inblandade.</pre><pre>Anf.  45  Statsrådet JAN O KARLSSON (s):\r\nHerr talman! Med all respekt för Magda Ayoub,\r\noch jag lyssnade väldigt noga på hennes inlägg, kän-\r\nner jag ibland som relativt ny i gamet behov av att\r\nockså rådgöra med mina medarbetare om hur jag rätt\r\nska förstå utlänningslagstiftningen i de mycket\r\ngrannlaga ärenden som ofta tas upp i dessa debatter.\r\nOch jag känner mig förhindrad att handlägga enskilda\r\närenden i underställda myndigheter och i all synner-\r\nhet göra uttalanden om främmande länders diploma-\r\ntiska representation.\r\nJag vill erinra om en sak, nämligen att Migra-\r\ntionsverket kan pröva, och om man så bedömer rik-\r\ntigt, bevilja uppehållstillstånd om det påstås föreligga\r\nverkställighetshinder trots att fyra år inte har gått.\r\nDen möjligheten finns redan i dag.\r\nVad beträffar förhållandena inom Migrationsver-\r\nket och gårdagens ymniga referat i radion som jag\r\nockså med någon förvåning följde kan jag mycket väl\r\nföreställa mig att det där liksom på min egen arbets-\r\nplats förekommer interna meningsmotsättningar. Och\r\njag har ingen anledning att nu lägga mig i den typen\r\nav interna debatter som säkert kan vara mycket livgi-\r\nvande. Vi har en del på min egen arbetsplats också\r\nkan jag avslöja, även om jag inte alltid får tillfälle att\r\nframträda i etern för att redogöra för dem. Men så\r\nmycket är klart som att en av de personer som uttala-\r\nde sig uttalade sig helt och hållet för egen maskin så\r\natt säga och inte för Migrationsverket. Och vederbö-\r\nrande handlägger inte denna typ av ärenden, vilket\r\nvederbörande lät sig förnimmas i Ekot. Detta är dock\r\ningen huvudfråga.\r\nRegeringen har inte mottagit någon framställning\r\nfrån Migrationsverket med begäran om förändrad\r\npraxis. Jag avvaktar i så fall att så kommer att ske.\r\nVad beträffar läget tycker jag inte att det behöver\r\nklarläggas ytterligare. Det föreligger för närvarande\r\ningen anledning att avvisa eller utvisa någon till det\r\nberörda området. Det tycker jag verkar kristallklart.\r\nDäremot hoppas vi nog alla att det läget kraftigt ska\r\nförbättras och att vi får en politisk lösning.\r\nNär det gäller de människor som systematiskt be-\r\nrövats sina medborgerliga rättigheter i Mellanöstern\r\nhar Sverige alltsedan Folke Bernadottes tid mycket\r\naktivt arbetat för att förbättra dessa människors ställ-\r\nning. Och om det är någonting som jag om och om\r\nigen vill upprepa så är det att vår flyktingpolitik är en\r\nhelhet. Den börjar där människor berövas sina\r\nmänskliga och medborgerliga rättigheter och fördrivs.\r\nJag har tillåtit mig att säga att jag tycker att vi på den\r\npunkten har anledning att vara stolta över vårt land.\r\nOm alla länder bedrev en sådan politik som Sverige\r\nbedriver skulle faktiskt världen, och även denna del\r\nav världen, vara en lite bättre plats att leva på. Men\r\ndet innebär inte att alla de 22 miljoner människor som\r\npå detta sätt har berövats sina medborgerliga rättig-\r\nheter och fördrivits från sina hem kan åka till Sverige,\r\nutan vi måste satsa på att hjälpa dem så nära den plats\r\ndet gäller som möjligt. Det fruktansvärda är att vi har\r\nhaft flyktingar i Mellanöstern, i Gaza, på Västbanken,\r\ni Libanon och på andra håll i närheten i över 50 år.\r\nDär är det få länder som har ansträngt sig så mycket\r\nsom Sverige för att lindra dessa plågade människors\r\nsituation. Och den här debatten får inte sluta utan att\r\nnågon påminner om detta.</pre><pre>Anf.  46  MAGDA AYOUB (kd):\r\nHerr talman! Jag förstår vad Jan O Karlsson me-\r\nnar när han säger att vi inte kan ta emot hela världens\r\nflyktingar. Det har vi inte heller sagt. I dag tänker jag\r\nnärmast på de 390 statslösa människor som befinner\r\nsig här i Sverige. Bland dem är många statslösa pa-\r\nlestinier. Jag uppmanade häromdagen statsrådet i min\r\ndebatt med honom att besöka flyktingförläggningar\r\nnågonstans i landet. Jag har själv besökt Gimoför-\r\nläggningen många gånger. Jag har träffat dessa per-\r\nsoner som lider dagligen. De berättar att det inte går\r\natt leva på det sättet. Jag träffar barn och vuxna som\r\nlider. De har levt med denna oro under en längre tid.\r\nJag tänker närmast på dem som under flera år har levt\r\npå detta sätt. De får inte jobba, och de kan inte söka\r\nsjukvård på samma sätt som andra människor. Barnen\r\nkan gå i skolan. Men de har det väldigt svårt. Även\r\nlärarna och personalen på förläggningen tycker att de\r\nbara ska återvända trots att de har rätt att få vara här\r\nunder tiden. De är inte gömda, men de har inte alla\r\nrättigheter som andra har. T.o.m. asylsökande har\r\nnågot bättre skydd än de personer som lever här un-\r\nder oviss tid.\r\nJag vill avslutningsvis påpeka vad revisorerna har\r\nsagt. Jag nämnde det häromdagen. De säger: Om det\r\nfinns hinder för verkställighet kan det samtidigt vara\r\nen grund för uppehållstillstånd. Klarare än så kan jag\r\ninte se att det kan vara.\r\nStatsrådet säger i sitt svar att det i dag råder en\r\nväldigt svår situation i Mellanöstern och att vi inte\r\nkan avvisa dessa människor. Jag undrar då: Kommer\r\ndessa personer att få uppehållstillstånd just nu?</pre><pre>Anf.  47  KIA ANDREASSON (mp):\r\nHerr talman! I det radioprogram som vi har refe-\r\nrerat till rapporterades det som om det skulle vara\r\nklart eller bli klart att palestinier från Gaza och Väst-\r\nbanken skulle få permanent uppehållstillstånd. Jag\r\nblev väldigt förvånad när jag hörde det men samtidigt\r\nlättad och glad. Jag tänkte att vi då inte behövde orda\r\nså mycket här i dag om denna frågan. Men tyvärr är\r\ndet inte på det sättet. Men jag hoppas ändå, som jag\r\nsade, att regeringen och statsrådet tar upp denna fråga\r\noch kanske kommer fram till detta beslut inom kort\r\nliksom när det gäller de statslösa palestinierna.\r\nJag har framfört budskapet här i dag klart, och\r\nmer kan jag inte säga just nu.</pre><pre>Anf.  48  Statsrådet JAN O KARLSSON (s):\r\nHerr talman! Jag kommer att besöka fler av de\r\nflyktingförläggningar som vi har i Sverige. Jag kom-\r\nmer också att tillsammans med min kollega Mona\r\nSahlin göra en resa i sommar till flyktingläger utom-\r\nlands. Vi kommer dessutom att låta oss köras igenom\r\nen svensk flyktingmottagning, för övrigt på ett främ-\r\nmande språk med tolkning till svenska. Inom kort\r\nkommer jag dessutom att besöka en av våra större\r\nflyktingförläggningar ordentligt. Det kommer att bli\r\nmer uppgifter om det. Så på den punkten kan jag\r\nförsäkra Magda Ayoub att jag kommer att ta varje\r\ntillfälle i akt att också skaffa mig en personlig förtro-\r\ngenhet med de problem som vi här talar om. Det har\r\nför övrigt redan skett vid flera tillfällen. Ett betydan-\r\nde antal personer i denna situation tar dagligen kon-\r\ntakt med mig.\r\nVad beträffar ställningstaganden sade jag att Mi-\r\ngrationsverket kan pröva och bevilja uppehållstill-\r\nstånd om det visar sig föreligga verkställighetshinder.\r\nOch regeringen kan ju inte ändra praxis, och jag kan\r\ninte gripa in och lämna besked i ärenden som ligger\r\npå Migrationsverkets bord om inte Migrationsverket\r\növerlämnar ett sådant ärende, och det har alltså icke\r\nskett. Sker det ska jag genast berätta vad beslutet blir.\r\nPå den punkten hoppas jag att mitt förslag har va-\r\nrit alldeles klart. Om det inte är det må Gud hjälpa\r\nmig. Men tydligare än så kan jag inte vara. Men jag\r\nsäger det en gång till och långsamt.\r\nRegeringen kan inte ändra praxis om inte Migra-\r\ntionsverket överlämnar ett enskilt ärende till reger-\r\ningens prövning. Och så har alltså icke skett, oavsett\r\nvad som må sägas i Dagens Eko.</pre><pre>Överläggningen var härmed avslutad.</pre><pre>10 §  Svar på interpellation 2001/02:324 om\r\ntillverkning av fruktviner</pre><pre>Anf.  49  Socialminister LARS ENG-\r\nQVIST (s):\r\nHerr talman! Ola Karlsson har frågat näringsmi-\r\nnister Björn Rosengren vilka åtgärder han avser att\r\nvidta för att underlätta för ökat företagande kring\r\nfruktvin. Arbetet i regeringen är så fördelat att det är\r\njag som ska besvara frågan.\r\nGrundprincipen för den svenska alkoholpolitiken\r\när att motverka alkoholens skadeverkningar genom\r\natt bl.a. begränsa alkoholens tillgänglighet. Av den\r\nanledningen är det bara Systembolaget AB som får\r\nbedriva detaljhandel med spritdrycker, vin och\r\nstarköl. Systembolagets detaljhandelsmonopol ska\r\nutgöra en garant för att marknadsföring och försälj-\r\nning av alkoholdrycker till allmänheten sker återhåll-\r\nsamt. Att öppna nya försäljningskanaler till allmän-\r\nheten utanför Systembolaget skulle kunna innebära\r\natt detaljhandelsmonopolet urholkas.\r\nAtt endast tillåta gårdsförsäljning för inhemsk\r\ntillverkning av fruktviner kan dessutom EG-rättsligt\r\nuppfattas som diskriminering av utländska tillverka-\r\nres produkter som endast kan säljas via Systembola-\r\nget eller via restaurang. Likaså kommer övriga in-\r\nhemska alkoholproducenter, såsom ölbryggerier och\r\nsprittillverkare, av samma skäl som fruktvinstillver-\r\nkarna att ställa krav på försäljning direkt till konsu-\r\nmenter. Jag är därför inte beredd att vidta några åt-\r\ngärder för att tillåta gårdsförsäljning av fruktviner.</pre><pre>Anf.  50  OLA KARLSSON (m):\r\nHerr talman! Först vill jag tacka för svaret.\r\nJag har sett det som en av mina viktigaste uppgif-\r\nter i riksdagen att på olika sätt underlätta för företa-\r\ngande och för småföretag. I interpellationer, frågor\r\noch motioner har jag nämnt ett antal exempel. Men\r\nsom regel har svaren från den socialdemokratiska\r\nregeringen varit negativa - så även denna gång.\r\nJag har som ett exempel nämnt företagare som\r\ntillverkar fruktviner och som möter ett antal problem.\r\nJag har tagit det exemplet därför att ett av de här\r\nföretagen finns i min valkrets. Jag har mött de här\r\nduktiga företagarna och tycker av tre skäl att exemp-\r\nlet är väldigt bra och tydligt.\r\nFör det första visar det att det finns många idéer\r\noch många möjligheter till nytt företagande som\r\nväntar på företagare.\r\nFör det andra finns det många politiska hinder\r\nsom gör att företagen inte växer eller att företag inte\r\nalls kommer till.\r\nFör det tredje visar både exemplet och svaret här\r\natt regeringen är komplett ointresserad, totalt ointres-\r\nserad, av att underlätta för den här typen av företag.\r\nExemplet är också bra därför att det visar att detta\r\när en del av ett företagande som kommit till inte tack\r\nvare politiska subventioner och inte tack vare politis-\r\nka stöd utan bara därför att politiken har tagit bort\r\nhinder. Jag tänker då på det tidigare förbudet.\r\nNu finns det två ytterligare hinder som man pekar\r\npå. Först gäller det då möjligheten att sälja sina pro-\r\ndukter på tillverkningsstället - alltså vad som sker i\r\nresten av världen genom s.k. gårdsförsäljning. Varför\r\nskulle det som är möjligt och tillåtet i Finland, för-\r\nsäljning av fruktviner producerade på den egna går-\r\nden - det gäller dock inte försäljning av andra pro-\r\ndukter - vara omöjligt i Sverige?\r\nEn del av det totala ointresset för dessa företagare\r\när att socialministern inte ens bryr sig om det andra\r\nproblemet som jag tar upp i min interpellation - möj-\r\nligheten att erbjuda provsmakning när man visar\r\ntillverkningen.\r\nTusentals turister vill komma och titta på det här,\r\noch de skulle vilja ha möjlighet att, i det här fallet,\r\nprovsmaka tre centiliter hjortronvin. Men för att kun-\r\nna få serveringstillstånd måste man bygga ett restau-\r\nrangkök så att man också kan erbjuda servering av\r\nmat.\r\nHerr talman! Jag tycker att detta är nojigt. Det\r\nborde vara mycket enkelt att förändra lagstiftningen\r\nså att man öppnar för möjligheten för de här nya\r\nföretagarna att locka turister till gården och att sälja\r\nsina produkter. Därmed skapas sysselsättning, arbete\r\noch välfärd i större delar av vårt land.\r\nVarför, socialministern, är det så omöjligt att un-\r\nderlätta för företagande inom det här området?</pre><pre>Anf.  51  Socialminister LARS ENG-\r\nQVIST (s):\r\nHerr talman! Jag borde inte behöva upplysa Ola\r\nKarlsson om att det är denna riksdag som har beslutat\r\nom den alkoholpolitik som förs i det här landet. Det\r\nvar en mycket bred majoritet - egentligen var det nog\r\nbara Moderaterna som var mot - som bestämde vilka\r\nvillkor vi ska ha.\r\nEn viktig del av den svenska alkoholpolitiken är\r\njust att behålla Systembolagets monopolställning när\r\ndet gäller detaljhandeln. Det är klart att detta över-\r\ngripande mål för att undvika att vi får framtida om-\r\nfattande alkoholproblem är viktigare än att diskutera i\r\nvilken mån man kan ägna sig åt gårdsförsäljning. Det\r\när alltså den avvägning som gjorts i Sveriges riksdag.\r\nJag kan förstå att den enskilde - också jag har\r\nträffat många som ägnar sig åt att producera fruktvi-\r\nner för försäljning på marknaden - tycker att detta är\r\negendomligt. Men om man lite djupare resonerar\r\nkring problemställningen förstår de flesta också detta.\r\nBara för att Ola Karlsson ska tvingas att själv reflek-\r\ntera tycker jag att han ska svara på följande enkla\r\nfrågor: Om man tillåter försäljning av fruktviner på\r\nplatsen, varför ska man då hindra en sprittillverkare,\r\nexempelvis i Malmö, att också få sälja på platsen?\r\nOch nästa steg: Varför ska man hindra stora importö-\r\nrer att själva sälja om svenska producenter tillåts göra\r\ndet?</pre><pre>Anf.  52  OLA KARLSSON (m):\r\nHerr talman! Jag förstår att socialministern inte är\r\nintresserad av att svara vad gäller det andra problemet\r\nsom jag tar upp i min interpellation. I stället för att\r\nbemöta det ställer han frågor till mig. Jag ska svara så\r\ngott jag kan.\r\nJag tycker inte att det kan vara ett alkoholpolitiskt\r\nproblem att låta fruktvinstillverkare försälja sina\r\nprodukter på tillverkningsplatsen - dvs. gårdsförsälj-\r\nning. Det borde vara mycket lätt att dra en gräns\r\nmellan starksprit och vin. Jag har mycket svårt att se\r\nnågra alkoholpolitiskt negativa konsekvenser av att\r\nfolk reser till Grythyttan och köper en flaska Gryt-\r\nhyttan Hjortron à 140 kr. Jag tror inte att det blir en\r\nmassinvasion av busslaster med människor som åker\r\ndit för att supa sig fulla på fruktvin.\r\nI och med att gränsen dras på tillverkningsstället\r\nblir det ingen konkurrenssnedvridning. Utländska\r\ntillverkare har per definition inte möjlighet att sälja på\r\ntillverkningsstället i Sverige. Därför borde detta inte\r\nvara något problem. Det är det inte i Finland.\r\nDet är ändå bra att vi får klara besked från soci-\r\nalministern. För honom väger nya företag på lands-\r\nbygden som ger välfärd, sysselsättning och arbete\r\nväldigt lätt. De får gärna lägga ned bara detaljhan-\r\ndelsmonopolet för Systembolaget inte hotas.\r\nJag tycker att vad socialministern här ägnar sig åt\r\när lite av ett cirkelresonemang om att riksdagen, på\r\nregeringens förslag, har fattat beslut skulle vara ett\r\nskäl till att vi inte kan förändra reglerna och villkoren.\r\nMed det sättet att resonera - alltså att riksdagen en\r\ngång har beslutat om dagens regler - kommer vi\r\naldrig någonsin att få bättre villkor för företagen och\r\nföretagandet.\r\nDet är beklagligt att vi inte kan få till stånd bättre\r\nvillkor, särskilt som det som behövs är att ett antal\r\nhinder tas bort. Det behövs inga statliga stöd och inte\r\nheller bidragsmiljoner eller subventioner. Det enda\r\nsom behövs för att få fler företag och fler jobb inom\r\ndet här området är, som sagt, att några hinder tas bort,\r\nmen det är socialministern inte beredd att göra.</pre><pre>\r\nAnf.  53  Socialminister LARS ENG-\r\nQVIST (s):\r\nHerr talman! Jag vet inte i vilken mån Ola Karls-\r\nson har varit egenföretagare, men jag har varit det\r\ninom detaljhandeln. Jag har som egenföretagare som\r\nsålde ost ägnat mig åt att fundera på problemet att\r\näven sälja vin. Jag lärde mig framför allt att det var en\r\nfrågeställning som egentligen inte var relevant för\r\nmin framgång som detaljhandlare. Vad det handlade\r\nom var att få möjlighet att sälja det jag sålde, att se\r\ntill att jag nådde mina kunder och att se till att det de\r\nköpte var de nöjda med.\r\nJag tror att det är likadant för dem som ägnar sig\r\nåt att tillverka vin, fruktviner eller alkohol i Sverige -\r\nbåde bryggerier och sprittillverkare. Förutsättningen\r\nför att de ska bli framgångsrika är att de faktiskt når\r\nmarknaden, får en distribution för sina produkter som\r\nfungerar och att deras varor finns i det svenska de-\r\ntaljhandelssystemet, dvs. på Systembolaget. Det är\r\njätteviktigt att de får rejäla chanser till detta.\r\nJag tror att det är en återvändsgränd att tro att det\r\nhandlar om att de ska få sälja från gården och att det\r\nskulle vara lösningen på deras problem. Snarare ris-\r\nkerar vi att komma in, precis som Finland för övrigt\r\njust nu gör, en diskussion om huruvida man kan be-\r\nhålla monopolet för den här typen av försäljningar.\r\nDet går inte att dra gränsen vid att säga till den en-\r\nskilde att producera på hemmaplan eller att dra grän-\r\nsen vid fruktviner och starkare alkoholsorter. Sanno-\r\nlikt får vi problemet att vi då har brutit monopolet och\r\ndärmed får ändra inriktningen på alkoholpolitiken.\r\nDet är ju därför vi håller fast vid den.\r\nVi ska naturligtvis se till att nya företag har en\r\nchans att utvecklas, men jag tror att det är ett sidospår\r\natt diskutera om man ska få sälja.\r\nDetsamma är problemet med provsmakningen.\r\nNär vi diskuterade detta var vi från regeringens sida\r\nberedda att ändra de regler som faktiskt hänger ihop\r\nmed gåvoreglerna. Vi konstaterade då att börjar vi\r\nmed detta är risken mycket stor för att vi öppnar för\r\navarter som är svåra att förhindra. Inte ens detta är\r\navgörande för de företag som arbetar på marknaden.\r\nVi tror att de kan ha framgång ifall de behandlas bra\r\nav detaljhandelsmonopolet, ifall de kommer till\r\nmarknaden och får möjlighet att sälja sina produkter.\r\nDet är viktigt att slå vakt om.</pre><pre>Anf.  54  OLA KARLSSON (m):\r\nHerr talman! Jag kan avslöja att jag i mitt civila\r\nliv är skogsbonde och därmed tvungen att upprätta en\r\nN 2-bilaga i deklarationen. Så hos skattemyndigheten\r\nklassas jag som någon typ av företagare.\r\nJag tycker att det var väldigt intressant att höra att\r\nsocialministern tidigare i sitt liv funderat på att sälja\r\nvin inom detaljhandeln. Det tror jag är en nyhet för de\r\nflesta.\r\nSocialministern sade att det var viktigt för företa-\r\ngarna dels att nå sina kunder, dels att få en distribu-\r\ntion. Visst är det så, och det är därför jag vill ta bort\r\nhindren för att de lättare ska nå kunderna. Reglerna\r\ninnebär att man har bara en monopolist att förhandla\r\nmed, en monopolist att sälja sina produkter till. Vad\r\nhar denna monopolist, som då ska hantera tusentals\r\nsorter i ett mycket stort utbud, för intresse av att\r\nskylta, marknadsföra och lyfta fram den här produk-\r\nten? Nej, nästan inget. Det syns också normalt vid\r\nplaceringen av de svenska fruktvinerna i Systembola-\r\ngets butiker.\r\nDet här handlar om att ge företagarna en möjlig-\r\nhet till den distributionskanal som innebär att man når\r\nsina kunder och som är det vanliga i praktiskt taget\r\nresten av världen som sysslar med tillverkning av vin\r\noch fruktviner. Den möjligheten vill socialministern\r\nförneka dem.\r\nJag ska ta med det här budskapet hem till dem i\r\nmin valkrets som tycker att det är bra med fler företa-\r\ngare i glesbygd. Den rätten förnekar socialministern\r\ndem.</pre><pre>Anf.  55  Socialminister LARS ENG-\r\nQVIST (s):\r\nHerr talman! Jag ska bara påpeka att jag som ost-\r\nhandlare funderade över möjligheten och accepterade\r\ndet regelverk som finns och som säger att det trots allt\r\ninte är osthandlares sak att göra detta. Det är alldeles\r\nutmärkt om man som osthandlare kan konstatera att\r\ndet finns ett välsorterat Systembolag runt hörnet och\r\natt man kan hänvisa kunderna dit. Jag accepterade det\r\nefter att ha reflekterat över den ordning som vi har,\r\nför jag tror att den är bra för svensk alkoholpolitik\r\noch svensk folkhälsopolitik.\r\nJag tror att det är fullt möjligt också för dessa\r\nsmåföretag som Ola Karlsson talar sig varm för att\r\nutvecklas och nå marknaden med det system vi har.\r\nJag tror alltså inte att det är avgörande för deras\r\nframtid att de får möjlighet att sälja eller att göra\r\nprovsmakningar på platsen. Jag tror att det svenska\r\nSystembolaget är öppet för att se till att också dessa\r\nföretag når framgång ifall de har bra produkter till bra\r\npriser att sälja.</pre><pre>Överläggningen var härmed avslutad.</pre><pre>11 §  Svar på interpellation 2001/02:336 om\r\nbehovet av geriatriker</pre><pre>Anf.  56  Socialminister LARS ENG-\r\nQVIST (s):\r\nHerr talman! Désirée Pethrus Engström har frågat\r\nmig vilka åtgärder jag avser att vidta för att säker-\r\nställa tillgången på geriatriker under de närmaste\r\nåren.\r\nI Sverige har äldre människor i dag möjligheter att\r\nfå både avancerade medicinska insatser inom akut-\r\nsjukvården och omfattande vård- och omsorgsinsatser\r\ni det egna hemmet eller i ett särskilt boende. Detta\r\nmåste ses som en mycket positiv utveckling. En följd\r\nav den snabba medicinska och medicinsktekniska\r\nutvecklingen är dock att vårdtiderna vid sjukhusen\r\nhar blivit kortare. Ädelreformen har också inneburit\r\natt vårdinsatser för äldre i ökad utsträckning ges utan-\r\nför den slutna vården. Detta ställer stora krav på\r\nlandstingens och kommunernas primärvård, inte\r\nminst dess förmåga att samverka kring vården av de\r\näldre.\r\nEn av flera viktiga förutsättningar för att primär-\r\nvården ska ges rimliga möjligheter att fylla sin funk-\r\ntion som basen i hälso- och sjukvården är att antalet\r\nläkare i primärvården ökar. Med en ökad läkartäthet i\r\nprimärvården skapas praktiska förutsättningar för alla\r\ninvånare att etablera en fast kontakt med en familje-\r\nläkare. En relation mellan patient och läkare som\r\npräglas av ömsesidigt förtroende ökar förutsättning-\r\narna för goda behandlingsresultat. Landstingen har\r\ntyvärr haft svårigheter att tillgodose behoven av lä-\r\nkarnas insatser och medverkan i den kommunala\r\nprimärvården. Trots att olika åtgärder vidtagits och\r\nförbättringar uppnåtts på detta område finns det fort-\r\nfarande brister som regeringen vill rätta till.\r\nI den nationella handlingsplanen för utveckling av\r\nhälso- och sjukvården har regeringen bedömt att\r\nantalet specialister i allmänmedicin måste öka under\r\nde närmaste åren. Landstingsförbundet svarar därför,\r\nenligt det avtal om utvecklingsinsatser inom vården\r\noch omsorgen för åren 2002-2004 som regeringen,\r\nLandstingsförbundet och Svenska Kommunförbundet\r\nenats om, för att läkartätheten inom primärvården\r\nförstärks.\r\nÄven om man stärker och förbättrar familjeläkar-\r\nnas insatser i vården och omsorgen för de äldre, finns\r\ndet självklart behov av annan specialistkompetens för\r\natt tillgodose de äldres skiftande behov. Geriatriker-\r\nnas roll som specialister på åldrandets sjukdomar är\r\noerhört viktig, inte minst för de många multisjuka\r\näldre och äldre med olika demenssjukdomar, vilket\r\nibland fordrar en fördjupad kompetens. Dessvärre\r\ntycks intresset för att specialisera sig och arbeta inom\r\ngeriatriken inte ha varit tillräckligt stort. Här har\r\nlandstingen ett stort ansvar för att på olika sätt för-\r\nbättra arbetsvillkoren för att göra geriatriken till ett\r\nattraktivt område som också lockar flera yngre läkare\r\natt utbilda sig och arbeta inom.\r\nFör att underlätta landstingens möjligheter att re-\r\nkrytera läkare i framtiden, inte minst geriatriker och\r\nspecialister i allmänmedicin, sker nu en kraftig utök-\r\nning av antalet platser i läkarutbildningen. Antalet\r\nläkare som utexamineras kommer därför om några år\r\natt ha ökat från dagens ca 800 till ca 1 000 per år.\r\nDetta tillsammans med det värdefulla tillskott till\r\nvården som den ökande andelen läkare med utländsk\r\nutbildning utgör förbättrar möjligheten att rekrytera\r\nläkare väsentligt.\r\nEnligt hälso- och sjukvårdslagen ska det i lands-\r\ntingen finnas möjligheter till anställning för läkares\r\nspecialiseringstjänstgöring i en omfattning som mot-\r\nsvarar det planerade framtida behovet av läkare med\r\nspecialistkompetens i klinisk verksamhet. Detta är\r\nhuvudsakligen ett ansvar för landstingen. I syfte att\r\nstödja landstingen i denna planering har Socialstyrel-\r\nsen till uppgift att verka som ett nationellt planerings-\r\nstöd för läkarförsörjningen. Styrelsen ska fortlöpande\r\nta fram underlag för bedömningen av hälso- och\r\nsjukvårdens behov av läkare, särskilt läkare med\r\nspecialistkompetens, såväl nationellt som lokalt och\r\nregionalt. Landstingen beslutar utifrån detta hur\r\nmånga tjänster, och inom vilka specialiteter, som man\r\nska utlysa för att kunna tillgodose behovet.\r\nJag tror att det är genom samverkan mellan Soci-\r\nalstyrelsen, sjukvårdshuvudmännen och de universitet\r\nsom utbildar läkare som vi kan se till att de som nu\r\nutbildas till läkare får en bra vägledning för att kunna\r\nvälja rätt inriktning för sitt framtida arbete.</pre><pre>Anf.  57  DÉSIRÉE PETHRUS ENG-\r\nSTRÖM (kd):\r\nHerr talman! Jag vill tacka socialministern för\r\nsvaret på min interpellation.\r\nDen fråga jag har ställt är alltså vilka åtgärder\r\nstatsrådet avser att vidta för att säkerställa tillgången\r\npå geriatriker, dvs. läkare som är specialister på äld-\r\nres sjukdomar, under de närmaste åren. Det svar som\r\njag har fått är att det naturligtvis behövs geriatriker.\r\nDär är vi överens.\r\nMen sedan blir svaret att det främst behövs fler\r\nallmänläkare och familjeläkare på vårdcentralerna\r\noch att man därför ska utöka antalet läkarplatser i\r\nutbildningarna.\r\nVidare anför ministern att det nog är så att intres-\r\nset för geriatrik dessvärre inte är tillräckligt stort. Då\r\nkan man fråga sig varför.\r\nMinistern menar vidare att Socialstyrelsen ska ta\r\nfram fortlöpande underlag för bedömningen av hälso-\r\noch sjukvårdens behov av läkare, särskilt då specia-\r\nlistläkare, såväl nationellt som regionalt. Sedan be-\r\nslutar landstingen utifrån det här hur många tjänster\r\noch inom vilka specialiteter som tjänster ska utlysas\r\nför att kunna tillgodose behovet.\r\nDå kan man ställa sig frågan vilka framräkningar\r\nsom Socialstyrelsen har gjort av behovet av geriatri-\r\nker. Om 30 år kommer 25 % av Sveriges befolkning\r\natt vara över 65 år. De som är över 80 år kommer då\r\nockså att bli fler, dvs. de som i dag behöver medi-\r\ncinskt kompetent personal i både den kommunala och\r\nden landstingskommunala vården. Jag har, så långt\r\nsom jag har kunnat ta reda på i efterforskningar på\r\nSocialstyrelsen och Landstingsförbundet, inte kunnat\r\nhitta några sådana framräkningar av behovet av geri-\r\natriker framöver, vilket oroar.\r\nJag blir därför beklämd och förundrad när det\r\ngäller vad regeringen egentligen gör för att få fram\r\nfler geriatriker. Man säger att man ska ta fram fler\r\nfamiljeläkare. Och resten får vi väl se hur det går med\r\n- eller vad är det som gäller?\r\nEnligt min mening räcker det inte med familjelä-\r\nkarkompetens i alla lägen, även om många av de\r\nläkarna är duktiga. Det verkar inte finnas ett tryck i\r\nden här frågan från regeringen. Syftet med min inter-\r\npellation i dag är att trycket ska öka på att ta fram\r\nberäkningar av hur många geriatriker som behövs\r\nframöver, och att ministern nu på allvar ska börja\r\njobba med den här frågan. Andelen äldre ökar, och de\r\nhar också rätt till specialistkompetens. Vad säger\r\nministern? Har äldre rätt till geriatrikerkompetens?\r\nHar framräkningar av behovet gjorts?</pre><pre>Anf.  58  Socialminister LARS ENG-\r\nQVIST (s):\r\nHerr talman! Jag är rädd för att Désirée Pethrus\r\nEngström gör sig skyldig till samma misstag som\r\nmånga andra gör när man diskuterar äldrevården.\r\nÄldre människor behöver först och främst en famil-\r\njeläkare, en specialist i allmänmedicin. Det är viktigt\r\natt inse att det inte är så att bara för att man är över 65\r\når och får ont i knät eller ont i magen skulle man\r\nbehöva en geriatriker. Det viktigaste är att vi ser till\r\natt det finns familjeläkare som arbetar i äldrevården\r\noch som ger den medicinska kompetens som behövs\r\nför att äldrevården ska fungera. Det är det jag försö-\r\nker påpeka.\r\nFör en rad sjukdomar som är speciella för de äldre\r\nbehövs det specialistkompetens, nämligen i geriatri.\r\nMen det är viktigt att konstatera att det inte är så att\r\nbara för att man är 65 år ska man tvingas söka en\r\ngeriatriker. Det viktigaste för svensk sjukvård är att\r\ndet finns tillräckligt många allmänläkare.\r\nMan kan konstatera att det har skett ett enormt\r\ntillskott när det gäller allmänläkare. I dag presenterar\r\nLandstingsförbundet en sammanställning som visar\r\natt man mer än väl har nått de mål som vi satte upp i\r\nhandlingsplanen för hälso- och sjukvårdens utveck-\r\nling. Enligt den skulle det vid årsskiftet ha funnits\r\n4 520 allmänläkare. Då skulle man ha rekryterat 230\r\nnya läkare förra året för att ha den rekryteringsnivå\r\nsom krävs för att det ska tillgodose behovet. Det\r\nvisade sig att man vid årsskiftet nu hade nått nästan\r\n4 900 allmänläkare. Rekryteringen av allmänläkare\r\nhar alltså ökat mycket kraftigt. Det pågår en mycket\r\nsnabb rekrytering av allmänläkare i primärvården.\r\nNär det sedan gäller kompletteringen av specia-\r\nlistkompetens för äldresjukdomar kan vi konstatera\r\natt det inte har skett samma ökning. Det var lika stor\r\nrekrytering av geriatriker 2001 som det har varit de\r\nsenaste åren. Vi måste försöka bedöma hur primär-\r\nvården och övriga läkare fungerar och hur man sam-\r\nverkar i äldreomsorgen för att få veta exakt hur\r\nmånga som behövs. Ingen kan i dag ange hur många\r\ngeriatriker som behövs. Nu jobbar Socialstyrelsen\r\nmed detta och kommer att redovisa en bedömning av\r\nhur stort behovet är. Vad man då kommer att ta hän-\r\nsyn till är tillgången till specialister i allmänmedicin i\r\näldreomsorgen. Då vet vi hur stort behovet av kom-\r\nplettering är.\r\nGör inte misstaget att bedöma de medicinska in-\r\nsatserna i äldrevården bara med utgångspunkt från\r\nhur många geriatriker vi har. Det är den samlade\r\nläkarkompetensen som är viktig för att äldreomsorgen\r\nska fungera. När vi vet hur den kommer att se ut kan\r\nvi också bedöma behovet av geriatriker.\r\nDen allmänna bilden är att det utbildas för få och\r\natt de specialistbevis som utfärdas för geriatriker -\r\njag tror att det var 42 stycken förra året - är i under-\r\nkant och att det behövs fler. Det gäller att se till att\r\nfler utbildar sig till denna kompetens. Exakt hur\r\nmånga vi behöver avgörs av hur vi bedömer det all-\r\nmänna läkarbehovet. Just nu ser det väldigt bra ut när\r\ndet gäller rekryteringen av allmänläkare - mycket\r\nbättre än vad vi vågade hoppas när vi antog hälso-\r\noch sjukvårdens handlingsplan.</pre><pre>Anf.  59  DÉSIRÉE PETHRUS ENG-\r\nSTRÖM (kd):\r\nHerr talman! Jag är självfallet medveten om att\r\nmånga behov hos de äldre, framför allt hos dem som\r\när pigga och krya, kan klaras med familjeläkare. Pro-\r\nblemet är bara att många är svårt sjuka.\r\nJag skulle vilja läsa en liten notis från Äldrecent-\r\nrum, som ministern säkert känner till. Överläkare\r\nGöran Selander säger så här:\r\nAtt läkarförsörjningen till den kommunala äldre-\r\nvården mångenstädes är otillräcklig är väl känt. Var-\r\nför? Jo, äldrevården ligger tyvärr i marginalen för\r\nlandstingsverksamheten och vårdprofessionerna. Den\r\nhar ingen status och prioriteras inte. Det är något som\r\nfår komma på tal när den akuta somatiska sjukvården\r\nfått sitt. En kår av geriatriska specialister växte fram\r\nunder ett par decennier i slutet av 1900-talet, med en\r\nstark känsla för äldremedicin. Men den upplever sig\r\nfortfarande i marginalen, där den över huvud taget\r\nfinns kvar. Rekryteringen blir därefter. Familjeläkare\r\nhar blivit begreppet på modet, men ibland undrar man\r\nom de äldsta och sjukaste räknas till familjen. Kan\r\nman inte ta sig till vårdcentralen med sin skröpliga\r\nkropp får det anstå, eller så åker man spontant till\r\nsjukhusakuten.\r\nDet är precis detta som vi vill motverka, dvs. att\r\nman åker till akuten i onödan därför att familjeläkaren\r\nkanske inte alltid klarar de svårt sjuka.\r\nÄdelreformen trädde i kraft 1992, alltså för tio år\r\nsedan. Över en natt blev de många långvarigt sjuka\r\noch handikappade förvandlade från patienter i behov\r\nav vård och omsorg till boende, klienter, hjälptagare,\r\nbiståndstagare m.m. Visst var det bra tänkt att man\r\nskulle avmedikalisera vården kring de äldre. Men\r\nmånga av dem som var svårt sjuka hamnade nu i\r\nkommunernas verksamhet utan hög medicinsk kom-\r\npetens. De sjuka äldre har ofta en mångfasetterad och\r\nkomplicerad sjukdomsbild, ofta med tre fyra aktiva\r\nåkommor. Det krävs då kompetens på äldres sjukdo-\r\nmar och på hur mediciner påverkar äldre, därför att de\r\npåverkar olika.\r\nDet som förvånar är att ministern accepterar att\r\nvåra äldre har en mycket orättvis och ojämn tillgång\r\ntill specialister inom geriatrik i dag. Snittvårdtiden på\r\nsjukhusen har minskat från 14 till 4 dagar, vilket\r\ninnebär att våra äldre snabbt skrivs ut trots stora\r\nvårdbehov. Det är här jag menar att det inte klaras\r\nbara genom familjeläkare fyra timmar i veckan på\r\näldreboendet, som är det vanliga.\r\nDet innebär också att forskningen kring de äldres\r\nsjukdomar kommer att minska om ingenting görs.\r\nVissa får aldrig träffa geriatriker om de inte kommer\r\nin på sjukhus. Andra får träffa dem ibland. Andra kan\r\nträffa dem dygnet runt, som på Stora Sköndal. Det är\r\ninte alltid vårdbehovet som styr.\r\nI dag finns det i Stockholm flera nya projekt på\r\ngång som ska förbättra tillgången till geriatriker. Men\r\nkommer vi då att ha fler geriatriker framöver? Kom-\r\nmer de att finnas om 30 år? När vi diskuterar specia-\r\nlister, vilka som ska finnas kvar framöver, kommer\r\ngeriatrikerna att finnas och vara en stor tillgång i vårt\r\nsamhälle? Kan ministern säga om våra äldre kommer\r\natt få möta specialister på äldres sjukdomar, dvs.\r\ngeriatriker, i framtiden?</pre><pre>Anf.  60  Socialminister LARS ENGQVIST\r\n(s):\r\nHerr talman! Om jag hade frågat Désirée Pethrus\r\nEngström för några dagar sedan hur många allmänlä-\r\nkare som rekryterades förra året, tror jag inte att hon\r\nhade vågat svara eller så hade hon säkerligen blivit\r\növerraskad över det faktiska svaret. Det rekryteras nu\r\nallmänläkare till svensk sjukvård i en takt som skedde\r\nbara under något år i början av 90-talet. I huvudsak\r\nrekryteras de för att primärvården ska fungera som\r\ndet stöd för äldreomsorgen den är avsedd att vara\r\nenligt ädelreformen. De rekryteras för att kunna er-\r\nbjuda de äldre regelbunden kontakt med läkare, för\r\natt det ska finnas läkare på äldreboendena men också\r\nhos människor som bor kvar i sina bostäder.\r\nDet är viktigt att förändringen sker. Vi får ökade\r\nmedicinska insatser, ökad läkarmedverkan i äldreom-\r\nsorgen, och det sker nu i en glädjande utsträckning.\r\nDet är viktigt att vi noterar detta.\r\nTill äldrevården hör också naturligtvis de enskilda\r\npatienternas rätt att få specialistbehandling. Men det\r\nkan handla om specialister av många olika slag, inte\r\nbara geriatriker. Det handlar om specialister på\r\nmånga sjukdomsområden, många diagnoser, som ska\r\nfinnas tillgängliga inom sjukvården. Vi behöver fler\r\ngeriatriker. Men om äldrevården ska fungera krävs\r\ndet framför allt specialister i allmänmedicin som står\r\ntill förfogande som stöd för sjuksköterskorna och\r\növrig personal på de särskilda boendena. Det är det\r\nsom nu sker.\r\nVi behöver också fler geriatriker. Det tycks alla\r\nvara överens om. Exakt hur många som behövs och\r\nhur stort utbildningsbehovet är kan vi inte riktigt\r\navgöra förrän vi vet exakt hur stor den övriga läkar-\r\nmedverkan är. Utan specialister i allmänmedicin, utan\r\nfamiljeläkaren i äldreomsorgen, kommer vi aldrig att\r\nfå äldreomsorgen att fungera. Det är det jag försöker\r\npåpeka.\r\nNu tillträder ett antal geriatriker. Jag berättade att\r\ndet handlar om ett fyrtiotal bevis som utfärdades förra\r\nåret. Sannolikt behöver den siffran öka. Det gäller för\r\nlandstingen och för sjukvårdshuvudmännen, likväl\r\nsom för kommunerna som är engagerade i frågan, att\r\nstimulera unga medicinstuderande att söka sig till\r\näldrevården och bli specialister inte bara i allmänme-\r\ndicin utan faktiskt också i geriatrik.\r\nGör inte problemet med äldreomsorgen till ett\r\nproblem bara om tillgången till geriatriker. Det här\r\nhandlar om den allmänna läkarmedverkan. Där borde\r\nvi gemensamt kunna glädjas över att det nu sker en\r\ntillströmning till primärvården av läkare som vi inte\r\nhar sett maken till på många år.</pre><pre>Anf.  61  DÉSIRÉE PETHRUS ENGSTRÖM\r\n(kd):\r\nHerr talman! Vi pratar förbi varandra. När jag frå-\r\ngar om geriatriker får jag till svar att det kommer fler\r\nallmänläkare. Det är här jag känner en viss oro. Jag\r\ninser att det behövs fler allmänläkare i vården, men\r\ndet behövs också geriatriker. Jag tycker inte, tyvärr,\r\natt svaret jag har fått här i dag ger mig trygghet att\r\nsäga till de äldre att de kommer att få se fler geriatri-\r\nker för dem som är svårast sjuka framöver.\r\nRegeringen måste ta frågan på större allvar. Visst\r\nska det finnas allmänläkare, men geriatriker har en\r\nspecialistkompetens och kan forska vidare på äldres\r\nsjukdomar. Annars kommer den forskningen att dö\r\nut. Geriatriker behövs som komplement till familjelä-\r\nkarna.\r\nFrågan är hur socialministern kommer att agera\r\nför att det ska bli fler geriatriker och inte bara svara\r\natt det behövs fler allmänläkare. Då måste man börja\r\nmed att noggrant beräkna hur stort behovet kommer\r\natt vara framöver. Där får jag lite diffusa svar angå-\r\nende hur dessa beräkningar kommer att tas fram. Man\r\nsäger att Socialstyrelsen är på gång. Men det här\r\nborde väl ha gjorts för länge sedan? Det har gått tio år\r\nsedan ädelreformen genomfördes.\r\nRegeringen behöver sätta ned foten om hur vården\r\nför de äldre ska se ut framöver. Det är en övergripan-\r\nde fråga som måste lösas nationellt.\r\nFör det första: Ta fram beräkningar av behovet\r\noch ta frågan på allvar. För det andra: Se över frågan\r\nom hur samverkan mellan kommun och landsting ska\r\nfungera kring äldre med stora medicinska behov. För\r\ndet tredje: Fundera över hur det ska bli mer attraktivt\r\natt bli geriatriker framöver. Då går det inte att säga att\r\ndet behövs fler allmänläkare, utan då måste det fram-\r\ngå att det finns ett stort behov av geriatrisk kompe-\r\ntens i äldrevården.</pre><pre>Anf.  62  Socialminister LARS ENGQVIST\r\n(s):\r\nHerr talman! Jag försökte påpeka att när det gäller\r\nbedömningen av hur många geriatriker det behövs\r\nligger ansvaret hos sjukvårdens huvudmän. De ska\r\ngöra bedömningen i samverkan med Socialstyrelsen\r\noch naturligtvis också i samverkan med utbildnings-\r\nanstalterna när de kan se vilka behov som finns i\r\näldrevården.\r\nDet är väl inte oävet att påpeka att de stora bris-\r\nterna i svensk äldreomsorg de senaste åren faktiskt\r\nhar varit tillgången till allmänläkare. Det är där det\r\nhar varit en skriande brist. Där har man inte kommit i\r\nkontakt med läkare. Nu sker detta. Nu finns det en\r\nmöjlighet att göra en klokare bedömning av hur\r\nmånga geriatriker vi behöver för att komplettera all-\r\nmänmedicinen. Det arbetet pågår. Exakt hur många\r\ndet är vet vi inte, men sjukvårdshuvudmännen,\r\nLandstingsförbundet och även Socialstyrelsen arbetar\r\nmed den frågan.\r\nNu har vi dessbättre inte någon kommandostat\r\nsom gör att regeringen talar om att det ska vara två\r\ndär eller en där. Det här beror på hur sjukvårdshu-\r\nvudmännen i samarbete med kommunerna gör sina\r\nbedömningar. Jag är alldeles övertygad om att när\r\nman nu har fått fart på utvecklingen av primärvården\r\noch fått fler allmänläkare är det lättare att bedöma\r\nvilket behov som finns av geriatriker och vad som\r\nbehöver göras för att locka fler. Det är det jag har\r\nförsökt att förklara. Jag är alldeles övertygad om att\r\nvi kommer att få se fler geriatriker, att sjukvårdshu-\r\nvudmännen anstränger sig mer och att de samverkar\r\nmed kommunerna för att erbjuda rimliga arbetsvill-\r\nkor.</pre><pre>Överläggningen var härmed avslutad.</pre><pre>12 §  Svar på interpellation 2001/02:339 om fri\r\nrörlighet av varor inom EU</pre><pre>Anf.  63  Socialminister LARS ENGQVIST\r\n(s):\r\nHerr talman! Anne Ludvigsson har frågat statsrå-\r\ndet Leif Pagrotsky vad han avser att vidta för åtgärder\r\nför att statens myndigheter såsom Riksförsäkrings-\r\nverket, affärsdrivande verk och bolag agerar i över-\r\nensstämmelse med EG-rätten så att den fria rörlighe-\r\nten av varor inom EU underlättas till nytta för kon-\r\nsumenterna. Eftersom frågeställaren främst tar upp\r\nRiksförsäkringsverket och prissättningen av läkeme-\r\ndel och detta faller under Socialdepartementets an-\r\nsvarsområde kommer jag att besvara interpellationen.\r\nAnne Ludvigsson har i sin interpellation som ex-\r\nempel på myndighet som agerar i strid med EG-rätten\r\nangivit Riksförsäkringsverkets agerande i samband\r\nmed prissättningen av parallellimporterade läkeme-\r\ndel. Som frågeställaren påpekar har det framförts\r\nkritik från kommissionens sida rörande prissättningen\r\nav parallellimporterade läkemedel i Sverige. Jag vill\r\ninledningsvis betona att parallellimport av läkemedel\r\när viktig eftersom den ofta bidrar till ökad konkurrens\r\noch lägre priser. Som Anne Ludvigsson påpekar har\r\nregeringen underkänt Riksförsäkringsverkets tidigare\r\npraxis att schablonmässigt åsätta parallellimporterade\r\nläkemedel ett 10 % lägre pris än motsvarande di-\r\nrektimporterade läkemedel. Riksförsäkringsverket har\r\ndärefter ändrat sina regler för prissättning av paral-\r\nlellimporterade läkemedel och prövar nu varje läke-\r\nmedel individuellt. För närvarande pågår det en dia-\r\nlog mellan kommissionen och regeringen i fråga om\r\nprissättning av parallellimporterade läkemedel. I\r\nsamband med detta har regeringen till kommissionen\r\nkommunicerat uppgifter om Riksförsäkringsverkets\r\nändrade praxis. Vad denna dialog kommer att utmyn-\r\nna i kan jag inte föregå här.\r\nSom Anne Ludvigsson känner till beslutade riks-\r\ndagen den 5 april i år om regeringens proposition De\r\nnya läkemedelsförmånerna (prop. 2001/02:63). Pro-\r\npositionen innehåller bl.a. förslag om att en ny myn-\r\ndighet, Läkemedelsförmånsnämnden, inrättas. Den\r\nnya myndigheten får till uppgift att fatta beslut om\r\npris och subventionering av produkter inom läkeme-\r\ndelsförmånen. Regeringen bedömer att i samband\r\nmed subventioneringsbeslut i nämnden bör inte sam-\r\nma höga krav i fråga om utredning gälla för den som\r\nmarknadsför ett parallellimporterat läkemedel som\r\nför den som marknadsför det av nämnden ursprung-\r\nligt subventionerade läkemedlet.\r\nDe uppgifter som Riksförsäkringsverket har gäl-\r\nlande prissättning av läkemedel kommer att flyttas till\r\nden nya myndigheten. I och med att Riksförsäkrings-\r\nverket inte kommer att ha ansvar för prissättningsbe-\r\nslut efter den 1 oktober 2002 kommer denna fråga att\r\nkomma i ett nytt läge.\r\nVidare kan jag även informera om att regeringen\r\nnyligen har tillsatt en arbetsgrupp med uppgift att\r\ngenomföra en översyn av prissättningen av produkter\r\ninom läkemedelsförmånen. Den nuvarande lagre-\r\ngleringen i fråga om prisreglering av varor inom\r\nläkemedelsförmånen är kortfattad och kan behöva\r\nkompletteras med ytterligare bestämmelser. I arbets-\r\ngruppens uppdrag ingår även att överväga om det är\r\nmöjligt och lämpligt att införa ett förenklat prissätt-\r\nningsförfarande för generiska och parallellimportera-\r\nde läkemedel.\r\nSlutligen vill jag påpeka att regeringen anser att\r\ndet är av största vikt att svenska myndigheter följer\r\nEG-rättens bestämmelser. Av regeringsformen fram-\r\ngår dock att förvaltningsmyndigheterna tillförsäkrats\r\nsjälvständighet gentemot regeringen i ärenden som\r\nrör myndighetsutövning mot enskild, varför jag var-\r\nken kan eller får uttala mig angående myndigheters\r\nbedömningar i enskilda ärenden. Allmänt kan sägas\r\natt för det fall svenska regler ger utrymme för tolk-\r\nningar i strid med EG-rättens bestämmelser kan de\r\nsvenska reglerna komma att behöva förtydligas.</pre><pre>Anf.  64  ANNE LUDVIGSSON (s):\r\nHerr talman! Tack för ett bra och konkret svar,\r\nsocialministern!\r\nUtgångspunkten för min interpellation är att man\r\nför konsumenternas bästa ska utnyttja den konkurrens\r\nsom finns genom parallellimport, att den inre mark-\r\nnaden ska fungera och att småföretag inte ska utsättas\r\nför hinder som strider mot EG-rätten. Jag är glad över\r\natt det också är socialministerns och regeringens\r\nambition, vilket tydligt framgår i svaret på interpella-\r\ntionen.\r\nKostnaden för läkemedel är en stor och ökande\r\nutgift i statens budget. Det är därför viktigt att beakta\r\nalla möjligheter till besparingar som finns. Konkur-\r\nrensen ökar om vi undanröjer de hinder som finns för\r\nfri rörlighet av varor, och vinnare är konsumenterna i\r\nEU. Men en genomläsning av Riksförsäkringsverket\r\ndefinition och tolkning av sitt uppdrag ger vid handen\r\natt man verkar ta mycket begränsad hänsyn till att\r\nSverige är med i EU och att vi därmed har åtagit oss\r\natt följa den europeiska lagstiftningen. Det är inte alla\r\ngånger vi tycker att den här lagstiftningen är bra.\r\nIbland kanske vi t.o.m. ogillar den, men då får vi\r\nverka för att ändra regelverk. Vi får inte bryta mot\r\nlagstiftningen. Det är ju en grundläggande del i de-\r\nmokratin. Det är angeläget att den inre marknaden\r\noch därmed den fria handeln fungerar. Artikel 28 i\r\nRomfördraget ska naturligtvis följas.\r\nRiksförsäkringsverket ska arbeta för att minska\r\nkostnaderna för patienter och skattebetalare, men det\r\ninnebär inte att RFV får bryta mot EU:s grundtanke\r\nom fri rörlighet för varor och tjänster. Om RFV har\r\ngodkänt ett pris för ett läkemedel ska det egentligen\r\ninte finnas något som hindrar ett annat företag att\r\nsälja samma läkemedel inom ramen för förmånssy-\r\nstemet, så länge det andra företaget inte begär ett pris\r\nsom överstiger det ursprungliga priset. Och i reger-\r\ningens svar på kommissionens motiverade yttrande\r\nanges tydligt att det inte finns något som förhindrar\r\natt en parallellimportör får samma pris.\r\nRegeringen har, som socialministern skriver i sva-\r\nret, underkänt Riksförsäkringsverkets praxis med den\r\ns.k. tioprocentsregeln. RFV har också förändrat sina\r\nregler. Det är viktigt att det som den svenska reger-\r\ningen anför följs av ansvarig myndighet, i detta fall\r\nRiksförsäkringsverket.\r\nJag vill fråga socialministern: På vilket sätt vägs\r\nde EG-rättsliga aspekterna in i det arbete som nu\r\npågår i den här arbetsgruppen inom Regeringskansliet\r\nmed att utforma nya föreskrifter för prissättning av\r\nläkemedel? Jag undrar också hur det är med detta\r\ninför den nya myndighetens tillsättande.</pre><pre>Anf.  65  Socialminister LARS ENG-\r\nQVIST (s):\r\nHerr talman! Det är ganska viktigt att konstatera\r\natt de regler som Riksförsäkringsverket följde tidigare\r\ninte var alldeles entydiga. Man hade inte en automa-\r\ntisk regel om att priset skulle sättas 10 % lägre, vilket\r\nhar påpekats. Däremot är det uppenbart att man ar-\r\nbetade med detta som utgångspunkt när man fast-\r\nställde priserna. Detta är nu borta. Man prövar varje\r\nläkemedel för sig, och man följer inte några schablon-\r\nregler. Det är en viktig princip i framtiden, dvs. att\r\nman bedömer varje läkemedel för sig.\r\nNär man sedan bedömer vad som är ett accepta-\r\nbelt pris följer man således de allmänna regler som\r\ngäller för att bedöma läkemedel. Det är ganska om-\r\nfattande bedömningar som görs. Men när det gäller\r\nett parallellimporterat läkemedel och det direktim-\r\nporterade läkemedlet eller det i Sverige producerade\r\nläkemedlet redan är godkänt säger man från Riksför-\r\nsäkringsverket att man inte kommer att kräva samma\r\nomfattande undersökningar för att bedöma priset. Det\r\ninnebär förhoppningsvis att vi får räkna med att vi i\r\nframtiden kommer att ha fler parallellimporterade\r\nläkemedel, att de kommer att erbjuda en bättre kon-\r\nkurrens och därmed också en ökad prispress när det\r\ngäller läkemedelskostnaderna.\r\nFrån den 4 maj förra året fram till den 20 mars i år\r\n- efter att man ändrade praxis - har Riksförsäkrings-\r\nverket fattat 1 017 beslut om pris på parallellimporte-\r\nrade läkemedel, enligt uppgifter jag har fått. När det\r\ngäller den största andelen handlar det just om pris-\r\nsänkningar till följd av konkurrens på marknaden.\r\nMerparten av besluten handlade alltså om att sänka\r\npriserna. Samtliga prissänkningar har dessutom initie-\r\nrats av företagen själva. Men man påpekar att beslu-\r\nten numera också kan handla om att man godkänner\r\npris som är högre än för det direktimporterade läke-\r\nmedlet. Jag kan inte riktigt bedöma vad det beror på,\r\nmen det är uppenbart att också parallellimporterade\r\nläkemedel kan föranleda ett högre pris, och det har\r\ngodkänts. Det har funnits särskilda skäl till det. Men i\r\nflera fall har prissänkningen varit betydligt större än\r\n10 %. Det har faktiskt handlat om ett stort spann.\r\nNågot läkemedel har fått ett pris som är 40 % högre\r\nän priset för det direktimporterade, och något läke-\r\nmedel har fått ett pris som är 43 % lägre än priset för\r\ndet direktimporterade läkemedlet. Då ska man veta att\r\ndet i flertalet fall har handlat just om prissänkningar.\r\nDen redovisning som Riksförsäkringsverket har\r\nskickat till departementet har nu skickats vidare till\r\nkommissionen. Kommissionen kommer att göra en\r\nbedömning av om det nya regelsystemet och de nya\r\nregler som Riksförsäkringsverket följer är i linje med\r\nEG-rätten. Vi har också redovisat det beslut som\r\nriksdagen har fattat om en ny förmånsnämnd och\r\nvilka regler som kommer att gälla för detta. Vi av-\r\nvaktar naturligtvis svaret.\r\nVi har samma uppfattning, nämligen att paral-\r\nlellimport leder till pressade priser. Det är viktigt att\r\nvi underlättar för de företag som parallellimporterar\r\nläkemedel, så att vi får en press på läkemedelskostna-\r\nderna.</pre><pre>Anf.  66  ANNE LUDVIGSSON (s):\r\nHerr talman! Tack för den här informationen! Det\r\nsom ministern har sagt understryker vikten av paral-\r\nlellimportörernas arbete just när det gäller konkurren-\r\nsen.\r\nRiksförsäkringsverket presenterade i förra veckan\r\nen undersökning där läkemedelspriserna i Sverige och\r\nandra europeiska länder jämförs. Resultatet är att\r\npriserna i Sverige ligger något lägre än genomsnittet\r\nför de övriga länderna i undersökningen. Det är\r\nmycket positivt. Men det är intressant att konstatera\r\natt det, vad jag förstår, inte togs någon hänsyn till\r\nparallellimport i den här undersökningen, trots att det\r\nhandlar om ungefär 10 % av läkemedelsförsäljningen\r\ni Sverige. Om parallellimport hade inkluderats hade\r\nprisdifferensen kanske varit ännu större. Det lyfts inte\r\nheller fram vilken effekt som hotet när det gäller\r\nparallellimportörernas verksamhet har haft för pris-\r\nsättningen av läkemedel. Att läkemedelsbolagen\r\nalltmer börjar införa s.k. Europapriser kan ju vara en\r\nföljd av konkurrensen från parallellimporten - troli-\r\ngen är det så.\r\nVi är ju överens om att det är av yttersta vikt att få\r\nut en så hög välfärd som möjligt av de resurser som\r\navsätts till hälso- och sjukvården och läkemedelsför-\r\nmånssystemet. Då blir man ju lite oroad av att Riks-\r\nförsäkringsverket som jag ser det, åtminstone tidiga-\r\nre, har hanterat parallellimportörerna lite styvmoder-\r\nligt. De är ju av så stor vikt när det gäller konkurren-\r\nsen och sänkningen av läkemedelskostnaderna.\r\nNär regeringen besvarade kommissionens motive-\r\nrade yttrande anförde regeringen just att ändringarna i\r\nföreskrifterna avser att garantera att varje ansökan om\r\nfastställande av pris på läkemedel prövas individuellt\r\nefter objektiva och kontrollerbara kriterier. Det är\r\nväldigt bra, men det kan ställas mot vad RFV har\r\nanfört vid ett möte med parallellimportörerna. Man\r\nsade att man ibland är tvungen att straffa ut en paral-\r\nlellimportör genom att sätta ett för lågt pris, för att\r\nveta var gränsen går. Det tycker jag låter lite oro-\r\nväckande i det här sammanhanget. Det kan ju inte stå\r\ni överensstämmelse med en prissättning efter objekti-\r\nva och kontrollerbara kriterier. Jag vet att ministern\r\ninte kan gå in i enskilda ärenden, så jag räknar inte\r\nmed något svar på den punkten.\r\nMen jag vill, som sagt, poängtera vikten av pa-\r\nrallellimportörernas verksamhet. Den är så viktig att\r\nden inte får begränsas. Det skulle få stora konsekven-\r\nser för läkemedelskostnaderna. Läkemedelsbolagen\r\nbörjar, som tidigare nämnts, införa Europapriser, bl.a.\r\nför att minska parallellimportens betydelse. Det visar\r\natt hotet när det gäller parallellimportörernas verk-\r\nsamhet är viktigt. Eftersom parallellimportörerna\r\ngenerellt sett är små handelsföretag med små margi-\r\nnaler är det viktigt att det här regelverket fungerar.\r\nJag vill därför fråga socialministern på vilket sätt man\r\nytterligare kommer att underlätta för parallellimport\r\npå den svenska läkemedelsmarknaden. Jag fick delvis\r\nsvar i det förra anförandet.</pre><pre>Anf.  67  Socialminister LARS ENG-\r\nQVIST (s):\r\nHerr talman! Jag har förstått att prissättning på lä-\r\nkemedel är en mycket komplicerad procedur. Först\r\noch främst talar vi inte om någon faktiskt fungerande\r\nmarknad, eftersom det i huvudsak är subventionerade\r\nprodukter det handlar om. Det innebär att samhället\r\nhar ett stort ansvar för att åsätta läkemedlet ett pris\r\nsom är försvarbart ur samhällets synpunkt men också\r\nacceptabelt ur producentens synpunkt. Det ska rym-\r\nma ett stort forskningsinnehåll, i alla fall under den\r\ntid man har ensamrätt till eller patent på läkemedlet.\r\nDet ska täcka kostnader tillbaka i tiden, likaväl som\r\ndet ska garantera en fortsatt utveckling av forskning\r\noch av de producerande företagen. Man ska göra en\r\nbedömning av vad läkemedlet kan betyda för den\r\nsvenska hälsovården och också jämföra med kostna-\r\nder för alternativa behandlingar och terapier. Det är\r\nalltså väldigt svårt.\r\nDetta är naturligtvis också den viktigaste förklar-\r\ningen till att Riksförsäkringsverket tidigare hade\r\nhållningen att ett parallellimporterat läkemedel borde\r\nkunna åsättas ett 10 % lägre pris än det direktimporte-\r\nrade.\r\nDet viktigaste nu är att man inte ska särbehandla\r\ngruppen av läkemedel som är parallellimporterade.\r\nDe ska bedömas var för sig och på samma sätt som\r\nandra läkemedel. Det som skiljer är att ursprungslä-\r\nkemedlet, det direktimporterade, redan är godkänt,\r\nvilket innebär att man kan behandla det något annor-\r\nlunda. Men utgångspunkten ska vara denna. Det be-\r\ntyder att man kan acceptera att ett parallellimporterat\r\nläkemedel av något skäl kan åsättas ett högre pris,\r\nlikaväl som man kan hoppas - vilket vi vet att det\r\ninnebär i de flesta fall - på ett väsentligt lägre pris.\r\nMan har alltså inte någon schablonbedömning.\r\nVi ser fram emot vad kommissionen kommer att\r\nsäga när den tar del av den dokumentation vi har\r\nskickat, som Riksförsäkringsverket har stått för, lika-\r\nväl som den information vi ger om den nya läkeme-\r\ndelsförmånsnämndens hantering av prissättningen.\r\nJag hoppas att vi med det nya regelverket lever upp\r\ntill de krav som EG-rätten ställer. Skulle det visa sig\r\natt man har påpekanden är vi dock beredda att ta\r\nhänsyn till de synpunkterna, eftersom vi vill ha en så\r\nöppen konkurrens som möjligt när det gäller läkeme-\r\ndel.</pre><pre>Anf.  68  ANNE LUDVIGSSON (s):\r\nHerr talman! Som framkommit när vi har diskute-\r\nrat detta utgör parallellimportörerna av läkemedel den\r\nenda konkurrens som finns på marknaden för origi-\r\nnalläkemedel. Därför är det oerhört viktigt att denna\r\nkonkurrens fungerar.\r\nEtt sätt att stärka konkurrensen och därmed sänka\r\nläkemedelskostnaderna för patienterna och för för-\r\nmånssystemet är att underlätta för parallellimporten\r\natt så snabbt som möjligt få börja sälja, så att lägre\r\npriser snabbt blir en realitet. I dag ser vi att ansök-\r\nningar för parallellimport ibland tar lika lång tid som\r\nför direktimportörer trots att det, precis som ministern\r\nanför, inte behövs någon hälsoekonomisk eller medi-\r\ncinsk bedömning på samma sätt. Det är bra att reger-\r\ningen tillsatt en arbetsgrupp som ska göra en översyn\r\nav prissättningen på produkter inom läkemedelsför-\r\nmånen och att även det förenklade prissättningssy-\r\nstemet kommer in i detta arbete. Men den nya myn-\r\ndigheten träder i kraft först i oktober, och sedan vet vi\r\ninte om allt kommer att fungera direkt. Jag anser att\r\ndet är viktigt att underlätta på det här området redan\r\nnu för att inte slå ut de parallellimportörer som finns\r\npå marknaden.\r\nMin avslutande fråga till socialministern blir där-\r\nför: Är det rimligt att dessa ansökningar tar lika lång\r\ntid att behandla trots att det sakliga innehållet är av-\r\nsevärt mindre? Och vad sker under tiden fram till\r\ndess att den nya myndigheten börjar arbeta på ett\r\neffektivt sätt?</pre><pre>Anf.  69  Socialminister LARS ENG-\r\nQVIST (s):\r\nHerr talman! De sista frågorna kan jag besvara\r\nganska kort. Det är naturligtvis inte rimligt att det tar\r\nlika lång tid, och det har jag också påpekat. Det är\r\nviktigt att man bedömer läkemedlen var för sig och\r\ninte har några schablonregler, men man måste också\r\nta i beaktande att ett parallellimporterat läkemedel\r\nfaktiskt inte behöver bedömas på samma sätt efter-\r\nsom ursprungsläkemedlet eller det direktimporterade\r\nläkemedlet redan är godkänt. Det är alltså inte rimligt\r\natt det tar samma tid. Det är viktigt att Riksförsäk-\r\nringsverket har mycket snabbare behandling.\r\nJag utgår från att Riksförsäkringsverket är med-\r\nvetet om den här situationen och vidtar de åtgärder\r\nsom är nödvändiga för att de företag som ägnar sig åt\r\nparallellimport blir korrekt behandlade och får reella\r\nmöjligheter att verka på den svenska läkemedels-\r\nmarknaden.</pre><pre>Överläggningen var härmed avslutad.</pre><pre>13 §  Svar på interpellation 2001/02:312 om\r\nmiljön för närboende till vindkraftverk</pre><pre>Anf.  70  Miljöminister KJELL LARS-\r\nSON (s):\r\nHerr talman! Inga Berggren har frågat statsrådet\r\nLena Sommestad\r\n1. om miljöministern avser att ta initiativ till ett\r\nvindkraftsindustrimoratorium,\r\n2. om miljöministern avser att ta initiativ till att\r\nklargöra närboendes rättigheter vid vindkrafts-\r\nindustrietableringar, och\r\n3. om miljöministern avser att ta initiativ till att ett\r\nnationellt enhetligt regelverk med minimiregler\r\nför respektavstånd till bostadshus och bullerni-\r\nvåer tas fram.\r\nAnsvaret i Miljödepartementet är så fördelat att\r\ndet är jag som ska besvara interpellationen.\r\nVindkraften har stor potential i ett land som vårt,\r\nsom har långa havskuster. I den energipolitiska pro-\r\nposition som regeringen nyligen har lagt fram till\r\nriksdagen föreslås ett nationellt planeringsmål för\r\nvindkraften om 10 terawattimmar år 2015. Den nuva-\r\nrande elproduktionen från vindkraftverk är knappt en\r\nhalv terawattimme per år.\r\nI propositionen sägs också att det är angeläget att\r\nmed statlig medverkan initiera ett antal vindkrafts-\r\nprojekt för att utvärdera bl.a. olika miljöfrågor. Såda-\r\nna studier är ett uttryck för den försiktighet som jag\r\nmenar bör prägla ett nyttjande av vindkraften i stor\r\nskala. Med det är dock inte sagt att det inte går att\r\nbygga några vindkraftverk alls innan sådana studier\r\när slutförda. Liksom hittills bör det gå att finna områ-\r\nden, såväl på land som till havs, där etablering av\r\nvindkraftverk inte skulle medföra någon oacceptabel\r\nomgivningspåverkan. Om så är möjligt i det enskilda\r\nfallet avgörs vid den tillståndsprövning som ska ske\r\nenligt plan- och bygglagen och miljöbalken, varvid\r\nmiljökonsekvenserna redovisas. Mitt svar på Inga\r\nBerggrens fråga om att ta initiativ till ett vindkrafts-\r\nmoratorium blir alltså nej.\r\nSom Inga Berggren pekar på kan motsättningar\r\nuppstå mellan ett intresse att bygga vindkraftverk och\r\nde närboende. Avvägningar mellan olika intressen\r\ngörs vid tillståndsprövningen. I plan- och bygglagen\r\noch miljöbalken finns bestämmelser till skydd för\r\nmänniskors hälsa och miljön. De rättigheter som\r\nnärboende till vindkraftsetableringar har är desamma\r\nsom gäller generellt för berörda enskilda vid prövning\r\nav tillståndspliktiga verksamheter av olika slag.\r\nInga Berggren tar också upp frågan om minskade\r\nfastighetsvärden till följd av etablering av vindkraft-\r\nverk. I svaret på en tidigare fråga från Inga Berggen\r\nredogjorde jag för miljöbalkens regler om ska-\r\ndeståndsansvar och om inlösen av fastigheter. Av det\r\nsvaret framgår att ansvaret för ekonomisk kompensa-\r\ntion för förlust eller skada till följd av vindkraftsan-\r\nläggningar är reglerat på ett sätt som måste bedömas\r\nsom tillfredsställande.\r\nTill slut har vi Inga Berggrens fråga om ett natio-\r\nnellt enhetligt regelverk med minimiregler för re-\r\nspektavstånd till bostadshus och bullernivåer. Vad\r\nsom är ett lämpligt respektavstånd för vindkraftverk\r\nkan inte anges generellt. Hur långt ett vindkraftverk\r\nsyns och hur ljud, skuggeffekter och andra störningar\r\nbreder ut sig är beroende av t.ex. terrängförhållande-\r\nna. Vad som är lämpliga riktlinjer för lokalisering i\r\ngotländska landskap, som Inga Berggren nämner, går\r\ninte att direkt tillämpa i andra typer av landskap. Vad\r\nsom är viktigt är att det finns rättvisande metoder för\r\natt beräkna utbredningen av olika effekter i skilda\r\nlandskapstyper.\r\nI Boverkets Allmänna råd 1995:1 behandlas bl.a.\r\nbuller och säkerhetsavstånd. I samband med pågåen-\r\nde arbete med att se över råden har utvecklats nya\r\nmodeller för hur ljud från vindkraftverk bör beräknas\r\ni olika situationer. Detta, tillsammans med övriga\r\nrekommendationer i de kommande råden från Bover-\r\nket, kommer att ge förbättrade möjligheter att klar-\r\nlägga hur närboende skulle påverkas av en etablering\r\nav vindkraftverk och bedöma vilka hänsynstaganden\r\nsom är erforderliga. Jag anser därför att några ytterli-\r\ngare initiativ nu inte behöver tas.</pre><pre>Anf.  71  INGA BERGGREN (m):\r\nHerr talman! Tack för svaret på min första fråga.\r\nDet var i vart fall klart och tydligt. Nej till anstånd\r\nmed vindkraftsutbyggnad. Övriga frågor och problem\r\nsom jag tar upp i interpellationen avvisas, för statsrå-\r\ndet deklarerar att några initiativ inte behöver tas eller\r\nförändringar göras. Det gör ministern sedan han ex-\r\nplicit tillstått att erfarenheterna i Sverige är obefintli-\r\nga och att intressemotsättningar finns. Det beklagar\r\njag.\r\nDet finns enligt min uppfattning fortfarande väl-\r\ndigt många frågetecken att räta ut. Min förhoppning\r\när trots allt att ministern är beredd att lyssna, diskute-\r\nra och ta intryck och därmed blir beredd att också\r\nompröva sin ståndpunkt. Regeringen kan trots allt\r\nlägga till rätta där det blivit fel och kan också lägga\r\nfram förslag om riktlinjer och regler som skulle un-\r\nderlätta hanteringen av vindkraftsfrågan framöver.\r\nI måndags och tisdags denna vecka besökte bo-\r\nstadsutskottet Gotland. Programmet innehöll till väl-\r\ndigt stor del information om vindkraft. På ort och\r\nställe på Näsudden fick ledamöterna så uppleva loka-\r\nlisering av vindkraftverk både på land och i vatten.\r\nDär framkom mycket intressanta saker.\r\nMycket tydligt belystes de konflikter som uppstår\r\nmellan målen god livsmiljö och livskvalitet i form av\r\nnatur- och kulturmiljö samt friluftsliv och turism å\r\nena sidan och målen att lokalisera och bygga vind-\r\nkraftverk, med de störningar dessa ger i landskapsbil-\r\nden och för boendemiljön, å den andra.\r\nSjälv har jag fört samtal med Länsstyrelsen i Skå-\r\nne, som just nu håller på med en regional handlings-\r\nplan för vindkraft, och även tagit del av arbete som\r\nRegion Skåne genomför om processen vid vind-\r\nkraftsetableringar. Båda instanserna har visat att det\r\nfinns problem vid behandlingen av tillståndsansök-\r\nningar, inte bara att olika lagstiftning tillämpas, mil-\r\njöbalken och plan- och bygglagen, utan också att\r\nanläggningarnas effekt bestämmer vilken nivå, kom-\r\nmunen, länsstyrelsen eller regeringen, som ger till-\r\nstånd. Därtill styr effekten på verket vilken subven-\r\ntion man får. Även tydliga enhetliga regler och rikt-\r\nlinjer för buller och skuggor efterlyses. Ansvarsfrå-\r\ngan vid s.k. generationsväxling behöver också utre-\r\ndas, säger man.\r\nJag menar att det borde vara den sammantagna\r\nmiljöpåverkan, inklusive den på människorna, som\r\nska styra tillståndsgivningen, och reglerna borde vara\r\ndesamma för tillståndsgivarna oavsett hur långt ifrån\r\nde berörda man sitter.\r\nBeträffande min tredje fråga påpekas att landska-\r\npet i Bohuslän skiljer sig från andra landskapstyper.\r\nDet var klargörande att få veta. Då får man utgå från\r\ndem som kan påverkas och bestämma hur mycket,\r\ndvs. hur lite, de får besväras och göra reglerna däref-\r\nter. Detta menar jag är den obotfärdiges förhinder,\r\nsom det står i Skriften.\r\nMed den erfarenhet och de synpunkter som bl.a.\r\nframförts från Gotland undrar jag till slut: Är statsrå-\r\ndet beredd att med det här som bas ompröva sitt ställ-\r\nningstagande och trots allt ta initiativ till att förändra\r\noch tydliggöra regelverket för vindkraft?</pre><pre>Anf.  72  HARALD NORDLUND (fp):\r\nHerr talman! Får jag först hälsa miljöministern\r\nvälkommen tillbaka i arbetet.\r\nI svaret säger miljöministern att vi har en stor po-\r\ntential i vindkraften. Jag utgår från att vi är överens\r\nom detta, men jag skulle i svaret ha velat se en eller\r\nett par meningar om den ideologiska grunden till att\r\ndet är så viktigt att ta till vara de möjligheter som\r\nligger i vindkraften, nämligen att helt enkelt minska\r\nmiljö- och strålningseffekter i energianvändningen\r\noch att vi därför måste styra utvecklingen mot an-\r\nvändning av miljövänliga energikällor.\r\nDessutom skulle en offensiv satsning på förnybara\r\nenergikällor skapa möjligheter för svensk industri att\r\nbli världsledande inom miljöteknologi. Det skulle\r\näven skapa arbetstillfällen och exportinkomster. Här\r\ngår ju miljö och ekonomi hand i hand. Det tycker jag\r\när viktigt att ha som grund även för det här resone-\r\nmanget som handlar om de närboendes miljö när man\r\nbygger ut.\r\nProblemet är ju inte bara hur vi klarar miljön för\r\nde närboende vid en utbyggnad till 10 terawattimmar.\r\nProblemet blir ju än större när vi, som jag förutsätter,\r\nska fortsätta utbyggnaden med sikte på åtminstone 20\r\nterawattimmar, en dubblering av det mål som man\r\nockså inom EU vill att vi ska ta ställning till men som\r\nden svenska regeringen ännu inte tydligt har ställt sig\r\nbakom. Därför är den frågeställning som interpellan-\r\nten väcker viktig, samtidigt som det är oerhört viktigt\r\natt vi är tydliga om inriktningen, varför vi måste satsa\r\npå en utbyggnad av förnybara energikällor, men ock-\r\nså en tydlighet om hur långt vi vill komma i detta. 10\r\nterawattimmar måste väl ändå ses som ett etappmål.</pre><pre>Anf.  73  Miljöminister KJELL LARS-\r\nSON (s):\r\nHerr talman! Det är naturligtvis ingen hemlighet\r\natt jag ser många positiva saker med vindkraften. Det\r\när en förnybar energikälla. Den är lätt att montera ned\r\nnär man inte vill ha den längre. Det går alltså ganska\r\nenkelt att reparera skador som man har gjort. Den har\r\nen viktig roll i framtidens energisystem. Det är allde-\r\nles uppenbart att det är på det sättet.\r\nMen det hindrar inte, tvärtom är det ytterligare en\r\npåminnelse till oss att se till att den utbyggnad vi gör\r\nsker på ett sätt som är förenligt med vårt ansvar mot\r\nnaturen och vårt ansvar mot människor, både när det\r\ngäller trivsel och hälsopåverkan och för naturens del\r\ninte minst när det gäller landskapsbilden.\r\nSedan är det inte alls så, Inga Berggren, att jag\r\navvisar problemen eller att jag anser att inga initiativ\r\nbehöver tas. Det jag säger i interpellationssvaret är att\r\ninga ytterligare initiativ behöver tas utöver alla de\r\ninitiativ som faktiskt har tagits och som har lett till att\r\nBoverket har utarbetat och fortsätter att utarbeta nya\r\nriktlinjer, att man från Naturvårdsverket går igenom\r\nde effekter på naturen som vi känner till från vind-\r\nkraftsetableringar och att vi också lägger upp olika\r\ntyper av planer och program för att lära oss mer om\r\nvindkraftens påverkan, vilket är väldigt viktigt.\r\nTyvärr är det så att vi vet alldeles för lite om hur\r\nvindkraften påverkar olika naturförhållanden, t.ex.\r\nfiskars lek och fåglar. Här måste vi ha en ordentlig\r\nmetodisk och vetenskaplig ansats för att lära oss så\r\nmycket som möjligt för att i sin tur se till att den\r\nutveckling och utbyggnad vi gör av vindkraften blir\r\nså bra som möjligt både för människor och för natu-\r\nren.\r\nJag menar inte alls att vi har tagit det sista initiati-\r\nvet i den frågan eller att vi har rätat ut det sista fråge-\r\ntecknet. Tvärtom, vi har väldigt mycket mer att göra\r\noch väldigt mycket mer att lära oss innan vi kommer\r\nfram till den ganska omfattande etablering av vind-\r\nkraft som ligger framför oss.\r\nSedan vill jag också säga att jag inte nämnde Bo-\r\nhuslän i mitt interpellationssvar. Trots att mitt hjärta\r\nklappar väldigt mycket för Bohuslän fanns det inte\r\nmed i svaret.</pre><pre>Anf.  74  INGA BERGGREN (m):\r\nHerr talman! Kjell Larsson säger att mycket har\r\ntagits upp och att regeringen har gett Naturvårdsver-\r\nket, Boverket osv. i uppdrag att utröna vissa saker.\r\nMen det borde rimligen också vara så att regeringen\r\ndrar slutsatser av de olika rapporter och besked som\r\nman får. Jag tolkar det som att regeringen kanske kan\r\nta till sig alla de synpunkter som trots allt har inkom-\r\nmit t.ex. från Gotland och Skåne.\r\nDet jag vill poängtera är att den målkonflikt som\r\nupptår vid lokalisering inte får innebära att männi-\r\nskors hälsa och välbefinnande sätts i andra rummet.\r\nJag tycker ändå inte att regeringen tillräckligt tydligt\r\nhar redovisat på vilken sida man står när man föreslår\r\nen så stor utbyggnad av vindkraften som man ändå\r\ngör. Det är just därför jag har tagit upp frågorna om\r\nmiljön för närboende.\r\nJag ska ta några andra exempel. Skugg- och bull-\r\nerstörningar är ett sådant exempel. Så här säger re-\r\ngeringens utredare Kjell Svensson i Skånska Dagbla-\r\ndet den 26 mars i år: \"Det råder stor brist på konkret\r\nkunskap om hur vindkraftverk egentligen påverkar\r\ndem som bor i dess närhet.\"\r\nGränsvärden för skuggstörningar finns inte. Man\r\nkan fråga sig vad en granne till ett vindkraftverk ska\r\nbehöva stå ut med. För buller tillämpas samma gräns\r\nsom för industribuller, dvs. 40 decibel. Professor Sten\r\nLjunggren vid KTH menar att det inte alls är säkert\r\natt denna bullergräns är lämplig för vindkraft.\r\nStatens vindkraftsutredning från 1999 föreslog att\r\nen expertgrupp skulle se på vissa saker. Man skulle\r\nbl.a. detaljgranska ett antal faktiska fall där klagomål\r\ngällande bullerstörningar anmälts, mäta lågfrekvent\r\nhörbart ljud och ohörbart infraljud och bedöma hur\r\nmänniskor påverkas av detta. Man skulle undersöka\r\nhur de naturliga ljuden i omgivningen, t.ex. trädsus,\r\nkan maskera ljudet från ett vindkraftverk. Det finns\r\nflera sådana punkter, som Kjell Larsson säkert känner\r\ntill. Vad har genomförts av detta, Kjell Larsson?\r\nJag vill också beröra den remissupplaga av Bo-\r\nverkets råd som man nu arbetar med. Där saknas\r\ntydliga riktlinjer och regler vad avser avstånd mellan\r\nbebyggelse och vindkraftverk samt gränsvärden för\r\nbuller och skuggstörningar. Många som jag har talat\r\nmed anser att råden bör förändras så att det klart\r\nframgår vad som ska gälla. Samma krav restes vid ett\r\nseminarium om vindkraft i Laholm i början på febru-\r\nari.\r\nVi förväntar oss därför att Boverkets allmänna råd\r\ninnehåller sådana tydliga regler och riktlinjer för\r\nrespektavstånd och buller- och skuggstörningar och\r\natt det alltid ska krävas detaljplan vid etableringar av\r\nvindkraftverk.\r\nVad kommer Kjell Larsson att göra för att dessa\r\nallmänna råd, innan de fastställs, ska bli tydliga och\r\nenhetliga och att kraven på detaljplan ska införas i\r\nlagstiftningen?</pre><pre>Anf.  75  HARALD NORDLUND (fp):\r\nHerr talman! Det är fyra saker som jag skulle vilja\r\nse tydligare från regeringens sida i detta samman-\r\nhang. Det gäller för det första den huvudfråga som vi\r\nnu diskuterar. Hur ska vi på ett bättre sätt kunna und-\r\nvika konflikt med närboende när vi bygger ut? Vill\r\nman, för det andra, att det ska fattas politiska beslut\r\nnär det gäller denna satsning? Det är egentligen inte\r\nde tekniska förutsättningarna som saknas i dag.\r\nDet är de politiska besluten - beslut som gör att\r\ninvesterare lockas att satsa på förnybara energikällor\r\nsom vind, sol och bioenergi.\r\nFör det tredje behövs det en tydligare satsning på\r\nforskning och utveckling. Det gäller forskning kring\r\nsol, vind och biomassa som energikällor men också\r\nforskning som rör lagringen och en viktig fråga som\r\nvätgasutnyttjandet i framtiden.\r\nFör det fjärde handlar det om den långsiktiga in-\r\nriktningen. Kommer regeringens målsättning, 10\r\nterawattimmar, att räcka? Är det inte viktigt att vi är\r\ntydliga med att det är ett etappmål? Vi måste gå läng-\r\nre för att få ett hållbart energisystem.</pre><pre>Anf.  76  Miljöminister KJELL LARSSON (s):\r\nHerr talman! Inga Berggren frågar vilken sida re-\r\ngeringen står på. I valet mellan trädsus och vind-\r\nkraftsbuller, som Inga Berggren tog upp, lovar jag att\r\nregeringen står på trädsusets sida. Så vi är överens om\r\ndet.\r\nInga Berggren pekar på ett antal frågor som behö-\r\nver belysas ytterligare och menar att det behövs en\r\nstabil grund för kommande regler och för prövningar\r\nsom måste ske i den fortsatta utvecklingen av vind-\r\nkraften. Jag tror att vi är överens om detta. Jag sade\r\nväldigt tydligt i mitt förra inlägg att det är många\r\nsaker som vi inte vet och som vi måste skaffa kun-\r\nskap om för att få en så bra utveckling av vindkraften\r\nsom möjligt. Vindkraften är bra om den ger så myck-\r\net energi som möjligt och samtidigt har så lite negativ\r\npåverkan på människa och natur som möjligt. Det\r\npågår ett omfattande arbete för att nå fram till detta.\r\nInga Berggren hänvisade till Kjell Svensson som\r\nhar jobbat mycket med det här under de senaste åren i\r\nolika typer av utredningar i Regeringskansliet och i\r\nen samrådsgrupp inom Regeringskansliet. Inga Berg-\r\ngren pekade också på Boverkets allmänna råd som nu\r\när ute på remiss. Vi vill ha in olika typer av syn-\r\npunkter för att göra råden ännu bättre. Jag hoppas att\r\ndet kommer in många konstruktiva och bra synpunk-\r\nter, kanske av det slaget som Inga Berggren själv\r\nredovisade från talarstolen för en stund sedan. Vi\r\narbetar för att få så bra anvisningar och en så bra\r\npolitik som möjligt. Jag är naturligtvis beredd att ta\r\nmitt ansvar om det visar sig att myndigheternas sam-\r\nlade policy inför fortsättningen inte räcker för att vi\r\nska kunna leva upp till de krav vi vill ställa på ut-\r\nvecklingen.\r\nHarald Nordlund vill kanske bredda diskussionen\r\ntill att gälla förnybar energi i dess helhet och inte bara\r\nvindkraften. Det är en intressant diskussion som jag\r\nhoppas att vi kan föra någon gång.\r\nHarald efterlyste politiska beslut för att locka in-\r\nvesterare. Jag tror att vi har ganska många investerare\r\nsom är intresserade på grundval av de regler som\r\ngäller i dag. Jag hoppas att intresset också kommer att\r\ngälla den nya energipropositionen och den nya inrikt-\r\nning på stödet till investeringar för vindkraften som\r\nfinns där. Jag ser framför mig att vi kommer att kun-\r\nna ha en bra utveckling och kunna locka de investera-\r\nre som krävs för att få den här snabba utvecklingen.\r\nJag betraktar också de 10 terawattimmarna som\r\nett delmål. Vi ska nå dit 2015. Jag hoppas att vi kan\r\ngå betydligt längre efter det. Låt oss inte glömma att\r\nen utveckling från en halv terawattimma i år till 10\r\nterawattimmar om 13 år är en jättestor uppgift som vi\r\ntar på oss. Jag tycker att vi nu i första hand ska samla\r\nkraft för att nå det målet. Sen kommer erfarenheterna\r\ni arbetet på att nå det målet att ge oss chansen att gå\r\nvidare efter 2015. Det är jag ganska övertygad om.</pre><pre>Anf.  77  INGA BERGGREN (m):\r\nHerr talman! Javisst, Kjell Larsson - det är viktigt\r\natt ta fram vetenskapligt underlag innan man lägger\r\nfram förslag om en så pass stor vindkraftsutbyggnad.\r\nJag tycker att det är mycket som saknas innan man\r\ndirekt kan säga att detta ska ske. Forskningen skulle i\r\nså fall belysa de svenska förhållandena för uppföran-\r\nde av vindkraft, och därför hävdar jag att det hade\r\nvarit bättre att tänka efter före. Man ska ta lärdom och\r\nutreda konsekvenserna innan nästa steg tas.\r\nMånga människor har tyvärr kommit i kläm där\r\nvindkraftsutbyggnaden har skett för snabbt och opla-\r\nnerat, som t.ex. i Laholms kommun. Det är absolut\r\ninte bra.\r\nJag ställer också frågorna: Varför har regeringen\r\ninte tagit fram bättre underlag för sin energiproposi-\r\ntion när det gäller just miljökonsekvenserna och ut-\r\nbyggnaden av vindkraften. Kommer det att göras\r\nmiljökonsekvensbeskrivningar av de pilotprojekt som\r\nman talar om innan man sätter dem i sjön?\r\nJag tycker att Kjell Larsson dessutom svarar dåligt\r\npå mina övriga frågor.\r\nJag skulle också gärna vilja föra en seriös diskus-\r\nsion om målkonflikter, prioriteringar och avvägningar\r\nsåväl mellan miljömålen som gentemot andra sam-\r\nhällsmål och även en diskussion om förhållandena\r\nmellan samhällsmålen och den enskildes rätt. Är Kjell\r\nLarsson beredd att delta i en sådan?</pre><pre>Anf.  78  Miljöminister KJELL LARS-\r\nSON (s):\r\nHerr talman! Javisst, Inga Berggren - jag är be-\r\nredd att diskutera det mesta under solen. Det vet Inga\r\nBerggren också. Låt oss se fram emot kommande\r\ndiskussioner om mycket av det som Inga Berggren\r\nsjälv tar upp.\r\nJag känner egentligen bara behov av att kom-\r\nmentera en av de saker som Inga Berggren tar upp i\r\ndet senaste inlägget, nämligen att vi måhända har\r\ngjort en del vindkraftsinvesteringar som inte blev så\r\nbra. Men den stora fördelen med vindkraften jämfört\r\nt.ex. med kärnkraft eller andra energikällor är ju att\r\ndet är ganska enkelt tekniskt sett att rätta till sådana\r\nfelsatsningar eftersom det är mycket enkelt att monte-\r\nra ned vindkraften jämfört med andra energislag. Det\r\när en liten fördel i marginalen för vindkraften.\r\nVi vet inte tillräckligt mycket för att nu kunna be-\r\nsluta exakt hur en storskalig utbyggnad ska gå till och\r\nvar vindkraftverken ska lokaliseras. Vi kommer inte\r\nheller att veta det förrän vi har genomfört ett antal\r\npilotprojekt t.ex. Det är ju de som ska ge oss den\r\nkunskap som behövs för att kunna gå vidare. Det är\r\ndärför vi t.ex. har sett till att det finns ornitologisk\r\nforskning knuten till den vindraftsetablering som har\r\nskett i Kalmarsund just för att öka kunskapen om hur\r\nvindkraften påverkar fågellivet. Det finns alltså en\r\nlogik i en försiktig utbyggnad, till att börja med\r\nkopplad till kunskaper och erfarenhetsinsamling.\r\nDessa måste gå hand i hand för att vi ska kunna\r\ngenomföra en bra, långsiktig utbyggnad av vindkraf-\r\nten.</pre><pre>Överläggningen var härmed avslutad.</pre><pre>14 §  Svar på interpellation 2001/02:342 om\r\nillegala vapen</pre><pre>Anf.  79  Justitieminister THOMAS BOD-\r\nSTRÖM (s):\r\nHerr talman! Karin Enström har frågat mig vilka\r\nkonkreta åtgärder jag avser att vidta för att beivra\r\nförekomsten, spridningen och ökningen av illegala\r\nvapen i Sverige.\r\nIllegala skjutvapen är ett allvarligt problem både i\r\nSverige och i övriga världen. Det är svårt att göra\r\nnågon säker beräkning av antalet illegala vapen i\r\nSverige, men att antalet har ökat under senare år tycks\r\nstå klart. De instrument som statsmakten har till sitt\r\nförfogande för att bekämpa förekomsten av illegala\r\nvapen är i huvudsak lagstiftning, kontroll av vapen-\r\nhanteringen och internationellt samarbete.\r\nFör knappt två år sedan skärptes vapenlagstift-\r\nningen i flera väsentliga avseenden. Bl.a. skärptes\r\nförvaringsbestämmelserna och kraven för innehav av\r\nvissa särskilt farliga skjutvapen. Jag kommer att noga\r\nfölja genomslaget av de nya bestämmelserna.\r\nJag anser emellertid att vi redan nu måste gå vida-\r\nre med ytterligare åtgärder. Jag vill bl.a. se över möj-\r\nligheterna att skärpa bestämmelserna för handel med\r\nskjutvapen. Rikspolisstyrelsen har i sin rapport på\r\nområdet för civila skjutvapen för 2001 lagt fram flera\r\nkonkreta förslag av just den innebörden. Bl.a. föreslås\r\natt vapenhandlartillstånd ska tidsbegränsas och att\r\nkravet på yrkesmässighet för att få bedriva sådan\r\nhandel skärps. Dessa förslag bereds nu inom Justitie-\r\ndepartementet.\r\nHöga krav måste vidare ställas på polisens kon-\r\ntroll av vapenhanteringen. Det har framkommit att\r\nkontrollen av vapenhandlarna inte alltid har skötts på\r\nett helt tillfredsställande sätt. Detta ser jag allvarligt\r\npå. För att komma till rätta med dessa brister kommer\r\nRikspolisstyrelsen att under hösten 2002 genomföra\r\nen kontroll av inspektionsverksamheten.\r\nFör att förhindra att vapen smugglas in i landet\r\nkan det vidare finnas anledning att se om det är möj-\r\nligt att förbättra kontrollen vid våra gränser. Rikspo-\r\nlisstyrelsen har föreslagit att alla skjutvapen som förs\r\nin eller ut ur Sverige ska registreras. Det tycker jag är\r\nett mycket intressant förslag.\r\nIllegala vapen är ett problem som sträcker sig\r\növer nationsgränserna. Det redan i dag omfattande\r\ninternationella samarbetet på området är därför av\r\navgörande betydelse. Som exempel kan nämnas FN-\r\nprotokollet mot illegal tillverkning av och handel med\r\nskjutvapen som antogs i höstas. Jag kommer vidare\r\natt verka för att vapenfrågorna får än större genom-\r\nslag bl.a. inom ramen för det polisiära och rättsliga\r\nsamarbetet i EU.\r\nNär det gäller vapenlagstiftningen i övrigt funge-\r\nrar den i huvudsak tillfredsställande. Men även här\r\nfinns det frågor som jag vill se över ytterligare. Detta\r\ngäller bl.a. frågan om en begränsning av förekomsten\r\nav s.k. soft air guns och vapenattrapper och bestäm-\r\nmelserna om läkares anmälningsskyldighet.\r\nFör att polisen effektivt ska kunna bekämpa brott,\r\ndäribland brott mot vapenlagstiftningen, krävs att\r\ntillräckliga resurser ställs till polisens förfogande.\r\nAvslutningsvis vill jag därför framhålla att regeringen\r\nnu gör den största satsningen på polisen någonsin.\r\nUnder budgetperioden fram t.o.m. år 2004 höjs poli-\r\nsens anslagsram med nästan 2 miljarder kronor utöver\r\npris- och löneomräkningen. Den stora satsningen\r\nkommer att ge fler poliser och större resurser för att\r\nförebygga och bekämpa brott. Detta gäller även ar-\r\nbetet med att bekämpa förekomsten av illegala skjut-\r\nvapen.</pre><pre>Anf.  80  KARIN ENSTRÖM (m):\r\nHerr talman! Jag frågade vilka konkreta åtgärder\r\nsom justitieministern avser vidta. Jag får tacka för de\r\nsvar som jag har fått, men jag tycker att de redovisade\r\nförslagen är för få, för svaga och för sena.\r\nRedan hösten år 2000 genomfördes ett EU-projekt\r\nsom hette Arrow i Sverige och i övriga EU, bl.a. i\r\nsyfte att få bättre kontroll på vapenhandlarna. I Sveri-\r\nge inspekterades 44 av 1 000 vapenhandlare utan\r\nförvarning. Resultaten var verkligen nedslående. Man\r\nbeslagtog 109 illegala skjutvapen och 2 000 misstänkt\r\nillegala skjutvapen enligt DN.\r\nI dag, ett och ett halvt år senare, svarar justitiemi-\r\nnistern att det framkommit att kontrollen av vapen-\r\nhandlarna inte alltid skötts på ett helt tillfredsställan-\r\nde sätt. Därför kommer Rikspolisstyrelsen att under\r\nhösten 2002 genomföra en kontroll av inspektions-\r\nverksamheten. Det betyder alltså att man ska kon-\r\ntrollera kontrollanterna två år efteråt. Är det rimligt\r\natt det ska behöva ta så lång tid?\r\nVisst är det viktigt att få ordning på vapenhandla-\r\nre och skytteklubbar som inte sköter sig som de ska.\r\nMen min uppfattning är att det största problemet är\r\nden illegala inströmningen av eldhandvapen till Sve-\r\nrige. Vapen från f.d. Sovjetunionen och från det\r\nkrigshärjade Balkan tycks i allt högre grad finnas\r\ninblandade i den grova brottsligheten i Sverige. Utta-\r\nlanden som att vapentillgången är större än någonsin\r\nhar hörts. Här säger justitieministern i sitt svar att det\r\nkan finnas anledning att se om det är möjligt att för-\r\nbättra kontrollen vid våra gränser. Det svaret är jag\r\ninte heller riktigt nöjd med. Här krävs det kraftfulla\r\nåtgärder och förbättrade förutsättningar för tull och\r\npolis kombinerat med gränsöverskridande samarbete\r\neftersom det rör sig om gränsöverskridande brottslig-\r\nhet.\r\nMycket av detta handlar i grunden om att polis\r\noch rättsväsende inte har tillräckliga resurser. Den\r\nsocialdemokratiska regeringen har traditionellt varit\r\nganska ointresserad av de här frågorna. Det är bra att\r\nregeringen nu tillför resurser, men det är lite som att\r\nkasta in jästen efter brödet i ugnen.\r\nJag tror att vi kan bättre. Jag vill fråga justitiemi-\r\nnistern vad han avser att göra mer än det som står i\r\nsvaret. Dessutom vill jag ha svar på varför det går så\r\nlångsamt.</pre><pre>Anf.  81  Justitieminister THOMAS BOD-\r\nSTRÖM (s):\r\nHerr talman! Jag vill först säga att det gäller att\r\ndet inte på något sätt drabbar de seriösa vapenhand-\r\nlarna som trots allt är i mycket stor majoritet. I det\r\nurval som man gjorde tog man också en viss hänsyn\r\ntill detta. Men jag tror att vi är alldeles överens om att\r\nen enda oseriös vapenhandlare är en bokstavlig livs-\r\nfara för samhällets medborgare.\r\nDet är viktigt att man går vidare med detta. Det\r\nkan ske genom tidsbegränsade tillstånd, krav på viss\r\nomsättning hos vapenhandlare osv. Jag vill inte nu\r\nbinda upp mig för olika förslag. Det är viktigt att man\r\nskiljer ut de seriösa från de oseriösa. Det är också\r\nviktigt att detta inte påverkar alla seriösa innehavare\r\nav vapen, t.ex. de som ägnar sig åt älgjakt. De måste\r\nfå fortsätta utan att det påverkas på något sätt. Där har\r\nvi redan tidigare vidtagit flera åtgärder, bl.a. genom\r\nbättre kontroll av förvaring av vapen.\r\nDet är viktigt att det internationella arbetet fort-\r\nsätter. Det handlar om ökad kontroll, resurser till tull\r\noch polis och gränsöverskridande samarbete, som är\r\nväldigt viktigt. Här är det också viktigt att man kan\r\nundersöka möjligheterna för det här registret för all\r\ninförsel och utförsel av vapen.\r\nResurserna till polisen har minskat. Vi behöver\r\ninte gå tillbaka och leta orsaker i ekonomin på 80-\r\noch 90-talen. Det kan vi ta i ett annat sammanhang.\r\nBesparingarna gjordes tillsammans med Moderaterna\r\nfrån början. Jag vill bara understryka detta faktum.\r\nAtt vi nu ökar resurserna borde också tillgodose Mo-\r\nderaternas behov. Rikspolisstyrelsen säger att det ska\r\nutbildas upp till 900 poliser per år. Det går inte att\r\nutbilda så många fler om man ska behålla samma\r\nhöga kvalitet. Den satsningen kommer naturligtvis att\r\nfortsätta. Regeringen har beslutat öppna två nya po-\r\nlisutbildningar, och det har också skett. Nu har vi tre\r\npolisutbildningar i Sverige. Vi öppnar inte polisut-\r\nbildningar för att de ska läggas ned. Det här kommer\r\natt fortsätta. Vändningen har precis skett. Man kan\r\ninte se några konkreta resultat överallt ännu, men det\r\nkommer att märkas i alla delar av landet. Det kommer\r\nockså resurser till olika delar inom polisen, och där-\r\nibland det här området.</pre><pre>Anf.  82  KARIN ENSTRÖM (m):\r\nHerr talman! Det handlar om orsak och verkan.\r\nDet är bra att vi till dels är överens om vad det har\r\nberott på.\r\nJustitieministern tog upp det internationella arbe-\r\ntet. Det finns en annan dimension av detta, och det är\r\narbetet för att motverka, förebygga och bekämpa\r\ndestabiliserande ansamlingar och okontrollerad sprid-\r\nning av lätta vapen i hela världen. Den andra delen av\r\ndet internationella arbetet är det samarbete som görs\r\ninom t.ex. EU för att få gemensamma kontroller.\r\nProblemen med lätta, illegala vapen är mångfa-\r\nsetterade. De kräver insatser på flera områden samti-\r\ndigt. Det handlar om allt från exportregler och effek-\r\ntiva kontrollsystem till märkning och spårning av\r\nvapen. Här gör Sverige, inte minst genom regeringen,\r\nett aktivt arbete inom EU och FN. Vi är ganska\r\nmånga, både från riksdag och regering, som åker, om\r\ninte världen runt så i alla fall till olika länder för att\r\nförsöka hjälpa dem i deras kamp mot spridningen av\r\nillegala, lätta vapen.\r\nJag tycker att det är väldigt bra. Det ska vi fort-\r\nsätta att göra. Men för att vara trovärdiga i det här\r\narbetet måste vi ha kontroll på hemmaplan också.\r\nDärför efterlyser jag fler konkreta åtgärder. Tycker\r\ninte justitieministern att Sverige också ska sopa rent\r\nframför egen dörr för att kunna vara trovärdiga i det\r\ninternationella samarbetet?</pre><pre>Anf.  83  Justitieminister THOMAS BOD-\r\nSTRÖM (s):\r\nHerr talman! På en sådan retorisk fråga är det\r\nsvårt att svara motsatsen, dvs. att vi inte ska göra det.\r\nDet är klart att vi ska göra det, och det är också därför\r\nsom vi vidtar flera olika åtgärder och kommer med\r\nförslag. Det är svårt att ange en exakt tidsplan för de\r\nhär olika sakerna, och det ska man inte göra heller.\r\nDet beror också på hur de kommer att behandlas i\r\nandra partier.\r\nEfter en första bedömning kan jag i alla fall säga\r\natt jag inte tror att det kommer att bli några större\r\nproblem politiskt. Jag tror att detta är en av de frågor\r\nsom vi, trots valår och annat, är väldigt överens om.\r\nVi måste begränsa antalet illegala vapen på olika sätt.\r\nDet handlar om att dra in tillstånd för dem som kan-\r\nske inte är lämpliga att inneha vapen, kontroll av\r\nvapenhandlare som inte är seriösa, kontroll vid grän-\r\nserna, det register som behövs och ett fortsatt inter-\r\nnationellt arbete.\r\nDetta ska drivas brett och på flera olika plan. Det\r\när självklart att det ska göras så snabbt som möjligt.\r\nJag vill understryka att detta faktiskt är ett område där\r\nvi hela tiden går vidare. Vi hinner inte ens följa upp\r\nde tidigare förslagen som kom så sent som för bara ett\r\npar år sedan. Nu går vi alltså vidare ytterligare ett\r\nsteg. Detta är ett område där vi verkligen arbetar för\r\natt ligga så långt fram som möjligt internationellt sett.\r\nJag tror också att Sverige ligger väldigt bra till inter-\r\nnationellt.</pre><pre>Anf.  84  KARIN ENSTRÖM (m):\r\nFru talman! Justitieministern håller ju med mig\r\nom många saker, men jag tycker fortfarande att jag\r\ninte riktigt har fått svar på frågan varför det tar så\r\nlång tid.\r\nFör ett år sedan skulle jag åka till Nicaragua för\r\natt hjälpa dem med bekämpningen av illegala, lätta\r\nvapen i Centralamerika. Dagen innan jag åkte var det\r\nen stor artikel i DN om antalet illegala vapen i Sveri-\r\nge. Det är alltså ett år sedan. Som jag sade genomför-\r\ndes operation Arrow i november 2000. Jag tycker\r\nfortfarande inte att jag har fått något svar på varför\r\ndet tar så lång tid att förbättra kontrollen av dem som\r\nska kontrollera och att förbättra själva kontrollen.\r\nJag vill återigen understryka vikten av att vi i Sve-\r\nrige kan vara trovärdiga när vi arbetar aktivt mot den\r\nokontrollerade spridningen av lätta vapen i olika\r\ninternationella sammanhang. Det finns bedömningar\r\nsom säger att det finns 500 miljoner illegala, lätta\r\nvapen i världen. Det är ingen som vet hur många de\r\när i Sverige. Det vet inte justitieministern och inte\r\nrikspolischefen heller. Det är ju oroväckande i sig.\r\nJag efterlyser fler åtgärder och ett svar på varför det\r\ntar så lång tid.</pre><pre>Anf.  85  Justitieminister THOMAS BOD-\r\nSTRÖM (s):\r\nFru talman! Det är inte ens två år sedan de senaste\r\nändringarna trädde i kraft, och vi har redan nu ytterli-\r\ngare nya förslag på flera olika områden. Jag vill där-\r\nför upprepa och understryka att jag inte anser att det\r\ngår långsamt. Detta är ett område där vi arbetar så\r\nfort att vi lägger fram nya förslag innan de tidigare\r\nens har hunnit utvärderas.\r\nVi delar oron över det som sker i Sverige, och\r\nkanske ännu mer i andra länder. Det kommer indirekt\r\neller direkt att påverka oss. Jag tycker att det är vik-\r\ntigt att vi fortsätter det internationella arbetet till-\r\nsammans.</pre><pre>Överläggningen var härmed avslutad.</pre><pre>15 §  Svar på interpellation 2001/02:335 om\r\nkommunal näringsverksamhet</pre><pre>Anf.  86  Statsrådet ULRICA MESSING (s):\r\nFru talman! Ola Karlsson har frågat statsrådet\r\nMona Sahlin vilka åtgärder hon avser att vidta för att\r\ndels minimera risken för att riktiga jobb och företag\r\nslås ut av skattesubventionerad kommunal närings-\r\nverksamhet, dels skärpa regelverken så att konkurrens\r\nsker på lika villkor.\r\nOla Karlssons interpellation berör konkurrenspo-\r\nlitiken. Arbetet inom regeringen är så fördelat att det\r\när jag som ska besvara frågan.\r\nDet stämmer att en rad problem som uppkommer\r\ndå offentliga aktörer bedriver konkurrensutsatt verk-\r\nsamhet har uppmärksammats under de senaste åren.\r\nDetta är kännbara problem särskilt för små företagare\r\nsom ofta är de som bedriver verksamhet inom de\r\nsektorer där offentliga aktörer också agerar. Enligt\r\nmin mening är det viktigt att offentliga aktörer har en\r\nväl genomtänkt konkurrenspolicy för den del av verk-\r\nsamheten som man avser att konkurrensutsätta.\r\nDe uppmärksammade konkurrenskonflikterna var\r\nockså skälet till att regeringen år 1997 tillsatte det s.k.\r\nKonkurrensrådet, som Ola Karlsson nämner i sin\r\ninterpellation. Konkurrensrådet, som består av repre-\r\nsentanter för såväl offentlig som privat sektor, funge-\r\nrar bl.a. som ett konfliktlösningsforum för vissa frå-\r\ngor. Konkurrensrådet har redovisat grundläggande\r\nprinciper för en väl fungerande konkurrens på områ-\r\ndet.\r\nI en kompletterande departementspromemoria har\r\nföreslagits att en lagregel införs i konkurrenslagen,\r\nsom en yttersta lösning om problemen inte kan klaras\r\nupp på frivillig väg. Enligt den föreslagna bestäm-\r\nmelsen ska förbud i enskilda fall kunna meddelas mot\r\noffentlig konkurrenshämmande verksamhet som\r\nbedöms vara skadlig från allmän synpunkt.\r\nDet presenterade förslaget till lagregel har givit\r\nupphov till ytterligare diskussioner och synpunkter\r\nfrån olika utgångspunkter om hur en eventuell lagre-\r\nglering bör utformas. En lagreglering av konkurrens-\r\nproblem mellan offentlig och privat näringsverksam-\r\nhet, som ytterst kan innebära prövning i domstol, bör\r\nenligt regeringens mening grundas på bredaste möjli-\r\nga uppslutning från berörda aktörer. Beredningen av\r\nlagförslaget kommer därför att fortsätta. Inriktningen\r\ni det arbetet är att ett förslag till lagregel som har en\r\nuppslutning från både offentlig och privat sektor ska\r\nkunna presenteras före utgången av år 2002.\r\nMed detta anser jag att jag har besvarat Ola Karls-\r\nsons två frågor.</pre><pre>Anf.  87  OLA KARLSSON (m):\r\nFru talman! Först ska jag be att få tacka för svaret.\r\nJag har sett som en av mina viktigaste uppgifter här i\r\nriksdagen att underlätta för företagen. Som ett led i\r\ndetta har jag gett mig ut och försökt träffa så många\r\nsmåföretagare som möjligt. Ett vanligt och återkom-\r\nmande klagomål gäller kommunal näringsverksam-\r\nhet. Många småföretagare säger: Jag tvingas inte bara\r\nbetala min egen verksamhet, min lokal, min personal\r\noch mina råvaror, utan jag tvingas också via min\r\nskattsedel betala min värste konkurrents verksamhet.\r\nJag förstår den upprördhet, uppgivenhet och ilska\r\nsom de här småföretagarna känner över att tvingas\r\nvara med om att betala sin värste konkurrents verk-\r\nsamhet med sina pengar. Det handlar om allt möjligt:\r\nkaféverksamhet, solarier, gym, åkerier, bussverksam-\r\nhet, uthyrning av maskiner. Det värsta exemplet är\r\nväl korvfabriken i Skellefteå, som drevs av kommu-\r\nnen.\r\nEn del av det här är solklart olaglig verksamhet.\r\nEtt exempel är att Lunds kommun bl.a. erbjudit gui-\r\ndade bussturer till Berlin. Kan man då tala om verk-\r\nsamhet som ligger inom det kommunala området?\r\nJag har tagit upp dessa frågor tidigare i riksdagen,\r\nen gång i en interpellation 1998 till Mona Sahlin. Jag\r\nmärkte då av ett intresse och en uppenbar vilja att\r\nkomma till rätta med en del av de här problemen,\r\nmen det var då. En av de punkter som Mona Sahlin\r\npekade på var att Konkurrensrådet skulle lösa de här\r\nproblemen.\r\nKonkurrensrådet har gått igenom ett antal fall, och\r\nman har bl.a. gjort upp en lista över tio skräckexem-\r\npel. Ett av dem berör ett företag i min hemkommun,\r\nInter Alarm Scandinavia, som säljer larmtjänster.\r\nKonkurrensrådet har om detta yttrat följande: \"Enligt\r\nKonkurrensrådets uppfattning tillhör det inte en\r\nkommuns uppgift att på en extern marknad sälja\r\nlarmtjänster av sådant slag. Försäljningen torde också\r\nstå i strid med den kommunala kompetensen. Kon-\r\nkurrensrådet rekommenderar därför Bergslagens\r\nRäddningstjänst att mot denna bakgrund upphöra med\r\nen sådan försäljning.\"\r\nVad händer då? Jo, Bergslagens Räddningstjänsts\r\nchef säger i en tidning: \"Det där är bara en rekom-\r\nmendation. Det är som när jag skriver \"bör\" på ett\r\nbrandsynsprotokoll. Det är inte tvingande. Vi anser\r\natt vår verksamhet faller inom den kommunala kom-\r\npetensen.\"\r\nVad ska man som företagare göra när man märker\r\natt man med sina egna skattepengar tvingas betala\r\nvärste konkurrentens verksamhet, som därigenom kan\r\ndumpa priserna och lägga sig på en nivå på vilken det\r\ninte är möjligt att konkurrera? Det finns ingen möj-\r\nlighet att komma åt detta. Beskedet från ministern är:\r\nVi bereder frågan.\r\nKonkurrensrådet har nu arbetat i fem år. Det har\r\ninte lett till särskilt mycket. Av svaret framgår att det\r\när viktigt att man har en genomtänkt konkurrenspoli-\r\ncy för den del av verksamheten som avser konkur-\r\nrensutsättning. Men problemet är att man ger sig in på\r\nen massa nya områden, där det finns fungerande\r\nsmåföretag. Problemen ligger inte i att man konkur-\r\nrensutsätter skola, vård eller omsorg utan i att man\r\nger sig ut i konkurrens med befintliga småföretag.\r\nVad tänker ministern göra?</pre><pre>Anf.  88  Statsrådet ULRICA MESSING (s):\r\nFru talman! Jag är oerhört förvånad över Ola\r\nKarlssons frågor till mig. Jag får en känsla av att han\r\ninte har lyssnat på svaret. Det gör mig ledsen, men\r\njag repeterar gärna det som jag inledningsvis sade.\r\nFör ungefär ett år sedan ställde Ola Karlsson\r\nsamma interpellation till mig, och då berättade jag för\r\nOla Karlsson att en utredning hade lagt fram förslag\r\nom hur vi kan skärpa konkurrenslagen inom en rad\r\nolika områden. Utredningen var ute på remiss och\r\nfick ett oerhört brett gehör. Parallellt med den utred-\r\nningen gjorde vi ett eget arbete inom Näringsdepar-\r\ntementet och lade fram en promemoria, som bereddes\r\ntillsammans med andra departement och som också\r\nhar varit ute på remiss. Också den har fått mycket\r\nstarkt stöd.\r\nDet innebär att vi både har lämnat förslag till riks-\r\ndagen om skärpning av konkurrenslagen inom en rad\r\nolika områden och nu, som jag sade inledningsvis i\r\nmitt interpellationssvar, arbetar med en lagregel som\r\nska hantera konfliktfrågorna enligt det önskemål som\r\nOla Karlsson själv har ställt. Jag har för avsikt att\r\nåterkomma till riksdagen före utgången av år 2002\r\nmed förslag till en sådan konfliktlösningsregel. Det är\r\nett oerhört tydligt svar.\r\nSkälet till att vi gör detta och till att vi har bildat\r\nKonkurrensrådet är naturligtvis det som Ola Karlsson\r\npekar på, nämligen att det finns konflikter och gräns-\r\ndragningsfrågor som skapar en oro och en osäkerhet.\r\nJag har respekt för den oron och den osäkerheten.\r\nEftersom jag också är oerhört mån om att kommuner-\r\nna runtom i vårt land ska kunna svara för en service\r\nsom vi som medborgare efterfrågor och som gäller\r\nvälfärden, skolan, omsorgen och mycket annat, vill\r\njag inte att den oro som flera företagare har gett ut-\r\ntryck för på något sätt ska kunna ifrågasätta den ser-\r\nvice som samma företagare är beroende av för att\r\nkunna driva sitt företag och kunna växa i sin verk-\r\nsamhet.\r\nDet är naturligtvis så, och jag hoppas att Ola\r\nKarlsson håller med mig om det, att det inte går att\r\ndriva företag runtom i vårt land, om det inte finns en\r\nfungerande välfärd med barnomsorg och skola och\r\nom det inte finns en fungerande infrastruktur så att\r\nman kan agera på en större marknad. Denna infra-\r\nstruktur ska omfatta både vägar och järnvägar men\r\nsjälvklart också moderna resurser i form av IT och\r\nbredband. Dessa frågor är viktiga för att våra småfö-\r\nretagare ska kunna växa, våga expandera och få nya\r\nmarknader, och då måste den generella välfärden\r\nfungera.\r\nFör att undanröja en del av den oro för en sned-\r\nvriden konkurrens som många företagare har vittnat\r\nom att de känner - ibland med rätta - bereder vi nu\r\nett förslag till lagregel om konfliktlösning, precis som\r\njag nämnde i mitt svar.</pre><pre>Anf.  89  OLA KARLSSON (m):\r\nFru talman! Det går inte heller att upprätthålla\r\nvälfärd utan att ha många och växande företag, som\r\nockså ökar i antal. En av våra viktigaste uppgifter här\r\ni riksdagen är att göra det möjligt att få fler företagare\r\noch mer av företagsamhet här i landet. Det är då oer-\r\nhört viktigt att vi hjälper till att ta bort de hinder som\r\nföretagarna möter.\r\nMånga av de problem som vi möter innefattar\r\nsolklart olaglig verksamhet, där man har passerat\r\nlaglighetsgränsen för flera kilometer eller femtiotals\r\nmil sedan, som i det fall där man bedriver bussverk-\r\nsamhet utanför lagens gränser. Ändå kan man som\r\nmedborgare inte ens laglighetspröva detta. Att man\r\nsom företagare och medborgare inte har möjlighet att\r\nfå detta laglighetsprövat gör regeringen inte någon-\r\nting åt.\r\nVi kan se detta på många olika områden: solarier,\r\nkaféer, åkerier, uthyrning av maskiner m.m. För att vi\r\nska kunna klara välfärden ska kommunerna ägna sig\r\nåt sina kärnuppgifter och inte driva solarier i konkur-\r\nrens med andra. Man ska inte som uppe i Skellefteå\r\nstarta korvfabriker, och man ska inte hyra ut maski-\r\nner, som man gör i många kommuner, utan man ska\r\nägna sig åt sina kärnuppgifter, så att det skapas ut-\r\nrymme för privat företagande vid sidan om.\r\nProblemet här är ju att regeringen och ministern\r\ninte vågar tala klartext. Mona Sahlin gjorde ett bra\r\nförsök 1998, när hon sade att solarier och gym inte är\r\nen kommunal verksamhet och att kommuner borde\r\navveckla den typen av verksamhet. Men jag hör inte\r\nnågra sådana signaler i dag. Signalen i dag är i stället\r\natt det här ska grundas på bredast möjliga uppslutning\r\nfrån berörda parter.\r\nVarför kan vi inte ta ställning för småföretagarnas\r\nlegitima intressen av att få bedriva verksamhet på lika\r\nvillkor, dvs. att inte behöva drabbas av att konkurrera\r\nmed en verksamhet som de måste betala med sina\r\negna pengar? Tycker statsrådet att det är rimligt, när\r\nKonkurrensrådet har sagt att en verksamhet inte ska\r\nfortsätta bedrivas på det här sättet, att i det här fallet\r\nBergslagens räddningstjänst kan fortsätta? Varför går\r\ndet så trögt att få fram förslag som hjälper småföreta-\r\ngen? Varför är det så omöjligt att ta ställning för\r\nsmåföretagen gentemot kommunpolitikerna och de\r\nkommunala förvaltningarna? Varför är det så för-\r\ntvivlat svårt?\r\nMan säger att problemen skulle finnas för den del\r\nav verksamheten som man avser konkurrensutsätta.\r\nDär möter man ju inte de stora problemen från småfö-\r\nretagen. Man möter dem när de ägnar sig åt snöröj-\r\nning och tvingas möta kommunen som bedriver\r\nsamma verksamhet med deras skattepengar.\r\nNär får vi åtgärder från regeringen som faktiskt\r\nhar lite bett och tyngd?</pre><pre>Anf.  90  Statsrådet ULRICA MESSING (s):\r\nFru talman! Jag ber verkligen om ursäkt för att jag\r\nnu för tredje gången får säga samma sak. Jag brukar\r\ninte bli beskylld för att vara otydlig, men jag läser\r\ngärna det svar som jag gav till Ola Karlsson en gång\r\ntill: \"Beredningen av lagförslaget kommer därför att\r\nfortsätta. Inriktningen i det arbetet är att ett förslag till\r\nlagregel som har en uppslutning både från offentlig\r\noch privat sektor ska kunna presenteras före utgången\r\nav år 2002.\"\r\nJag arbetar med ett lagförslag enligt det önskemål\r\nsom Ola Karlsson har uttryckt i sin interpellation. Jag\r\ngör inte det därför att jag tycker att det verkar onö-\r\ndigt, utan självklart därför att vi ser att de frågor som\r\nrådet har hanterat är viktiga frågor. Den oro som finns\r\när en oro att ta på allvar, och vi ser det som vår roll\r\natt försöka ta bort den oron och skapa klarare förut-\r\nsättningar för vad offentlig och vad privat verksamhet\r\nska fortsätta att hantera.\r\nLagförslag, som riksdagen sedan kan fatta beslut\r\nom, är bland det starkaste regeringen kan göra. Jag\r\nhoppas att det också finns en bred uppslutning för det\r\ni riksdagen när vi kommer med ett sådant lagförslag -\r\nföre utgången av år 2002.\r\nMycket mer konkret än så, Ola Karlsson, får du\r\naldrig regeringen att bli. Vi har möjligheten att skriva\r\nlagar som riksdagen sedan instiftar.</pre><pre>Anf.  91  OLA KARLSSON (m):\r\nFru talman! Det viktiga är ju inte att det bara\r\nkommer ett lagförslag. Det viktiga är att lagförslaget\r\nhar ett bra innehåll. Det jag har sett under mina snart\r\nnio år i riksdagen är att det kommer väldigt lite för-\r\nslag inom det här området från den socialdemokratis-\r\nka regeringen.\r\nJag har tagit upp de här problemen i ett antal in-\r\nterpellationer med ett antal olika statsråd. Några säger\r\natt det är klart att man ska göra någonting åt detta och\r\natt man ska återkomma, men det kommer väldigt\r\nsällan förslag. När det kommer förslag, som i den\r\nsenaste propositionen om konkurrensfrågor, så är de\r\nhär frågorna utlyfta igen, därför att socialdemokrater-\r\nna och regeringen inte vågar ta konflikten med sina\r\negna kommunpolitiker. Man vågar inte stå upp för\r\nsmåföretagen framför sina egna kommunpolitiker,\r\noch därmed sänder man fel signal.\r\nI stället borde vi tillsammans från riksdagen säga\r\natt vår viktigaste uppgift är att underlätta för företa-\r\ngande och ta bort de hinder som vi ser för företagande\r\noch företagsamhet. De signalerna kommer inte från\r\nregeringen i dag.</pre><pre>Överläggningen var härmed avslutad.</pre><pre>16 §  Anmälan om inkommen faktapromemoria\r\nom förslag från Europeiska kommissionen,\r\nm.m.</pre><pre>Talmannen anmälde att följande faktapromemori-\r\nor om förslag från Europeiska kommissionen inkom-\r\nmit och överlämnats till utskott:\r\n2001/02:FPM79 Förslag till rådets beslut om tilläggs-\r\nprotokoll till Europaavtalet med Litauen och med\r\nLettland om bedömning av överensstämmelse och\r\ngodtagande av industriprodukter KOM(2002)111\r\noch KOM(2002)123 till utrikesutskottet</pre><pre>17 §  Hänvisning av ärenden till utskott</pre><pre>Föredrogs och hänvisades\r\n2001/02:MJ34-MJ37 till miljö- och jordbruksutskot-\r\ntet\r\n2001/02:Fi23-Fi25 till finansutskottet\r\n2001/02:Ju17-Ju27 till justitieutskottet\r\n2001/02:Bo27-Bo29 till bostadsutskottet\r\n2001/02:N50-N58 till näringsutskottet\r\n2001/02:Ju28-Ju29 till justitieutskottet\r\n2001/02:A6 och A7 till arbetsmarknadsutskottet\r\n2001/02:Kr9-Kr11 till kulturutskottet\r\n2001/02:N59-N64 till näringsutskottet\r\n2001/02:Fi26 till finansutskottet\r\n2001/02:K91-K93 till konstitutionsutskottet\r\n2001/02:U7 och U8 till utrikesutskottet\r\n2001/02:T72-T75 till trafikutskottet\r\n2001/02:L28-L34 till lagutskottet\r\n2001/02:So48-So51 till socialutskottet\r\n2001/02:MJ38-MJ40 till miljö- och jordbruksutskot-\r\ntet</pre><pre>18 §  Bordläggning</pre><pre>Anmäldes och bordlades\r\nPropositioner\r\n2001/02:117 Utländska förvaringsinstitut\r\n2001/02:127 Punktskatternas infogning i skattekonto-\r\nsystemet, m.m.\r\n2001/02:177 Sänkt skatt på alkylatbensin</pre><pre>Skrivelse\r\n2001/02:101 Årsredovisning för staten 2001</pre><pre>Försvarsutskottets betänkande\r\n2001/02:FöU3 Totalförsvarsplikten</pre><pre>Socialutskottets betänkanden\r\n2001/02:SoU14 Bättre tandvårdsstöd för äldre m.m.\r\n2001/02:SoU22 Rätt till arv för judiska efterlevande\r\n2001/02:SoU12 Äldrepolitik</pre><pre>Lagutskottets betänkanden\r\n2001/02:LU18 Konsumenterna och miljön\r\n2001/02:LU19 Näringsförbud, m.m.\r\n2001/02:LU20 Återvinning av säkerhet i konkurs</pre><pre>Bostadsutskottets betänkanden\r\n2001/02:BoU10 Vissa fastighetsrättsliga frågor\r\n2001/02:BoU11 Naturresursfrågor och vattenrätt</pre><pre>19 §  Anmälan om interpellationer</pre><pre>Anmäldes att följande interpellationer framställts</pre><pre>den 11 april</pre><pre>2001/02:359 av Cristina Husmark Pehrsson (m) till\r\nsocialminister Lars Engqvist\r\nFörskrivningsrätter för legitimerade sjuksköterskor\r\n2001/02:360 av Yvonne Ruwaida (mp) till statsrådet\r\nMona Sahlin\r\nAntisemitism och islamofobi\r\n2001/02:361 av Ulla-Britt Hagström (kd) till justi-\r\ntieminister Thomas Bodström\r\nKronofogdemyndigheten\r\n2001/02:362 av Sten Tolgfors (m) till justitieminister\r\nThomas Bodström\r\nAdoptionslagstiftningen\r\n2001/02:363 av Tomas Högström (m) till jordbruks-\r\nminister Margareta Winberg\r\nDen småskaliga slakteriverksamheten\r\n2001/02:364 av Helena Bargholtz (fp) till utbild-\r\nningsminister Thomas Östros\r\nRättsäkerhet i skolan</pre><pre>den 12 april</pre><pre>2001/02:365 av Cristina Husmark Pehrsson (m) till\r\nsocialminister Lars Engqvist\r\nPatienträttigheter\r\n2001/02:366 av Anders Karlsson (s) till finansminis-\r\nter Bosse Ringholm\r\nAvgift för utbetalning av avi\r\n2001/02:367 av Ola Karlsson (m) till näringsminister\r\nBjörn Rosengren\r\nBasindustrins elförsörjning\r\n2001/02:368 av Ola Karlsson (m) till kulturminister\r\nMarita Ulvskog\r\nMaktkoncentration i media\r\n2001/02:369 av Ola Karlsson (m) till kulturminister\r\nMarita Ulvskog\r\nDigitala mottagare\r\n2001/02:370 av Ola Karlsson (m) till kulturminister\r\nMarita Ulvskog\r\nDigital radio\r\n2001/02:371 av Ulla-Britt Hagström (kd) till statsrå-\r\ndet Lars-Erik Lövdén\r\nHyreslägenheter utan inredning</pre><pre>Interpellationerna 359-370 redovisas i bilaga som\r\nfogas till riksdagens snabbprotokoll tisdagen den 16\r\napril.\r\nInterpellation 371 redovisas i bilaga som fogas till\r\nriksdagens snabbprotokoll tisdagen den 23 april.</pre><pre>20 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 11 april</pre><pre>2001/02:1024 av andre vice talman Eva Zetterberg\r\n(v) till statsrådet Leif Pagrotsky\r\nKrigsmaterielexporten till Indien och Pakistan\r\n2001/02:1025 av Anders Sjölund (m) till utbild-\r\nningsminister Thomas Östros\r\nDispens för kunskapskrav för invandrare\r\n2001/02:1026 av Gudrun Lindvall (mp) till jord-\r\nbruksminister Margareta Winberg\r\nKontroll av hästtransporter\r\n2001/02:1027 av Berit Adolfsson (m) till jordbruks-\r\nminister Margareta Winberg\r\nKvinnor i vård\r\n2001/02:1028 av Murad Artin (v) till statsrådet Leif\r\nPagrotsky\r\nFöretags respekt för det svenska regelverket för\r\nkrigsmaterielexport\r\n2001/02:1029 av Jeppe Johnsson (m) till statsrådet\r\nJan O Karlsson\r\nUtvisning av dömda asylsökande\r\n2001/02:1030 av Murad Artin (v) till utrikesminister\r\nAnna Lindh\r\nDen fängslade journalisten Dawit Isaac i Eritrea\r\n2001/02:1031 av Murad Artin (v) till utrikesminister\r\nAnna Lindh\r\nBrott mot yttrandefriheten i Eritrea\r\n2001/02:1032 av andre vice talman Eva Zetterberg\r\n(v) till statsrådet Leif Pagrotsky\r\nKrigsmaterielexporten till Indien och Pakistan</pre><pre>den 12 april</pre><pre>2001/02:1033 av Carina Hägg (s) till statsrådet Britta\r\nLejon\r\nKonsumentservice\r\n2001/02:1034 av Ragnwi Marcelind (kd) till miljö-\r\nminister Kjell Larsson\r\nMiljöbalken\r\n2001/02:1035 av Inger Davidson (kd) till justitiemi-\r\nnister Thomas Bodström\r\nEU-patent och rättsäkerheten\r\n2001/02:1036 av Inger Davidson (kd) till kulturmi-\r\nnister Marita Ulvskog\r\nEU-patent på svenska\r\n2001/02:1037 av Inger Davidson (kd) till statsrådet\r\nLeif Pagrotsky\r\nEU-patent på svenska\r\n2001/02:1038 av Kjell-Erik Karlsson (v) till statsrå-\r\ndet Lena Sommestad\r\nRovdjurscentrum\r\n2001/02:1039 av Harald Nordlund (fp) till socialmi-\r\nnister Lars Engqvist\r\nÖkat antal dödsfall bland unga män\r\n2001/02:1040 av Harald Nordlund (fp) till jord-\r\nbruksminister Margareta Winberg\r\nEffekter av besparingar inom Statens livsmedelsverk\r\n2001/02:1041 av Jan Erik Ågren (kd) till utrikesmi-\r\nnister Anna Lindh\r\nFörföljelser av kristna i Turkiet\r\n2001/02:1042 av Jan Erik Ågren (kd) till statsrådet\r\nLeif Pagrotsky\r\nNordiska ID-handlingars giltighet\r\n2001/02:1043 av Lennart Fridén (m) till justitiemi-\r\nnister Thomas Bodström\r\nUppföljning och översyn av lagar rörande svaga\r\ngrupper\r\n2001/02:1044 av Anders Sjölund (m) till justitiemi-\r\nnister Thomas Bodström\r\nNarkotikaproblemet i Umeås skolor\r\n2001/02:1045 av Annelie Enochson (kd) till justitie-\r\nminister Thomas Bodström\r\nVårnadshavare som mördar\r\n2001/02:1046 av Annelie Enochson (kd) till miljömi-\r\nnister Kjell Larsson\r\nStrålningsfria zoner\r\n2001/02:1047 av Ester Lindstedt-Staaf (kd) till när-\r\ningsminister Björn Rosengren\r\nPostens serviceställen\r\n2001/02:1048 av Annelie Enochson (kd) till statsmi-\r\nnister Göran Persson\r\nDen ökande antisemitismen\r\n2001/02:1049 av Annelie Enochson (kd) till social-\r\nminister Lars Engqvist\r\nVårdnadshavare i annat land\r\n2001/02:1050 av Annelie Enochson (kd) till statsrådet\r\nMona Sahlin\r\nRehabiliteringstjänster</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 16 april.</pre><pre>21 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 11 april</pre><pre>2001/02:980 av Magda Ayoub (kd) till utrikesminis-\r\nter Anna Lindh\r\nMänskliga rättigheter i Armenien\r\n2001/02:982 av Carina Hägg (s) till justitieminister\r\nThomas Bodström\r\nTvångsäktenskap och kusinäktenskap\r\n2001/02:987 av Rolf Gunnarsson (m) till justitiemi-\r\nnister Thomas Bodström\r\nPolisens resurser\r\n2001/02:998 av Kjell Eldensjö (kd) till statsrådet\r\nBritta Lejon\r\nObeställd e-postreklam</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 16 april.</pre><pre>22 §  Kammaren åtskildes kl. 13.35.</pre><pre>\r\nFörhandlingarna leddes\r\nav tredje vice talmannen från sammantädets början\r\nt.o.m. 8 § anf. 35 (delvis),\r\nav förste vice talmannen därefter t.o.m. 14 § anf.  84\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}