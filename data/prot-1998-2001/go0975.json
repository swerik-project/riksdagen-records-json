{"dokumentstatus":{"dokument":{"hangar_id":"2348495","dok_id":"GO0975","rm":"2000/01","beteckning":"75","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"75","slutnummer":"0","datum":"2001-03-07 00:00:00","systemdatum":"2005-10-27 12:17:47","publicerad":"2001-03-07 00:00:00","titel":"Riksdagens snabbprotokoll 2000/01:75 Onsdagen den 7 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{547FBE67-E843-42F2-8971-4FEBF22ACD99}","dokument_url_text":"http://data.riksdagen.se/dokument/GO0975/text","dokument_url_html":"http://data.riksdagen.se/dokument/GO0975","dokumentstatus_url_xml":"http://data.riksdagen.se/dokumentstatus/GO0975","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2000/01:75</div>\r\n<div class=\"sidhuvud_datum\">Onsdagen den 7 mars</div>\r\n<div class=\"sidhuvud_klockslag\">Kl. 09.00 - 17.59</div>\r\n<hr class=\"sidhuvud_linje\">\r\n<pre>19.00 - 22.23</pre><pre>Det justerade protokollet beräknas utkomma om 3 veckor</pre><pre>-------------------------------------------------------------</pre><pre>1 §  Justering av protokoll</pre><pre>Justerades protokollet för den 23 februari.\r\n2 §  Anmälan om inkomna uppteckningar från\r\nEU-nämndssammanträde</pre><pre>Talmannen anmälde att uppteckningar från EU-\r\nnämndens sammanträde fredagen den 26 januari 2001\r\ninkommit.</pre><pre>3 §  Hänvisning av ärenden till utskott</pre><pre>Föredrogs och hänvisades\r\nFörslag\r\n2000/01:RR12 till utbildningsutskottet\r\n2000/01:RS1 till konstitutionsutskottet</pre><pre>Motioner\r\n2000/01:T8-T10 till trafikutskottet</pre><pre>4 §  Förnyad bordläggning</pre><pre>Föredrogs men bordlades åter\r\nJustitieutskottets betänkanden 2000/01:JuU11 och\r\nJuU12\r\nKulturutskottets betänkanden 2000/01:KrU2  och\r\nKrU3\r\nBostadsutskottets betänkanden 2000/01:BoU6  och\r\nBoU7</pre><pre>5 §  Barns situation i ett internationellt perspek-\r\ntiv</pre><pre>Föredrogs\r\nutrikesutskottets betänkande 2000/01:UU7\r\nBarns situation i ett internationellt perspektiv.</pre><pre>Anf.  1  MARIANNE JÖNSSON (s):\r\nFru talman! \"Anfallet hade pågått in i gryningen.\r\nMen hyddorna brann med ett så kraftigt sken att ing-\r\nen hade märkt att solen hade gått upp. Plötsligt hade\r\nden bara varit där, byn var då nerbränd, många hade\r\nredan blivit ihjälslagna, sönderhuggna av machetes,\r\nsönderstuckna av skarpa stålrör, krossade av träklub-\r\nbor. - - - Det var då jag upptäckte min mor. Hon stod\r\ninklämd bakom de andra kvinnorna. På ryggen bar\r\nhon min syster som hade fötts några veckor tidigare.\r\nHennes i vanliga fall så vackra ansikte var förvridet\r\nav samma ängslan som fanns hos de andra kvinnorna.\r\nSamtidigt sökte hon oroligt med blicken efter någon\r\nhon inte kunde finna. Plötsligt insåg jag att det var\r\nmig hon tittade efter. I det ögonblicket förstod jag,\r\nbortom allt jag tidigare hade upplevt, vad det betyder\r\natt ha en mor och att jag skulle komma att förlora\r\nhenne, på samma sätt som jag kanske redan hade\r\nförlorat min far.\"\r\nDetta berättar den afrikanske pojken Nelio i Hen-\r\nning Mankells roman Comédia infantil - en berättelse\r\nsom kunde varit helt sann. Det är en berättelse om en\r\nliten pojke som på grund av krig, konflikter och fat-\r\ntigdom på några ögonblick mister allt det han nyss\r\nhade - tryggheten, sin familj, släkt, vänner och hela\r\nsin by - allt för att sedan slungas ut helt ensam i en\r\nfrämmande verklighet där barn som Nelio mycket\r\nofta tvingas försörja sig på gatan.\r\nJag ska inte berätta hela historien om Nelio, men\r\nden skildrar på ett påtagligt sätt händelser som utspe-\r\nlas runtom i världen och grymheter som drabbar barn\r\noch slår sönder barns tillvaro och deras föreställning-\r\nar och drömmar om en god värld och ett gott liv. Det\r\när också grymheter som får oss att se nya perspektiv\r\noch att vakna från småprat och från väldukade mid-\r\ndagsbord. Det får oss att ställa frågor. Det får oss att\r\ntänka tanken att det barnet likaväl kunde ha varit vårt\r\neget. Det får oss att vilja gripa in och förändra. I bästa\r\nfall får det oss också att på allvar vilja vara med och\r\nforma en ny global världsbild.\r\nFru talman! Därför är det glädjande att här i riks-\r\ndagen kunna presentera ett betänkande som det råder\r\nen stor samsyn kring om frågor som rör barns rättig-\r\nheter i ett internationellt perspektiv. Det är ett enigt\r\nutskott som ställer sig bakom den av regeringen förda\r\npolitiken på barnområdet i de fall som aktualiseras\r\ngenom motionerna. Det är ett enigt utskott som ställer\r\nsig bakom regeringens arbete inför barntoppmötet\r\nsom äger rum i FN till hösten.\r\nVid höstens internationella toppmöte om barn\r\nkommer barntoppmötets mål från 1990 att följas upp\r\noch granskas: \"Barnen i världen är oskyldiga, utsatta\r\noch beroende. De är också nyfikna, aktiva och fulla\r\nav hopp. Deras tid borde vara fylld av glädje och ro;\r\nav att leka, lära och utvecklas. Deras framtid borde\r\nformas i harmoni och samverkan. Deras liv borde\r\nmogna när de vidgar sina perspektiv och vinner nya\r\nerfarenheter ... Men för många barn är barndomens\r\nrealiteter helt och hållet annorlunda.\" Orden är häm-\r\ntade från den deklaration som antogs på barntopp-\r\nmötet 1990.\r\nVad har hänt sedan dess? På vilka områden har\r\nbarnens ställning i världen stärkts, och på vilka områ-\r\nden behöver barnens rättigheter ytterligare stärkas?\r\nNågra konstateranden kan man göra. Under 1990-\r\ntalet har hiv/aids och väpnade konflikter i världen\r\nökat kraftigt - konflikter som skoningslöst har drab-\r\nbat barn och unga. 15 miljoner barn beräknas i dag\r\nvara föräldralösa på grund av aids. 300 000 barn\r\ntvingas vara barnsoldater. ILO uppskattar att minst\r\n250 miljoner av världens barn mellan 5 och 14 år\r\nbarnarbetar. Fortfarande dör 20 miljoner barn under\r\nfem år av orsaker som enkelt kan åtgärdas.\r\nMen situationen för världens barn pekar naturligt-\r\nvis inte bara i en riktning. Det finns både positiva och\r\nnegativa exempel. Utvecklingstendenserna är långt\r\nifrån entydiga.\r\nEn rapport som nyligen presenterades av FN:s ge-\r\nneralsekreterare Kofi Annan visar att andelen fattiga i\r\nvärlden har minskat. Medan 30 % av jordens befolk-\r\nning levde i extrem fattigdom för tio år sedan är an-\r\ndelen i dag 23 %. Samtidigt har det absoluta antalet\r\nfattiga i världen ökat. Det kan vi inte stillatigande\r\nacceptera.\r\nBarnadödligheten har minskat. Sedan 60-talet har\r\ndödligheten bland barn under fem år minskat. Under\r\n1990-talet gick dödligheten ned så mycket som 10 %.\r\nSamtidigt hotar hiv- och aidsepidemin att vända den\r\nnedåtgående trenden. I dag beräknas antalet barn\r\nunder 15 år som dött i aids vara närmare 15 miljoner.\r\nDet kan vi inte stillatigande acceptera.\r\nVad gäller andra sjukdomar kan man konstatera\r\natt andelen barn som vaccineras mot de vanligaste\r\noch farligaste sjukdomarna har ökat väsentligt. 1980\r\nvar det inte mer än 5 % av alla barn i utvecklingslän-\r\nderna som vaccinerades mot de sex vanligaste sjuk-\r\ndomarna. I dag vaccineras ungefär 80 %. Men samti-\r\ndigt dör två miljoner barn varje år för att de saknar\r\ngrundläggande vaccinationsskydd. Det kan vi inte\r\nstillatigande acceptera.\r\nFler barn går i skolan i dag än tidigare. Tre fjärde-\r\ndelar av barnen i utvecklingsländerna skrivs i dag in i\r\ngrundskolan. Därtill kan också läggas att antalet\r\nflickor som deltar i grundskoleundervisningen har\r\nökat. Men samtidigt anger statistiken att 90 miljoner\r\nav de 130 miljoner barn som inte går i skolan är\r\nflickor, och ca 40 miljoner är pojkar. Det kan vi inte\r\nstillatigande acceptera.\r\nFru talman! Sedan 1924, när de första internatio-\r\nnella överenskommelsen om barnets rättigheter kom\r\ntill stånd, har det givetvis hänt en del. En ny deklara-\r\ntion om barnets rättigheter antogs av FN:s generalför-\r\nsamling 1959, men det var en deklaration som aldrig\r\nvar juridiskt bindande. Först i september 1990 trädde\r\nbarnkonventionen i kraft i och med att 20 stater hade\r\nratificerat konventionstexten.\r\nKonventionens budskap bygger på respekten för\r\nbarn och baseras på de fyra grundläggande och nume-\r\nra väl kända principerna\r\n- förbud mot diskriminering\r\n- barnets bästa i främsta rummet\r\n- rätten till liv och utveckling\r\n- rätten att få komma till tals och bli lyssnad till.\r\nDet är viktigt med konventioner, deklarationer\r\noch avtal. Dessa utgör ett centralt och handfast verk-\r\ntyg när representanter från länder träffas för att kom-\r\nma överens och fatta beslut. Men samtidigt får det\r\naldrig stanna vid ord. Planerna och konventionerna\r\nmåste realiseras och omsättas i handling, ty annars\r\nvore de ju värdelösa. De måste implementeras och\r\ninförlivas i länders, regioners, landstings och kom-\r\nmuners handlingsplaner på alla olika områden som\r\nrör barn, barnets rättigheter och behov. De får inte\r\nstanna vid vackra ord på papper eller reduceras till\r\nmångordiga dokument som ligger och dammar på\r\nnågon hylla.\r\nSverige är det enda land som hittills antagit en\r\nstrategi för hur vi nationellt ska jobba för att förverk-\r\nliga konventionen. I mars 1999 antog vi här i riksda-\r\ngen Strategi för att förverkliga FN:s konvention om\r\nbarnets rättigheter i Sverige. Huvudansvarig för barn-\r\nkonventionens nationella uppföljning och efterlevan-\r\nde är Socialdepartementet. Men själva implemente-\r\nringen av barnkonventionen är envars och allas an-\r\nsvar. Det åligger alla samhällssektorer att förverkliga\r\nbarnkonventionen genom att tillämpa den på sina\r\nverksamheter i landsting, kommuner och myndighe-\r\nter.\r\nFru talman! Utrikesdepartementet har ansvar för\r\natt ett barnperspektiv finns med vid utformning, ge-\r\nnomförande och uppföljning av det svenska biståndet.\r\nEftersom departementet har en framskjutande roll i\r\ndet internationella konventionsarbetet på detta områ-\r\nde åligger det också departementet en viktig uppgift i\r\natt invända mot konventionsstridiga reservationer.\r\nUtskottet håller med om och vill understryka att bar-\r\nnets bästa och ett barnrättsperspektiv ska genomsyra\r\ndet svenska internationella utvecklingssamarbetet. Ett\r\naktivt agerande från svensk sida ligger alltså helt i\r\nlinje med vad utskottet tidigare uttalat.\r\nBarnkonventionen ger också ett skydd till särskilt\r\nutsatta barn - barn med funktionshinder, flyktingbarn\r\noch andra grupper av utsatta barn som behöver stöd\r\noch hjälp för sina rättigheter. Vid sidan av en generell\r\nstrategi krävs därför riktade insatser till barn som är\r\nsärskilt utsatta. Inom Utrikesdepartementet pågår\r\nmycket riktigt också ett arbete med en översyn av\r\nbarnfrågor i det internationella utvecklingssamarbe-\r\ntet. I år väntas en rapport lämnas till riksdagen. Det\r\nska bli intressant att ta del av resultatet av detta arbe-\r\nte.\r\nNär jag besökte FN i november förra året som\r\ndelegat upplevde jag tydligt hur stark Sveriges röst är\r\ni internationella sammanhang. Vårt arbete och våra\r\ninsatser är väl kända och mycket respekterade. Det\r\nkan vi vara stolta över. Ett område där Sverige spelat\r\nen mycket aktiv och framträdande roll är just också\r\nutarbetandet av barnkonventionen. Sverige var också\r\nett av de sex initiativtagarländerna till FN:s barn-\r\ntoppmöte 1990.\r\nFru talman! Förra året antogs tilläggsprotokollet\r\nom förbud mot barnsoldater till barnkonventionen.\r\nProtokollet, som förhandlades fram under svenskt\r\nordförandeskap, förbjuder dels deltagande i väpnad\r\nkonflikt, dels tvångsrekrytering av personer under 18\r\når. Utskottet konstaterar vidare att tilläggsprotokollet\r\nriktar sig såväl till regeringar som till gerillarörelser\r\noch andra väpnade grupper. Bakgrunden är att när\r\nbarnkonventionen ursprungligen antogs innehöll den\r\nett undantag för barn från konventionens allmänna\r\nåldersgräns på 18 år. Undantaget innebar att barnkon-\r\nventionen tillät rekrytering och användning av barn i\r\nväpnade konflikter från 15 år.\r\nSom vi vet har Sverige alltsedan barnkonventio-\r\nnens tillkomst varit mycket aktivt i arbetet med att\r\ndriva frågan om en höjning av åldersgränsen till 18\r\når. Efter sex år enades arbetsgruppen så i januari 2000\r\nom en sådan text. Protokollet antogs sedan av FN:s\r\nkommission för mänskliga rättigheter i maj 2000,\r\nvarefter Sverige som tredje land i ordningen under-\r\ntecknade protokollet. Fram till nu har sammanlagt 78\r\nländer signerat protokollet. Tre stycken ratificeringar\r\nhar hittills skett. Fram till mars månad i år har länder-\r\nna Bangladesh, Kanada och Sri Lanka ratificerat\r\nprotokollet. Det träder i kraft först när det har ratifice-\r\nrats av tio länder.\r\nUtskottet menar att Sveriges agerande i förhand-\r\nlingarna om tilläggsprotokollet i sig innebär en kraft-\r\nfull uppmaning till FN:s medlemsstater att också\r\nansluta sig till det. Nu är det viktigt att Sverige lever\r\nupp till de internationella förpliktelser som vi har\r\nvarit med om att driva fram. I en sådan mycket viktig\r\nfråga för världens barn är det angeläget att Sverige\r\nkan stå upp och med en röst säga att vi står bakom\r\nresolutionen. Utskottet framhåller därför vikten av\r\noch nyttan med att en svensk ratificering äger rum så\r\nsnart som möjligt, utan onödiga dröjsmål. Detsamma\r\ngäller givetvis för andra konventioner som Sverige\r\nundertecknat. Det gäller därför också ILO-\r\nkonventionen om barnarbete - en konvention som\r\nSverige skrivit under men ännu inte ratificerat.\r\nI utskottet konstaterar vi att barntoppmötet 1990\r\nhade huvudsakligt fokus på frågor som handlade om\r\nbl.a. utbildning, hälsovård och sanitära frågor. Men\r\nproblembilden i dag ger vid handen att de mer sociala\r\nfrågorna intar en mer framskjuten position på barn-\r\nområdet. Det är också utskottets uppfattning att det\r\nvore värdefullt om det internationella samfundet även\r\ni dessa avseenden kan bidra till att stärka barnets\r\nställning och barnets rättigheter.\r\nBarns lidande beror alltför ofta på saker som fat-\r\ntigdom, vanstyre och korruption. Barns lidande är\r\nalltför ofta resultatet av vuxnas girighet på makt och\r\nvinstintresse. Tydliga exempel på detta är inte minst\r\nhandeln med droger och barnsexhandeln. Jag inledde\r\nmed att berätta om romanfiguren Nelio. Många barn i\r\nlikhet med Nelio är offer för den dumhet och ondska\r\nsom finns i världen, när vuxna människor handlar\r\nirrationellt. När fattigdom, vanstyre och maktmiss-\r\nbruk låter breda ut sig drabbas miljontals barn i värl-\r\nden - de som allra minst har möjlighet att skydda och\r\nförsvara sig.\r\nÄven om viktiga förbättringar har uppnåtts står\r\ndet samtidigt klart att det är nödvändigt med förnyade\r\nåtaganden, förnyade åtaganden som ska finnas med i\r\nden globala agenda som sätts på barntoppmötet i höst\r\nför de kommande tio åren.\r\nAvslutningsvis yrkar jag bifall till hemställan i\r\nbetänkandet.</pre><pre>Anf.  2  LISELOTTE WÅGÖ (m):\r\nFru talman! Jag har också glatt mig åt att vi har\r\nkunnat enas i utskottet om det här betänkandet. Det är\r\nviktigt för Sverige att den svenska regeringen har ett\r\nenigt utskott och en enig riksdag med sig i samband\r\nmed toppmötet. Vi har arbetat hårt för detta. Det har\r\nvarit ett givande och tagande, men det har också varit\r\nett väldigt trevligt arbete. Jag vill tacka Marianne\r\nJönsson för det fina samarbete som vi har haft när vi\r\nhar tagit fram det här betänkandet.\r\nJag vill börja med att berätta att jag har lärt känna\r\nen familj från Bosnien hemma i Halmstad, som kom\r\ntill Sverige i början av 90-talet. Nu undrar väl fru\r\ntalmannen om detta har med barn i ett internationellt\r\nperspektiv att göra, men det har det faktiskt. Föräld-\r\nrarna i den här familjen berättar för mig att de har\r\nsvårt att etablera sig på arbetsmarknaden i Sverige.\r\nDeras utbildningar är sådana att det är svårt att få\r\nfäste på arbetsmarknaden i Sverige. De berättar också\r\nom sina släktingar. Som fallet ofta är med flyktingar\r\noch våra nya svenskar har de sin släkt spridd över\r\nhela världen. De säger att dessa är mycket mer fram-\r\ngångsrika när det gäller att få fäste på arbetsmarkna-\r\nden. Då har jag naturligtvis ställt frågan: Varför söker\r\nni er inte någon annanstans där möjligheterna är stör-\r\nre att få arbete? Det här är människor i 40-årsåldern.\r\nDå säger de så här: Nej, vi vill inte flytta från Sveri-\r\nge, för det är så tryggt i Sverige för barnen. De har\r\nupplevt att Sverige är ett land där det är tryggt för\r\nbarn att växa upp, och det är det avgörande för att den\r\nhär familjen ska stanna.\r\nJag skulle önska att det vore lika tryggt för alla\r\nbarn att växa upp som det är i Sverige. Tyvärr är det\r\nju inte så. Det är många barn som lider under mycket\r\nstora påfrestningar.\r\nDet är tyvärr också så att trots att FN:s barnkon-\r\nventionen är ratificerad av ett förfärande stort antal\r\nländer, även om en del har gjort en del reservationer -\r\nSverige har anslutit sig utan någon som helst reserva-\r\ntion, och det är egentligen bara USA och Somalia\r\nsom inte har ratificerat barnkonventionen - så visar\r\nhistorien och tyvärr också nutiden många exempel på\r\natt barn inte anses ha samma mänskliga rättigheter\r\nsom vuxna. Den som inte kan uttrycka sina behov blir\r\ninte hörd och anses därför inte ha några behov eller\r\nrättigheter. Det ser faktiskt ibland ut så i världen.\r\nJag har två minnesbilder som jag har svårt att\r\nglömma bort. Båda är från Baltikum.\r\nJag besökte Lettland för ett antal år sedan. Då fick\r\njag berättat för mig om en tioårig pojke som tillsam-\r\nmans med sina syskon hade blivit övergiven av sina\r\nföräldrar. Det hände ganska ofta i början av 90-talet\r\natt människor rörde på sig. Tyvärr skildes föräldrar\r\nfrån sina barn av många olika orsaker. Den här tio-\r\nåringen gick in i rollen som familjeförsörjare för sina\r\nmindre syskon. Han klarade av det under en viss\r\nperiod. Efter en tid, när han inte kunde skaffa mat till\r\nsina mindre syskon, hängde han sig. Han tog livet av\r\nsig. Det är ett exempel på situationen för barn i länder\r\ndär man inte hunnit eller mäktat med att göra sig av\r\nmed gamla strukturer och där lagstiftningen till skydd\r\nför barn på den sociala sidan inte går hand i hand med\r\nden övriga utvecklingen.\r\nEn annan minnesbild som jag har svårt att glöm-\r\nma är från Riga. Jag träffade på en flicka som var nio\r\når. Det är den yngsta prostituerade människa jag\r\nnågonsin har träffat. Jag fick prata med henne via\r\ntolk. Hon berättade för mig att hon hade börjat med\r\natt sälja rosor och vykort på hotellen i Riga. Nu sålde\r\nhon sig själv. Hon var stolt för det, därför att hon\r\nkunde finansiera sina föräldrars missbruk genom den\r\nhundralapp som det kostade att köpa flickan. Det är\r\nsådant man aldrig glömmer - barn som går in i ett\r\nvuxenansvar, barn som aldrig får möjligheten att vara\r\nbarn. Det här är två exempel. Det finns många sådana\r\nexempel.\r\nJag tror, fru minister, att Sverige har en viktig roll\r\nnär det gäller barnfrågor. Vi har ett gott förtroende\r\nute i världen, som Marianne Jönsson redan har sagt.\r\nVi har visat i praktisk handling att vi har förmåga att\r\nhantera barnfrågor. Visst finns det små trasiga männi-\r\nskor i Sverige. Det är ingen tvekan om det. Men vi\r\nhar i alla fall visat att vi kan hantera frågorna. Det ska\r\nvi dra nytta av, inte minst inför barntoppmötet till\r\nhösten.\r\nSverige kan göra mycket. Det är också viktigt att\r\nSverige gör sin stämma hörd i EU-sammanhang.\r\nMycket av frågorna måste hanteras inom den euro-\r\npeiska unionen. Dels är det en resursfråga, dels är det\r\nen styrkefråga. Det handlar om hur vi ska kunna råda\r\nbot på sådant som finns upptaget i betänkandet. Inte\r\nalla, men många väsentliga frågor är behandlade i\r\nbetänkandet.\r\nDet förra toppmötet var framför allt inriktat på att\r\nminska barndödligheten under fem år, precis som\r\nMarianne Jönsson sade. Man satte upp mål under\r\ntoppmötet. Man ville halvera mödradödligheten. Man\r\nville halvera svår och måttlig undernäring bland barn\r\nunder fem år. De skulle få tillgång till dricksvatten\r\noch goda sanitära förhållanden. Vi får väl säga att\r\nman har varit mer eller mindre framgångsrik. Inget av\r\nmålen är uppfyllt, men man har kommit en bit på väg.\r\nDet är viktigt att fokusera på de sociala frågorna\r\nvid nästa toppmöte. Det är klokt att vi agerar tillsam-\r\nmans med övriga europeiska länder. Vi kan ta initia-\r\ntivet i frågorna, plädera för Sveriges inställning och\r\nhoppas att det kan bli EU:s inställning, så att det blir\r\nen kraftfull satsning på att se till att fler än svenska\r\nbarn får möjlighet att växa upp under trygga förhål-\r\nlanden, få utbildning och möjlighet att leva ett värdigt\r\nliv.\r\nSom ni hör trycker jag hårt på arbetet inom EU.\r\nEU är en viktig faktor i hanteringen av frågorna. Jag\r\nvill avsluta mitt anförande med att citera en av de\r\nkanske färgstarkaste personligheterna i Solidaritetsrö-\r\nrelsen i Polen, Adam Michnik. Han är numera chef-\r\nredaktör för en polsk tidning. Han säger så här: \"Om\r\nman vill vara europé måste man ställa sig bakom\r\nvissa normer. Deras beståndsdelar är humanistiska\r\nvärderingar och ideal som pluralistisk demokrati,\r\ntolerans och mänskliga rättigheter. Den enda gräns-\r\ndragningen som den europeiska identiteten tål är den\r\nsom markerar skillnaden mellan intolerans och plura-\r\nlism, mellan rasism och humanism.\"\r\nDen enda gränsdragningen som den europeiska\r\nidentiteten tål är den som markerar skillnaden mellan\r\nintolerans och pluralism, mellan rasism och huma-\r\nnism. Det gäller i högsta grad våra barn. Jag yrkar\r\nbifall till utskottets hemställan.</pre><pre>Anf.  3  Andre vice talman EVA ZETTER-\r\nBERG (v):\r\nFru talman! \"Det är barnen som betalar det högsta\r\npriset för vår kortsiktiga ekonomiska politik, våra\r\npolitiska missgrepp och våra krig.\" Det kunde ha\r\nsagts av vem som helst av oss i dagens värld, som ser\r\nsig omkring och ser att barnen är de som får betala\r\ndet högsta priset. Men citatet kommer från Eglantyne\r\nJebb som var grundare av engelska Rädda Barnen, i\r\nsamband med arbetet som 1924 ledde fram till den\r\ndeklaration i Genève som blivit utgångspunkten för\r\ndet fortsatta arbetet med barnkonventionen. Det var\r\nförsta steget till barnkonventionen. Ett viktigt arbete\r\ngrundlades där.\r\nJag vill liksom tidigare talare instämma i hur\r\nglädjande det är att vi är ett enigt utskott. Vi kan från\r\nriksdagen i dag gå fram gemensamt med ett underlag\r\ntill regeringen och barntoppmötet. Vi kan skicka med\r\nvåra frågor, våra funderingar och våra önskemål om\r\nhur regeringen och vi tillsammans ska driva dessa\r\nviktiga frågor.\r\nUtgångspunkten för betänkandet är barns situation\r\ni ett internationellt perspektiv. Tanken är att vi ska\r\nbilda ett underlag för hur vi ska agera.\r\nTidigare talare har tagit upp den dystra statistik\r\nsom vi alla känner till, om de 40 % av världens sex\r\nmiljarder är barn under 18 år. Av dem finns 85 % i\r\nutvecklingsländer. I länderna söder om Sahara är\r\n85 % av befolkningen barn. Det är barn som inte\r\nlever under särskilt goda villkor. 20 miljoner barn\r\nunder fem år dör av orsaker som lätt skulle ha kunnat\r\nåtgärdas. Det finns 15 miljoner barn som är föräldra-\r\nlösa på grund av hiv och aids. Det finns 300 000\r\nbarnsoldater och barn i krig, lågt räknat. Det finns\r\n130 miljoner barn som inte går i skolan. Det finns\r\n250 miljoner barnarbetare, som framför allt ägnar sig\r\nåt skadligt barnarbete. Då räknar vi inte med de barn\r\nsom arbetar men ändå kan gå i skolan och ha ett fun-\r\ngerande liv.\r\nDet finns också slavhandel med barn och kvinnor.\r\nDet är svårt att beräkna antalet, men man talar om att\r\ni storleksordningen en miljon barn kommer till varje\r\når, till de redan existerande 10 miljoner barn som nu\r\när indragna i barnprostitution. Liselotte Wågö gav ett\r\ntalande exempel på det.\r\nMen vi har också barn med funktionshinder där\r\ndet finns olika siffror. UNDP laborerar med siffror på\r\n35-40 miljoner barn som har ett funktionshinder, men\r\nWHO räknar med att det är över 100 miljoner barn.\r\nHursomhelst vet vi att det är väldigt många barn som\r\nhar ett funktionshinder, kanske på grund av skada\r\neller undernäring men kanske också på grund av\r\nskador i krig på grund av en mina som har sprängt av\r\nett ben osv. Många av dessa barn skulle kunna leva\r\nett bra liv trots sitt funktionshinder om de fick ade-\r\nkvat hjälp.\r\nJag tror att det är viktigt att vi också ser på vad\r\nsom har hänt. Andra har varit inne på hur den mins-\r\nkade barnadödligheten sedan 60-talet är klart påvisad.\r\nMarianne Jönsson var inne på vaccinationerna, att\r\n80 % av barnen i dag vaccineras, hur alltfler barn får\r\ndel av utbildning men också att barn med funktions-\r\nhinder faktiskt får mer hjälp i dag och möjligheter till\r\nutbildning och att försöka delta i ett normalt sam-\r\nhällsliv.\r\nMen man kan ändå undra varför andelen fattiga\r\nökar. Varför satsas inte mer på barnen? Vi vet ju att\r\njordens resurser finns och att vi har miljardärer som\r\näger mer än 50 afrikanska länders samlade BNP osv.\r\nDet är maktstrukturen, korruptionen och vanstyre\r\nruntom i vår värld som gör att denna skeva fördelning\r\nav jordens resurser fortsätter att låta barn leva i armod\r\noch exploatering, för att inte nämna vapenhandeln.\r\nÄven Sverige deltar i krigsmaterielexport som tar\r\nresurser från det som borde gå till barn och männi-\r\nskor över huvud taget.\r\nOm vi också ser på vad som faktiskt har hänt så\r\ntycker jag att det är intressant att belysa vad som har\r\nhänt här hemma med fokus på detta område. Vi som\r\nhar varit med och intresserat oss för just detta område\r\nkan se en väldigt positiv utveckling. Från svensk sida\r\nkan vi se  bara tio år tillbaka i tiden, från barntopp-\r\nmötet. Då ägnade vi ändå inte så mycket tid här i\r\nriksdagen eller ute i samhället till att diskutera dessa\r\nfrågor. I dag har vi ett starkt fokus på dem. I början\r\nav 90-talet fick vi här i riksdagen kämpa för att få\r\nbehandla frågorna samlat, för att man skulle diskutera\r\nbarns rättigheter i ett sammanhang och inte bara upp-\r\ndelat på olika utskott utifrån olika fackindelningar.\r\nVi från den tvärpolitiska gruppen i riksdagen mo-\r\ntionerade 1997 om barns behov och att ett barnpers-\r\npektiv måste tas med i biståndssammanhang. Och det\r\nvar glädjande att en enig riksdag fattade beslut om att\r\nbifalla den motionen. Därefter har man gått vidare,\r\noch riksdagen gav uppdraget till regeringen. Under\r\n1998 och 1999 har regeringen sedan utarbetat rikt-\r\nlinjer för detta för att nu komma fram till denna över-\r\nsyn 2001 som ska överlämnas till riksdagen. Vi har\r\nhaft ett flertal olika skrivelser, t.ex. Barn här och nu\r\nsom kom för ett år sedan, och vi har på andra sätt\r\ntagit upp barnkonventionen här i riksdagen. När det\r\ngäller perspektivet framgår våra önskemål om hur\r\narbetet med frågorna ska bedrivas mycket klart och\r\ntydligt.\r\nMen vi måste också säga oss att vi har väldigt\r\nlångt kvar även när vi själva ska tillämpa detta per-\r\nspektiv konsekvent. Jag har förmånen att sitta i Sidas\r\nstyrelse. Där diskuterar vi budget, vi har bokslut, osv.\r\nTrots att detta fokus finns är det ändå på något sätt så\r\natt man nästan varje gång dessa frågor tas upp måste\r\nfråga hur barnperspektivet har bevakats och hur detta\r\nhar tillämpats. Vi har väldigt fyrkantiga mått för att\r\nmäta jämställdheten i procenttal. Jag tycker att man\r\nmåste utveckla detta och se vad vi har uppnått på\r\njämställdhetsområdet. Men när det gäller barnpers-\r\npektivet har vi inte ens dessa fyrkantiga modeller med\r\nprocenttal. I detta sammanhang måste väldigt mycket\r\nmer arbete till i vår egen verksamhet för att vi ska se\r\nhur vi tillämpar detta.\r\nFru talman! Jag vill också peka på deltagandet\r\nfrån barn och ungdomar själva, vilket är en så central\r\npunkt i barnkonventionen, hur viktigt det är att bar-\r\nnen blir sedda och hörda och har rätt till ett deltagan-\r\nde. Vi har så svårt att i praktiken förverkliga detta,\r\näven om intentionen finns och vi självklart står bak-\r\nom dessa paragrafer och artiklar i barnkonventionen.\r\nInför barntoppmötet tänker jag på att vi har sagt\r\noch att det finns en klar tanke om att man ska ha ett\r\ndeltagande av unga, vilket är väldigt positivt. Men vi\r\nkan ändå se att det är svårt att hitta rätt former i olika\r\nsammanhang där barn har medverkat. Men detta får\r\ninte avskräcka oss från att inte anstränga oss för att\r\nutveckla detta instrument. Och när vi diskuterar barns\r\noch ungdomars rättigheter så måste de självklart\r\nfinnas med. Och formerna för detta deltagande måste\r\nutvecklas.\r\nJag vill också peka på en speciell form av delta-\r\ngande och vad ungdomar själva tycker är viktigt när\r\nman diskuterar barnkonventionen. Jag besökte nyli-\r\ngen i Peru en barngrupp som heter Aktion för barnen.\r\nMan hade undersökt vilken paragraf i barnkonventio-\r\nnen som ansågs viktigast. I ett fattigt land som Peru\r\nkan man tro att det är rätten till utbildning, hälsa, etc.\r\nsom står i fokus. Men det som kom överst på topp-\r\nlistan var rätten till ett förnamn och rätten till ett ef-\r\nternamn. Det stämde mig till eftertanke. Det är för oss\r\nså elementärt att ett barn har ett namn, en identitet\r\noch sina rättigheter. Inte ens detta är något självklart i\r\nett fattigt land där man kan tycka att rätten till ett\r\nnamn inte kostar. Men om vi tar in processen med\r\nregistrering och processen med föräldrar som måste\r\nansvara för barnets uppväxt, så förstår man att även\r\ndetta är en väldigt central punkt i barnkonventionen.\r\nFru talman! Vi har i detta betänkande lyft fram\r\ntilläggsprotokollet, och Marianne Jönsson har utför-\r\nligt pekat på detta. Många av oss kanske skulle vilja\r\nha ytterligare tillägg till barnkonventionen och för-\r\nändra och radikalisera den. Men vi är klara över att vi\r\ninte ska ge oss in på det utan se var vi kan utöka bar-\r\nnets rättigheter genom tilläggsprotokoll. Nu har vi fått\r\nett sådant som handlar om barn i krig och barnens\r\nrättigheter att inte vara del i ett krig, vare sig för en\r\nregeringsarmé eller för väpnade trupper i någon form.\r\nOch det senare är viktigt att framhålla, eftersom detta\r\näven gäller gerillagrupper och andra väpnade arméer.\r\nDe är inte undantagna. Och vi vet att det är många\r\nsom syndar och använder mycket små barn för sin\r\nverksamhet.\r\nJag vill rikta mig till statsrådet Maj-Inger Kling-\r\nvall. Den ratificering som vi vill påskynda och som vi\r\ntycker är så viktig att Sverige gör för att sedan kunna\r\ndriva på andra att ratificera, när kommer den? Vi\r\nhade hoppats att få den under våren 2001, och den\r\nförhoppningen kvarstår. Men om det inte är möjligt,\r\nnär kommer den? Jag tror att det är oerhört viktigt att\r\nvi får den snart.\r\nDe barn som drabbas i krig kommer på flykt. Barn\r\nsom flyr från krig har en oerhört utsatt situation. Vi\r\nvet att många barn som har flytt från krig kommer till\r\nSverige. Och vi lever inte upp till vårt ansvar. Vi har\r\nensamma flyktingbarn som inte får det skydd och det\r\nstöd som de skulle behöva. I detta sammanhang\r\nmåste Sverige också agera.\r\nFru talman! Om vi talar om barn i ett internatio-\r\nnellt perspektiv så måste vi självklart, som Liselotte\r\nWågö också var inne på, ta upp aspekten med arbetet\r\ninom Europeiska unionen. Vad gör Sverige där, och\r\nhur driver vi frågan om barns rättigheter? Vi har från\r\nsvensk sida varit väldigt skeptiska till den EU-stadga\r\nom mänskliga rättigheter som antogs i Nice i decem-\r\nber. Men den finns, och vi får leva med den, och där\r\nfinns en särskild artikel när det gäller barns rättighe-\r\nter. Men vi är många som tycker att den är en mycket\r\nsvag formulering, därför att den handlar mer om\r\nskydd och barns rätt att inte bli diskriminerade. Sve-\r\nrige måste agera för att få en starkare skrivning om\r\nrättigheterna.\r\nI detta sammanhang vill jag också fråga statsrådet\r\nom detta perspektiv med barn och ekonomi, hur barn\r\nkommer in i de ekonomiska processerna när det gäller\r\nEMU, Nicestadgan och en rad andra frågor inom EU\r\ndär vi har en utmärkt guide när det gäller hur vi kan\r\ntillämpa detta i Stefan de Vylders bok Children, Eco-\r\nnomics and the EU towards Child-friendly policies\r\nsom har getts ut av Rädda Barnen. Där kan man se\r\nhur de här aspekterna borde komma in i varje budget-\r\nfråga, hur de borde komma in i Lomékonventionen\r\neller dess efterföljare: Hur bevakas barnets rättigheter\r\ndär? Där vill jag fråga hur statsrådet ser på hur den\r\ntypen av underlag kan användas och om man har tagit\r\ntill sig det.\r\nSedan hoppas jag naturligtvis att höra från statsrå-\r\ndet om erfarenheterna från mötet med ministrarna i\r\nNorrköping i förra veckan och hur man där kunde\r\ndriva på.\r\nJag vill understryka hur viktigt det är, speciellt för\r\nEU, att agera inom Östeuropa. Vi vet att många barn\r\ndär drabbas av fattigdom på grund av den ekonomis-\r\nka och politiska omställning som ägt rum i Central-\r\noch Östeuropa och som har varit nödvändig politiskt\r\nmen som inte har följts av en social lagstiftning. Man\r\nhar helt lämnat ute människors rätt till ett bra liv på\r\nannat sätt. Handeln med kvinnor och barn där är nå-\r\ngonting som vi har tagit itu med, men jag tror att vi\r\nkan göra åtskilligt mer.\r\nEn särskild fråga på området gäller barn på insti-\r\ntution. Det finns rapporter om att det rör sig om cirka\r\nen miljon barn som fortfarande lever på institution.\r\nDär har Sverige har varit aktivt genom Bengt Lind-\r\nqvist och många andra. Men vi är många som faktiskt\r\ntycker att det är oerhört väsentligt att man ser hur\r\nkandidatländerna, när de bedöms uppfylla Köpen-\r\nhamnskritierna och andra, faktiskt också har tagit itu\r\nmed frågan om barn på institution. Väldigt många\r\nbarn lever fortfarande under sådana uppseendeväck-\r\nande hemska förhållanden i Rumänien som beskrevs i\r\nslutet av 80-talet. Många av oss reagerade då. Många\r\nbarn lever fortfarande på samma sätt.\r\nFru talman! När nu utskottet kan konstatera att de\r\nhär frågorna, som ledde fram till barnkonventionen\r\noch barntoppmötet 1990, ska vägas i höst på barn-\r\ntoppmötet i New York, är det naturligtvis viktigt att\r\nse vad som har hänt på området. Det är också viktigt\r\natt se att fokus har förflyttats från rena skyddsaspek-\r\nter till de mer sociala frågorna och framför allt till ett\r\nrättighetsperspektiv. Det handlar inte bara om att barn\r\ninte ska diskrimineras eller att barn ska skyddas.\r\nBarnet är en individ med rättigheter. Barns och kvin-\r\nnors rättigheter betraktas ibland som något fristående\r\nfrån mänskliga rättigheter. Men perspektivet för oss\r\när helt klart: barns och kvinnors rättigheter är del av\r\nmänskliga rättigheter och ingenting separat.\r\nDet är också intressant att se hur nära förknippade\r\nkvinnors rättigheter är med möjligheter för barns\r\nutveckling. I länder där kvinnor har en bra ställning,\r\ndär kvinnor inte förnekas ett bra liv kan också barnen\r\nutvecklas. I den senaste studien av The State of the\r\nWorld's Children från i år har Unicef just gjort en\r\nväldigt intressant karta där man har visat på kvinnors\r\nstatus i olika länder, hur den har ett klart samband\r\nmed barns status. Där kvinnor inte kan läsa visar\r\nkartan att precis på de ställen är det också en väldigt\r\nhög andel undernärda barn osv. Det finns alltså ett\r\nsamband. All satsning på att minska mödradödlighe-\r\nten, att minska de faror, risker och den diskriminering\r\nsom kvinnor utsätts för i dag leder också till att barn\r\nfår en bättre situation.\r\nFru talman! Till sist yrkar jag bifall till hemställan\r\ni utrikesutskottets eniga betänkande. Jag hoppas att vi\r\ninte för all framtid ska behöva upprepa det som Eg-\r\nlantyne Jebb uttryckte 1924, att det är barnen som ska\r\nbetala det högsta priset för vår kortsiktiga ekonomis-\r\nka politik eller våra politiska missgrepp och krig. Låt\r\noss tillsammans hjälpas åt att ändra de förhållandena.</pre><pre>Anf.  4  JAN ERIK ÅGREN (kd):\r\nFru talman! Dagens debatt handlar om oerhört\r\nviktiga frågor. Barnens situation utgör en av de\r\nstörsta utmaningarna i dagens och framtidens sam-\r\nhälle. Att vi dessutom diskuterar barns situation i ett\r\ninternationellt perspektiv gör det ännu mera viktigt\r\noch intressant.\r\nDet är ganska naturligt att vi kristdemokrater delar\r\nbarnkonventionens synsätt att barn är unika individer\r\nmed egna rättigheter och behov och med kompetens\r\noch kunskap utifrån sina egna förutsättningar som\r\nmåste tas till vara. Att sätta barnens bästa i främsta\r\nrummet är självklart för oss kristdemokrater.\r\nI det här betänkandet finns inga reservationer eller\r\nsärskilda yttranden. Bakom det ligger en strävan till\r\nsamsyn som känns bra i en sådan här viktig fråga. Jag\r\nvill tacka er kamrater från olika partier i utskottet för\r\ndet här arbetet, där vi har lyckats komma överens. Jag\r\ntror att det är viktigt i en sådan här fråga i ett land\r\nsom Sverige vad vi säger och vad vi gör också när det\r\ngäller ett sådant här betänkande. Vi har strävat till att\r\nnå varandra. Utskottet har besvarat samtliga motion-\r\nsyrkanden. Vi kristdemokrater tycker att det är bra att\r\nså stor hänsyn har tagits till de förslag som vi har\r\nhaft. Vi har fått in skrivningar bl.a. om barn i Öst-\r\noch Centraleuropa, om barnsexhandel.\r\nI det här betänkandet ligger en bra grund för det\r\nfortsatta arbetet. Det här är ett arbete som hela tiden\r\nmåste pågå. Det finns hur stora behov som helst runt-\r\nom i världen. Det finns också behov på hemmaplan.\r\nDet finns en del frågetecken i regeringens politik i\r\nde här frågorna som jag hoppas att statsrådet kan\r\nsvara på, och jag kommer till dem om en stund.\r\nI höst kommer ett nytt toppmöte att äga rum i\r\nFN:s generalförsamling. Syftet med det mötet är att\r\ngranska om barntoppmötets mål från 1990 har upp-\r\nfyllts och hur. Som det står i betänkandet krävs det\r\nförnyade åtaganden. Hiv och aids liksom väpnade\r\nkonflikter har ökat kraftigt under 1990-talet och har\r\nskoningslöst drabbat barn och unga. Vi har redan fått\r\nexempel på vad som har hänt. 15 miljoner barn be-\r\nräknas vara föräldralösa på grund av aids. 300 000\r\nbarn tvingas vara barnsoldater. Omkring 130 miljo-\r\nner, de flesta flickor, går inte i skolan. Minst 150\r\nmiljoner barn mellan 5 och 14 år är barnarbetare. Mer\r\nän var fjärde sekund dör en människa på grund av\r\nsvält och fattigdom i världen. 75 % av dessa är barn.\r\n18 000 barn varje dag, mer än 6½ miljon barn varje\r\når, dör på grund av svält och fattigdom. Det kan inte\r\naccepteras.  Också vi i Sverige har en del av ansvaret\r\nför detta och för att det görs någonting åt det.\r\nFru talman! Förutom FN-konferensen i höst\r\nkommer också den första världskonferensen om sex-\r\nuell exploatering av barn från 1996, Stockholmskon-\r\nferensen, att följas upp i Yokohama i december sena-\r\nre i år. Vid världskonferensen 1996 antog 122 rege-\r\nringar enhälligt en aktionsplan som skulle utgöra\r\ngrunden för det fortsatta arbetet mot kommersiell\r\nsexuell exploatering av barn. Den svenska handlings-\r\nplanen offentliggjordes i juli 1998, men den kritisera-\r\ndes bl.a. för att vara dåligt underbyggd, för allmänt\r\nhållen och för att den i stora stycken saknade tidsra-\r\nmar, konkreta förslag och mål.\r\nStatsrådet Ingela Thalén svarade på en skriftlig\r\nfråga i januari förra året som hade ställts av Inger\r\nDavidson att det är viktigt att revidera den svenska\r\nhandlingsplanen och att hon hade för avsikt att se\r\növer den inför uppföljningskonferensen som äger rum\r\ni slutet av året.\r\nVi undrar nu vad som har hänt. En reviderings-\r\nprocess har inletts, men vad kommer slutprodukten\r\natt innehålla? Kommer kartläggningar av t.ex. pro-\r\nstitution av minderåriga att göras? Kommer det att\r\nfinnas några konkreta målsättningar eller förslag till\r\nåtgärder och insatser? Hur är det med det förebyg-\r\ngande arbetet? Kommer det att finnas förslag till hur\r\nt.ex. personal inom hälso- och sjukvården ska få kun-\r\nskap om sexuella övergrepp? Kommer det att finnas\r\nnågon redogörelse för hur man specifikt skyddar och\r\nstöder offer för kommersiell sexuell exploatering?\r\nDet ska bli intressant att höra vad statsrådet Maj-\r\nInger Klingvall har att säga om detta.\r\nDet behövs tydliga mål och konkreta åtgärdsför-\r\nslag. Sverige är en förebild för många länder i det här\r\narbetet. Därför är det extra viktigt att den svenska\r\nhandlingsplanen blir sådan att den kan inspirera andra\r\nländer.\r\nFru talman! Ibland känns det som att den svenska\r\nregeringen tar alltför lätt på kritik gällande mänskliga\r\nrättigheter som riktas mot Sverige. Ofta sägs att pro-\r\nblemen är marginella i vårt land. Samtidigt har Sveri-\r\nge faktiskt fällts vid ett flertal tillfällen för brott mot\r\nbarnkonventionen. Vi är även det land som fällts flest\r\ngånger av FN:s kommitté mot tortyr, och det är inte\r\nbra, det tror jag inte att någon av oss tycker. Frågan är\r\nvad som görs för att vi ska komma ifrån det här.\r\nÄven i den bristfälliga svenska handlingsplanen\r\nmot sexuell exploatering av barn sägs det att detta är\r\nett marginellt problem i Sverige. Men så är inte fallet.\r\nFlera rapporter från bl.a. polisen visar på motsatsen,\r\nliksom en studie som ECPAT snart kommer att pre-\r\nsentera.\r\nFru talman! Jag tror att vi alla här i kammaren i\r\ndag har liknande åsikter i dessa frågor. Det måste\r\ngöras - inte bara sägas - saker för att man ska komma\r\ntill rätta med problemen och med alla barns utsatta\r\nsituation i andra länder, men även i Sverige.\r\nEn av anledningarna till att jag är riksdagsledamot\r\när att jag vill vara med i Sveriges parlament för att\r\nkunna göra mer för barn som far illa. Jag undrar vad\r\nman, när man är utomlands, svarar ett barn som med\r\nvädjande ögon säger: Ta mig med till ditt land! Eller:\r\nDu som är rik, hjälp mig och mina barn! Man kan inte\r\nta med dem. Ni har säkert mött sådant här. Det finns\r\nmånga liknande exempel. Det skär ända in i hjärtero-\r\nten på en.\r\nVi har ett ansvar. Vi måste fortsätta det här arbe-\r\ntet. Vi kristdemokrater kommer att göra det, och det\r\nkänns bra att vi i vårt utskott och i den här kammaren\r\när så eniga om att det i ett internationellt perspektiv\r\nbehöver tas krafttag för att förbättra för barn i utsatta\r\nsituationer.\r\nFru talman! Det känns inte svårt att yrka bifall till\r\nhemställan i betänkandet.</pre><pre>Anf.  5  MARIANNE ANDERSSON (c):\r\nFru talman! Jag har fyra barnbarn. De är mellan\r\ntvå och åtta år gamla. De har trygghet, föräldrar, far-\r\noch morföräldrar som bryr sig om dem. De har plats\r\natt leka, gott om leksaker, kläder, barnomsorg, hälso-\r\nvård och de kan gå till skolan - allt sådant som vi\r\nkanske tycker är självklart, men som många barn i\r\nvärlden saknar, barn som är så lika mina barnbarn och\r\nsom har precis samma behov.\r\nJag tänker alltid på mina barnbarn när jag är ute i\r\nvärlden och besöker flyktingläger, slumområden,\r\nfattiga byar, när jag möter gatubarn, när jag hör om\r\nbarn i krig och konflikter, om barn i sexindustrin och\r\ni slavarbete. Dessa barn borde ha samma möjligheter\r\nsom mina barnbarn har, men deras liv är så totalt\r\nolika.\r\nJag ska berätta om några barn och situationer som\r\njag själv har mött.\r\nKongo-Kinshasa har 50 miljoner invånare. Hälf-\r\nten av befolkningen är under 15 år, och mindre än\r\nhälften av dessa barn går i skolan.\r\nJag har besökt en fattig by i Zambia med 12 000\r\ninvånare, varav 2 000 utgörs av föräldralösa barn -\r\nföräldrarna hade dött i aids. Borgmästaren i den byn\r\nvädjade: Glöm oss inte! Vi har ingenting.\r\nJag mötte en liten flicka i ett flyktingläger i\r\nKongo-Brazzaville. Hon bar sin lillebror på ryggen.\r\nDet är ingen ovanlig syn, men den här flickan var\r\novanligt liten.\r\nJag besökte en by i Indien där de kastlösa måste\r\nbo utanför byn. Genom ett mikrolånsprojekt kunde\r\nmödrar skydda sina barn från slavarbete hos jordäga-\r\nren. Det fanns inte en enda bok i den byn.\r\nJag har besökt ett palestinskt flyktingläger i Liba-\r\nnon. Där fanns ingen plats att leka. Bostadsförhållan-\r\ndena var urusla eftersom byggmaterial inte fick tas in\r\ni lägret. Det fanns utbildningar, men de ledde inte till\r\njobb eftersom de flesta jobb var förbehållna libaneser.\r\nFöräldrarna var födda i flyktinglägret, och de tyckte\r\nsig inte ha någon större framtid.\r\nFörra veckan besökte vi ett läger i Betlehem där\r\ntunga vapen hade gjort att ett par hus var fullständigt\r\nurblåsta. Man kunde se några leksaker ligga i något\r\nhörn.\r\nVi besökte också barnhemmet i Jerusalem förra\r\nveckan. Det startades i början av 50-talet av en kvin-\r\nna som mötte 55 föräldralösa barn i Jerusalem, vilkas\r\nföräldrar hade dödats i hembyn. Barnen hade samlats\r\nihop av Röda korset och sedan fanns de bara där.\r\nJag tänker på detta. Det kunde ha varit mina barn-\r\nbarn som levt under dessa villkor. Men de har haft\r\nturen att födas i fred i den rika världen. Vi har förstås\r\nproblem här också, men de ligger inte i närheten av\r\nde problem som möter de flesta barn.\r\nVår skyldighet är ju att engagera oss för de andra\r\nbarnen. Det gäller var och en av oss som privatperso-\r\nner och självfallet alla oss som politiker. Barnpers-\r\npektivet måste genomsyra allt politiskt arbete.\r\nKrig, miljöförstöring, fattigdom, förtryck - allt\r\ndetta drabbar de svagaste, barnen allra mest. Vad kan\r\nvi göra för att ändra förutsättningarna för världens\r\nbarn, för att minska skillnaderna? Dessa barn är också\r\nvår framtid. Hur ska de kunna bli goda samhällsmed-\r\nborgare när de har upplevt så mycket förnedring och\r\nså många orättvisor?\r\nFlickorna är allra mest utsatta. Det är de som först\r\nfår lämna skolan när pengarna tryter. De är de som\r\nhar de minsta rättigheterna i familjen. Det är de som\r\nfrämst får ta ansvaret när föräldrarna inte klarar av\r\ndet. Mycket handlar ju om fattigdomen.\r\nFN:s millennieförsamling antog förra året målet\r\natt fattigdomen i världen skulle halveras till 2015. Det\r\när hög tid att ställa krav på världens ledare så att de\r\nhela tiden följer upp detta och så att de uppfyller\r\ndenna målsättning. De orden måste följas av konkret\r\nhandling. Det får inte finnas handelshinder som drab-\r\nbar de allra fattigaste länderna.\r\nGlobaliseringen måste omfatta alla. Kofi Annan\r\nsade i Davos till världens ledare: Om globaliseringen\r\ninte är bra för alla blir den snart inte bra för någon.\r\nDet måste världens ledare och även industriledare\r\nförstå.\r\nI dag behandlar vi motioner om barns rättigheter i\r\nett internationellt perspektiv. Det finns en mängd\r\nolika yrkanden, bl.a. om att vi i alla internationella\r\nsammanhang ska verka för att stoppa handeln med\r\nkvinnor och barn, om att man ska stödja offren och\r\ninföra hårdare sanktioner mot dem som handlar med\r\nkvinnor och barn, om ett totalförbud mot barnsoldater\r\noch om att verka mot skadligt barnarbete. Barnpers-\r\npektivet ska tas med i allt arbete. Vi är alla överens\r\nom det.\r\nVi har barnkonventionen som trädde i kraft 1990,\r\noch den är ett viktigt dokument. Det är den konven-\r\ntion som flest länder skrivit på, alla utom USA och\r\nSomalia. Sverige har ju varit pådrivande i det här\r\narbetet som ju är mycket bra.\r\nDe grundläggande principerna förtjänar att uppre-\r\npas:\r\n· förbud mot diskriminering,\r\n· barnets bästa i främsta rummet,\r\n· rätten till liv och utveckling,\r\n· rätten att få komma till tals och bli lyssnad till.\r\nDet finns också ett tilläggsprotokoll, som har\r\nnämnts här förut. Vi tycker alla att det är viktigt att\r\nSverige ratificerar det så snart som möjligt.\r\nVad har då hänt sedan 1990 då barnkonventionen\r\nträdde i kraft, och hur ska världen gå vidare? Det nya\r\ninternationella barntoppmötet i höst ska behandla\r\ndetta och utarbeta en ny handlingsplan. En sak är\r\nsäker: problemen har inte blivit färre. Hiv/aids hotar\r\nmånga länder främst i Afrika, fler barn finns i väpna-\r\nde konflikter, sexindustrin ökar. En kraftfull hand-\r\nlingsplan är absolut nödvändig. Vi hör att 15 miljoner\r\nbarn är föräldralösa på grund av aids.\r\nI dagens DN kunde vi läsa att läkemedelsföreta-\r\ngen inleder en process mot Sydafrika därför att de där\r\nvill importera billiga stoppmediciner. Det borde vara\r\nen självklarhet att alla som behöver ska få tillgång till\r\nde mediciner som finns. Läkemedelsföretagen måste\r\nockså fås att ta ansvar. En fråga som man verkligen\r\nmåste ta upp och driva på är hur man ska lösa detta.\r\nDet ska inte behöva avgöras i domstol vem som ska\r\nfå tillgång till mediciner. I den rika världen kan\r\nhivsmittade leva ganska länge, men i de fattiga län-\r\nderna går begravningstågen ständigt och alltfler barn\r\nblir föräldralösa.\r\nI USA har den nya presidenten förbjudit stöd till\r\norganisationer som arbetar med abortfrågor, dvs. som\r\nhar en helhetssyn på sexuell reproduktiv hälsa. Detta\r\nbeslut kommer att drabba de allra svagaste i världen,\r\nför det är mest stödet till organisationer som arbetar i\r\nde fattiga länderna som drabbas av det. Det är oac-\r\nceptabelt.\r\nJag har då en liten fråga till Maj-Inger Klingvall:\r\nHur vill den svenska regeringen ta upp de här frågor-\r\nna? I dag har vi fått höra att det nu är klart att presi-\r\ndenten kommer hit till Sverige. Då är det angeläget\r\natt vi tar upp även en sådan fråga med honom. Jag vill\r\ngärna ha ett svar på det.\r\nAnnars är det så att den här debatten egentligen\r\ninte är någon debatt. Vi behandlar ett enigt betänkan-\r\nde. Vi är överens. Den här debatten är mer en mani-\r\nfestation för att visa att barnens villkor och barnens\r\nrättigheter är någonting som vi tillsammans i Sverige\r\nger högsta prioritet. Det får inte stanna vid en mani-\r\nfestation. Ord måste följas av handling.\r\nBarnperspektivet ska genomsyra allt internatio-\r\nnellt arbete, allt bistånd och allt vårt politiska arbete.\r\nSverige är framträdande och arbetar bra, men natur-\r\nligtvis kan vi alltid bli ännu bättre. Vårt arbete bör bli\r\nännu mer kraftfullt i framtiden när det gäller barns\r\nrättigheter och behov, för det är ju de som är allas vår\r\nframtid. Det handlar både om FN-systemet och om\r\nEU. Det innebär också att arbetet måste fortsätta att\r\ninriktas på kvinnans villkor. Det är ju så att om man\r\nhjälper en man hjälper man en individ, men hjälper\r\nman en kvinna hjälper man hela familjen. Det är en\r\ngammal sanning som förtjänar att upprepas.\r\nFru talman! Med detta yrkar jag bifall till hem-\r\nställan i betänkandet.</pre><pre>Anf.  6  EVA FLYBORG (fp):\r\nFru talman! Jag ska börja med att säga att jag är\r\nglad att ha möjlighet att stå här och tala om de här\r\nfrågorna i dag. Jag brukar ju normalt hålla till i nä-\r\nringsutskottet, men i dag är jag här.\r\nI november 1989 antog FN:s generalförsamling\r\nkonventionen om barns rättigheter, som ju alla vet.\r\nDen är i dag ratificerad av i stort sett alla länder utom,\r\nsom vi hört här i dag, USA och Somalia.\r\nClinton hann ju med en del saker under sina sista\r\ndagar i Vita huset, inte bara att benåda brottslingar\r\nutan även att skeppa ut möbler och andra saker. Men\r\nen sak som han gjorde, som jag har hört i alla fall, var\r\natt han skrev under den här konventionen. Nu ska den\r\nju passera kongressen också så vi får väl se hur det\r\ngår, men det finns tydligen hopp även där.\r\nI samhällsutvecklingen för demokrati och mänsk-\r\nliga rättigheter är barn och ungdomar viktiga bärare\r\nav värderingar och visioner. Varje generation måste\r\nju vinnas för de demokratiska värdena.\r\nBarn har en extremt utsatt position när det gäller\r\nvåld och andra sätt att kränka deras mänskliga rättig-\r\nheter. Handeln med barn för  sexuellt utnyttjande\r\nökar i många delar av världen. Inom EU bör Sverige\r\nverka för att alla åtgärder som krävs vidtas för att\r\nsätta stopp för handeln med barn. Och allt tänkbart\r\nstöd måste ges till barn som har sålts och utnyttjats på\r\nolika sätt.\r\nMånga barn tvingas också att arbeta under mycket\r\nsvåra förhållanden, ibland t.o.m. fysiskt fastbundna\r\npå golvet eller vid en maskin. De flesta barn arbetar i\r\nprivata hem, men de finns också i fabriker, inom\r\njordbruket eller på bordeller. Barnen arbetar ofta\r\nunder förödmjukande och farliga förhållanden, sär-\r\nskilt i vissa delar av Asien och Afrika. Detta är inget\r\nannat än ett allvarligt brott mot barnens mänskliga\r\nrättigheter. Det är angeläget att fler länder ratificerar\r\nILO:s konvention från 1999 om de värsta formerna av\r\nbarnarbete.\r\nUngefär 300 000 barn i världen utnyttjas som sol-\r\ndater i inbördeskrig och internationella konflikter. I\r\nen krigssituation är barn och ungdomar de mest ut-\r\nsatta. Det finns flera tragiska exempel på hur barn\r\ntvingas att utföra ofattbart grymma våldsdåd, från att\r\nvara mänskliga minröjare till att vara barnsoldater. Vi\r\nkan aldrig acceptera att barn och ungdomar utnyttjas\r\nsom lättmanipulerade soldater i krig. Sverige måste\r\naktivt bidra i arbetet för att stötta barns och ungdo-\r\nmars rättigheter även inom det här området.\r\nMen barn i ett internationellt perspektiv gäller ju\r\näven barn i Sverige. Och i Sverige har vi kommit\r\nmycket långt, fru talman, när det gäller barnens rät-\r\ntigheter. Men inte ens i Sverige är allting bra eller\r\nfärdigt.\r\nI regeringsförklaringen inför riksmötet 2000/2001\r\nsade statsminister Göran Persson bl.a.: \"Sverige är\r\noch ska vara världens barnvänligaste land.\" Det är lätt\r\natt hålla med om det sista men svårare när det gäller\r\nnutid, åtminstone när det handlar om asylsökande\r\nbarn.\r\nVi välkomnar regeringens förslag om att asylsö-\r\nkande barn ska ha samma rätt till skolgång som andra\r\nbarn i Sverige. Reformen om rätt till tre timmars\r\nförskola dagligen för barn till arbetslösa eller föräld-\r\nralediga föräldrar är bra. Men det här förslaget om-\r\nfattar inte barn till asylsökande. Bl.a. har Barnom-\r\nbudsmannen kritiserat detta, eftersom förskolan ska\r\ningå i ett livslångt lärande. Den ska bygga på barnens\r\nbehov och inte bara ses som en förvaringsplats när\r\nföräldrarna jobbar. Barnombudsmannen kan inte se\r\nannat än att barn till asylsökande har precis samma\r\nbehov som övriga barn.\r\nRelativt nyligen granskade också Barnombuds-\r\nmannen lagen om rätten för asylsökande barn att\r\nkomma till tals i asylärenden. Av ett åttiotal granska-\r\nde ärenden var det bara 4 av 159 barn som hade fått\r\nkomma till tals. Det finns således anledning att rikta\r\nallvarlig kritik mot den bristande kompetensen hos\r\nMigrationsverket när det gäller att följa lagstiftningen\r\ni vårt land. Det måste finnas resurser för att kunna\r\ngenomföra samtal med barn som själva har svårt att\r\nhävda sina rättigheter. Syftet med lagändringen var\r\natt öka barnens synlighet i familjen och inte att  be-\r\ntrakta dem bara som ett bihang till föräldrarna. Rege-\r\nringen måste därför se över sitt regleringsbrev till\r\nMigrationsverket med syfte att förbättra riktlinjerna\r\nför utbildning, handledning, miljöer för utredning och\r\nhörande av barn.\r\nÄven när det gäller barn vid skilsmässor har\r\nBarnombudsmannen riktat skarp kritik mot att barnets\r\nbästa inte alltid sätts i främsta rummet. Domstolarnas\r\nkompetens inom detta område måste således stärkas.\r\nOckså när det gäller de ibland alltför stora barn-\r\ngrupperna på dagis i många kommuner i vårt land\r\nmåste detta uppmärksammas. Över 30 barn - som det\r\nhar varit i vissa områden, åtminstone i Göteborg - på\r\nkanske en till två vuxna är inte rimligt.\r\nJag vet ett dagis i Göteborg som kallade föräld-\r\nrarna till föräldramöte. En av föräldrarna var en pap-\r\npa som hade fyra barn. På detta dagis gick det fjärde\r\nbarnet. Pappan brukade aldrig stanna särskilt länge på\r\ndagis,  utan vinkande hej då och barnet försvann in på\r\ndagis. Han hade aldrig varit med på någon inskolning\r\neller annat. Den här gången skulle han gå på föräld-\r\nramötet, och det gjorde han.\r\nVad han fick höra där var chockerande. Dagisper-\r\nsonalen samlade föräldrarna och sade: Nu ska vi tala\r\nom hur det i verkligheten är när ni har lämnat barnen.\r\nVi kan inte på något sätt ha ett pedagogisk innehåll på\r\ndagarna för era barn. Vi kan inte ens garantera säker-\r\nheten för era barn. Vi är för få vuxna. Vi klarar inte\r\nav det. Mycket mer blev naturligtvis sagt under för-\r\näldramötet. Föräldrarna var mycket upprörda. Men\r\ndagispersonalens enkla konstaterande var: Vi klarar\r\ninte barnens säkerhet. Glöm det pedagogiska inne-\r\nhållet! Inte ens säkerheten klarar de.\r\nSå, mina vänner, ser det också ut i Sverige i dag.\r\nDet är naturligtvis långt från den verklighet som\r\nmånga andra barn runtom i världen upplever med\r\nmisär och umbäranden - kanske på liv och död. Men\r\ndet här är illa nog i ett land som Sverige år 2001.\r\nJag var också på ett annat besök, i en förort utan-\r\nför Göteborg. Det var i en skola. Det var ett tag sedan\r\njag var i en förstaklass, måste jag erkänna, men det\r\nvar en väldig upplevelse. Jag var med barnen när de\r\nhade sina lektioner. Det var förhållandevis lugnt och\r\nstilla. Det var ändå en förstaklass. Men när vi kom till\r\nlunchen blev jag verkligen förundrad. Där satt de här\r\nbarnen. Jag kommer ihåg från när jag själv gick i\r\nförsta klass att man hade vissa problem med att få\r\nbarnen att äta. Man ville inte ha fiskbullar, man ville\r\ninte fisk, man ville inte ha blodpudding och vad det\r\nnu var. Spagetti gick väl an.\r\nDet var problemet på den tiden, på 70-talet, när\r\njag gick i skolan. Men det var inte problemet nu. Med\r\nstilla, allvarsamma rörelser satte sig de allra flesta av\r\nde här barnen målinriktat ned och åt och åt och åt.\r\nPersonalen, lärarna, behövde inte truga dem att äta.\r\nDe fick ta bort mat så att barnen inte skulle äta för\r\nmycket och för fort. Det fanns inte så att alla fick äta\r\nså mycket som de egentligen ville. Jag var väldigt\r\nförundrad. Jag tänkte att det var inte alls vad jag kom\r\nihåg från skolan.\r\nJag frågade efteråt: Vad kommer det här sig? Äter\r\nde inte ovanligt mycket, de allra flesta av de här bar-\r\nnen? Jo, sade lärarna, det är ett av våra stora problem\r\nhär. Det är inte att få dem att sitta och hålla tyst på\r\nlektionerna, för det gör de. Men lunchen i skolan är\r\ndet enda mål de får på hela dagen. Jag sade: Det kan\r\ninte vara möjligt! De svarade: Jo. De får ingen fru-\r\nkost. Det har inte föräldrarna tid med. De får lunchen\r\nhär i skolan. Ofta får de ingen middag, eller kanske\r\nnågra kex eller något annat.\r\nSå ser verkligheten ut för många av de barn som\r\nbor där. Det här var ett ytterområde i Göteborg. Så\r\nkan det se ut i dag i Sverige. Det får ett mål mat om\r\ndagen, och det är det de får i skolan. Föräldrarna\r\nlägger pengar på andra saker. En hel del går natur-\r\nligtvis till droger, alkohol och narkotika. Eller också\r\ntycker de inte att barnen behöver mer mat än ett mål -\r\ni Sverige i dag!\r\nSlutligen vill jag göra en liten internationell ut-\r\nblick. Den sociala agendan med förbättringar av miljö\r\noch arbetsvillkor blir ett allt viktigare område att\r\ndiskutera framöver. Att många av utvecklingsländer-\r\nna ännu inte har hunnit med att anpassa sin produk-\r\ntion enligt Uruguayrundans krav får inte innebära att\r\ndessa krav inte uppfylls. Barnarbete är t.ex. något\r\nsom till slut måste förkastas av alla.\r\nDet var dock inte länge sedan som också vi i Sve-\r\nrige hade precis samma inställning till barn och bar-\r\nnarbete. Låt oss inte glömma det. Barn var då i mångt\r\noch mycket en försörjningsbörda när de var små och\r\nförhoppningsvis försörjare när de blev gamla nog att\r\naxla ansvaret för de åldrande föräldrarna. Barnkullar\r\npå uppemot tio barn var därför inte alls ovanligt. Vår\r\nväg till välstånd har möjliggjort en omprövning av\r\nbarnens ställning och status i vårt land. I dag är det\r\nnaturligtvis otänkbart att vi skulle tillåta barnarbete i\r\nnågon egentlig mening. Vår förhoppning är ju att\r\nutvecklingsländerna ska ha möjlighet att vandra\r\nsamma väg som vi en gång har gjort.\r\nEn ensidig bojkott av de länder där det förekom-\r\nmer barnarbete måste därför vara fel metod. En all-\r\nmän välståndsökning kan däremot ge dessa länder de\r\nekonomiska förutsättningarna till förändring. Samti-\r\ndigt ska det opinionsbildande arbetet här hemma och\r\ninternationellt fortsätta med ihållande styrka. I alla\r\nsammanhang måste människovärdet försvaras och\r\nges vårt stöd. Men kampen måste föras med såväl\r\nhjärta som hjärna.\r\nFru talman! Till sist vill jag säga att invandrarbarn\r\nhar en alldeles särskilt utsatt ställning även i Sverige.\r\nOsynlig traumatisk stress kan leda till ohälsa hos barn\r\nsom är svår att upptäcka på ett tidigt stadium. Det\r\ngäller inte minst flyktingbarn som innan de kommit\r\ntill Sverige upplevt krig och oro på många sätt.\r\nMånga orsaker kan ligga bakom barnens ohäl-\r\nsoproblem. De kan själva ha utsatts för våld eller\r\nbevittnat våld mot egna familjemedlemmar eller and-\r\nra. De kan också ha förlorat en förälder genom död,\r\nförsvinnande eller känslomässig otillgänglighet. Det\r\nkan t.ex. vara en mamma som är så skadad i psyket\r\natt hon inte förmår att ta hand om sina barn.\r\nMånga av de här barnen får inte den hjälp som de\r\nskulle behöva vid ankomsten till Sverige. Det har\r\nflera sagt här i dag. Att ge barn med flyktingbakgrund\r\nett värdigt och humant mottagande är därför en skyl-\r\ndighet och ett stort ansvar för vårt land.\r\nFru talman! Det känns något ovant men jag vill\r\nändå yrka bifall till hemställan i betänkandet.</pre><pre>Anf.  7  MARIANNE SAMUELSSON (mp):\r\nFru talman! När barnkonventionen antogs för någ-\r\nra år sedan var det väldigt många av oss som hade en\r\nförhoppning om att regeringarna nu skulle utgå från\r\nbarns behov och barns bästa i planeringen. Barn\r\nskulle få det bra mycket bättre än de hittills hade haft\r\ndet. Går man in och tittar på statistiken och på hur det\r\nser ut i dag känns det inte lika hoppfullt. Det har varit\r\nett trögt arbete, måste jag säga, för att få in detta med\r\nbarns bästa. Vi vet att väldigt många barn i världen\r\nhar det oerhört svårt.\r\n100 miljoner barn i världen bor och försörjer sig\r\npå gatan. Dessa gatubarn var väl för några år sedan\r\nkanske mer uppe i debatten än vad de är i dag. Men\r\nsituationen är likadan för dem. Jag var med på mil-\r\njömötet i Rio och fick där på vägen till och från mö-\r\ntena se hur gatubarnen hade det. På kvällen drog de\r\nihop sig, några stycken små barn, och lade sig till-\r\nsammans för att hålla värmen - och förmodligen\r\nockså för att få närhet och trygghet - i en liten grupp\r\nute på gatan.\r\nDen bild som kanske fortfarande är allra tydligast\r\npå min näthinna var två kvinnor som ständigt fanns\r\npå gatan. De försörjde sig på prostitution och varvade\r\narbetet med barnpassning. De hade var sitt litet barn\r\nsom låg i en liten pappkartong. Det ena barnet var\r\nkanske tre fyra månader och det andra barnet var\r\ndrygt ett år. När jag tänker på barnens situation kom-\r\nmer ofta den där bilden av barnen och deras mammor\r\nframför mig. Hur fruktansvärt det måste vara att bo,\r\nleva och växa upp under sådana förhållanden!\r\nVilken framtid dess barn har kan vi ju bara tänka\r\noss. Den kan inte vara särskilt ljus, och inte är det\r\nnågon som sätter barnens bästa i främsta rummet. Jag\r\när säker på att kvinnorna gjorde vad de kunde för sina\r\nbarn i den situation de hade. Men de hade förmodli-\r\ngen inget val.\r\nVarje dag dör 300 000 barn av orsaker som vi till\r\nstörsta delen skulle ha kunnat förhindra. Vi kan fråga\r\noss varför. Läkemedelsindustrin tycker inte att det är\r\nlönsamt att satsa på dessa barn. Däremot tycks de ha\r\nmedel och förmåga att processa när det gäller t.ex.\r\nbilligare bromsmediciner mot aids. Det sägs att hade\r\nmalariamyggan funnits i vårt land hade den för länge-\r\nsedan varit utrotad. Då hade det varit lönsamt att satsa\r\npå det. Men i de fattiga länderna är det inte lönsamt\r\nför denna industri, som äger patenten och möjlighe-\r\nterna.\r\nI morse hörde jag ett intressant inslag om GMO\r\noch utvecklingen när det gäller att satsa på GMO-\r\nprodukter.\r\nDå var det plötsligt intressant att satsa i u-\r\nländerna, och industrins argument var att det här\r\nkunde ge utveckling och möjligheter i u-länderna.\r\nMen tittade man lite bakom dörren kunde man ganska\r\nsnabbt konstatera varför de gjorde det, och det var att\r\nu-länderna inte har de regelsystem som vi har och de\r\nkrav som vi ställer i i-länderna.\r\nDet här är oerhört farligt. Inte nog med att de fat-\r\ntiga ländernas människor inte får ta del av vår välfärd\r\neller vår förmåga att bota sjukdomar och ge medici-\r\nner i förebyggande eller i läkande syfte, utan de ska\r\ndessutom vara försökskaniner för att industrin i väst-\r\nvärlden ska kunna utveckla produkter som vi i dag\r\ninte vet vilka risker de har. Det innebär att u-länderna\r\nkommer att utgöra ett ekologiskt försökscentrum,\r\nmed alla de risker som det innebär, precis som vi\r\nredan i dag har sett hur de fattiga länderna har fått\r\nutsättas just för de ekologiska störningar i naturen\r\nsom vi kanske till stor del har orsakat genom vår\r\nförbättrade välfärd.\r\nDet är långt från barnkonventionens ord om barns\r\nbästa till hur man hanterar situationen för barnen i\r\ndag.\r\nAtt jag tar upp frågan om den ekologiska situatio-\r\nnen beror på att man kan se hur de fattiga länderna i\r\ndag drabbas av sviterna av naturens svar på hur vi har\r\nhanterat den.\r\nJag tänker speciellt på Moçambique, som vi åter-\r\nigen får se drabbas av svåra översvämningar. Jag\r\nbesökte Moçambique för ett tag sedan, och vi fick\r\nväldigt intressanta bilder därifrån. Man kunde se att\r\nmarken fortfarande var vattensjuk efter att det inte\r\nhade hunnit rinna undan sedan i höstas. Nu står det\r\nåterigen under vatten.\r\nVi fick också se bilder av kvinnan som födde barn\r\nuppe i ett träd. Vi som har fött barn kan ju tänka oss\r\nvilken fasa det måste vara att sitta uppe i ett träd och\r\nföda barn och under sig ha ett djupt vatten, som inne-\r\nbär att barnet skulle drunkna om det ramlade ned eller\r\natt man själv skulle vara borta för alltid om man\r\nramlade ned. Det här barnet klarade sig, och man\r\nanvände det som en symbol för livslusten och förmå-\r\ngan att starta igen och fortsätta livet.\r\nMoçambique har också drabbats av krigets fasor.\r\nDet är ett land där ett enda felsteg eller en liten gen-\r\nväg för att springa och hämta vatten kan innebära att\r\nman inte längre finns kvar därför att en mina har\r\nsprängts. Vi besökte det område som man höll på att\r\nsanera från minor, och vad man sade där var att man\r\nefter förra översvämningen i princip fick börja om\r\nmed arbetet därför att man inte visste om minorna\r\nhade flyttat sig. Därmed fick man återigen försöka gå\r\nigenom varje kvadratdecimeter för att se att det inte\r\nfanns några minor, så att människor ska kunna flytta\r\ntillbaka till det markområde som de egentligen skulle\r\nkunna bo och leva i. Nu är de tillbaka på ruta 1, och\r\nförmodligen får de börja ett segt arbete igen för att få\r\nbort de minor som är kvar sedan krigets fasor, som är\r\nett sådant oerhört hot och som innebär ett så stort\r\nlidande för så många människor som drabbas av dem.\r\nDet är positivt att se att vi i Sverige är så överens\r\nkring barnens bästa och barnkonventionen. Jag är\r\nsäker på att vi alla hoppas och önskar att saker och\r\nting skulle kunna ske mycket snabbare och att vi\r\nskulle kunna se förändringar i världen som innebär\r\npositiva delar för barnens skull.\r\nAidsfrågan kommer nu upp igen på en FN-\r\nkonferens, och vi kan bara hoppas att det kommer att\r\ninnebära att man också internationellt jobbar för att\r\nkunna hitta lösningar på den oerhört svåra situationen\r\nför de människor som lever i områden där hela släkter\r\ndrabbas av aids.\r\nJag skulle vilja fråga ministern om ett par saker\r\nsom berör barnets bästa. Dels gäller det barnperspek-\r\ntivet inom EU. Rädda Barnen har bl.a. lyft upp detta\r\natt Sverige borde göra mer för barnen inom EU. Man\r\nhar lyft upp att 500 000 kvinnor och flickor lever\r\ninom sexhandel bara inom Västeuropa och att mil-\r\njontals barn enligt Unicef lever under fattigdomsgrän-\r\nsen inom EU. Jag skulle vilja veta om ministern pla-\r\nnerar att under vårt ordförandeskap lyfta upp barnfrå-\r\ngorna i EU i någon form.\r\nDen andra delen gäller flyktingbarnen, de som\r\ngömmer sig i Sverige. Det finns fortfarande många\r\nbarn i Sverige som har kommit hit av olika anled-\r\nningar, som inte vågar eller kan åka tillbaka till sitt\r\nhemland och som därför tvingas gömma sig. Finns\r\ndet några planer på att kunna ge de här barnen am-\r\nnesti? Jag tror att det vore en signal internationellt att\r\nvi bryr oss om barnen även om de har kommit hit\r\nunder former som kanske inte kan klassas som flyk-\r\ntingskäl.</pre><pre>Anf.  8  Statsrådet MAJ-INGER KLING-\r\nVALL (s):\r\nFru talman! Utrikesutskottets betänkande om barn\r\ni ett internationellt perspektiv visar, enligt min me-\r\nning, att det i Sverige finns ett starkt engagemang och\r\nen bred politisk enighet om att sätta barnen i främsta\r\nrummet i det internationella arbetet. Betänkandet\r\nvisar också att viktiga steg framåt har tagits.\r\nMed FN:s barnkonvention har vi fått ett folkrätts-\r\nligt bindande dokument om barns rättigheter. Det har\r\ngett oss en gemensam global värdegrund som baseras\r\npå barns mänskliga rättigheter. Barnkonventionen är\r\nden enda konvention om mänskliga rättigheter som\r\nalla Sveriges samarbetsländer har undertecknat. Med\r\nutgångspunkt i de gemensamma normerna i barnkon-\r\nventionen kan dialogen föras om allas mänskliga\r\nrättigheter och om barns och ungdomars utveck-\r\nlingsmöjligheter, liksom för samhället i stort.\r\nBarns rättigheter står i dag på den globala utveck-\r\nlingsagendan. Delmålen som formulerats för att av-\r\nskaffa fattigdomen är bl.a. att alla barn ska ha tillgång\r\ntill grundskoleutbildning år 2015 och att barnadödlig-\r\nheten ska ha minskat med två tredjedelar från 1990\r\ntill 2015. Det här är mål som överensstämmer i hög\r\ngrad med de mål som slogs fast vid barntoppmötet\r\n1990 och som nu i höst ska utvärderas vid en special-\r\nsession i FN, då också en ny global agenda för barn\r\nska antas.\r\nDe gemensamma normerna finns alltså, och vägen\r\nframåt har stakats ut av 90-talets stora FN-\r\nkonferenser som alla särskilt har tagit upp barns upp-\r\nväxtvillkor. Men i vilken mån har barns rättigheter\r\nförverkligats? Har barnkonventionen och det interna-\r\ntionella samfundets ökade uppmärksamhet på barn i\r\ngrunden förändrat den verklighet som barn lever i? På\r\nden frågan kan man svara både ja och nej. Det finns\r\ntyvärr inte bara ett svar. Vi kan i dag se parallella\r\nutvecklingstendenser som delvis pekar åt olika håll.\r\nDet finns siffror som tecknar både en ljus och en\r\nmörk bild. Jag tyckte att Marianne Jönsson i sitt in-\r\nlägg gav många tydliga exempel på detta.\r\nAndelen fattiga i världen har t.ex. minskat, medan\r\nantalet fattiga i världen har ökat. Barnadödligheten\r\nhar minskat samtidigt som hiv/aids-epidemin hotar att\r\nvända den nedåtgående trenden. Vissa sjukdomar är\r\nutrotade genom vaccinationsprogram, samtidigt som\r\nmånga inte får tillgång till några vaccinationer. Fler\r\nbarn går i skola i dag än någonsin tidigare, men ett av\r\nfyra barn som börjar skolan fullföljer inte fem klas-\r\nser. I Sydostasien slutar mer än 40 % av eleverna och\r\ni Afrika söder om Sahara slutar var tredje elev före\r\nfemte klass. Men det är ändå färre elever som hoppar\r\nav skolan i dag än för tio år sedan.\r\nFru talman! Barnkonventionen uppmanar och\r\nställer krav på vårt utvecklingssamarbete. Det är en\r\nuppmaning som Sverige har tagit på stort allvar.\r\nBarns och ungdomars uppväxtvillkor har alltid varit\r\nett prioriterat mål i det svenska utvecklingssamarbe-\r\ntet, men med barnkonventionen har biståndet till barn\r\ni allt högre grad kommit att baseras på ett rättighet-\r\nsperspektiv. Barn ses som aktiva individer med rät-\r\ntigheter snarare än enbart som en grupp i behov av\r\nsärskilt skydd. En perspektivförskjutning pågår inom\r\nsvenskt bistånd från barnbistånd med inriktning på att\r\nförse barn med nödvändig service till ett bistånd base-\r\nrat på barns rättigheter. Vi gör i dag inte bara saker\r\nför barn utan i allt högre utsträckning tillsammans\r\nmed barn och ungdomar.\r\nI regleringsbreven till Sida har regeringen betonat\r\nvikten av bättre metoder för att förverkliga barns\r\nrättigheter. Både inom Sida och UD har ett sådant\r\nmetodutvecklingsarbete pågått under flera år. Insatser\r\nför att höja medvetenheten och kompetensen i barn-\r\nfrågor har genomförts, och en översyn i syfte att ut-\r\nveckla ett systematiskt barnrättsperspektiv är nu i sitt\r\nslutskede. Sex olika grupper av barn är prioriterade,\r\noch en strategi för utvecklingssamarbetet håller på att\r\nutarbetas inom vart och ett av följande områden: barn\r\noch hiv/aids, barn med funktionshinder, barn på in-\r\nstitution, barn i väpnade konflikter, barn som arbetar\r\nsamt barn som utsätts för kommersiell sexuell explo-\r\natering.\r\nÖversynen avslutas med en barnskrivelse som\r\nläggs fram för riksdagen under detta år. I och med\r\nden kommer regeringens prioriteringar och syn på hur\r\nbarns rättigheter ska integreras i biståndet att redovi-\r\nsas.\r\nFru talman! I november förra året antog EU en\r\npolicy för utvecklingsfrågor. På svenskt initiativ\r\nfördes frågan om barns rättigheter in i utvecklingspo-\r\nlicyn. Barns rättigheter ska ses både som ett mål i sig\r\noch som ett medel för att effektivisera EG-biståndet.\r\nNu ska barnrättsperspektivet konkretiseras i det lö-\r\npande biståndsarbetet. Det gäller det humanitära\r\nbiståndet genom ECHO likaväl som det långsiktiga\r\nutvecklingssamarbetet och det partnerskap som ryms\r\ninom Cotonou-avtalet.\r\nEtt steg i det arbetet togs förra veckan vid ett se-\r\nminarium om barn i krig och på flykt som ägde rum i\r\nNorrköping. Det får tjäna som ett svar på Marianne\r\nSamuelssons fråga om hur vi ska rikta fokus på bar-\r\nnen under det svenska ordförandeskapet. Det här\r\nseminariet var en sådan tydlig insats.\r\nBistånds- och migrationsansvariga i samtliga EU-\r\nländer deltog liksom de båda EU-kommissionärerna\r\nPoul Nielson och Antonio Vitorino, ansvariga för\r\nutvecklingspolitik respektive flykting- och migra-\r\ntionspolitik. Graca Machel redovisade som huvudta-\r\nlare ett mycket starkt engagemang från EU:s sida för\r\nbarn. Hon uppmanade EU att visa ett större engage-\r\nmang. En rad FN-representanter deltog, bl.a. Unicef-\r\nchefen Carol Bellamy och FN:s särskilde representant\r\nför barn i krig, Olara Otunnu.\r\nSeminariet lyfte fram barn i ett helhetsperspektiv\r\ngenom att spegla barns situation i olika faser i en\r\nkonflikt. Det handlade om barn i akuta konfliktsitua-\r\ntioner, barn i flyktingläger och barn som asylsökande\r\ni våra medlemsstater. Avsikten var att belysa hur\r\ninsatser för barn får återverkningar i olika skeden av\r\nen konflikt och att visa på olika metoder att integrera\r\nbarnperspektivet i både bistånds-, asyl- och migra-\r\ntionspolitiken. Tre tematiska ämnesområden band\r\nsamman de här båda perspektiven: barns och ungdo-\r\nmars rätt till deltagande, rätt till utbildning och rätt till\r\npsykosocial rehabilitering.\r\nMin allmänna bedömning är att seminariet lyck-\r\nades med att fästa uppmärksamhet på länken mellan\r\nbistånds- och flyktingpolitik när det gäller omhän-\r\ndertagande av barn som varit både ögonvittnen till det\r\nvåld som krig för med sig och direkta offer. Likaså\r\nser jag det som en framgång att representanter för\r\nbåde EU och FN underströk vikten av att frågor om\r\nbarn ska ha en framskjuten plats såväl i globala sam-\r\nmanhang som i EU-sammanhang.\r\nBarn och ungdomar kom till tals på flera sätt, bl.a.\r\ngenom fyra ungdomar i sjuttonårsåldern från Norrkö-\r\nping med rötter i krigets Bosnien. De deltog aktivt\r\nbåde i förberedelserna inför seminariet men också på\r\nsjälva seminariet. Ungdomarna bidrog i hög grad till\r\nde slutsatser som antogs. Jag skulle vilja säga att det\r\nsom hände på seminariet i Norrköping där de fyra\r\nungdomarna men också en klass från en gymnasie-\r\nskola i Norrköping mycket aktivt deltog var ett ge-\r\nnombrott för insikten om vad unga människor kon-\r\nkret kan bidra med om de får reella möjligheter. Med\r\ntanke på det breda deltagande som var på seminariet\r\nkan det få tjäna som ett mycket gott exempel inför\r\nFN:s specialsession i september.\r\nVad kom vi då fram till? Vilka blev slutsatserna\r\nsom ungdomarna i så hög grad bidrog till? Jo, att barn\r\ni dagens moderna krig inte bara är offer utan också\r\ndirekta måltavlor i krig som inte bara syftar till herra-\r\nvälde över jord och folk utan också till att förgöra\r\nfolkgrupper, samhällen och kulturer. Krigshandlingar\r\nsom riktas mot barn är ett grundläggande hot mot\r\nmöjligheterna att bygga fred och säkerhet. Krigs-\r\nhandlingar som riktas mot barn förstör själva grund-\r\nbulten för social integration efter en konflikt. Att\r\nskydda barn och tillgodose barns rättigheter under en\r\nväpnad konflikt ska därför i sig ses som något som på\r\nsikt gagnar en stabil fred.\r\nSeminariet underströk därför vikten av att barns\r\ngrundläggande rättigheter bildar utgångspunkt när vi\r\nutformar våra insatser. Rätt till allmän skolgång\r\nframhölls som en nyckelfråga. Att skydda skolbygg-\r\nnader och lärare och att behålla barn och ungdomar i\r\nskolundervisning under en konflikt är av fundamental\r\nbetydelse för barns fortsatta utveckling. Men det har\r\nockså en symbolisk betydelse för samhället som hel-\r\nhet. Att snabbt kunna ordna undervisning i flykting-\r\nläger hjälper till att skapa ordning i en för övrigt\r\nmycket kaotisk situation. Barns rätt till information -\r\nrätt att få egen information - om åtgärder som påver-\r\nkar just dem och deras situation, liksom deras rätt att\r\ndelta och medverka i skeenden runtomkring betona-\r\ndes mycket starkt på seminariet, inte minst av ung-\r\ndomarna själva. Likaså underströks att mycket mer\r\nmåste göras för att barns och ungdomars kraft och\r\nenergi ska kunna tas till vara i fredsarbetet på ett\r\nmycket bättre sätt.\r\nEn förutsättning för att barn och ungdomar ska\r\nkunna bidra till en positiv utveckling är dock många\r\ngånger att de får tillgång till psykosocial rehabilite-\r\nring. Krigsdrabbade barn behöver hjälp att bearbeta\r\nsina upplevelser.\r\nBarnkonsekvensanalyser bör göras i allt bistånd\r\nför att kunna rikta biståndet på ett mer effektivt sätt.\r\nGenerellt sett krävs bättre dokumentation om hur\r\nbarn drabbas i krigssituationer och som flyktingar.\r\nSlutligen efterlystes bättre erfarenhetsutbyte, bätt-\r\nre samordning för att stärka skyddet för barn i krig\r\noch på flykt, både mellan EU:s medlemsländer och\r\nmellan EU och FN.\r\nNär det gäller slutsatserna på asyl- och migra-\r\ntionsområdet vill jag bara nämna att barnkonventio-\r\nnen till fullo ska återspeglas i asyl- och migrations-\r\npolitiken. Det asylsökande barnet ska ses som en\r\nindivid med egna rättigheter, och barnens rätt att\r\nkomma till tals och bli hörda i asylutredningarna bör\r\nlagstadgas. Rätt till utbildning och psykosocial reha-\r\nbilitering sågs som grundläggande delar av mottag-\r\nningssystemet.\r\nEtt intressant förslag som väcktes av UNHCR och\r\nsom här diskuterades för allra första gången var att\r\nutarbeta ett tilläggsprotokoll till flyktingkonventionen\r\nom flyktingbarns rätt till skydd. Detta är en fråga som\r\njag avser att ta upp i UNHCR:s globala konsultationer\r\nom flyktingrätten som pågår under det här året.\r\nFru talman! En rapport från EU-seminariet om\r\nbarn i krig och på flykt liksom en konferensrapport\r\nom barn och medier som arrangerades av Kulturde-\r\npartementet förra månaden kommer att sändas som\r\nbidrag till FN:s specialsession om barn som äger rum\r\ni september. Ytterligare svenska bidrag till processen\r\när tre mindre skrifter som beskriver en del av våra\r\nsvenska erfarenheter; en skrift om barnkon-\r\nsekvensanalyser, en skrift om barns deltagande och\r\nen skrift om vårt svenska agaförbud.\r\nSverige har spelat och spelar en viktig roll i förbe-\r\nredelserna inför specialsessionen. Sverige är en av\r\ninitiativtagarna till mötet, och under vårt ordförande-\r\nskap kommer slutdokumentet förhoppningsvis att\r\nförhandlas fram. Ambitionen är att ha slutdokumentet\r\nklart vid det sista förberedande mötet i juni för att\r\nman under de sista månaderna ska kunna koncentrera\r\nsig på alla arrangemang runt mötet.\r\nMötet i september är en uppföljning av 1990 års\r\nbarntoppmöte, som prioriterade utbildning, hälsa och\r\nnutrition. Dessa frågor kommer följaktligen att domi-\r\nnera utvärderingen av resultaten. Men det stannar inte\r\nvid en utvärdering. En ny global agenda för barn som\r\nlägger fast målen för det kommande decenniet kom-\r\nmer också att antas. Utbildning och hälsa kommer\r\näven framgent att ha en framskjuten plats, men nya\r\nmål tillkommer. Icke-diskrimineringsprincipen, barns\r\ndeltagande, utbildning med kvalitet, hiv och aids samt\r\nfödelseregistrering är några av de bärande delar som\r\nslutdokumentet kommer att innehålla. Barnkonven-\r\ntionen kommer alltså att få en central plats i slutdo-\r\nkumentet.\r\nEn av de svenska profilfrågorna är förstås barns\r\ndeltagande. En annan är kampen mot alla former av\r\nvåld som riktas mot barn, även våld i skolan och\r\ninom familjen.\r\nFru talman! Fattigdomsbekämpning kommer att\r\nvara ett övergripande tema på FN-mötet i september.\r\nFokus kommer att ligga såväl på de växande klyftor-\r\nna mellan rika och fattiga länder som på fattigdoms-\r\nfickor inom länderna. Stora uppgifter ligger framför\r\noss, och det är en styrka att vi kan stå så enade i ar-\r\nbetet för barns rättigheter. Den enigheten kommer att\r\nvara till stor glädje och nytta i det internationella\r\nutvecklingssamarbetet.</pre><pre>Anf.  9  JAN ERIK ÅGREN (kd) replik:\r\nFru talman! Jag har med intresse lyssnat till stats-\r\nrådets anförande, och där fanns mycket som jag kan\r\ninstämma i. Jag skulle vilja påminna om en fråga som\r\njag ställde i mitt anförande.\r\nFör Sveriges anseende utomlands och för vårt\r\nlands möjligheter att vara en förebild i arbetet för\r\nbarn i en utsatt situation är det viktigt att vi klarar\r\nbarnkonventionens krav. Hur förklarar statsrådet att\r\nSverige trots goda ambitioner vid flera tillfällen fällts\r\nför brott mot barnkonventionen? Vilka speciella åt-\r\ngärder har regeringen vidtagit för att något sådant inte\r\nska hända igen?\r\nKristdemokraternas bestämda strävan är att Sveri-\r\nge inte ska kunna fällas för brott mot barnkonventio-\r\nnen, och jag tror att regeringen delar den uppfattning-\r\nen.</pre><pre>Anf.  10  Statsrådet MAJ-INGER KLING-\r\nVALL (s):\r\nFru talman! Jag tror att Jan Erik Ågren menar\r\ntortyrkonventionen. Vi har inte fällts för några brott\r\nmot barnkonventionen.</pre><pre>Anf.  11  JAN ERIK ÅGREN (kd) replik:\r\nFru talman! Det är riktigt att vi har fällts för brott\r\nmot tortyrkonventionen. Jag ställde i mitt anförande\r\nen fråga också om detta, och jag väntar med intresse\r\npå ett svar.</pre><pre>Anf.  12  Statsrådet MAJ-INGER KLING-\r\nVALL (s):\r\nFru talman! Jag ska ta upp den fråga som handlar\r\nom att Sverige i några fall har fällts för brott mot\r\nFN:s tortyrkonvention. Detta är naturligtvis något\r\nsom vi tar på mycket stort allvar. Vi bedriver inom\r\nRegeringskansliet ett arbete som har föregåtts av en\r\nmycket omfattande parlamentarisk utredning och som\r\nsyftar till att förstärka rättssäkerheten genom en ny\r\ninstans- och processordning. Det är ett viktigt steg i\r\nsträvandena att förbättra den situationen.\r\nDet naturligtvis också viktigt att inse att de ären-\r\nden som har avgjorts i FN:s tortyrkommitté är mycket\r\nkomplicerade och svåra. Det har gjorts helhetsbe-\r\ndömningar som har utfallit på olika sätt beroende på\r\nhur man har uppfattat situationen här vid de svenska\r\nmyndigheterna respektive i FN:s tortyrkommitté.\r\nSom jag sade inledningsvis i mitt svar tar vi\r\nmycket allvarligt på de här fällningarna. Det pågår ett\r\nmycket omfattande utvecklingsarbete när det gäller\r\nsituationen för barnen i asylutredningar och asylären-\r\nden.</pre><pre>Anf.  13  MARIANNE SAMUELSSON (mp)\r\nreplik:\r\nFru talman! Jag tackar statsrådet för informatio-\r\nnen om de frågor som var uppe i Norrköping. Jag tror\r\natt vi är helt överens om att det är oerhört viktigt att\r\nSverige jobbar med dessa frågor och att man i EU:s\r\nbistånd får in barnrättsperspektivet. Det kommer\r\nsäkert ett bra dokument om vår generella syn på detta.\r\nDock skulle jag vilja säga att ord och handling kanske\r\ninte helt stämmer överens med tanke på Schenge-\r\nnavtalet och de skärpta regler som gäller för flykting-\r\nars och flyktingbarns möjligheter att över huvud taget\r\nkomma till EU-området.\r\nMin fråga till statsrådet gällde sådana barn som\r\ndet enligt vad jag kan förstå inte längre finns några\r\nkvar av, nämligen gömda barn. Avser statsrådet att\r\nagera för att gömda flyktingbarn i Sverige ska få\r\nstanna här och ta del av de rättigheter och möjligheter\r\nsom ska gälla alla barn i världen som lever i flyk-\r\ntingläger eller på olika sätt förtrycks?</pre><pre>Anf.  14  Statsrådet MAJ-INGER KLING-\r\nVALL (s) replik:\r\nFru talman! De initiativ som regeringen har tagit\r\nnär det gäller de gömda barnen är naturligtvis att\r\narbeta förebyggande, så att de ska bli så få som över\r\nhuvud taget är möjligt. Därvidlag är vi på rätt väg.\r\nAntalet gömda personer i Sverige har minskat efter en\r\nhel del förändringar som gjorts både i utlänningslagen\r\noch i våra ansvariga myndigheters tillämpning. Det är\r\nen glädjande utveckling, som vi ska arbeta vidare på\r\nså mycket som vi förmår. Att leva gömd är en situa-\r\ntion som är oerhört påfrestande för människor, och\r\ndet är viktigt att se till att det blir så få människor som\r\nmöjligt som fattar ett så drastiskt beslut.\r\nNär det gäller de gömda barnen har vi fattat ett\r\nviktigt konkret beslut att de ska tillförsäkras fullstän-\r\ndig hälso- och sjukvård. Min och regeringens bedöm-\r\nning är den att barnen inte har någon skuld till den\r\nsituation som de befinner sig i och att det är viktigt att\r\nskydda dem genom att ge dem tillgång till en  full-\r\nständig hälso- och sjukvård.</pre><pre>Anf.  15  MARIANNE SAMUELSSON (mp)\r\nreplik:\r\nFru talman! Jag tycker när jag lyssnar på statsrå-\r\ndet ändå att ord och handling inte riktigt stämmer\r\növerens. Det förebyggande arbetet går ut på att de här\r\nbarnen ska bli så få som möjligt. Det innebär för-\r\nmodligen att man strävar efter att se till att de barn\r\nsom man har beslutat ska skickas ut också blir ut-\r\nskickade med polishjälp. Det är inte så att man gör\r\nderas situation mer human. Det får också konsekven-\r\nser för deras möjligheter att ta del av hälso- och sjuk-\r\nvården. De är rädda för att i det sammanhanget bli\r\nupptäckta och hemskickade eller tillbakaskickade till\r\nnågot annat land.\r\nDet är med det nya Schengenavtalet trots allt färre\r\nsom kan komma hit. Man borde som en humanitär\r\nåtgärd åtminstone göra det som krävs för att de barn\r\nsom nu är här får en dräglig tillvaro och möjlighet att\r\nstanna och leva här under de förhållanden som vi\r\nförväntar oss att barn ska ha enligt barnkonventionen.</pre><pre>Anf.  16  Statsrådet MAJ-INGER KLING-\r\nVALL (s) replik:\r\nFru talman! Låt mig först bara kommentera detta\r\natt färre kommer hit. De prognoser som finns från\r\nMigrationsverket säger att Schengenavtalet kommer\r\natt innebära ett ytterligare antal asylsökande till Sve-\r\nrige, eftersom gränserna mellan medlemsländerna\r\nkommer att bli öppna. Det är den generella effekt som\r\nvi räknar med.\r\nFör att underlätta livet för de familjer som har fått\r\nett avslagsbeslut, som inte har bedömts ha ett skydds-\r\nbehov för att få stanna i Sverige, har metoder ut-\r\nvecklats för att ordna ett värdigt och frivilligt åter-\r\nvändande. Det är bl.a. det vi ser resultatet av då\r\nMigrationsverket sedan några år tillbaka har ansvaret\r\nför återvändandet till hemlandet vid ett avslagsbeslut.\r\nDet ansvaret övertogs från polisen. Vi har sett en\r\nmycket starkt förbättrad situation.\r\nSedan är det frågan om de gömda barnens tillgång\r\ntill hälso- och sjukvård. Utformningen av förslaget\r\nhar byggt på en dialog med frivilligorganisationerna\r\nför att ta till vara den resurs som frivilligorganisatio-\r\nnerna innebär och de möjligheter som de kan ge i ett\r\nsådant sammanhang att hjälpa barnen till en trygg\r\nhälso- och sjukvård även då de lever gömda.</pre><pre>Anf.  17  CARINA HÄGG (s):\r\nFru talman! Jag vill allra först vända mig till stats-\r\nrådet Maj-Inger Klingvall med en kommentar och en\r\nfråga. Jag vill börja med att tacka för det skriftliga\r\nsvar som jag har fått från Maj-Inger Klingvall angå-\r\nende den oro jag känner när vi ser vilken politik pre-\r\nsident Bush avser att föra när det gäller stöd och or-\r\nganisationers möjligheter att fritt bedriva opinions-\r\nbildning kring sexuell reproduktiv hälsa.\r\nSexuell reproduktiv hälsa handlar mycket om fö-\r\nrebyggande vård. Det är fråga om insatser som i sista\r\nhand gynnar barn. Det som gynnar kvinnor gynnar\r\nockså barn. Ofta har barnhälsovård kopplats till den\r\ntypen av verksamheter.\r\nJag vill följa upp detta med en fråga. Vi vet att\r\npresident Bush har aviserat att han avser att besöka\r\nSverige. Det kan vid det tillfället ges möjligheter till\r\nbåde bilaterala samtal, men också EU-samtal i den\r\nmån man vid det tillfället kan ha en EU-position i\r\nfrågan. Jag har ett önskemål att direkt med president\r\nBush ta upp denna viktiga fråga i de samtalen.\r\nJag övergår till det jag hade tänkt att säga, bortsett\r\nfrån det som har fastnat i skrivaren. Mitt tal finns inte\r\nmed.\r\nDet finns en stor enighet om det betänkande vi\r\ndiskuterar. Det är lätt för mig att referera till övriga\r\ninlägg, framför allt vad Marianne Jönsson har fram-\r\nfört från den socialdemokratiska utskottsgruppens\r\nsida.\r\nDet som oroar mig och som gör att jag vill fram-\r\nföra detta inlägg är att jag i olika frågor har sett att\r\nbarnfrågorna som hänger ihop med det som händer\r\nhär hemma och det som händer därborta är svårt att ta\r\ntill sig och hitta strukturer för att arbeta med. Det har\r\ngällt könsstympning, hedersmord, barnäktenskap.\r\nMigrationsverket säger att man fortfarande saknar de\r\nverktyg som skulle göra det möjligt för verket att i\r\nalla fall inte vara ett redskap för att barnäktenskap\r\ngenomförs i Sverige. Det handlar om barnsoldater.\r\nDet är oerhört viktigt att vi ser att vi lever i en ny\r\nvärld och att vi också har ansvar för barnen. De kan\r\nvara väldigt utsatta i sin krock mellan olika kulturer.\r\nDet handlar naturligtvis inte om alla barn som kom-\r\nmer från ett speciellt geografiskt område. Men det\r\nfinns barn, framför allt unga flickor, som jag tycker\r\natt vi sviker.\r\nEfter ett besök i sydöstra Turkiet har jag mötts av\r\nuppgifter som jag vill föra vidare. De berör inte direkt\r\nTurkiet men ändå den geografiska regionen. Jag fick\r\nfrågan varför vi inte gör någonting från EU:s sida för\r\natt stoppa de barn som fortfarande kommer från EU-\r\nområdet för att utgöra någon form av kanonmat i de\r\ninterna strider som finns mellan olika grupperingar.\r\nVi vet att det sönderfallande PKK fortfarande har\r\nläger. Det byggs upp alltfler läger. Det talas om upp-\r\nemot 200 militära träningsläger på den iranska sidan.\r\nVi vet att det finns en del stridigheter mellan olika\r\ngrupper även inom flygzonen i Kurdistan.\r\nDet kommer barn hit. Jag kan inte belägga att de\r\nfortfarande kommer från just Sverige. Jag vet att det\r\nkommer barn från Tyskland. Jag tycker att vi måste ta\r\nett gemensamt ansvar.\r\nAv betänkandet framgår att det finns goda ambi-\r\ntioner, men jag tycker att man redan nu skulle kunna\r\ngöra någonting tydligt när det gäller barnen. Det är\r\ninte acceptabelt att barn, speciellt inte från EU-\r\nområdet där vi har ett mer direkt ansvar, sätts in i\r\nstrid. Detta är frågor som vi har känt till ganska länge,\r\nmen vi hade ingenting att ta på förrän PKK-lägret i\r\nVärmland uppmärksammades för något år sedan.\r\nEfter att lägret hade avslutats saknades några barn\r\noch ungdomar. Det som skilde detta läger från andra\r\nvar att här trädde föräldrar fram som inte accepterade\r\natt deras barn hade försvunnit på det sättet, och de\r\nville ha tillbaka sina barn. Nu fanns det möjlighet att\r\ngå vidare med en polisutredning. Tänkbara brotts-\r\nrubriceringar som olovlig värvning och bortförande\r\nav minderåriga angavs.\r\nJag kände en stor medkänsla med de barn som\r\nsaknades, och jag upplevde att polisen gjorde ett\r\nseriöst arbete. Framför allt synliggjorde händelsen det\r\nvi hade vetat tidigare men inte hade kunnat uppbåda\r\nnågot engagemang för. Detta berör naturligtvis inte\r\nbara barn med det ursprunget, i sammanhanget PKK,\r\ndet har även varit fråga om barn med rötter i andra\r\ngeografiska områden som har förts ut ur Sverige för\r\natt sättas in i väpnad strid.\r\nBarnen förs bort som ett led i värvningen. Vi vet\r\natt barn ofta är lättare att styra, lättare att påverka och\r\nha kontroll över. Det är ingen slump att det är fråga\r\nom just barn, utan det finns en tanke bakom. Även\r\nom det är fråga om förhållandevis få barn från just\r\nSverige som har förts bort är det ändå oacceptabelt\r\nmed varje barn som förs ur Sverige. Ofta är det ingen\r\nsom efterfrågar dem. Ofta har det märkts i skolan att\r\nett barn inte har kommit. Frågan har ställts vart barnet\r\nhar tagit vägen, men det har stannat vid det.\r\nJag vet att den svenska regeringen under senare\r\ntid har engagerats, liksom att riksdagen på olika sätt\r\nhar tagit upp frågan om barnsoldater. Detta pågår\r\nfortfarande inom EU-området. Varje dag som man\r\ninte tar i ordentligt i dessa frågor är en förlorad dag.\r\nI samband med att Öcalan togs av rättsväsendet,\r\nförst i Grekland, tog ingen upp hans ansvar för re-\r\nkryteringen av barnsoldater. Jag vet fortfarande inte\r\nom detta har tagits upp i samtal. Det blev ingen del av\r\nrättsprocessen. Det har blivit ett mönster att när man\r\nnågon gång har möjlighet att ställa någon inför en\r\nrättslig process och göra någon ansvarig för gjorda\r\ngärningar tas inte barnen med. Det är oerhört viktigt\r\natt vi lyfter fram barnen.</pre><pre>Överläggningen var härmed avslutad.\r\n(Beslut fattades under 10 §.)</pre><pre>6 §  Ändringar i atomansvarighetslagen</pre><pre>Föredrogs\r\nlagutskottets betänkande 2000/01:LU7\r\nÄndringar i atomansvarighetslagen (prop.\r\n2000/01:43).</pre><pre>Anf.  18  HENRIK S JÄRREL (m):\r\nFru talman! I lagutskottets betänkande nr 7 be-\r\nhandlas regeringens förslag om ett utökat skade-\r\nståndsansvar för innehavare av atomanläggningar.\r\nFörslaget tar framför allt sikte på att man ska utöka\r\nansvarsbeloppet. Man vill ha det höjt från nuvarande\r\n175 miljoner s.k. särskilda dragningsrätter till 300\r\nmiljoner särskilda dragningsrätter. Det skulle motsva-\r\nra ungefär, i kronor räknat, 3,3 miljarder kronor.\r\nDessutom är målsättningen att man ska gå från ett\r\nstrikt ansvar till ett obegränsat ansvar.\r\nVidare föreslår regeringen, i enlighet med en re-\r\nkommendation inom OECD:s råd, att man ska vidga\r\nomfattningen för det s.k. gemensamma statsansvaret.\r\nDär föreslås att det maximibelopp som anges i 31 §\r\natomansvarighetslagen ska höjas från nuvarande 300\r\nmiljoner särskilda dragningsrätter till 425 miljoner\r\nsärskilda dragningsrätter. En särskild dragningsrätt\r\nmotsvarar i dag ungefär 11 kr. Slutligen föreslår rege-\r\nringen att det särskilda statsansvaret också ska ökas\r\nså att det sammanlagda beloppet för ersättning höjs\r\ntill 6 miljarder kronor.\r\nDen svenska atomansvarighetslagen bygger på två\r\ninternationella konventioner. Det är först Pariskon-\r\nventionen från 1960 om skadeståndsansvar på atom-\r\nenergins område, där man föreskriver att innehavaren\r\nav en atomanläggning är ansvarig för atomskador\r\noberoende av vållande, dvs. där föreligger ett strikt\r\nansvar. Vidare bygger lagen på Brysselkonventionen,\r\nsom egentligen är en tilläggskonvention till Pariskon-\r\nventionen, enligt vilken man ålägger anslutna stater\r\nett slags kompletterande ansvar vid utbetalning av\r\nskadestånd för atomskador. Anledningen till att\r\nOECD har antagit rekommendationen är att man vill\r\nskapa en enhetlig regional reglering av atomansvarig-\r\nhetsfrågan i Västeuropa. Sverige är också anslutet till\r\nbåda konventionerna.\r\nEnligt Pariskonventionen ska innehavaren av en\r\natomanläggning ha en försäkring eller en annan eko-\r\nnomisk garanti som täcker ansvarsbeloppet. Paris-\r\nkonventionen är föremål för en omfattande översyn.\r\nMan kan konstatera i detta ganska besvärliga arbete\r\nsom revideringen förutsätter att det dock råder en\r\nenighet om att det ska införas en regel där man åläg-\r\nger anläggningsinnehavare ett obegränsat ansvar.\r\nFru talman! Vi moderater har i och för sig inte\r\nmotsatt oss att man övergår till ett obegränsat ansvar.\r\nVi tycker att utgångspunkten ska vara att de olika\r\nkraftslagen och energislagen ska bära sina egna kost-\r\nnader. Men ska man utöka skadeståndsansvaret måste\r\nden särskilda skatten på kärnkraftsel avskaffas. Den\r\när långt högre än vad försäkringspremierna rent teo-\r\nretiskt skulle kunna uppgå till vid ett utökat skade-\r\nståndsansvar för kärnkraftsindustrin.\r\nVi menar också att just den kärnkraftsskatt som\r\ntas ut i Sverige försämrar inte bara den inhemska\r\nkonkurrenskraften med andra kraftslag inom vårt\r\nland, utan den försämrar också den utländska konkur-\r\nrenskraften i svenskt hänseende. Det är framför allt\r\nskattefrågan som i hög grad gör att vi vill avstå från\r\npropositionen och föreslå riksdagen att avslå den.\r\nVi ställer oss inte avvisande till en ökning av\r\nkärnkraftsindustrins ansvar i och för sig. Men den ska\r\nkopplas till skatten på kärnkraftsel. Vi menar därför i\r\nvår reservation nr 1 att regeringen ska återkomma till\r\nriksdagen med förslag i enlighet med vårt förslag.\r\nDen ska dessutom i det nya förslaget överväga en rätt\r\nför staten att utkräva en kompletterande ersättning, en\r\nregressrätt, med anledning av en atomolycka.\r\nI avvaktan på detta menar vi att riksdagen bör av-\r\nslå förslaget. Jag vill därför yrka bifall till reservation\r\nnr 1 i detta betänkande.</pre><pre>Anf.  19  ROLF ÅBJÖRNSSON (kd):\r\nFru talman! Jag yrkar för Kristdemokraternas del\r\nockså avslag på propositionen och bifall till reserva-\r\ntion 2 under mom. 1.\r\nHenrik Järrel har här beskrivit propositionen fyl-\r\nligt och uttömmande. Jag ska egentligen bara ange att\r\nvi av principiella skäl avstyrker propositionen. Det\r\ngör vi därför att det pågår ett internationellt samarbete\r\ninom detta område. Det finns ingen anledning att vi\r\nska gå före i dessa hänseenden och undergräva en\r\nkonkurrensneutralitet.\r\nJust i det här konkreta fallet är det inte så förfär-\r\nligt stora belopp det är fråga om. Principiellt är det\r\nnaturligtvis inte heller fel att man får ta ansvar för vad\r\nman håller på med. Men någon gång måste Sverige\r\nbryta trenden att vi kan ta på oss extra kostnader som\r\ninte omvärlden också gör och kontinuerligt medverka\r\ntill att vi får det sämre. Jag tror inte att det är vad\r\nsvenska folket vill ha som slogan, att vi alltid ska få\r\ndet sämre än omvärlden.\r\nUtifrån de principiella utgångspunkterna har vi\r\nyrkat avslag på propositionen.</pre><pre>Anf.  20  CHRISTINA NENES (s):\r\nFru talman! Vi ska i dag behandla lagutskottets\r\nbetänkande om ändringar i atomansvarighetslagen.\r\nJag vill redan här inledningsvis yrka bifall till hem-\r\nställan i betänkandet och avslag på samtliga reserva-\r\ntioner. Betänkandet handlar om ett utökat skade-\r\nståndsansvar för innehavare av atomanläggningar. Jag\r\ntänkte ta lite historik innan jag går in på dagens för-\r\nslag.\r\nFör närvarande är ansvarsbeloppet för anlägg-\r\nningsinnehavarna 175 miljoner särskilda dragnings-\r\nrätter. Det motsvarar ca 1,9 miljarder kronor. Den\r\nsumman har gällt sedan 1995. Regeringens målsätt-\r\nning är att ett obegränsat ansvar för anläggningsinne-\r\nhavarna ska införas snarast möjligt. Men i den propo-\r\nsition som vi i dag behandlar föreslås en utökning till\r\n300 miljoner särskilda dragningsrätter, vilket motsva-\r\nrar ungefär 3,3 miljarder kronor.\r\nVidare föreslås också att Sverige ska avge en för-\r\nklaring i enlighet med en rekommendation av\r\nOECD:s råd som avser omfattningen av det s.k. ge-\r\nmensamma statsansvaret och att det höjs från nuva-\r\nrande 300 till 425 miljoner särskilda dragningsrätter.\r\nDet motsvarar ca 4,6 miljarder kronor. I propositio-\r\nnen föreslås också en höjning av det särskilda stats-\r\nansvaret så att det sammanlagda belopp som finns till\r\nförfogande för ersättning höjs från 3 miljarder till 6\r\nmiljarder kronor.\r\nFru talman! Atomansvarighetspolitikens främsta\r\nmål är att tillgodose de skadelidandes berättigade\r\nkrav på ersättning för atomskador. För att vi ska kun-\r\nna uppfylla detta mål är det av avgörande betydelse\r\natt det finns ett väl fungerande ersättningssystem som\r\ngaranterar de skadelidande en snabb ersättning.\r\nReglerna om ansvar för skador som uppkommer i\r\nsamband med verksamhet inom atomanläggningar\r\nfinns i atomansvarighetslagen. Den bygger, som tidi-\r\ngare nämnts här, på två internationella konventioner.\r\nPariskonventionen från 1960 säger att innehavaren av\r\nen atomanläggning är ansvarig för atomskador obero-\r\nende av vållande, med andra ord är innehavarens\r\nansvar strikt. Den andra konventionen är en i Bryssel\r\når 1963 avslutad tilläggskonvention till Pariskonven-\r\ntionen.\r\nBåda dessa konventioner har kommit till inom\r\nramen för verksamheten inom Organisationen för\r\nekonomiskt samarbete och utveckling, OECD, och\r\nsyftar till en enhetlig regional reglering av ato-\r\nmansvarsfrågan i Västeuropa. Sverige är ansluten till\r\nbåda konventionerna.\r\nFru talman! Pariskonventionen uttrycker att an-\r\nläggningsinnehavarens ansvar kan bestämmas till 15\r\nmiljoner särskilda dragningsrätter. Som tidigare\r\nnämndes motsvarar en dragningsrätt ungefär 11\r\nsvenska kronor. Beloppet får dock sättas högre eller\r\nlägre men får inte understiga 5 miljoner särskilda\r\ndragningsrätter. Dessutom måste innehavaren ha en\r\nförsäkring eller annan ekonomisk garanti som täcker\r\nansvarsbeloppet.\r\nSedan Pariskonventionen trädde i kraft har an-\r\nläggningsinnehavarnas ersättningsansvar i de olika\r\nkonventionsstaterna kommit att variera kraftigt. Vissa\r\nstater har höjt nivåerna med betydande belopp medan\r\nandra har legat kvar i närheten av konventionens\r\nminiminivåer.\r\nMed anledning av detta antog OECD:s atomener-\r\ngiorgan Nuclear Energy Agency år 1990 en rekom-\r\nmendation som säger att konventionsstaterna bör\r\nsträva efter att i sina nationella lagstiftningar öka\r\nansvaret för anläggningsinnehavarna till 150 miljoner\r\nsärskilda dragningsrätter.\r\nPariskonventionen är nu föremål för en omfattan-\r\nde översyn. De huvudfrågor som behandlas gäller\r\nbl.a. konventionens geografiska tillämpningsområde,\r\nansvarsbeloppet och huruvida vi ska kunna införa ett\r\nobegränsat ansvar. Även definitionen av begreppet\r\natomskada finns med.\r\nNär det gäller frågan om obegränsat ansvar råder\r\ndet för närvarande enighet om att det i konventionen\r\nska införas regler som gör det möjligt att ålägga an-\r\nläggningsinnehavarna ett obegränsat ansvar.\r\nMan räknar med att översynen av konventionen\r\nska kunna vara färdig under år 2001.\r\nOm det vid en atomskada visar sig att ansvarsbe-\r\nloppet enligt Pariskonventionen inte räcker till full\r\nersättning åt de skadelidande betalas enligt\r\ntilläggskonventionen kompletterade ersättning ut av\r\nstatsmedel. Det systemet verkar i flera steg, men\r\nanläggningsinnehavaren utgör det första steget.\r\nDet andra steget betalas av den stat där anlägg-\r\nningen är belägen, och löper från gränsen för det\r\nförsta steget, dvs. anläggningsinnehavarens ansvar,\r\nupp till 175 miljoner särskilda dragningsrätter.\r\nTill det tredje steget, som löper i intervaller mel-\r\nlan 175 och 300 miljoner särskilda dragningsrätter\r\nska de s.k. Brysselstaterna, med andra ord de stater\r\nsom är anslutna till tilläggskonventionen, gemensamt\r\nbetala. Där finns det en särskild formel som man går\r\nefter.\r\nFru talman! Efter riksdagens senaste beslut gäller\r\natt anläggningsinnehavaren svarar för skador upp till\r\n175 miljoner särskilda dragningsrätter. Det innebär\r\natt de två första stegen i konventionerna har reduce-\r\nrats till ett, och att det är just innehavaren som står för\r\ndetta.\r\nI intervallet mellan 175 och 300 miljoner särskilda\r\ndragningsrätter är det svenska staten som tillsammans\r\nmed övriga Brysselstater svarar för ersättningen.\r\nÅr 1992 antog OECD:s råd en rekommendation\r\nsom innebär att Brysselstaterna ska avge en förkla-\r\nring att om lagstiftningen i en stat ålägger innehava-\r\nren av en atomanläggning ett ansvarsbelopp som\r\növerstiger 175 miljoner dragningsrätter för varje\r\nolycka så ska de övriga staterna inte kunna vägra att\r\nbidra med upp till 125 miljoner särskilda dragnings-\r\nrätter för att täcka en atomskada som överstiger 300\r\nmiljoner särskilda dragningsrätter.\r\nUtöver alla dessa regler infördes i atomansvarig-\r\nhetslagen 1982 ytterligare ett steg som innebär ett\r\nansvar för svenska staten att betala ut ersättning på\r\nför närvarande sammanlagt 3 miljarder kronor per\r\nolycka. Men då är de tidigare stegen inräknade.\r\nUtöver det finns i atomansvarighetslagen inskrivet\r\natt om ersättningen inte täcker uppkommen skada ska\r\ngottgörelse beredas av statsmedel enligt grunder som\r\nfastställs genom särskild lagstiftning.\r\nFru talman! I reservation 1 yrkas avslag på propo-\r\nsitionen i avvaktan på att regeringen återkommer med\r\nförslag om borttagande av skatten på kärnkraftsel och\r\nrätt för staten att från anläggningsinnehavarna åter-\r\nkräva medel som staten betalat ut i kompletterande\r\nersättning med anledning av en atomolycka.\r\nI reservation 2 yrkas också avslag på propositio-\r\nnen, med hänvisning till att de föreslagna lagändring-\r\narna föregriper den pågående översynen av Pariskon-\r\nventionen men också till att det är svårt att överblicka\r\nkonsekvenserna av den föreslagna utökningen av\r\nskadeståndsansvaret när det gäller tillgänglig försäk-\r\nringskapacitet.\r\nFru talman! Majoriteten i utskottet kan inte finna\r\nannat än att de föreslagna lagförslagen är helt över-\r\nensstämmande med Sveriges konventionsåtaganden\r\npå atomansvarighetsområdet, och att ersättnings-\r\nansvaret i första hand bör bäras av kärnkraftsindust-\r\nrin.\r\nNaturligtvis måste utformningen av anlägg-\r\nningsinnehavarnas ersättningsansvar vara förenligt\r\nmed Sveriges åtaganden enligt Pariskonventionen,\r\noch det ansvarsbelopp som fastställs måste kunna\r\ntäckas av en försäkring eller någon annan ekonomisk\r\nsäkerhet. Det är i nuläget alltså inte förenligt med\r\nkonventionens utformning att införa ett obegränsat\r\nansvar för anläggningsinnehavarna.\r\nI väntan på att Pariskonventionen ses över måste\r\nanläggningsinnehavarnas ansvar alltså vara begränsat.\r\nVad gäller tillgänglig försäkringskapacitet så har\r\nden svenska atomförsäkringspoolen uppgett att det\r\ninte finns några problem i dagsläget med den, och att\r\nden nu också medger ett ansvarsbelopp på 300 miljo-\r\nner särskilda dragningsrätter. Det är alltså det belopp\r\nsom regeringen föreslår.\r\nDet finns inte heller något som i nuläget pekar på\r\natt detta skulle leda till svårigheter ur konkurrenssyn-\r\npunkt.\r\nReservanterna tar också upp yrkanden om avskaf-\r\nfande av skatten på kärnkraftsel. Utskottsmajoriteten\r\nkan konstatera att det är skatteutskottet som har att\r\nbehandla de frågorna, och att riksdagen nyligen av-\r\nslagit motioner om en sänkning av den skatten.\r\nFru talman! Möjlighet till regressrätt för staten\r\ngentemot anläggningsinnehavarna finns redan enligt\r\natomansvarighetslagen. Men för ersättning av stats-\r\nmedel som betalas ut på grund av det gemensamma\r\neller det särskilda statsansvaret finns ingen regressrätt\r\ni nuläget. Det skulle i så fall förutsätta en ändring av\r\nbåde Paris- och Brysselkonventionerna.\r\nSlutligen, fru talman, kan jag säga att regeringen\r\navser att förbereda övergången till ett obegränsat\r\nansvar genom att tillsätta en utredare som får i upp-\r\ndrag att föreslå hur ett sådant ansvar bör genomföras i\r\natomansvarighetslagen.\r\nJag yrkar bifall till utskottets hemställan i betän-\r\nkandet och avslag på reservationerna.</pre><pre>Anf.  21  HENRIK S JÄRREL (m) replik:\r\nFru talman! Jag konstaterar naturligtvis att vi är i\r\ngrunden oense när det gäller frågan om kärnkraftselen\r\noch skatten på den. Vi tycker att det är en viktig frå-\r\nga, för den hör också samman med ersättningsbelop-\r\npen och skadeståndsanspråken som ska kunna resas.\r\nVi menar att det faktum att vi tar ut denna skatt är\r\nmycket exceptionellt för Sverige. Vi moderater har\r\nmotsatt oss denna skatt, liksom många andra skatter.\r\nDetta är en typisk sådan skatt som vi gärna skulle se\r\natt man avskaffade, inte minst för att förbättra kon-\r\nkurrensförutsättningarna. Det finns en klar koppling\r\nhär mellan skatten på kärnkraftsel och ett tänkt be-\r\nviljat ansvar för atomanläggningsinnehavarna.\r\nVisst finns det redan en regressrätt enligt 35 § i\r\natomansvarighetslagen, men vi menar att eftersom det\r\när en översyn på gång av Bryssel- och Pariskonven-\r\ntionerna - kanske framför allt av den senare - så finns\r\ndet också anledning att titta på detta. Eftersom Brys-\r\nselkonventionen är en tilläggskonvention bör man\r\nundersöka hur man skulle kunna lösa regressfrågan\r\näven i samband med en sådan översyn. Detta är vårt\r\nkrav i reservationen. Vi menar att eftersom ett arbete\r\nmed översyn, justering eller revision av konventionen\r\nändå pågår så skulle man mycket väl kunna baka in\r\näven denna fråga om ett vidgat ersättningsanspråk via\r\nBrysselkonventionen i ett övervägande.</pre><pre>Anf.  22  CHRISTINA NENES (s) replik:\r\nFru talman! Som jag sade tidigare är det inte lag-\r\nutskottet som har beredningsansvaret för frågor som\r\nrör skatten på kärnkraftsel, utan det är skatteutskottet.\r\nDet vore felaktigt av mig att kommentera denna frå-\r\nga. Jag har fullt förtroende för mina kamrater i skat-\r\nteutskottet som har att hantera detta.\r\nNär det gäller översynen av Pariskonventionen så\r\nvar det huvudfrågorna som konventionen ska se över\r\nsom jag läste upp. Jag tror att det också finns andra\r\nfrågor som kommer med, möjligtvis också regress-\r\nfrågan.</pre><pre>Anf.  23  HENRIK S JÄRREL (m) replik:\r\nFru talman! Om den nu gör det, som Christina\r\nNenes säger, så finns det ännu en anledning att av-\r\nvakta med att anta ett sådant här förslag nu och i\r\nstället vänta och låta regeringen återkomma med ett\r\nännu bättre förslag. Låt oss alltså hoppas att det blir\r\nen sådan här revision. Det skulle som sagt bara styrka\r\nden moderata uppfattningen att man bör avslå propo-\r\nsitionen i avvaktan på en utredning.\r\nNär det gäller skatten på kärnkraftsel vill jag bara\r\nsäga att eftersom den frågan är oupplösligt förbunden\r\nmed frågan om ett vidgat skadeståndsansvar är det\r\nvår plikt att påtala detta eftersom vi ser ett samband\r\nhär, i alla fall från moderat sida. Detta ärende landar\r\nhos lagutskottet, men när det gäller skattefrågan lig-\r\nger det hos skatteutskottet, precis som Christina Ne-\r\nnes säger. Det är vår plikt att påtala detta. Det är\r\nockså vår viktigaste invändning för att vi vill avslå\r\nförslaget i dess nuvarande tappning.</pre><pre>Anf.  24  CHRISTINA NENES (s) replik:\r\nFru talman! Henrik Järrel och Moderaterna har\r\nnaturligtvis full möjlighet att påtala detta. Men jag\r\nhar inte för avsikt att kommentera det här eftersom\r\ndet inte ligger inom vårt ansvarsområde.</pre><pre>Anf.  25  ANA MARIA NARTI (fp):\r\nFru talman! Jag tror att detta anförande blir myck-\r\net kortare än den tid jag hade reserverat för det. Jag\r\nvill bara påminna om Folkpartiets ställningstagande\r\nangående det obegränsade ansvaret och den utredning\r\nsom har aviserats i samband med det.\r\nJag vill också ta fram några intressanta exempel\r\npå motsättningar i utskottsbetänkandets text. Det\r\npåpekas där: \"Självfallet måste emellertid utform-\r\nningen av anläggningsinnehavarnas ersättningsansvar\r\nvara förenlig med Sveriges åtaganden enligt Paris-\r\nkonventionen. Det ansvarsbelopp som fastställs mås-\r\nte, i enlighet med denna konvention, kunna täckas av\r\nen försäkring eller annan ekonomisk säkerhet. Att\r\ninföra ett obegränsat ansvar för anläggningsinneha-\r\nvarna är, som regeringen påpekar, således inte fören-\r\nligt med konventionen i dess nuvarande lydelse. I\r\navvaktan på en revidering av Pariskonventionen\r\nmåste anläggningsinnehavarnas ansvar vara begrän-\r\nsat.\"\r\nDet ser ut som om regeringen är helt övertygad\r\nom att en reviderad konvention kommer att acceptera\r\ndet obegränsade ansvaret. Det är mycket konstigt\r\neftersom vi inte kan veta hur den internationella kon-\r\nventionen kommer att se ut.\r\nSedan vill jag också tala om våra ståndpunkter\r\nangående detta. Om man tillsätter en utredning behö-\r\nver den omfatta ett mycket bredare perspektiv än det\r\nsom vi har sett i propositionen. Det gäller gränsdrag-\r\nningar mellan offentligt och privat ansvar. Det gäller\r\nförsäkringskapacitet, återförsäkring och internationell\r\nkonkurrenskraft. Det finns väldigt många frågor som\r\nbör tas med i den här diskussionen. Vi vill än en gång\r\nunderstryka att propositionens synpunkt på frågan om\r\nobegränsat ansvar är oacceptabel för oss.\r\nVi motsätter oss med kraft tanken på ett sådant\r\nobegränsat ansvar. I katastroffall är det alltid statens\r\nskyldighet att skydda invånarna. Det som är en ge-\r\nnuin offentlig uppgift kan inte vältras över på andra\r\naktörer i samhället.</pre><pre>Anf.  26  CHRISTINA NENES (s):\r\nFru talman! Jag skulle vilja ställa en fråga. Folk-\r\npartiet motsätter sig ju med kraft tanken på ett obe-\r\ngränsat ansvar. Man anger också att när alla andra\r\nresurser är uttömda ska staten fungera som den yt-\r\ntersta skyddsvallen. Jag är ny i riksdagen, men jag har\r\nkunnat läsa mig till att när riksdagen förra gången\r\nbeslutade om en höjning av ansvarsbeloppet hade\r\nFolkpartiets representant ett yrkande om att anlägg-\r\nningsinnehavarnas skadeståndsansvar skulle höjas till\r\n10 miljarder svenska kronor. Det är alltså lika mycket\r\nsom en kärnkraftsanläggning då var sakförsäkrad till.\r\nMotiveringen för det här förslaget var att miljö och\r\nhälsa skulle värderas lika högt som en kärnkraftsan-\r\nläggning. Det pekades också tydligt på att det var\r\nanläggningsinnehavaren som skulle stå för detta.\r\nMin fråga till Ana Maria Narti är: Hur långt kan\r\nFolkpartiet sträcka sig när det gäller hur stort anlägg-\r\nningsinnehavarens ansvar ska vara? Är det fortfaran-\r\nde 10 miljarder som gäller innan den svenska staten\r\nska komma in med statsmedel?</pre><pre>Anf.  27  ANA MARIA NARTI (fp):\r\nFru talman! Begränsat ansvar är begränsat ansvar.\r\nObegränsat ansvar är obegränsat ansvar. Jag är inte\r\nalls beredd att diskutera siffror eftersom det finns\r\nväldigt många olika faktorer som kan påverka ett\r\nbegränsat belopp. Men här är det frågan om statens\r\nansvar mot invånarna. En katastrof är en katastrof.\r\nVarför ska just en atomkatastrof vara annorlunda än\r\nt.ex. en damm som brister eller en annan mycket stor\r\nskada på vägar och broar vållad av en stor översväm-\r\nning?</pre><pre>Anf.  28  CHRISTINA NENES (s):\r\nFru talman! Efter beslutet 1995 var anläggningin-\r\nnehavarnas ansvar 1,9 miljarder. Det är ju ganska stor\r\nskillnad upp till 10 miljarder kronor, som Folkpartiet\r\ndå föreslog. Om vi beslutar enligt betänkandet i dag\r\nhöjs statens ansvar till 6 miljarder kronor. Sedan finns\r\ndet naturligtvis möjlighet att via enskild lagstiftning\r\nhöja ytterligare.\r\nDet är ju ett ganska stort glapp mellan regeringens\r\nförslag 1995 och Folkpartiets. Jag undrar om det\r\nfortfarande gäller.</pre><pre>Anf.  29  ANA MARIA NARTI (fp):\r\nFru talman! Ja, visst gäller det. Men det gäller\r\nframför allt påståendet att detta ansvar ska vara be-\r\ngränsat.</pre><pre>Överläggningen var härmed avslutad.\r\n(Beslut fattades under 10 §.)</pre><pre>7 §  Äktenskap, partnerskap och samboende</pre><pre>Föredrogs\r\nlagutskottets betänkande 2000/01:LU13\r\nÄktenskap, partnerskap och samboende.</pre><pre>Anf.  30  BERIT ADOLFSSON (m):\r\nFru talman! Lagutskottets betänkande LU13\r\nhandlar om äktenskap, partnerskap och samboende.\r\nDetta är ett område som är föremål för många diskus-\r\nsioner ute i landet, och inte minst de motioner som\r\nLU13 innehåller har fått många människor att oroa\r\nsig och undra vad som kommer att hända.\r\nSamlevnad är svårt och har blivit svårare på sena-\r\nre tid. Samlevnad är viktigt, särskilt om man har varit\r\nså nära varandra att man har barn tillsammans. Då är\r\ndet viktigt att barnen har sina föräldrar nära sig, och\r\ndet borde vara enklare att vara sams och leva under\r\nsamma tak då man också har barn tillsammans. Det\r\nrådande skattetrycket och andra regler minskar möj-\r\nligheterna att ha ett drägligt liv genom att man inte får\r\npengarna att räcka till. Möjlighet till deltid finns, men\r\nman har ändå inte råd att avstå från del av lönen. När\r\nekonomin är ansträngd är det svårare att hålla ihop\r\nförhållandet, och många separerar med sämre liv-\r\nskvalitet för både sig själva och barnen. Därför be-\r\nhövs bra samlevnadsformer och övriga humana livs-\r\nbetingelser för familjer där barn ingår.\r\nDen första motionen under hemställanspunkterna\r\ngäller äktenskapets ställning, och det är motion L411.\r\nDen yrkar jag bifall till, fru talman. Jag står även\r\nbakom de andra moderata reservationerna.\r\nI den motionen vill vi att staten inte missgynnar\r\npar som formaliserar sitt samliv genom att registrera\r\npartnerskap eller ingå äktenskap.\r\nInför äktenskapsreformen 1987 framhöll utskottet\r\natt det bör vara ett mål att äktenskapet bevaras som\r\nden normala och naturliga formen för familjebild-\r\nningar för det helt övervägande antalet människor.\r\nDet är självfallet angeläget, säger man vidare, att\r\nreglerna är sådana att människor inte förlorar på att\r\ngifta sig eller vinner på att separera. Utskottet ansåg\r\ndå inte att det med fog kunde hävdas att lagstiftning-\r\nen i vårt land generellt missgynnar äktenskapet.\r\nEnligt utskottets nuvarande mening har det inte\r\nheller år 2001 framkommit några omständigheter som\r\nbör föranleda tillkännagivande. Då vill jag med fog\r\nhävda att det år 2001 visst har gjort det. År 1987 var\r\ndet helt annorlunda. Skattemässigt och förmögen-\r\nhetsmässigt och vad gäller bidrag och avgifter är det\r\nen väsentlig skillnad. Det är väldigt stor skillnad, och\r\ndärför vill vi reservera oss mot majoritetens beslut.\r\nVi anser att lagstiftningsåtgärder är påkallade.\r\nUnder de senaste åren har många par avstått från att\r\ningå äktenskap eller registrera partnerskap med hän-\r\nsyn till rent ekonomiska förhållanden. Man straffar de\r\npar som formaliserat sitt samliv efter de normer som\r\nsamhället har ställt upp.\r\nTitta bara på socialförsäkringsförmåner, som be-\r\nräknas olika om man är gift eller ogift. Ensamstående\r\nmamma kan man bli genom att bara byta brevlådea-\r\ndress för mannen. Det finns familjer som väljer att\r\nutåt vara separerade för att det ger en mycket större\r\ndisponibel inkomst.\r\nFör äldre människor har det också stor betydelse\r\nom man är gift, sambo eller särbo. Folkpensioner i\r\nform av förtidspension utgör räknat per år 90 % av\r\nbasbeloppet för ogift mot 72,5 % för gift försäkrad.\r\nÅlderspension i form av tilläggspension utges med\r\n96 % av basbeloppet för ogift, medan 78,5 % gäller\r\nför gift. Gifta par får alltså lägre pension än personer\r\nsom lever ihop utan att vara gifta. Hur kan man påstå\r\natt det inte heller år 2001 framkommit några omstän-\r\ndigheter som bör föranleda något tillkännagivande,\r\nom man nu inte tycker att det ska vara straffbart att\r\nvara gift eller registrerad partner?\r\nFru talman! Vi har också i betänkandet diskuterat\r\nsambolagstiftningen. Vi anser att den skapar en falsk\r\ntrygghet. Folk tror att sambolagen ger juridiskt skydd\r\nmotsvarande vad som gäller för äktenskap. Det inne-\r\nbär att man inte tänker sig för när man flyttar ihop.\r\nDet kan bli många obehagliga överraskningar när\r\nsamboendet upphör. Det finns vissa fördelar, som jag\r\ntidigare har berättat om, med att vara sambo, men det\r\nfinns också nackdelar med samboendet - sådana som\r\nman inte upptäcker förrän det är för sent.\r\nDå kan det bli en kalldusch att man inte längre\r\nförfogar över sina ägodelar, att hyreskontrakt är utan\r\nverkan och att, om endera parten dör, väldiga fördelar\r\nkan vederfaras dennes sambo till nackdel för barn\r\neller övrig släkt.\r\nBeviskraven är i princip obefintliga t.ex. när nå-\r\ngon av de samboende avlider. Det är bara att med\r\nenvishet hävda att man levt under äktenskapliga for-\r\nmer. Man behöver inte ens ha haft samma mantals-\r\nskrivningsort eller adress. Det är bara att hävda att det\r\nman gjorde ihop var sånt man gör när man är gift.\r\nIngen kan ifrågasätta detta. En avliden person kan\r\ninte heller berätta hur det har förhållit sig. Sådana\r\nrättsfall finns. Övrig släkt och arvsberättigade har\r\nförlorat till förmån för en s.k. sambo som hävdar\r\nsaker som inte går att belägga.\r\nDet bästa anser vi vore att parterna avtalsvägen\r\nbestämmer att sambolagen ska vara tillämplig på\r\nderas samlevnad. Det kan gälla studerande, t.ex. i\r\nStockholmsområdet, som vill lösa sitt boende genom\r\natt flytta ihop. Det kan vara äldre som tycker att det är\r\nmera trivsamt med en bostad än med två, men som\r\ninte har förstått att man därefter lyder under sambola-\r\ngen.\r\nDärför borde lagen ändras så att lagen om sam-\r\nbors gemensamma hem och lagen om homosexuella\r\nsambor enbart blir gällande efter avtal mellan de\r\nsamboende.\r\nMånga bodelningar blir orättvisa. Det är man\r\nmedveten om. Men lagen ska vara till för den svagare\r\nparten. Det anses tydligen att en kvinna kan flytta in i\r\nen mans lägenhet och därefter, i kraft av sin s.k.\r\nsvaghet, slänga ut mannen ur dennes egen lägenhet.\r\nBara detta är ur jämställdhetssynpunkt förkastligt.\r\nAlla kvinnor är inte svaga, och alla män är inte starka.\r\nDet är gammalmodigt, anser jag. Det begreppet borde\r\ndiskuteras. Om två pensionerade sambor har bestämt\r\nsig för att avyttra den ena lägenheten och flytta ihop i\r\nden andra borde väl även den mest naiva förstå att\r\nman måste avtala om fortsättningen och möjligen\r\nslutet på samboendet.\r\nNu är det tydligen så att Samboendekommittén\r\nhar lagt fram förslag till en bestämmelse som tydliga-\r\nre än den nuvarande klargör att sambor kan avtala att\r\nbodelning över huvud taget inte ska ske. Men det\r\nvore bättre om man skrev regler som är positiva och\r\nsom talar om vad som ska gälla och att man lägger på\r\nett kol när det gäller en informationskampanj för att\r\nsvenskar ska få veta detta. Då är ingen svag eller\r\nstark; då är man jämbördig.\r\nVad slutligen gäller Värdekommissionen kan jag\r\nsäga att den tidigare har varit uppe till diskussion här\r\ni kammaren. Lagutskottet var på sin studieresa till\r\nOslo mycket intresserat av att få den befintliga norska\r\nregeringens värdekommissions erfarenheter.\r\nFru talman! Jag vill fästa uppmärksamheten på att\r\ndet kommer ett rättelsebrev till detta betänkande,\r\neftersom det är fel yttrande som har kommit med från\r\nmoderaterna. Det som är med är det som var med\r\nsenast vi diskuterade frågan.\r\nVi moderater är djupt oroade över utvecklingen i\r\nsamhället och det ökade bruket av våld i skolan, på\r\ngator, torg och krogar och tyvärr också inom hem-\r\nmets fyra väggar - ett symtom i sig på skadebringan-\r\nde norm- och värdeupplösande processer som på\r\nolika sätt ska motarbetas. När det gäller etik är vi\r\nkanske mer oroliga över hur etiken får genomslag i\r\nvardagen, nämligen i moraliska frågor. Det gäller ju\r\ndels att ha en uppfattning om vad som är rätt och fel,\r\ndels att sedan leva efter vad som är rätt. Det vore\r\nönskvärt om man hemma, i skolan och bland arbets-\r\nkamrater och människor i allmänhet diskuterade des-\r\nsa frågor och utmejslade de etiska värderingar som\r\ngör Sverige till ett bättre land att leva i. Men vi anser\r\ninte att det är befogat med en stor värdekommission.\r\nMed det, fru talman, yrkar jag åter bifall till reser-\r\nvation nr 1.</pre><pre>Anf.  31  TASSO STAFILIDIS (v):\r\nFru talman! Det betänkande som vi ska debattera\r\noch besluta om i dag handlar om människors lika\r\nvärde. Det handlar om synen på människan, och det\r\nhandlar om att människor faktiskt också i lagstift-\r\nningen ska få ha samma rättigheter.\r\nFru talman! Äktenskapets ställning uppmärksam-\r\nmas, bl.a., i detta betänkande. Utskottets ställningsta-\r\ngande är väldigt tydligt: lagstiftningen bör så långt\r\nsom möjligt vara neutral i förhållande till olika sam-\r\nlevnadsformer och moraluppfattningar, och det bör\r\ninte ankomma på riksdagen att styra enskilda indivi-\r\nder i valet av samlevnadsform.\r\nI strid med detta ställningstagande står först mo-\r\nderaterna, som vill lyfta fram äktenskapet och part-\r\nnerskapet och ge dem en särskilt stärkt ställning fram-\r\nför andra samlevnadsformer. Jag kan inte, fru talman,\r\nförstå Berit Adolfsson och moderaterna när de säger\r\natt lagstiftningen missgynnar dem som vill formalise-\r\nra sin samlevnadsform.\r\nVad är det Berit Adolfsson och moderaterna vill\r\nha? Vill de att det ska vara mer förmånligt för ett gift\r\npar än för en ensamstående förälder? Det är trots allt\r\nså lagstiftningen är uppbyggd i dag: Det stöd som\r\nsamhället ska kunna ge till föräldrar, bl.a., ska gå till\r\ndem som har störst behov. En ensamstående förälder\r\nhar kanske ett större behov i vissa avseenden än ett\r\npar som lever tillsammans.\r\nKristdemokraterna, däremot, utgår från en exklu-\r\nderande heteronormativ syn på familjen, där äkten-\r\nskapet mellan man och kvinna ska framhållas som\r\nden bästa samlevnadsformen. Självklart, fru talman,\r\nyrkar vi i Vänsterpartiet avslag på Moderaternas och\r\nKristdemokraternas reservationer. Fru talman! Jag\r\nkan inte låta bli att undra vart tanken om individens\r\nfrihet att själv få välja tagit vägen för moderaterna,\r\noch vart tanken om alla människors lika värde tagit\r\nvägen för kristdemokraterna.\r\nNej, fru talman, vi i Vänsterpartiet är starkt över-\r\ntygade om att vi ska ha en icke diskriminerande lag-\r\nstiftning som gäller lika för alla - en lagstiftning som\r\ninte moraliserar över människors egna fria val av\r\nsamlevnadsform.\r\nUtskottet vill inte vidta åtgärder för att jämställa\r\nregistrerat partnerskap och det heterosexuella äkten-\r\nskapet. Detta anser vi i Vänsterpartiet vara fel. Det är\r\nmycket viktigt att lagutskottet och riksdagen faktiskt\r\ntar ställning för att jämställa alla människors kärlek.\r\nEtt sätt att göra detta är att även låta äktenskapet gälla\r\nför homosexuella par som så önskar.\r\nUtskottet påpekar i sitt betänkande att äktenskapet\r\ni det allmänna medvetandet står för föreningen mel-\r\nlan man och kvinna och att detta är djupt rotat i det\r\nallmänna rättsmedvetandet. Vore inte då det mest\r\nlogiska för att i handling och inte bara i ord jämställa\r\nhetero- och homosexuell samlevnad att låta äktenska-\r\npet omfatta även homosexuella par?\r\nOm en månad, fru talman, kommer detta att vara\r\nverklighet och faktum i Nederländerna, då deras nya\r\näktenskapslag kommer att gälla lika för alla. Vi i\r\nVänsterpartiet vill gärna se en likadan lagstiftning här\r\ni Sverige.\r\nLagstiftningsarbetet för att jämställa homo- och\r\nheterosexuell samlevnad har i Sverige kommit väldigt\r\nlångt i många avseenden, i ett internationellt perspek-\r\ntiv. Det finns dock fortfarande diskriminerande hin-\r\nder mot homosexuella par. Att inte få ingå äktenskap\r\när just ett sådant hinder. Vi förespråkar en köns-\r\nneutral äktenskapslagstiftning som gäller lika för alla.\r\nHär vill jag ställa en fråga till socialdemokraterna.\r\nJag är väl medveten om att diskussionen har förts om\r\natt se över möjligheterna till en könsneutral lagstift-\r\nning i äktenskapsfrågor. Hur ser representanterna för\r\nregeringspartiet på den här frågan?\r\nFru talman! Ur samhällets synvinkel är äktenska-\r\npet främst ett juridiskt arrangemang mellan två indi-\r\nvider. Därför är äktenskapet som institution något\r\nsom borde ses strikt juridiskt. Vi i Vänsterpartiet vill\r\natt den civila vigseln bör vara den som är den gällan-\r\nde. Den religiösa delen av vigseln är något som sam-\r\nhället inte har att göra med, bl.a. med hänvisning till\r\nstatens neutralitet i religiösa frågor. Vi förordar civi-\r\nläktenskap där den civila vigseln rent juridiskt ska\r\nvara skild från den religiösa ceremonin. Självklart\r\nskulle en sådan nyordning inte påverka redan ingång-\r\nna äktenskap.\r\nVi ser det som självklart att de som så önskar\r\nsjälva ska kunna välja den form av ceremoni de vill\r\nha, en religiös eller civil ceremoni. Men där lagstift-\r\nningen styr och reglerar ska också lagstiftningen\r\nansvara.\r\nFru talman! Det är mycket enklare än så, fast\r\nenormt mycket vidare och djupare. Det handlar om\r\nkärlek. Det är det de här frågorna handlar om. Det\r\nhandlar om människor. Därför kan jag hålla med\r\nBerit Adolfsson när hon säger att det här är svårt.\r\nKärlek mellan människor ses nämligen som svårt,\r\näven i detta betänkande, och som ett problem. Ännu\r\nsvårare blir det i ett samhällsperspektiv där debatten\r\nom övertygelser och ställningstaganden ofta bygger\r\npå fördomar.\r\nFru talman! Partnerskapsförrättare inom trossam-\r\nfund är en fråga som har diskuterats under några år.\r\nVid heterosexuell vigsel har de som vill vigas en\r\nvalmöjlighet: Antingen kan man få sin vigsel förrät-\r\ntad borgerligt eller av en representant för ett religiöst\r\nsamfund som man tillhör. Denna valfrihet finns inte\r\nför homosexuella par. Eller kanske skulle jag säga så\r\nhär: Denna valfrihet finns inte för de trossamfund\r\nsom förrättar vigslar. För att utjämna denna olikhet\r\nvore det rimligt att de samfund som så önskar ska få\r\nförrätta partnerskap på samma sätt som de förrättar\r\näktenskap. I dag finns inte denna valmöjlighet, fru\r\ntalman.\r\nVidare behandlar betänkandet anknytningskraven\r\nvad gäller registrerat partnerskap. För att registrera\r\npartnerskap i Sverige måste man ha haft sin hemvist i\r\nlandet i minst två år eller vara svensk medborgare\r\nmed hemvist här. Dessa anknytningskrav är inte nöd-\r\nvändiga. Vi i Vänsterpartiet anser att de borde avskaf-\r\nfas. Det har vi redan tidigare deklarerat här i talarsto-\r\nlen. I länder som saknar partnerskapslagstiftning\r\nsaknar också partnerskapet rättsverkningar. Med\r\nandra ord finns det ingen anledning till oro för part-\r\nnerskapsturism till Sverige om anknytningskraven\r\nskulle avskaffas. Att andra länder skulle se med skep-\r\nsis på att deras medborgare kan registrera partnerskap\r\ni Sverige saknar betydelse, då detta inte har några\r\nrättsverkningar i dessa länder. Anknytningskraven är\r\nbara en omotiverad ojämlikhet mellan homo- och\r\nheterosexuella. Därför är det också desto större an-\r\nledning att ta bort dem.\r\nMen, fru talman: Inför vi en äktenskapslag som\r\ngäller lika för alla har vi inte längre det här proble-\r\nmet.\r\nPartnerskapsregistreringen utomlands är också en\r\njämlikhetsfråga. I dag kan heterosexuella par viga sig\r\npå svenska ambassader utomlands. Självklart borde\r\ndetta även gälla för homosexuella par. Denna möjlig-\r\nhet finns för heterosexuella som vill ingå äktenskap.\r\nDet finns inget i den rådande lagstiftningen kring\r\nregistrerat partnerskap som hindrar att partnerskap\r\nförrättas på ambassaderna, men det finns en poäng i\r\natt förtydliga detta i lagstiftningen. I t.ex. Paris för-\r\nrättas väldigt många vigslar men inte ett enda part-\r\nnerskap. Här vill vi också se en förändring, fru tal-\r\nman.\r\nMen återigen: Inför vi äktenskap som gäller lika\r\nför alla har vi också det problemet ur världen.\r\nFru talman! I reservation 8 tar vi upp terminologin\r\ni lagen om registrerat partnerskap. Ordet\r\n\"registrering\" borde inte få förekomma i en familje-\r\nrättslig lag. Termen är kall och teknisk och helt mal-\r\nplacerad i en ceremoni där det handlar om att två\r\nmänniskor vill manifestera sin kärlek till varandra.\r\nLagen måste ses över språkligt och redaktionellt. I\r\näktenskapslagen använder man inte begreppet\r\n\"registrering\", men i partnerskapslagen förekommer\r\ndet. Frågan är varför.\r\nNär det gäller frågan om förordande av part-\r\nnerskapsförrättare och vigselförrättare har vi ett till-\r\nkännagivande sedan tidigare i lagutskottet. Det är\r\ndags för regeringen att agera. Vi förutsätter också att\r\nregeringen skyndsamt genomför en sådan förändring\r\nsom innebär att förordnandet som förrättare av vigsel\r\nkontra partnerskap ska ses som ett gemensamt upp-\r\ndrag. Regeringens uppdrag till länsstyrelserna är\r\nförvisso bra, men jag är rädd att det kommer att ta tid.\r\nVi i Vänsterpartiet efterlyser ett konkret lagförslag i\r\nlinje med lagutskottets tillkännagivande för cirka ett\r\noch ett halvt år sedan.\r\nFru talman! Det är ett problem att ett överklagan-\r\nde av dom på äktenskapsskillnad kan användas som\r\nett medel för att trakassera sin partner. Men det finns\r\nandra faktorer i en äktenskapsskillnad som kan göra\r\nett överklagande berättigat. Vi har lyft upp den här\r\nfrågan i ett särskilt yttrande, då vi ser problematiken i\r\natt äktenskapsskillnad ofta drar ut på tiden och ofta\r\nfår negativa konsekvenser både för barn och för en\r\npartner, som ibland också kan vara utsatt för våld. Vi\r\nvill gärna se en översyn av de här frågorna, där rege-\r\nringen återkommer med förslag på hur man kan gå till\r\nmötes de människor som är i behov av en förändrad\r\nlagstiftning.\r\nFru talman! Utländska medborgares rätt till äkten-\r\nskapsskillnad är också en fråga som behandlas i ett\r\ninternationellt perspektiv. Den har vi lyft upp i ett\r\nsärskilt yttrande. Denna fråga ses över hos Justitiede-\r\npartementet, och vi ser med spänning fram emot det\r\nresultat som Justitiedepartementet kommer att kom-\r\nma med.\r\nLagstiftningen om sambor av samma kön är också\r\nen fråga som tas upp, i varje fall sambolagstiftningen\r\ngenerellt. I avvaktan på förslaget till ny lag från rege-\r\nringen vill vi påpeka att vi utgår från att regeringen\r\nkommer att lägga fram ett förslag, i enlighet med\r\nSambokommitténs betänkande, om en sambolag som\r\ngäller lika för alla oavsett sexuell läggning. Här vill\r\njag påtala att vi i Vänsterpartiet ser det som oerhört\r\nviktigt att vi har en sambolagstiftning.\r\nFru talman! Naturligtvis står jag bakom alla\r\nVänsterpartiets reservationer, men vi har valt att lyfta\r\nfram två stycken. Jag yrkar således bifall till reserva-\r\ntionerna 3 och 4.\r\nFru talman! Jag har en stark tro på människan och\r\nkärleken. Jag har här försökt att tydliggöra det. Det\r\nvar därför jag en gång engagerade mig i politiken.\r\nDet var inte för att stifta lagar som diskriminerar och\r\nsärskiljer utan för att förändra den lagstiftning som i\r\ndag diskriminerar människor, i det här fallet för att vi\r\när kapabla att älska.</pre><pre>Anf.  32  BERIT ADOLFSSON (m) replik:\r\nFru talman! Tasso Stafilidis läser inte det han kri-\r\ntiserar. Vi vill att äkta par och registrerade par inte\r\nska straffas för att de har registrerat sig eller gift sig. I\r\nfråga om de regler som gäller ensamstående sympati-\r\nserar jag med Tasso Stafilidis: För de personerna,\r\nsärskilt om de har barn, är det besvärligt. Men jag\r\ntalar inte om dem. Jag talar om dem som lever till-\r\nsammans och som gör det bara därför att det straffar\r\nsig att gifta sig eller registrera sig. Tycker inte Tasso\r\nStafilidis att det är någonting att ta upp?</pre><pre>Anf.  33  TASSO STAFILIDIS (v) replik:\r\nFru talman! Självklart är det en viktig fråga som\r\nBerit Adolfsson tar upp. Jag kan inte förstå den moti-\r\nvering som moderaterna för fram. Det är en otydlig\r\nmotivering. Jag förstår inte på vilket sätt straffet ut-\r\nfaller i lagstiftningen. Det kanske Berit Adolfsson kan\r\nutveckla.</pre><pre>Anf.  34  BERIT ADOLFSSON (m) replik:\r\nFru talman! Jag har redan gjort det i mitt anföran-\r\nde. Om det var otydligt kanske Tasso Stafilidis och\r\njag kan diskutera det sedan. Jag tyckte att jag talade\r\nganska tydlig svenska.\r\nJag tycker inte, som Tasso Stafilidis säger, att\r\nkärlek och kärlekshandlingar är någonting för politi-\r\nker. Det är mycket privat. Politikerna kan inte göra\r\nnågonting om kärleken tar slut. Däremot kan politi-\r\nkerna se till att de som lever tillsammans inte diskri-\r\nmineras för att de har talat om för omvärlden att de är\r\nett par.</pre><pre>Anf.  35  TASSO STAFILIDIS (v) replik:\r\nFru talman! Även jag skulle vilja att tillvaron såg\r\nut så, att lagstiftningen inte blandade sig i människors\r\nkärlek. Men lagstiftningen gör faktiskt det. Så länge\r\nlagstiftningen lägger sig i människors kärlek är det\r\nockså mycket viktigt att vi i lagstiftningen är tydliga\r\noch inte sätter oss över människors fria val. Visst\r\nhandlar hela äktenskapslagen och partnerskapslagen\r\nom kärlek. Även äktenskapsskillnad tas upp. Berit\r\nAdolfsson lyfter ju fram frågan om vad som händer\r\nnär kärleken tar slut.\r\nVisst regleras kärleken och människors val av lag-\r\nstiftningen. Berit Adolfsson tar upp att människor\r\nväljer att inte gifta sig eller ingå partnerskap på grund\r\nav att de blir straffade. Det straffet har jag inte kunnat\r\nfå någon klarhet i.\r\nSjälvklart ska vi fortsätta diskussionen. Jag tar\r\nockså gärna en diskussion tillsammans med Berit\r\nAdolfsson. Kanske kan vi lyfta upp frågan för att\r\nfaktiskt belysa kärleken, Berit.</pre><pre>Anf.  36  ROLF ÅBJÖRNSSON (kd):\r\nFru talman! Jag yrkar för kristdemokraternas räk-\r\nning bifall till reservationerna 2, 9 och 11.\r\nÄktenskapet är en institution som av hävd etable-\r\nrats i de flesta civiliserade samhällen till värn för\r\nbarnen. Människans avkomma kräver lång och om-\r\nsorgsfull omvårdnad vilken bäst utövas av barnets\r\nföräldrar i samverkan. För att sålunda främja en var-\r\naktig relation har äktenskapet instiftats som en juri-\r\ndisk och social form för relationen mellan föräldrarna\r\ninbördes och barnets förhållande till föräldrarna.\r\nÄktenskapet har visat sig bäst främja varaktiga rela-\r\ntioner mellan personer som har gemensamma barn.\r\nSamboförhållanden som ursprungligen etablera-\r\ndes mellan par som inte ville gifta sig utan som ville\r\nha en fri relation har i dag blivit nästan den vanligaste\r\nformen för samlevnad mellan unga människor, åt-\r\nminstone så länge paret inte fått barn. Till skydd för\r\nden svaga parten i förhållandet har sambolagen till-\r\nkommit. Många uppfattar sambolagens regelsystem\r\nsom likvärdigt med äktenskapslagstiftningen, vilket\r\nnaturligtvis inte är fallet. Sambolagen är delvis tving-\r\nande och det är oklart när förhållandet utvecklas där-\r\nhän att lagen är tillämplig.\r\nLagstiftaren bör, för att främja en god uppväxt för\r\nbarnen, verka för varaktiga relationer mellan föräld-\r\nrarna. Detta sker bäst i äktenskapets form. Någon\r\nalternativ juridisk lösning bör inte finnas. Tydlighet,\r\nansvar och personlig integritet talar för att sambola-\r\ngen bör upphöra.\r\nAlla människor ska ha klart för sig att det är för-\r\nenat med ett stort ansvar att sätta barn till världen, ett\r\nansvar som gäller under lång tid. Att människor en-\r\nbart flyttar ihop och därefter skaffar barn utan ett\r\nrejält ställningstagande inför såväl sig själva som\r\nomvärlden är inte tillrådligt, särskilt såvitt avser för-\r\nhållandet till barnet och dess uppväxt.\r\nStaten kan aldrig ersätta det fulla föräldrastödet.\r\nDet går heller inte att köpa sig fri från sitt sociala och\r\nbiologiska ansvar. Vi kan i dag notera att den i sär-\r\nklass största grupp i samhället som har det svårt är\r\nensamstående mödrar.\r\nDet som jag har sagt låter mycket högtidligt. Jag\r\ntänkte på Tassos kärlekstal här tidigare. Nu har jag\r\nlämnat manuskriptet.\r\nJag noterar att det står så här i Expressen den 12\r\nfebruari i år: \"Ny forskning: Så undviker ni kärleks-\r\nfällorna\". Vad står det då sedan? Bland elva budord\r\nför att leva lycklig i alla sina dagar står följande:\r\n\"Gift er så fort som möjligt.\" Bredvid finns en bild på\r\nkungaparet, på kungens kyss. Det står också följande:\r\n\"Att gifta sig eller inte. Att gifta sig direkt verkar vara\r\ndet bästa för förhållandet. Bor man först ihop ett tag\r\noch sedan gifter sig ökar risken för skilsmässa. Att\r\naldrig gifta sig är den minst stabila relationen.\"\r\nDet är resultatet av någon undersökning som någ-\r\nra människor har ägnat sig åt. Man får ta det för vad\r\nman vill. Det är ändå rätt kul att läsa en sådan upp-\r\nmaning i Expressen.\r\nSedan tänker jag gå över på frågan om en värde-\r\nkommission. Det är en provokation att yrka på att\r\nman i en lagstiftande församling ska tillsätta en vär-\r\ndekommission. Bara namnet leder tankarna till juridik\r\noch stränga herrar som sitter och ska utreda ansvars-\r\nförhållanden. Själva ordet är olyckligt. Å andra sidan\r\nhar vi inte kunnat hitta på något bättre.\r\nI botten är det frågan om att man har blivit varse\r\nvärdetomrummet i västerlandet. Alltfler börjar inse\r\natt det finns ett värdetomrum. Vad menar man då med\r\ndet?\r\nTidigare hade vi traditionella kulturbärare. Vi ha-\r\nde familjen, skolan, kyrkan, medierna. I dag är det\r\ntveksamt om de institutionerna finns kvar som kul-\r\nturbärare i någon egentlig mening. Det vacklar på\r\nsina håll och kanter. Att kyrkan är långt ute åt vänster\r\ni många avseenden är helt klart. Familjen är mer eller\r\nmindre slagen i spillror. Skolan vacklar fram och\r\nklarar nästan inte elementär vardagsetik. Medierna\r\nhar blivit en kommersialiserad historia som knappast\r\nutgör ett seriöst inslag i samhällsdebatten.\r\nMan kan fråga sig vad man ska hitta på i stället.\r\nDet är förmodligen inte alldeles enkelt. Men det be-\r\nhöver inte vara fel att den lagstiftande församlingen\r\ninitierar en aktivitet där man belyser, analyserar och\r\ninventerar de värden som skulle bära upp det civila,\r\ndemokratiska rättssamhället. Det är inte längre själv-\r\nklart åt vilket håll samhället kommer att gå. Man kan\r\nt.ex. ställa sig frågan vilken etik som blir bindande\r\noch styr om vi inte har någon gud.\r\nMan behöver bara titta på aktiehandeln på börsen\r\noch insiderhandeln för att börja fundera över den\r\nvarggrop vi lever i, i många sammanhang. Visserli-\r\ngen bekänner vi oss till en hel del värden. Men i rea-\r\nliteten handlar det om att bara ta för sig. Vi får ett allt\r\nfränare samhälle. Det kan vara en poäng i att diskute-\r\nra det.\r\nDet kanske inte finns något naturligt forum längre\r\natt resonera i på ett seriöst sätt. Det är alltså inte fråga\r\nom att ta fram ett organ som ska besluta om vad som\r\när sanning, Viviann Gerdin, som jag såg i ert särskil-\r\nda yttrande. Jag tror kanske inte heller att ni tror att vi\r\nmenar det. Men för tydlighetens skull så är det inte\r\ndet som det är fråga om.\r\nDet är lite knepigt med värden. Det är inte de\r\nmateriella värdena som vi ska belysa och diskutera\r\nutan de immateriella. Vi kan ju tillsätta utredningar\r\nom regionala missförhållanden, tillgångar på malmer\r\noch skog, uttag av skog etc. i all oändlighet. Det har\r\nvi inga som helst problem med. Men att så att säga\r\nbelysa, inventera och analysera värdegrunden kan vi\r\ninte göra - det är tabu - när det i själva verket kanske\r\när värdegrunden som oftast är det som är absolut mest\r\nviktigt och mest styrande för hur det ska gå för oss.\r\nDe särskilda yttrandena har lite grann belyst att\r\nfrågan inte är helt död. Många partier känner sig\r\nmanade att åtminstone yppa någonting i detta hänse-\r\nende. Och vi ser den diskussion som Folkpartiet har\r\nlyft fram om Förintelsen och också om marxismen\r\noch kommunismens illdåd. Det finns alla möjliga\r\nsaker som vi kanske skulle behöva ha en värdediskus-\r\nsion om. Även moderaterna är inne på det även om\r\nman kan fundera över i vilka sammanhang detta ska\r\nske.\r\nJag noterar också att en vänsterpartist har tankar\r\nkring detta behov av det etiska samtalet.\r\nFrågor om dödshjälp, aborter, genteknik och\r\noändligt mycket annat blir aktuella vartefter. Det\r\nfinns som sagt mycket att resonera kring.\r\nTrots den lite märkliga beteckningen tycker vi att\r\ndet är av vikt att få till stånd ett forum för debatt om\r\ndessa ting.\r\nMed detta tackar jag för mig, fru talman.</pre><pre>Anf.  37  VIVIANN GERDIN (c):\r\nFru talman och övriga lyssnare! Jag vill börja med\r\natt säga att vi i Centerpartiet står bakom utskottsmajo-\r\nritetens förslag som rör äktenskap, samboende och\r\npartnerskap utom när det gäller mom. 8 om anslut-\r\nningskraven, där jag yrkar bifall till reservation 6.\r\nCenterpartiets utgångspunkt är att män och kvin-\r\nnor ska betraktas som likvärdiga parter inom den\r\nfamiljerättsliga lagstiftningen. Vårt engagemang\r\nunder åren har varit stort för att jämställa parterna\r\nsåväl inom äktenskap och samboförhållande som vid\r\nexempelvis separationer, där det har varit viktigt att\r\nmakars tillgångar delas rättvist dem emellan.\r\nAngående nuvarande sambolag så står vi bakom\r\natt den successivt har medfört ett starkare skydd för\r\nden svagare parten, och det har oftast varit en kvinna.\r\nDe förändringar som gjorts i lagstiftningen i syfte att\r\ngöra samboförhållandena mera äktenskapslika ur\r\njuridisk synpunkt anser vi inte missgynnar nuvarande\r\näktenskapslag.\r\nDe skillnader som fortfarande finns i lagstiftning-\r\nen mellan samboförhållande och äktenskap gör det\r\nmöjligt för människor att välja på vilka villkor de vill\r\nleva tillsammans. Mängden samboförhållanden visar\r\nockså att många föredrar ett samboförhållande fram-\r\nför äktenskap.\r\nDet är bra att det finns alternativ för olika parrela-\r\ntioner att lösa hur de vill reglera vissa rättigheter\r\nunder samlevnad men också hur de reglerar en even-\r\ntuell upplösning av det gemensamma boet.\r\nDärför anser vi att sambolagstiftningen måste för-\r\nändras på så sätt att alla samboförhållanden behandlas\r\nlika, oavsett om det handlar om ett förhållande mellan\r\nen man och en kvinna eller mellan två personer av\r\nsamma kön.\r\nMen i avvaktan på ett nytt förslag från regeringen,\r\nsom enligt uppgifter ska innehålla de förändringar\r\nsom vi efterlyser, så instämmer jag i utskottets ställ-\r\nningstagande.\r\nJag vill ta upp frågan om vigsel. Vänsterpartiet\r\nhar i en motion föreslagit att begreppet borgerlig\r\nvigsel ska ersättas av civil vigsel samt att det ska bli\r\nden enda juridiskt bindande vigselceremonin. Det\r\ninnebär att om Vänsterpartiet fick bestämma skulle\r\nmajoriteten av svenska folket som vill gifta sig behö-\r\nva genomgå två procedurer, först en civil ceremoni\r\noch sedan den kyrkliga.\r\nVi i Centerpartiet avfärdar detta förslag om för-\r\nändringar av äktenskapsbalken i syfte att avveckla\r\nkyrklig vigsel. Vi inom Centerpartiet försvarar också\r\näktenskapet som en monogam förbindelse enbart\r\nmellan en man och en kvinna. Vi anser att bestäm-\r\nmelserna i äktenskapsbalken angående vigsel även\r\nframdeles ska omfatta två personer av olika kön. Den\r\nceremoni som kyrklig vigsel innebär ska vara förbe-\r\nhållen en man och en kvinna.\r\nJag vill säga något om anknytningskravet. Vi fin-\r\nner ingen orsak att behålla de nuvarande reglerna om\r\nkrav på anknytning till Sverige för registrerat part-\r\nnerskap. I dag gäller att en av parterna ska ha sitt\r\nhemvist här i landet sedan minst två år. De berörda\r\npersonernas medborgarskap bör inte vara avgörande\r\nför en registrering. Det är inte heller hållbart att säga\r\nnej av den anledningen att registreringen inte gäller i\r\nalla länder.\r\nJag anser att de som har för avsikt att registrera\r\nsig bör informeras om gällande bestämmelser. Där-\r\nefter är det upp till dem själva att avgöra om de vill\r\ningå partnerskap i Sverige. Men vi kan naturligtvis\r\ninte bortse ifrån att det framdeles behövs en interna-\r\ntionell överenskommelse.\r\nJag vill också nämna något om en motion från\r\nmoderaterna och kristdemokraterna. Den gäller del-\r\nning av pensionspoäng. Det är bara två år sedan man\r\ninförde dessa nya bestämmelser om pensionsrättig-\r\nheter. Det innebär att det individuella pensionsspa-\r\nrandet som regel ska ingå vid bodelning med anled-\r\nning av äktenskapsskillnad. Detta tycker vi är mycket\r\nviktigt. Och jag tycker att det är ett väldigt bra beslut,\r\ndärför att det kompenserar den svagare parten, oftast\r\när det också här fråga om en kvinna. Efter många år\r\ntillsammans i en parrelation med t.ex. en sämre lö-\r\nneutveckling för kvinnorna - vilket vi senast i dag har\r\nblivit påminda om, oftast beroende på att kvinnorna\r\ntar ett större ansvar för barn och hem - anser jag att\r\ndet inte är mer än rätt att tillgångarna, inklusive pen-\r\nsionsförsäkringar, delas lika när man står inför en\r\nseparation. Därför vill jag instämma i utskottsmajo-\r\nritetens förslag att dessa motionsyrkanden avslås.\r\nNär det gäller delning av övriga pensionspoäng är\r\nvi inte beredda att göra några förändringar.\r\nJag vill ta upp det som Rolf Åbjörnsson påpekade\r\nangående mitt särskilda yttrande när det gäller krist-\r\ndemokraternas förslag om en värdekommission. Vi\r\nhar skrivit att vi inte anser att en sluten grupp eller\r\nkommission har ensamrätt att definiera sanningen, för\r\natt spetsa till det lite. Men vad det handlar om för vår\r\ndel är att vi vill föra diskussionen om värdegrunder\r\nute i samhället. Och det står också i det särskilda\r\nyttrandet att livskvalitet utgår från en helhetssyn på\r\nmänniskan som en biologisk, social, andlig och kän-\r\nnande varelse. I dag är svårigheten att vi talar för lite\r\nom detta utanför alla beslutsgrupper. Det är väl också\r\nen uppgift för oss alla att försöka föra dessa diskus-\r\nsioner ute i samhället, i familjen och i samtal med\r\nandra runtomkring oss. Vi tror att det är det absolut\r\nbästa sättet för att detta ska växa underifrån.</pre><pre>Anf.  38  TASSO STAFILIDIS (v) replik:\r\nFru talman! Jag vill lyfta upp frågan om kyrklig\r\nvigsel. Viviann Gerdin tar upp i sitt anförande att\r\nkyrklig vigsel ska vara förbehållen en man och en\r\nkvinna. Jag undrar givetvis varför vi som lagstiftare\r\nska lägga oss i på vilket sätt enskilda kyrkor och\r\nsamfund väljer att ha ceremonier för äktenskap. Tänk\r\nom det nu finns samfund som vill förrätta en ceremo-\r\nni för två män eller två kvinnor. Varför ska vi som\r\nlagstiftare lägga oss i det?\r\nI betänkandet tar vi i Vänsterpartiet upp förslag\r\nom att det ska vara rent principiellt så att juridiken\r\nska vara skild från religionen och den religiösa tron.\r\nSom Viviann Gerdin är fullt medveten om har vi skilt\r\nkyrkan från staten, det finns ingen statskyrka i Sveri-\r\nge längre, utan det finns en mängd olika trossamfund\r\nsom har lika stort värde i det svenska samhället.\r\nVi kan inte förstå i Vänsterpartiet varför vi som\r\nlagstiftare ska blanda oss i den religiösa övertygelse\r\noch den tro som enskilda människor och individer\r\nhar. Vi kommer inte med ett konkret förslag och\r\nsäger att det ska vara si och så, utan vi lyfter upp\r\nfrågan om civilt äktenskap rent principiellt. Vi vill\r\nskilja på det som är religion och det som är juridik.</pre><pre>Anf.  39  VIVIANN GERDIN (c) replik:\r\nFru talman! Från min och Centerpartiets sida fö-\r\nreträder vi att göra det möjligt att ingå både ett regist-\r\nrerat partnerskap och äktenskap på olika sätt. Jag\r\ntycker att det är en brist på respekt för människor om\r\nallting ska likställas, om allting ska ske på samma\r\nsätt.\r\nTidigare talade Tasso Stafilidis om att vi skulle\r\njämställa alla människors kärlek. Det måste finnas\r\nvariationer på det mesta här i livet. Jag tror att det är\r\nbra om även kärlek kan se lite olika ut. Vi tycker att\r\ndet inte är fördomsfullt eller diskriminerande att er-\r\nbjuda flera lösningar. Det handlar om respekt att göra\r\ndet möjligt. Vi kan inte heller bortse ifrån att männi-\r\nskor är olika och att vi också har olika läggning.</pre><pre>Anf.  40  TASSO STAFILIDIS (v) replik:\r\nFru talman! Det som Viviann Gerdin tog upp i sitt\r\nsvar för mig är vi helt överens om. Även vi i Vänster-\r\npartiet har full respekt för människors fria val. Det är\r\ndet som även jag lyfte upp i mitt anförande. Det min\r\nfråga gällde som jag riktade till Viviann Gerdin\r\nhandlar om varför vi som lagstiftare ska ha kvar ett\r\nled som faktiskt berör människors tro och religion.\r\nDär har vi inte den frihet som tydligen Viviann Ger-\r\ndin ändå talar om när hon säger att det ska finnas ett\r\nurval. I dag finns inte det urvalet, utan i dag har vi en\r\ndel i lagstiftningen som vi beslutar om som lagstif-\r\ntande organ men där vi faktiskt utestänger vissa män-\r\nniskor. Kyrkliga vigslar är en sådan institution. Åter-\r\nigen förstår jag inte varför man ska ha kvar den sneda\r\nfördelningen, som inte ger alla människor samma\r\nmöjlighet utan snävar in det och gör det som även\r\nViviann Gerdin talar emot.</pre><pre>Anf.  41  VIVIANN GERDIN (c) replik:\r\nFru talman! Till Tasso Stafilidis skulle jag vilja\r\nsäga att vi har olika syn på det hela. Tasso Stafilidis\r\nbeskriver det som att det är fördomsfullt eller att vi\r\ninte har något urval. Men det är precis så som jag ser\r\natt Vänsterpartiets förslag är.\r\nVi vill inte skilja juridiken från religionen. Det\r\nska vara möjligt att ha denna ceremoni, och den ska\r\nvara juridiskt bindande. Men vi har en religionsfrihet,\r\noch den som inte vill ha religionen juridiskt bindande\r\nhar möjlighet att gå en annan väg. Det finns ett urval.\r\nEtt samhälle med en ensidig lagstiftning rätt över som\r\nska ta hänsyn till att människor är olika är för mig ett\r\nväldigt grått samhälle. Detta har ingenting med dis-\r\nkriminering att göra. Det har att göra med hänsyn och\r\nrespekten för att vi är olika.</pre><pre>Anf.  42  ANA MARIA NARTI (fp):\r\nFru talman! Vi diskuterar i dag frågor om äkten-\r\nskap, partnerskap, samboende, men samtidigt diskute-\r\nrar vi en mycket mera omfattande fråga när vi talar\r\nom det som i betänkandet kallas för en värdekommis-\r\nsion. Det är faktiskt helt naturligt. Om vi diskuterar\r\nfamiljebildning och samlevnad diskuterar vi också,\r\nvare sig vi vill eller inte, moral. När vi talar om hur\r\nmänniskorna lever tillsammans talar vi också ound-\r\nvikligen om respekt för varandra, om hur man bygger\r\nupp en relation, om mänskligt värde, om mänsklig\r\nvärme och, Tasso Stafilidis, kärlek.\r\nTolerans är kanske en av de viktigaste tankar vi\r\nmåste ta fram i en sådan diskussion. Tolerans betyder\r\natt acceptera det som är annorlunda än de egna ställ-\r\nningstagandena, de egna handlingarna, de egna tänke-\r\nsätten. Några av våra krav som är specificerade i\r\nreservationstexten bygger just på Folkpartiets välkän-\r\nda passion för tolerans. Anknytningskravet vid part-\r\nnerskap är fortfarande en rest av misstänksamhet, den\r\nmisstänksamhet som under en mycket lång tid har\r\ndrabbat de homosexuella. Omöjligheten att registrera\r\npartnerskap vid svenska ambassader är också en för-\r\nlängning av en intolerans som inte helt och hållet\r\nvågar visa sig men som ändå finns där.\r\nJag ställer mig självklart bakom våra ställningsta-\r\nganden och yrkar bifall till reservationerna 6 och 7.\r\nSom sagt är de här frågorna mycket större - tole-\r\nrans och intolerans. Vi hamnar rakt in i en diskussion\r\nom moral. En kommission kan inte lösa dessa frågor.\r\nRegler, lagar och offentliga ställningstaganden har\r\ninget moraliskt värde om vi, var och en av oss, inte\r\naccepterar dem i vårt inre. Moral är inte en produkt\r\nav logiska analyser. Moral är framför allt en mycket\r\nvibrerande känsla för det goda och vägran att accepte-\r\nra det onda. Det där måste finnas i vårt inre om vi ska\r\nkunna respektera lagar och regler. Vår stora fråga i\r\ndag, som är en mycket stor fråga, är hur vi ska hitta\r\ngemenskaper som kan ge liv åt den här inre attityden.\r\nHär har vi faktiskt väldigt mycket att göra.\r\nVi har ett stort behov av en dialog om andlighet.\r\nVi har ett stort behov av mötesplatser där de här frå-\r\ngorna kan växa fram. Vi har ett stort behov av att tala\r\nmed de yngre om detta och lyssna till dem som är\r\näldre, att försöka förstå den mänskliga praktik som\r\nhar format det som vi kallar för moral.\r\nMen har ni tänkt på att vi talar med så många\r\nkonstiga ord? Vi talar om värdegrunder, värdegrunds-\r\nfrågor, värdekommission. Varför behöver vi så kons-\r\ntiga ord? Har ni undrat varför de här komplicerade\r\nuttrycken har kommit in i det offentliga samtalet? Jag\r\nhar mitt svar på detta. Det är ett arv från 60- och 70-\r\ntalets intolerans mot kulturarvet och mot det förflut-\r\nna. Att förändra allt, att skapa helt nya attityder var\r\nslagorden på den tiden.\r\nDen nya människan var ett av kommunismens sto-\r\nra paradnummer. Man ville skapa en helt ny, annor-\r\nlunda moral. Fråga mig hur det var! Poliser sprang på\r\ngatorna och klippte av korta kjolar med sax. Med\r\nsamma saxar klippte de bort det långa håret och\r\nskäggen på de pojkar som vågade se annorlunda ut än\r\nden revolutionära moralen krävde.\r\nMan har velat skapa en helt ny moral och en helt\r\nny syn på relationer mellan människor. Dessa arv har\r\nvi inte blivit av med, och vi måste analysera på djupet\r\ndet som har hänt i det etiska samtalet i vårt samhälle.\r\nHela skoldebatten och hela skolpolitiken har varit\r\nsmittade av detta. Sådana ord som uppförande, norm\r\noch ordning var nästintill förbjudna. Jag var väldigt\r\naktiv i skoldebatten i slutet av 70-talet och i början av\r\n80-talet. Vi hann knappt få fram dessa ord innan\r\nhatiska angrepp riktades mot oss som talade om t.ex.\r\nvanlig vardaglig ordning i skolmiljö. Det var förbju-\r\ndet, tabu.\r\nDet fanns en otrolig intolerans just i sådana frå-\r\ngor, och den har vi inte blivit av med. Det är därför\r\nsom vi i Folkpartiet inte tror att en kommission kan\r\nlösa dessa frågor. I vårt särskilda yttrande till betän-\r\nkandet har vi lyft fram diskussionen om former för\r\narbetet mot intolerans och för levande historia. Det är\r\nen viktig diskussion.\r\nMen det finns också många andra arenor för den-\r\nna mycket viktiga dialog. Det är skoldebatten och\r\nockså forskningen som vi måste tänka väldigt mycket\r\npå. Varför finns det så lite intresse för den humanis-\r\ntiska forskningen i Sverige i dag? Det är den som kan\r\nhjälpa oss att förstå. Det är också en fråga om histo-\r\nrieämnets ställning i skolan och i kulturen. Vi har inte\r\nhjälpt de unga att orientera sig i samhället när vi har\r\nminskat så mycket på utrymmet för analys av det som\r\nvar gott och det som var ont i vårt förflutna.\r\nPå den tiden när jag ville lära mig att arbeta med\r\nord, handskas med ord, skriva bra och tala bra minns\r\njag att jag läste många författares brev och anteck-\r\nningar för att förstå hur de gjorde. Väldigt mycket av\r\ndet som jag läste då är fortfarande, fast det har gått\r\nmånga år sedan dess, ett riktmärke för mig. Leo Tol-\r\nstoj - ni vet han med Anna Karenina och Krig och\r\nfred - skriver i ett av sina brev: Det som inte kan\r\nsägas i enkla ord bör kanske inte sägas alls.\r\nNär man vill säga någonting som är mycket svårt\r\natt acceptera, som är mycket konstgjort, då hittar man\r\npå konstiga ord. Så låt oss tala om etik, om moral, om\r\nordning, om respekt. Ta bort det konstiga ordet vär-\r\ndegrunder. Låt oss tala vardagssvenska!</pre><pre>Anf.  43  MARINA PETTERSSON (s):\r\nFru talman! I lagutskottets betänkande LU13 be-\r\nhandlas 45 motionsyrkanden från den allmänna mo-\r\ntionstiden 2000 i skilda frågor rörande främst lag-\r\nstiftning om äktenskap, partnerskap och samboende.\r\nInledningsvis vill jag redan nu yrka bifall till\r\nhemställan i betänkandet och avslag på samtliga mo-\r\ntioner.\r\nMånga av motionärerna framför krav på föränd-\r\nringar gällande äktenskapet, alltifrån krav på ändrad\r\nlagstiftning rörande ekonomiska aspekter till att äk-\r\ntenskap ska kunna ingås av både homosexuella och\r\nheterosexuella på samma sätt och att den kyrkliga\r\nvigseln ska frånkännas sin rättsliga betydelse.\r\nÄktenskap ingås mellan man och kvinna. För att\r\nkunna ingå äktenskap ska man vara 18 år. Den som är\r\nunder 18 år anses inte ha den mognad som fordras för\r\natt hon eller han självständigt ska kunna ta ställning\r\ntill de problem av personlig och ekonomisk art som\r\nuppkommer i en stadigvarande samlevnad.\r\nI princip kan endast den som är över 18 år ingå\r\näktenskap.\r\nFru talman! Den som är under 18 år kan dock få\r\nlänsstyrelsens tillstånd att gifta sig. Innan länsstyrel-\r\nsen beslutar ska den underåriges vårdnadshavare och\r\nsocialnämnden i den kommun där den underårige bor\r\nfå tillfälle att yttra sig. Om länsstyrelsen ger tillstånd\r\ntill äktenskapet kan vårdnadshavaren överklaga be-\r\nslutet.\r\nI detta betänkande behandlas flera motioner om\r\nålderskravet angående äktenskapets ingående. Många\r\nmotionärer ser det som bekymmersamt att man i\r\nSverige inte kan undvika att barnäktenskap ingås. Det\r\när ytterst allvarligt att det finns utländska flickor som\r\nhar tvingats till äktenskap i sina hemländer och som\r\nsedan i Sverige har svårt att fullfölja sin skolgång.\r\nMotionärerna menar med all rätt att man genom\r\nsvensk lagstiftning måste göra allt för att skydda\r\nbarnen, oavsett om de är födda här eller har utländska\r\nföräldrar.\r\nAtt man i Sverige, om man inte är svensk med-\r\nborgare, kan gifta sig vid 15 års ålder är otillfreds-\r\nställande. Om man ska ha FN:s barnkonvention, som\r\när undertecknad och ratificerad, som den absoluta\r\nledstjärnan är det ytterst otillfredsställande att bar-\r\nnäktenskap förekommer i Sverige.\r\nI denna debatt tror jag att vi alla är överens om att\r\ndessa motionsyrkanden är viktiga och att de ska tas\r\npå allvar i lagstiftningsarbetet. Dock är dessa problem\r\ninte helt lätta att lösa.\r\nAtt riksdagen i dag skulle ge regeringen till känna\r\natt alla äktenskap som ingåtts utomlands av personer\r\nunder 18 år skulle frånkännas rättslig verkan här i\r\nSverige skulle drabba en del unga kvinnor som sedan\r\nnågra år har varit gifta och har ett eller flera barn. Då\r\nskulle hon ju betraktas som ogift om hon flyttade\r\neller flydde hit. Detta skulle med största sannolikhet\r\nockså medföra problem för henne och barnen.\r\nUtskottet har således stor förståelse för den om-\r\ntanke om de unga kvinnor och barn som ligger bakom\r\ndessa motionsyrkanden. Enligt utskottet kan den\r\nnuvarande 15-årsgränsen i 1904 års lag ifrågasättas.\r\nVidare kan det diskuteras om bestämmelserna i 7 kap.\r\n4 § innebär tillräckliga möjligheter att i enskilda fall\r\nogiltigförklara äktenskap som ingåtts utomlands av\r\nmycket unga personer. Just nu pågår det inom Justi-\r\ntiedepartementet en översyn av de svenska reglerna\r\nsom berör frågan om äktenskapsålder i förhållande\r\ntill internationell anknytning. Det pågår också ett\r\narbete inom  Regeringskansliet gällande en rad för-\r\nslag som tagits fram i Integrationsverkets rapport\r\n2000:6 för att underlätta situationen för dessa flickor.\r\nI detta betänkande finns motion L404. Det är\r\nVänsterpartiet som har skrivit om äktenskapsbalken.\r\nVänsterpartiet vill ha en ändring så att benämningen\r\nborgerlig vigsel ändras till civil vigsel. Äktenskaps-\r\nbalken skulle också förändras så att den civila vigseln\r\nskulle bli den som skulle vara juridiskt bindande.\r\nVänstern anser att detta ordbyte skulle bli mer neu-\r\ntralt.\r\nMan anser vidare att äktenskap ska få ingås av\r\nhomosexuella och heterosexuella på lika villkor och\r\natt man då kommer ifrån en omotiverad skillnad. Vad\r\när det då för skillnad? Skillnaderna är ju ganska små,\r\nmen en viktig del i detta är att skillnaderna också\r\nberör föräldraskapet.\r\nVidare har en rad remissyttranden över motionen\r\nL404 inkommit på lagutskottets begäran när det gäl-\r\nler att ändra begreppet borgerligt äktenskap till civilt\r\näktenskap. En remissinstans påpekar att varken ter-\r\nmen borgerlig eller termen civil förekommer i äkten-\r\nskapsbalken.\r\nSammantaget kan man säga att remissinstanserna\r\nger uttryck för att de i den här motionen föreslagna\r\nändringarna ingående måste analyseras vidare. Riks-\r\ndagen har också hänvisat till att det berör ett lagstift-\r\nningsområde som bygger på den grundläggande prin-\r\ncipen om valfrihet mellan kyrklig och borgerlig vig-\r\nsel och att ett obligatoriskt civiläktenskap skulle\r\ntvinga många människor att genomgå två vigselcere-\r\nmonier.\r\nUtskottet har inte funnit någon anledning att från-\r\ngå tidigare ställningstagande i denna fråga och av-\r\nstyrker motion L404.\r\nI några motioner finns det en vilja att göra part-\r\nnerskapsförrättare och vigselförrättare till ett gemen-\r\nsamt förordnande. Dessa motionsyrkanden har ju\r\nbehandlats tidigare av lagutskottet, som för regering-\r\nen har påtalat och understrukit vikten av att det finns\r\ntillgång till partnerskapsförrättare i hela landet.\r\nDet har gjorts en undersökning som visar att den-\r\nna service till medborgarna fattas i en del kommuner.\r\nRegeringen har med anledning av detta och med\r\nanledning av riksdagens tillkännagivande förra våren\r\ni regleringsbrevet till länsstyrelserna för innevarande\r\nbudgetår gett länsstyrelserna i uppdrag att undersöka\r\ntillgången till partnerskapsförrättare i respektive län\r\noch att på lämpligt sätt återkomma. De har också fått\r\nuppdraget att verka för att vigselförrättare och part-\r\nnerskapsförrättare görs till ett gemensamt uppdrag.\r\nDetta är tillfredsställande. Utskottet förutsätter att\r\nregeringen i lämpligt sammanhang återkommer till\r\nriksdagen med en redovisning av de resultat som har\r\nuppnåtts när det gäller länsstyrelsernas arbete.\r\nEn del motionärer har krävt att anknytningskraven\r\ni partnerskapslagen ska tas bort. Utskottet anförde för\r\nnio månader sedan att det borde undersökas om de\r\nkrav som gäller för att ingå äktenskap i Sverige på\r\nsikt också kan gälla för möjligheten att ingå registre-\r\nrat partnerskap här. Regeringen uppgav i den då aktu-\r\nella propositionen att frågan om ytterligare uppmjuk-\r\nning i anknytningskraven kommer att beredas, bl.a. i\r\nsamråd med de andra nordiska länderna, och att rege-\r\nringen ämnar återkomma i denna fråga.\r\nDetta betänkande tar upp de motioner som vill ha\r\nett upphörande av sambolagstiftningen, bl.a. motion\r\nL410, och att en ny typ av sambolag ska bli tillämplig\r\nendast då parterna träffat ett särskilt avtal härom. Det\r\nskulle då enligt motionärerna en gång för alla stå klart\r\nför vilka och i vilka lägen sambolagen skulle tilläm-\r\npas.\r\nNär det gäller sambolagen har en kommitté  haft\r\nuppdraget att utvärdera lagen om sambors gemen-\r\nsamma hem. Kommittén har föreslagit en hel del\r\nförändringar och förtydliganden i sambolagen. Det är\r\ni dag otydligt och tveksamt om sambor enligt sam-\r\nbolagen kan träffa avtal. Det behövs ett klargörande i\r\ndenna fråga och också om ifall endast visst sam-\r\nborättsgods ska ingå i bodelningen, medan annan\r\negendom som i och för sig är bodelningsbar ska hål-\r\nlas utanför. Kommitténs uppfattning är att sambor\r\nliksom makar ska kunna ingå sådana avtal.\r\nUtskottet vill hänvisa till den vid sambokommit-\r\nténs hearingar framförda kritiken mot sambolagen.\r\nMen det är ingen som därmed ansett att sambolagen\r\nskulle upphävas. Även om bodelningsresultatet i\r\nmånga fall har bedömts som orättvist, har sambolagen\r\nvarit till hjälp för den svagare parten i många fall.\r\nSambokommittén har bedömt att sambolagens\r\növergripande syfte att bereda den svagare parten ett\r\nminimiskydd vid samboförhållandes upplösning ska\r\nbestå. Utskottet vill avvakta den fortsatta beredningen\r\nav kommitténs förslag och avstyrker dessa motioner.\r\nTill sist vill jag nämna motion L420 som vill att\r\nriksdagen ska tillkännage för regeringen som sin\r\nmening vad i motionen anförs om klarläggandet av\r\nhur och i vilken utsträckning de tyska rasistiska\r\nNürnberglagarna kom att tillämpas i Sverige.\r\nGenom utredningstjänsten har jag fått uppgift om\r\natt sakuppgifterna i motionen stämmer med verklig-\r\nheten rörande historien om vissa internationella rätts-\r\nförhållanden rörande äktenskap och förmyndarskap\r\njust på grund av Sveriges internationella förpliktelser\r\ntill följd av den s.k. Haagkonventionen om äktenskap\r\nfrån 1902.\r\nDet ankommer delvis på det fortsatta arbetet i\r\nSverige att genom olika forum lyfta fram sanningen\r\nom den mörka tid som härskade i Europa på 30- och\r\n40-talen. Man kan också tycka att frågan som motio-\r\nnärerna har lyft fram om Sveriges tillämpning av\r\ninternationella överenskommelser snarare torde vara\r\nen fråga för konstitutionsutskottet än för lagutskottet.\r\nMen självklart måste dessa frågor ständigt belysas,\r\ndebatteras och lyftas fram i olika forum.\r\nI detta betänkande föreslår kommittén att ett nytt\r\nkunskapscentrum, Forum för levande historia, inrät-\r\ntas. Kommittén för levande historia har nyligen\r\növerlämnat detta förslag till chefen för Kulturdepar-\r\ntementet. Självklart ska det övergripande målet för\r\ndetta forum vara att stärka viljan hos var och en att\r\naktivt verka för alla människors lika värde och att\r\nbehandla frågor som rör demokrati, tolerans och\r\nmänskliga rättigheter med utgångspunkt från Förin-\r\ntelsen.\r\nMed det anförda yrkar jag bifall till utskottets\r\nhemställan i betänkandet och avstyrker samtliga mo-\r\ntioner.</pre><pre>Anf.  44  VIVIANN GERDIN (c) replik:\r\nFru talman! Jag vill säga tack till Marina Petters-\r\nson som lyfte frågan om åldersgräns för äktenskap.\r\nJag tycker att det är mycket bra, för det här är väldigt\r\nviktiga motioner.\r\nJag vet att med nuvarande lagstiftning finns det\r\nväldigt små möjligheter att förhindra att unga invand-\r\nrade kvinnor gifter sig i andra länder mot sin vilja.\r\nI ett demokratiskt land med ambitioner att vara\r\nbåde jämlikt och jämställt är det klart att vi måste\r\nutforma regler så att även de invandrade unga kvin-\r\nnorna kan ha ett självbestämmande över sina liv. De\r\nska kunna känna samma trygghet som vi andra och\r\nkunna göra sitt eget val av partner när de är mogna\r\nför det. Därför tycker jag att vi allesammans har ett\r\nmycket stort ansvar att diskutera denna fråga.\r\nJag är aktiv i Sveriges största kvinnoförbund,\r\nCenterkvinnorna, och vi känner speciellt för alla\r\nkvinnor som inte har möjligheter att bestämma över\r\nsina liv. Den här 15-årsgränsen i den gamla lagstift-\r\nningen från 1904 bör man naturligtvis se över. Jag är\r\nockså medveten om att det här är en fråga som rör\r\nandra länder. Det är en internationell fråga. Men jag\r\nvill skicka med till Marina Pettersson, som represen-\r\nterar regeringspartiet, att hon borde försöka påverka\r\nden utformning och beredning som nu sker där man\r\nlyfter upp den här frågan internationellt.</pre><pre>Anf.  45  MARINA PETTERSSON (s) re-\r\nplik:\r\nFru talman! Det Viviann säger är ju ytterst ange-\r\nläget. Vi ser också inom socialdemokratin på det här\r\nmed största allvar. Det är otillfredsställande att bar-\r\nnäktenskap förekommer i Sverige. Vi jobbar helt\r\nenkelt med frågan.</pre><pre>Anf.  46  BERIT ADOLFSSON (m) replik:\r\nFru talman! Jag vill hänföra min replik till den\r\nmotion som två moderater har lagt till det här betän-\r\nkandet där man säger att det är väldigt många unga\r\nflickor som gifter sig. 1999 var det 367 flickor under\r\n18 år varav 332 var av utländsk härkomst. Jag vet att\r\njag och Marina har samma uppfattning om det här,\r\nmen man kan kritisera regeringspartiet för att kvinnor\r\nunder så lång tid har varit skyddslösa i det här sam-\r\nmanhanget och för att man låtit detta bero så länge.\r\nJag undrar om det tidigare har funnits diskussioner på\r\ndet här området hos socialdemokraterna. Varför har\r\nman väntat så länge?</pre><pre>Anf.  47  MARINA PETTERSSON (s) re-\r\nplik:\r\nFru talman! Jag kan inte hålla med Berit om att vi\r\nhar väntat särskilt länge. FN:s barnkonvention, som\r\nvi har införlivat och ratificerat i Sverige, tar också\r\nupp sådana här saker. Jag menar att vi måste jobba\r\nför det här oavsett vilka partier vi tillhör. Självklart\r\nhar socialdemokraterna sett det här och tyckt att det\r\nhar varit ett allvarligt problem.\r\nDet är inte helt lätt eftersom det finns olika sätt att\r\nkringgå det här. En del åker till hemlandet och gifter\r\nsig och tar med sig flickorna hit till Sverige. Sedan\r\nfinns det faktiskt också flickor som kommer hit som\r\nhar varit gifta några år och som har ett eller två barn.\r\nDet är många problem i samband med den här fråge-\r\nställningen som måste belysas och utredas för flick-\r\nornas bästa.</pre><pre>Anf.  48  BERIT ADOLFSSON (m) replik:\r\nFru talman! Jag håller helt med Marina Pettersson\r\nhär. Vi är överens i denna fråga.\r\nEn fråga som vi däremot inte är överens om är\r\nsambolagen och det avtalslösa tillståndet när man\r\nlever tillsammans. Marina Pettersson säger att den här\r\nlagen har varit bra för svaga människor, alltså för den\r\nsvagare parten. Då undrar jag: Hur kan ett avtalslöst\r\nförhållande vara bra för en svag part? Skulle det inte\r\nvara bättre om det fanns ett avtal så att man visste vad\r\nsom gällde?</pre><pre>Anf.  49  MARINA PETTERSSON (s) re-\r\nplik:\r\nFru talman! Ja, Berit, på den frågan vill jag svara\r\natt visst kan man avtala. Man kan ju avtala bort bo-\r\ndelningsregeln i ett samboförhållande. Det finns det\r\nen möjlighet till redan nu.</pre><pre>Anf.  50  PER LANDGREN (kd):\r\nFru talman! Alf Svenssons och min motion hand-\r\nlar om det goda samhället och om hur vi alla gemen-\r\nsamt kan motverka diskriminering, våld, förakt etc. -\r\nkort sagt det som Ana Maria Narti kallade \"det onda\".\r\nLåt mig granska utskottets förslag till avslag på s. 35 i\r\nbetänkandet. Det står, om ni följer med, på nedre\r\ndelen av sidan att den föreslagna värdekommissionen\r\ninte är en framkomlig väg.\r\nDenna negation sönderfaller i fyra argument. Det\r\nförsta är att det ska föreligga \"en risk för att bara\r\ntillsättandet av en statlig kommission av många kan\r\nuppfattas som ett försök att lägga fast en för alla\r\nmänniskor gemensam syn på de frågeställningar som\r\nförts fram av motionärerna.\"\r\nDå vill jag bara erinra om att det på andra sidan\r\nstår, mycket riktigt utifrån vår motion, att en värde-\r\nkommission i sitt arbete ska ha sin utgångspunkt i de\r\netiska ståndpunkter som vi redan har intagit i grund-\r\nlagen och internationella konventioner som FN:s\r\ndeklaration om mänskliga fri- och rättigheter. Det här\r\nargumentet faller alltså i den meningen att en gemen-\r\nsam syn redan finns i det internationella samfundet.\r\nDet finns inskrivet i grundlagen. Eller är någon här\r\nberedd att börja ifrågasätta rättighetskatalogen i\r\ngrundlagen? Nej, knappast.\r\nI fråga om det andra argumentet, om vi synar\r\ndetta, står: \"Det kan inte heller uteslutas att samtal\r\noch diskussioner i andra sammanhang kring grund-\r\nläggande mänskliga värden avstannar och det synsätt\r\nsom kommer till uttryck i kommissionen blir alle-\r\nnarådande.\r\nOm vi tar det här med att det i andra sammanhang\r\nskulle \"avstanna\" så är det naturligtvis en ren speku-\r\nlation. Jag tror inte att ni spekulerar på samma sätt\r\nnär det gäller Levande historia eller andra projekt, låt\r\noss säga Grundvärdesprojektet i skolan. Sedan har vi\r\ndetta med \"allenarådande\". FN:s deklaration om\r\nmänskliga fri- och rättigheter utgår från det innebo-\r\nende värdet i varje människa, alltså det mest funda-\r\nmentala etiska värde vi kan tala om. Skulle det vara\r\nnegativt om det blev allenarådande, fru talman?\r\nSkulle det finnas en risk i att människovärdet blev\r\nallenarådande i Sverige?\r\nSå till det tredje argumentet: \"Vad en värdekom-\r\nmission kan lägga fast kan dessutom endast bli redo-\r\nvisningar av uppfattningar hos enskilda ledamöter i\r\nen statlig kommitté.\" För att hårdra det, egentligen\r\nhandlar det kanske inte om att hårdra men jag vill\r\nvara lite fin i kanten, så kan ju detta tolkas som, eller\r\nvara ett uttryck för, att det inte finns någon kunskap\r\natt hämta i etik över huvud taget, att det inte finns\r\nnågot som är rätt eller fel. Det är det som kallas för\r\nnon-kognitivism, att etik i princip bara är mänskliga\r\npåfund som inte alls har med livet och verkligheten\r\natt göra.\r\nLåt mig säga att jag tolkar den här meningen, men\r\njag försöker ändå läsa ut vad som faktiskt står där.\r\nDet skulle alltså vara ett ställningstagande som går\r\nmot FN:s deklaration om mänskliga fri- och rättighe-\r\nter. Där slår man ju fast en etik, en moral. Det har vi i\r\ngrundlagen också.\r\nDet fjärde argumentet lyder: \"Därtill kommer att\r\ndet inte går att bortse från att kommissionens slutsat-\r\nser kan bli - - - ointressanta\". Förut var det en risk\r\nför att de skulle bli allenarådande och här är det en\r\nrisk att de ska bli ointressanta. Vilket ben ska utskot-\r\ntet stå på? Är det förresten ointressant debattera och\r\ndiskutera de grundvärden som mänskliga fri- och\r\nrättigheter går tillbaka på? Jag måste säga att jag blev\r\nbesviken och lite beklämd över kvaliteten på argu-\r\nmenten.</pre><pre>Överläggningen var härmed avslutad.\r\n(Beslut fattades under 10 §.)</pre><pre>8 §  Några frågor om arv och testamente</pre><pre>Föredrogs\r\nlagutskottets betänkande 2000/01:LU14\r\nNågra frågor om arv och testamente.</pre><pre>Anf.  51  BERIT ADOLFSSON (m):\r\nFru talman! Det här är ett litet sött betänkande\r\nmed bara tre motioner. Jag ska inte bli långrandig om\r\ndet. Jag vill yrka bifall till reservation 2 under mom.\r\n2. Den handlar om arvsrätt för kusiner. Vi har lagt\r\nfram den här motionen förut och vi tror att tiden snart\r\när mogen för att ge kusiner arvsrätt. Det är signaler\r\nsom vi får ute i samhället. Många stöder den här\r\nmotionen. Anledningen till att vi vill ha arvsrätt för\r\nkusiner är att när ingen annan släkting finns i livet ska\r\nman kunna få arvsrätt för den släkt som ändå finns.\r\nPå så vis kan släktbanden stärkas.\r\nOm man ser på de människor som kommer hit till\r\nSverige som invandrare ser vi vilken funktion släkten\r\nhar och hur det sociala och ekonomiska skyddsnätet\r\nförstärks. Jag kan tänka mig att när dessa människor\r\nuppfattar att de inte har arvsrätt efter varandra blir de\r\nbestörta. Det kan vara så att en hel familj utplånas\r\ngenom en olycka och att man inte har skrivit något\r\ntestamente.\r\nUtskottsmajoriteten skriver i betänkandet att All-\r\nmänna arvsfonden i sin allsmäktighet kan ändra på\r\ndetta om det visar sig att det finns starka skäl. Men\r\ndet som jag har fått veta från allmänheten under den\r\nhär tiden är att det minsann inte är det lättaste att\r\ndiskutera med Allmänna arvsfonden. Man behöver\r\nväldigt starka bevis och helst ett testamente för att\r\nkunna rucka på de pengar som finns i Allmänna arvs-\r\nfonden.\r\nJag yrkar bifall till reservation 2.</pre><pre>Anf.  52  MARINA PETTERSSON (s):\r\nFru talman! Vi behandlar nu betänkandet LU14,\r\nNågra frågor om arv och testamente. Det är tre mo-\r\ntioner som har väckts under den allmänna motionsti-\r\nden år 2000, och de rör laglottsinstitutet, arvsrättens\r\nutsträckning och möjligheterna att registrera testa-\r\nmenten.\r\nRedan nu vill jag yrka bifall till utskottets hem-\r\nställan och avslag på reservationerna.\r\nFru talman! Man kan leva som förälder under\r\nmånga årtionden. Barnen växer upp, och man ser dem\r\nbilda egna familjer. Barnbarnen kommer. Vi får ofta\r\nse både dem och barnbarnsbarnen växa upp. Detta\r\nberor på att vi har ett friskare liv och lever längre.\r\nUnder denna långa tid kan det inträffa att det skär sig\r\nmellan föräldrar och barn. Att en släktfejd inträffar\r\nkan bero på både stora och små saker. Ibland är det\r\nbarnen som inte kommer överens med sina föräldrar,\r\noch ibland är det föräldrarna som inte kommer över-\r\nens med sina barn.\r\nI en motion som behandlas i detta betänkande har\r\nkrav rests på att laglotten ska tas bort. Stig Rindborg\r\nhar i motion L409 anfört att laglotten ska tas bort när\r\nbarnen nått den ålder då föräldrarna inte längre är\r\nförsörjningspliktiga.\r\nOavsett varför motionären anser att laglotten ska\r\ntas bort är det så att laglotten värnar om de barn som\r\nföräldrarna kanske aldrig har sett, de barn som föräld-\r\nrarna aldrig har brytt sig om, de barn som är särkull-\r\nbarn och de barn som föräldrarna har förskjutit. La-\r\ngen måste också generellt ta hänsyn till de flestas väl\r\noch ställa sig också på den svages sida, för att största\r\nmöjliga rättvisa ska kunna skipas.\r\nI det delbetänkande som har kommit från Ärvda-\r\nbalksutredningen har man inte funnit annat än att\r\n1988 års förändringar i arvsordningen synes stå väl i\r\növerensstämmelse med allmänhetens rättsuppfattning.\r\nUtskottet anser inte att laglottsinstitutet som så-\r\ndant bör avskaffas. Utskottet förutsätter att en ge-\r\nnomlysning av laglottsinstitutet aktualiseras inom\r\nramen för det fortsatta arbetet med beredningens\r\nslutbetänkande.\r\nFru talman! I denna motion anser Stig Rindborg\r\noch Moderaterna att staten inte genom lagstiftning\r\nska lägga sig i hur föräldrar önskar disponera sin\r\negendom efter sin bortgång. Utskottet har i sitt ställ-\r\nningstagande gjort bedömningen att laglottsinstitutet\r\ninte ska avskaffas. Om en närmare genomlysning som\r\naktualiseras av Ärvdabalksutredningen visar sig vara\r\npåkallad förutsätter utskottet att detta görs inom den\r\nramen just i den fortsatta beredningen av utredning-\r\nens slutbetänkande.\r\nVad beträffar kravet i motion L408 att kusiner\r\nskulle få arvsrätt, som Stig Rindborg också står för,\r\nhävdar han - tvärtemot den förra motionen, som jag\r\nhar pratat om - att man ska ta bort arvsrätten för barn\r\nsom föräldrarna inte har försörjningsplikt för.\r\nJag läser ur motionen: \"Genom familjen får indi-\r\nviden ett historiskt sammanhang, förankring och ett\r\nkontaktnät över generationsgränserna\". Några rader\r\nlängre ned står det: \"En lagändring om att återinföra\r\narvsrätt för kusiner skulle ytterligare kunna förstärka\r\nden känslomässiga och praktiska betydelse som fa-\r\nmiljen och släkten enligt vår uppfattning bör ha.\"\r\nFru talman! Med detta lilla anförande vill jag yrka\r\navslag på motionerna och bifall till utskottets hem-\r\nställan.</pre><pre>Anf.  53  STIG RINDBORG (m):\r\nFru talman! Jag vill uppehålla mig vid två arvs-\r\nfrågor, och den första gäller just kusiners arvsrätt.\r\n1928 tog man bort kusiners arvsrätt. Det har gått en\r\nhel del tid sedan dess. Jag vill konstatera att på den\r\ntiden bestod barnkullarna ofta av 8-10 barn, och\r\nkusinerna var 40-50 stycken. Kommunikationerna\r\nvar över huvud taget betydligt sämre än i dag. I dag är\r\nsläkten ofta bestående av ett eller två barn i familjen,\r\noch kusinskaran är en handfull.\r\nJag tycker att det är dags att se över den här frå-\r\ngan och bedöma hur det hela slår i förhållande till den\r\nnära släkten. Det sägs att kusiner inte är så nära släkt,\r\natt man knappt känner dem. Det är möjligt att det var\r\nså 1928, men jag har 50-60 kusiner, och jag känner\r\nalla väl. Mina barn har däremot bara några kusiner,\r\nför de lever i den tid som är nu.\r\nJag tycker att man ska se över det här. Om exem-\r\npelvis en familj är ute och reser med bil, vilket är\r\nvanligt, och det händer en olycka där alla avlider\r\nfinns det måhända inga andra arvingar än kusiner -\r\nom de hade arvsrätt. Jag tycker att man bör överväga\r\nom det är riktigt att då säga att staten med sina insti-\r\ntutioner ska gå in och ta hand om detta i stället.\r\nJag yrkar inte bifall till det här förslaget. Elizabeth\r\nNyström och jag har velat väcka frågan för att se hur\r\nden kan utveckla sig. Jag tror att den kommer att bli\r\nföremål för diskussioner. Jag yrkar inte bifall därför\r\natt det har redan gjorts, och jag biträder det yrkandet.\r\nI nästa fråga yrkar jag inte bifall, för jag vill spara\r\ntid. Det är en fråga som kommer att aktualiseras yt-\r\nterligare, såvitt jag förstår, genom att Ärvdabalksut-\r\nredningen anser att en mer grundläggande genomlys-\r\nning av laglottsinstitutet bör komma till stånd, vilket\r\nredovisas på s. 4 i betänkandet.\r\nJag har den enkla synpunkten att om en person har\r\nrätt att ingå vilka avtal han vill - jag tycker att det är\r\nen grundpelare i vårt samhälle - beträffande sina\r\ntillgångar ska den rätten inte helt plötsligt beskäras\r\nnär han avlidit. Även om han har skrivit att han vill\r\ndisponera över sina tillgångar på ett visst sätt har han\r\nbara rätt att disponera över hälften om han har brös-\r\ntarvingar.\r\nJag tycker att det är dags att överväga om man\r\ninte ska nyansera det här ingreppet. Elizabeth Ny-\r\nström och jag är överens om att det är viktigt att det\r\nblir en genomlysning. Man kan ta upp många exem-\r\npel på hur det här kan slå i olika lägen.\r\nKlart är i alla fall att om jag skriver ett testamente\r\ngäller inte detta mer än till hälften om jag har bröstar-\r\nvingar som vill annorlunda. Ta bara exemplet att jag\r\ndriver ett mindre företag och vill att de som arbetar i\r\nföretaget tillsammans med mig ska ta över företaget.\r\nEn sådan disposition kan jag inte göra. Jag har förvis-\r\nso ett bekymmer utöver att jag har en laglottsin-\r\nskränkning, och det är skatten. Jag tycker inom pa-\r\nrentes att man ska ta bort skatt på arv. Då blir det\r\nlättare över huvud taget att låta småföretag gå vidare.\r\nFörvisso kan den som är duktig på juridik och liknan-\r\nde redan i livet ta bort möjligheterna för bröstarvingar\r\ngenom att skapa stiftelser, om företaget inte är alltför\r\nlitet, som sedan sköter och driver företaget. Men jag\r\ntycker att jag ska ha rätt som ägare till tillgångar att\r\nförfoga över dem.\r\nJag är medveten om att om barnen är omyndiga\r\noch jag är försörjningsskyldig kan det vara befogat.\r\nMotionen går ut på att det är icke-försörjningspliktiga\r\nbarn - för vilka jag alltså har försörjningsplikt - som\r\när aktuella. Den går helt enkelt ut på att det är perso-\r\nner som själva är myndiga och kan ta hand om sitt.\r\nVisst är det strid om arv och liknande, men det ska\r\nväl inte ligga till grund för en lagstiftning som för-\r\nhindrar en utveckling där jag själv får förfoga över\r\ndet jag till äventyrs har kunnat skapa och på det viset\r\npå bästa sätt låta det få en fortsättning.\r\nDet gör att jag tror att det kommer att bli mer de-\r\nbatt om det här i framtiden. Men jag tror inte att tiden\r\när mogen för att nu begära votering. Det kommer vi\r\nockså att spara tid på att slippa.</pre><pre>Överläggningen var härmed avslutad.\r\n(Beslut fattades under 10 §.)</pre><pre>9 §  Författningsfrågor</pre><pre>Föredrogs\r\nkonstitutionsutskottets betänkande 2000/01:KU11\r\nFörfattningsfrågor.</pre><pre>Anf.  54  NILS FREDRIK AURELIUS (m):\r\nFru talman! Den viktigaste av alla de författnings-\r\nfrågor som behandlas i detta motionsbetänkande\r\nhandlar om domstolarnas lagprövningsrätt, inklusive\r\nborttagande av det s.k. uppenbarhetsrekvisitet, som\r\njag snart ska återkomma till. Sveriges inträde i EU\r\nhar aktualiserat författningsdebatten och då inte minst\r\nfrågorna om maktdelning. Bland de många publika-\r\ntioner som behandlar dessa frågor kan t.ex. nämnas\r\nantologin Maktdelning, den första av Demokratiut-\r\nredningens många forskarvolymer.\r\nInrättandet av en i väsentliga avseenden fristående\r\nriksbank kan, liksom nu senast beslutet om en fristå-\r\nende riksrevision, ses som ett uttryck för krav på en\r\nbättre maktdelning. Denna tradition har annars histo-\r\nriskt sett inte varit så stark i Sverige, även om de\r\nfristående ämbetsverken och de åtminstone på pappe-\r\nret självständiga kommunerna finns med redan i 1809\r\nårs regeringsform som ett exempel, kan man säga, på\r\nmaktdelning. Mötet med den kontinentala traditionen\r\nhar nu fört upp dessa frågor på dagordningen. Bakom\r\nden politiska diskussionen kan den filosofiskt intres-\r\nserade finna den gamla motsättningen mellan rättspo-\r\nsitivism och värdenihilism å ena sidan, och mera\r\nnaturrättsligt färgade föreställningar å den andra.\r\nDen inhemska konstitutionella debatten har under\r\nsenare år bl.a. handlat om huruvida det är rimligt från\r\nett medborgarperspektiv att Sverige klamrar sig fast\r\nvid uppenbarhetsrekvisitet samtidigt som rättsutveck-\r\nlingen i Europa går i motsatt riktning. Man kan med\r\nfog hävda att skyddet för de medborgerliga fri- och\r\nrättigheterna får substans först när det finns en reell\r\nmöjlighet för domstolar och andra rättstillämpade\r\norgan att underkänna lagstiftning som kränker dessa\r\nrättigheter. Denna skyldighet har svenska domstolar\r\noch myndigheter i dag, men endast i de fall där lag-\r\nstiftningen uppenbart kränker individers och företags\r\nrätt. Att lagstiftning kränker medborgarnas rättigheter\r\nlite lagom får vi alltså tåla, som en ledare i Svenska\r\nDagbladet ironiskt uttryckte det i förra veckan.\r\nVarken EG-rätten, som har företräde framför\r\nsvensk lag, eller Europakonventionen, som gäller som\r\nsvensk rätt, kräver att brister i lagstiftningen ska vara\r\nuppenbara. Såväl Europadomstolen i Strasbourg som\r\nEG-domstolen i Luxemburg kan redan underkänna\r\nsvenska lagar oberoende av uppenbarhetsrekvisitet,\r\nmedan svenska domstolar bara kan göra det om lag-\r\nstiftningen bygger på EG-rätt. Det är med andra ord\r\nganska tydligt att uppenbarhetsrekvisitet är överspelat\r\nefter Sveriges EU-inträde. Reservanterna gör ett de-\r\nsperat försök - det finns nämligen reservanter från s\r\noch v på denna punkt - att hävda att uppenbarhets-\r\nrekvisitet fortfarande kan fungera i så att säga in-\r\nhemska sammanhang, men detta övertygar inte. Det\r\när inte längre möjligt att upprätthålla skillnaden mel-\r\nlan svensk och europeisk rätt på det sättet.\r\nDocent Joakim Nergelius, en känd debattör i des-\r\nsa frågor, har i artiklar och även vid ett KU-\r\nseminarium i fjol menat att genombrottet kom när\r\nDemokratiutredningen för ett år sedan föreslog att\r\ndomstolarnas rätt att underkänna lagar ska stärkas och\r\nkravet på uppenbart fel tas bort. Det förtjänar att\r\nunderstrykas att den parlamentariskt sammansatta\r\nutredningen var enig på denna punkt. Man kan säga\r\natt Demokratiutredningens ställningstagande växte\r\nfram som en naturlig följd av resonemang om en\r\njuridisk kvalitetssäkring, som man uttryckte det, som\r\nett led i en bättre fungerande demokrati. Detta ledde\r\ntill krav på en större rättssäkerhet för individer och\r\nkommuner i deras mellanhavanden med staten.\r\nEnligt en traditionell vänsteruppfattning i Sverige\r\nkan större domstolsmakt uppfattas som en demokra-\r\ntisk förlust. Fragment av denna åsikt kan vi finna i\r\nreservation 12 av s och v. Enligt min mening är detta\r\nemellertid en missuppfattning. En bättre maktdelning\r\när till att börja med inget nollsummespel, som bl.a.\r\nprofessor Olof Petersson har framhållit. Framför allt\r\när det ändå så att det är riksdagen som stiftar lag. Det\r\när inget konstigt i att vissa lagar, demokratiskt beslu-\r\ntade av riksdagen, underordnas andra lagar i en\r\nnormhierarki. Grundlagarna har ju också stiftats de-\r\nmokratiskt. Portalparagrafen till regeringsformen slår\r\nsom bekant fast att makten utövas under lagarna.\r\nDomstolens uppgift blir att pröva om det som vi kan\r\nkalla vardagslagstiftningen stämmer med grundlagen.\r\nPolitikerna har förstås alltid möjligheten att ändra en\r\nlag som inte bestått provet eller att ändra grundlagen.\r\nI en förlängning kan övervägas om en författ-\r\nningsdomstol kan bidra till något mer. Vi har för vår\r\ndel markerat en öppenhet i frågan om hur en författ-\r\nningsdomstol ska konstitueras. En möjlighet kan vara\r\natt låta domare ur Högsta domstolen och Regerings-\r\nrätten bilda en sådan domstol. Det är för övrigt intres-\r\nsant att se hur reservanterna försöker tona ned det\r\nnuvarande lagrådets roll, vilket ju kan förefalla para-\r\ndoxalt. Normalt brukar man hävda att det minsann\r\nräcker med lagrådet som garant för att grundlagarna\r\nrespekteras. Reservanterna förefaller också dåligt\r\nmedvetna om hur det ser ut i vår omvärld. Jag citerar\r\nur reservanternas alternativtext: \"Utskottet vill erinra\r\nom att författningsdomstolar främst förekommer i\r\nförbundsstater. Författningsdomstolens viktigaste\r\nuppgift i Tyskland är att slita kompetenstvister mellan\r\ndelstater och förbundsrepubliken.\"\r\nNu är det faktist så att Tyskland inte bara har för-\r\nfattningsdomstolen i Karlsruhe, som reservanterna\r\nverkar tro. Denna i och för sig viktiga domstol regle-\r\nrar bl.a. tvister mellan staten och de s.k. länderna,\r\ndelstaterna. Men dessutom har alla delstater egna\r\nförfattningsdomstolar. Inom EU för övrigt har Italien,\r\nLuxemburg, Portugal, Spanien och Österrike författ-\r\nningsdomstolar, och Belgien, Grekland och Frankrike\r\nliknande institutioner. I länder som nyligen befriats\r\nfrån diktatur, t.ex. i östra Europa, är författningen och\r\nförfattningsdomstolen viktiga instrument för att beva-\r\nra rättsstaten, men förvisso inte bara där. Vid KU:s\r\nbesök i Sydafrika kunde vi märka exempelvis vilken\r\nstor betydelse författningsdomstolen där tillmättes.\r\nJag tror att det vore önskvärt om vi kunde få en\r\nuppslutning från exempelvis socialdemokraterna i en\r\nfortsatt debatt om en eventuell författningsdomstol\r\noch om hur den ska utformas. Nu tycker jag att man\r\nlite väl enkelt väljer att bara ställa sig vid sidan av.\r\nReservanterna skriver vidare om det önskvärda i\r\natt författningsförändringar beslutas i stor enighet. Ja\r\ndå, det finns anledning att instämma i den synpunk-\r\nten, men det som vi nu har att ta ställning till är ju\r\ninte det slutliga avgörandet utan frågan om en utred-\r\nning.\r\nOckså i en annan fråga reserverar sig s och v,\r\nnämligen den som gäller folkomröstningar. Majori-\r\nteten menar att folkstyrelsen kan vitaliseras genom att\r\nmedborgarna i folkomröstning deltar i och påverkar\r\nbesluten på ett tydligare sätt. Folkomröstningar kan\r\nalltså vara ett gott komplement till den representativa\r\ndemokratin. En parlamentarisk utredning bör därför\r\nfölja upp 1996 års folkomröstningsutredning.\r\nEnmansutredaren, som lämnade sitt förslag 1997,\r\nmenade bl.a. att det borde bli möjligt att anordna\r\nbeslutande folkomröstningar utöver vad som är möj-\r\nligt för närvarande. Beredningen av hans förslag har\r\nemellertid enligt uppgift från Regeringskansliet - som\r\ndet heter - avslutats, vilket innebär att ingenting\r\nkommer att hända vidare, om inte riksdagen tar initi-\r\nativet genom en hemställan till regeringen. Det är\r\nockså detta som utskottets majoritet föreslår.\r\nFru talman! Åtskilliga intressanta frågor behand-\r\nlas i detta betänkande, men då de flesta har avhand-\r\nlats tidigare, och kanske inte bara en gång, har jag\r\nvalt att koncentrera mig framför allt på förslaget om\r\natt utreda en bättre lagprövning. När det gäller antalet\r\nriksdagsmän, som vi från moderat sida vill reducera\r\ntill det rimligare antalet 249, vill jag dock än en gång\r\nframhålla det godtyckliga i att antalet ledamöter i\r\ndag, år 2001, ska vara bestämt av hur många leda-\r\nmöter som skulle avgå med pension när första och\r\nandra kammaren slogs ihop.\r\nSlutligen några ord om en fråga där utskottet till\r\nslut enades - efter viss och inte så liten diskussion om\r\nformuleringar - nämligen beträffande författnings-\r\nregleringen av adeln. Enligt utskottets mening \"finns\r\ndet skäl att pröva förutsättningarna för och konsek-\r\nvenserna av en ändring av den nuvarande reglering-\r\nen\". Det är en ganska öppen skrivning. Jag vill påpe-\r\nka att med tanke på att den gällande regleringen utgår\r\nfrån överenskommelser som ingåtts mellan staten och\r\nadeln bör en eventuell ändring ske efter samtal mellan\r\nde inblandade parterna. Om detta kan man tala myck-\r\net om man vill det, men det har att göra med både\r\n1809 års regeringsform och regeringsformen.\r\nDet faktum att riddarhusordningen och privilegie-\r\nbrevet publiceras i offentligrättslig ordning i SFS har\r\nuppenbarligen upprört känsliga radikala sinnen, som\r\nhär tycker sig ha upptäckt ett övergrepp. Man kan\r\nmöjligen tycka att det finns åtskilligt annat att vara\r\nupprörd över här i världen, men sinne för proportio-\r\nner är nu en gång för alla inte något som automatiskt\r\nföljer av ett radikalt engagemang.\r\nHur som helst har det varit intressant att ta del av\r\nfrågan i utskottet. Det har också varit intressant att\r\nläsa inlagorna från riddarhuset till utskottet. Det är\r\nslående att de gamla privilegierna från 1723 i stor\r\nutsträckning bestod av sådant som numera inte är så\r\nexklusivt, som t.ex. förmånen att få befinna sig ut-\r\nomlands utan särskilt tillstånd. Som säkert många här\r\nerinrar sig var det i vissa länder en förmån som för\r\ninte så få år sedan endast betrodda medlemmar av\r\nkommunistpartiet hade.\r\nTillåt mig att här anföra en lite långtgående histo-\r\nrisk analogi. Den intressanta brevväxlingen med\r\nriddarhuset gör att man får en ny blick på saker som\r\nför inte alltför länge sedan var aktuella i vår omvärld.\r\nLite tillspetsat kan man väl säga att kommunistparti-\r\nerna i många av våra grannländer för inte mycket mer\r\nän tio år sedan utgjorde ett slags realsocialistiskt\r\nadelskap. I historisk belysning blir åtskilligt i vår\r\nsamtid tydligt.\r\nFru talman! Jag står naturligtvis bakom alla de\r\nmoderata ställningstagandena men yrkar för tids vin-\r\nnande bifall endast till reservation 1.</pre><pre>Anf.  55  KENNETH KVIST (v):\r\nFru talman! Jag börjar med att yrka bifall till re-\r\nservation nr 10 om statschefens ställning och om\r\ninförande av republik. Mats Einarsson kommer att\r\ntala ytterligare om den reservationen. Jag yrkar också\r\nbifall till reservation nr 12.\r\nMånga ärenden i det här betänkandet är stora,\r\nprincipiellt viktiga och intressanta. När jag så här i\r\nefterhand ser på betänkandet blir jag en smula ånger-\r\nköpt över att inte aktivt ha verkat för en uppdelning\r\nav detta, så att olika frågor hade kunnat lyftas fram i\r\nskilda debatter. Man får antingen göra val eller argu-\r\nmentera mycket kortfattat och telegrammatiskt. Jag\r\nska försöka göra några val.\r\nOckså en annan sak är jag kanske delvis ånger-\r\nköpt över, nämligen att vi skrev ihop oss om adeln.\r\nAlla partier utom Moderaterna ville egentligen av-\r\nskaffa den offentligrättsliga regleringen av adeln,\r\nmen Moderaterna kunde sys in i enigheten genom att\r\nvi valde lite mera öppna skrivningar. Utskottsmajori-\r\ntetens syfte är emellertid att adelns kvarstående of-\r\nfentligrättsliga position ska avskaffas. Det bör klart\r\nframföras, inte minst mot bakgrund av det som sagts\r\nav föregående talare.\r\nFörfattningsfrågor, som behandlas i detta betän-\r\nkande, gäller i djupaste mening demokratin och de-\r\nmokratisynen. Representativ demokrati, dvs. att fol-\r\nket ska kunna välja och vraka representanter till en\r\nfolkförsamling, t.ex. riksdagen, som styr riket är\r\nrelativt ny. Ända in på 1700-talet var direktdemokrati\r\nden enda form som man kunde tänka sig, och därför\r\nansågs också demokratiskt styrda stater vara en ren\r\nutopi. Sedan växte sig tanken på en folkrepresentation\r\nallt starkare, men den kom egentligen ur två olika\r\nliberala eller motsvarande filosofiska strömningar.\r\nDen ena strömningen, kanske framför allt repre-\r\nsenterad av Bentham, hade den inställningen att fol-\r\nket inte var förmöget att styra sig självt och att det\r\ndärför behövde representanter. Det var kanske en\r\nvariant av vad den konservative statsmannen och\r\nursprungsteoretikern Burke hade för sig, nämligen att\r\nflertalets välde alltid skulle leda till ett förtryck av\r\nminoriteten, dvs. överklassen.\r\nDen andra strömningen såg det hela som en mera\r\npraktisk fråga. Folket kan styra, men ett stort land kan\r\ninte styras på stormöten eller genom ständiga folkom-\r\nröstningar om lagstiftningens alla konkreta detaljer.\r\nDärför måste det väljas representanter för folket - ett\r\nfolk som dock självt är fullt förmöget att ta ansvar\r\noch ett folk som därför ska ha rätt att välja och även\r\navsätta representanter. Denna syn som gick i mera\r\nradikal liberal riktning, till att börja med, fördes fram\r\nav filosofen John Stuart Mill.\r\nUr dessa båda riktningar stammar två positioner\r\nsom gör sig gällande i dagens debatt. Den första har\r\nsina rötter i den mera konservativa synen. Demokra-\r\ntin måste förses med gränser och regler som begrän-\r\nsar området för majoritetens beslut. Över folkets\r\nvalda representanter bör ställas höga vad man kallar\r\noberoende experter, som ska övervaka att majorite-\r\ntens företrädare håller sig inom vissa gränser. Man\r\nvill införa olika former av minoritetsveton, man vill\r\nskapa författningsdomstolar eller liknande organ för\r\natt omintetgöra majoritetens vilja, försåvitt den anses\r\nstrida mot vissa regler.\r\nDenna typ av ståndpunkt brukar kallas för kon-\r\nstitutionalism. Ståndpunkten är inte kontroversiell när\r\ndet gäller demokratins eget område. Majoriteten ska\r\nnaturligtvis inte få fatta sådana beslut som skulle\r\nhindra minoritetens möjlighet att själv kunna bli ma-\r\njoritet. Majoriteten får inte upphäva demokratiska fri-\r\noch rättigheter. De ska gälla för alla. De får i princip\r\ninskränkas bara för att skydda andras rättigheter, dvs.\r\nden enes yttrandefrihet blir illusorisk om den andre\r\nständigt får överrösta henne eller honom.\r\nKonstitutionalismen företräddes främst av höger-\r\nkrafter för att begränsa demokratins och politikens\r\nmöjligheter i stort. Den är en mera konstitutionell-\r\njuridisk variant av de nyliberala angreppen på folk-\r\nstyrets utrymme.\r\nMot detta står folksuveränitetens princip, som\r\nhävdar att av folket avsättbara och valda represen-\r\ntanter ska ha makt över politiken i dess helhet. In-\r\nskränkningar i majoritetens makt ska i princip tillåtas\r\nav hänsyn till minoritetens oförytterliga rätt att kunna\r\nbli majoritet. Enligt denna uppfattning ska emellertid\r\nfolkmajoritetens åsikter direkt kunna omsättas i prak-\r\ntiken. Folket tillmäts kapaciteten att rösta bort den\r\nmajoritet som gör övertramp mot demokratin. De\r\nfolkvalda ska vara ansvariga inför folket. De ska inte\r\nvara ansvariga inför förment oberoende experter och\r\ndomare som förutsätts stå över folket. Det finns näm-\r\nligen inte några socialt och politiskt oberoende perso-\r\nner. Alla har en social identitet, finns i ett socialt\r\nsammanhang och har en tillhörighet. Experterna är,\r\nsom regel, lierade med och själva en del av den över-\r\nklass som vill bevara den bestående ordningen.\r\nHöger och vänster har alltid grupperat sig kring\r\ndessa positioner. Även borgerligheten, Folkpartiet,\r\nCenterpartiet, har haft en folksuveränitetsådra och\r\ntradition, medan Moderaterna har dragit åt det andra\r\nhållet.\r\nDet finns också av olika historiska skäl betydande\r\ninternationella skillnader. I Sverige har vi med lång\r\ntradition från de olika ståndens representation osv.\r\nkommit till en tradition där folksuveränitetstänkandet\r\nutgör en grund för vårt författningstänkande. I andra\r\nländer är det tyvärr inte så, och där har man också\r\nbaserat mycket av författningarna på Montesquieus\r\nmaktdelningsfilosofi.\r\nDetta går igen ganska tydligt i betänkandet. I mo-\r\nderaternas reservation nr 1, som de dess bättre är\r\nensamma om, uttrycker de att det finns två syner på\r\ndemokratin och att de företräder en maktdelning, dvs.\r\nde vill ändra på tänkandet om folksuveräniteten. Det\r\när samma tankegång som går igenom i det som har\r\nblivit utskottsmajoritetens skrivning om att införa en\r\nförfattningsdomstol. Det tragiska är att partier som\r\nman trodde skulle förstå folksuveräniteten - t.ex.\r\nMiljöpartiet, som av dessa demokratiska skäl har varit\r\nmotståndare till EU, EMU, systemet med en s.k.\r\noberoende riksbank - inte har förstått de principiella\r\nkonsekvenserna av sin politik. Det är också tråkigt att\r\nCenterpartiet med sina folkrörelsetraditioner inte\r\nriktigt lever upp till dem utan är angeläget om att gå\r\nin i den moderata fållan, liksom också Folkpartiet.\r\nJag vill t.ex. hänvisa till ett studium av liberalen\r\nSvante Nycanders studier om domstolsmakten i USA\r\n- för att anföra någon Folkpartiet närstående person\r\nsom har en mera klartänkt uppfattning.\r\nFru talman! Det är oerhört glädjande att socialde-\r\nmokratin - vars majoritetsuppfattning i EU- och\r\nEMU-frågan och när det gäller Riksbankens ställning\r\njag inte delar utifrån argumenten om folksuveränitet\r\nosv. - här har kunnat skriva ihop sig med oss med en,\r\ni min mening, mycket klar och bra reservation, näm-\r\nligen reservation 12 om lagprövningsfrågor.\r\nDet är klart att detta uppenbarhetsrekvisit i sig\r\ninte är den lyckligaste av alla lösningar. Men så länge\r\nvi har ett system där domstolarna ska ha en viss lag-\r\nprövningsmakt är detta nödvändigt. Lagprövnings-\r\nmakten borde rätteligen vara ägd av och skötas av\r\nriksdagen. Om någon skulle finna att en lag skulle\r\nstrida mot grundlagen, skulle detta prövas av folkets\r\nvalda representanter som är ansvariga inför folket och\r\ninte av domstolar, som på det sättet skulle försvaga\r\nfolkstyret och urgröpa demokratin. Vi har enats om\r\nden riktningen i reservationen.\r\nDetta innebär att vi yrkar avslag. Vi beklagar att\r\ndet har blivit en minoritet. Ser man teoretiskt på frå-\r\ngan och hur partierna tidigare har grupperat sig kring\r\nfrågan, borde det ha varit en majoritet som avvisar\r\ntankegången på en författningsdomstol, på att exper-\r\nter ska tukta folkstyret.\r\nDet viktiga är att vi får en bra lagstiftning genom\r\nen bra beredningsprocess. Vi har en noggrann och bra\r\nberedningsprocess i Sverige. Det gör att vi får lagar\r\nsom är hållbara och där lagprövningen sällan behöver\r\nanvändas.\r\nNils Fredrik Aurelius säger att det inte är möjligt\r\natt upprätthålla skillnaden mellan svensk rätt och EU-\r\nrätt så att vi kan ha kvar uppenbarhetsrekvisitet. Det\r\när väl ändå en väl defaitistisk hållning, trots att vi är\r\nmed i EU. Förvisso har EU på EU-områdena en lag-\r\nstiftning som gäller över svensk lag, men fortfarande\r\nfinns det en viss anledning att ha kvar svensk riksdag.\r\nFortfarande finns det nationell lagstiftning på områ-\r\nden som EU-arbetet åtminstone inte ännu omfattar.\r\nDet gör att det faktiskt är möjligt att upprätthålla\r\nsvenska regler, annars skulle riksdagen kunna packa\r\nihop eller förminskas - som moderaterna vill i en\r\nannan motion, som jag är glad att Nils Fredrik Aure-\r\nlius inte yrkar bifall till.\r\nFru talman! Med detta vill jag yrka bifall till de\r\nnämnda reservationerna. Jag hälsar med tillfredsstäl-\r\nlelse att riksdagen nu kräver en utredning som ska\r\ngöra att adeln upphör att vara ett offentligrättsligt\r\nsubjekt.</pre><pre>Anf.  56  NILS FREDRIK AURELIUS (m) re-\r\nplik:\r\nFru talman! Det är väl bäst att påpeka en gång till,\r\natt det faktum att vi från moderat sida inte brukar\r\nyrka bifall till samtliga reservationer inte är ett ut-\r\ntryck för att vi inte står bakom dem som vi har skrivit.\r\nDet är ett smidigt sätt - som borde spridas till andra\r\npartier - att stå bakom alla sina reservationer men\r\nyrka \"för tids vinnande\" bifall till den första.\r\nDet Kenneth Kvist i övrigt diskuterar om uppen-\r\nbarhetsrekvisitet är ett mycket tunt försvar. Det är\r\nuppenbart att väldigt stora områden på grund av vårt\r\nmedlemskap i EU har kommit att undandras från\r\ntillämpningen av detta rekvisit. Man kan fråga sig var\r\ndet då är för mening med att ha det kvar.\r\nVad är det för speciell folksuveränitetspoäng i att\r\nen överprövning av lagar och beslut som kanske går\r\nemot den enskilde eller en kommun ska ske i Luxem-\r\nburg eller i Strasbourg och inte i Sverige genom ett\r\nreglerat överprövningsinstitut - det kan vara en för-\r\nfattningsdomstol?\r\nDet är inte så att vi saknar lagprövning i dag. Jag\r\nvet inte om Kenneth Kvist tycker att vi ska ta bort\r\nockså den vi har i dag för att få ännu starkare folksu-\r\nveränitet. Ska vi t.ex. ta bort Lagrådet? Behövs det\r\nnågon lagprövning över huvud taget? Det är en up-\r\npenbart orimlig hållning att denna inte kan vara till\r\nnytta i en demokrati, liksom för övrigt också makt-\r\ndelning.\r\nDet innebär inte att det inte är politikerna som be-\r\nstämmer lagarna. Det innebär inte heller att det är\r\nnågon annan än politikerna som fastställer grundlag.\r\nEn sådan domstol, exempelvis en lagprövande in-\r\nstans, ska se till om vardagsjuridiken stämmer med\r\ndet man mycket noggrant och enligt vissa procedur-\r\nregler har bestämt ska vara grundlag.\r\nDemokratin gäller naturligtvis ändå. Politikerna\r\nhar alltid möjlighet att ompröva t.o.m. grundlagen.</pre><pre>Anf.  57  KENNETH KVIST (v) replik:\r\nFru talman! Det är klart att jag som kritiker av det\r\nsvenska medlemskapet i EU inte vill att några lagar\r\nska överprövas av Luxemburgdomstolen. Men den\r\nfrågan får falla tillbaka på dem som verkande för att\r\nvi hamnade som medlemmar i EU. Det kommer vi\r\ninte ifrån även om vi skulle införa mer makt och en\r\nökad politisering av svenska domstolar. EU-\r\ndomstolens avgöranden liksom EU-besluten gäller\r\nlikväl ovanför dessa som en ytterligare instans inom\r\nEU-området, eftersom EU-rätt går före nationell rätt.\r\nDet hjälper alltså inte Nils Fredrik Aurelius i den här\r\nargumentationen.\r\nFru talman! Vi ska ha en lagprövningsrätt. Den\r\nska vara mycket stark, men den ska utövas av framför\r\nallt riksdagen. Lagrådets ställning i främst den förbe-\r\nredande lagstiftningsprocessen är viktig, och den\r\nanvänds. Lagrådet ger för det mesta mycket kloka\r\nsynpunkter som förbättrar lagstiftningen. Vi får en\r\nkvalitet på lagstiftningen som i förhand ser till att de\r\nlagar som antas i mycket få fall kommer att vara\r\ntvivelaktiga från grundlagssynpunkt. Detta är helt\r\navgörande.</pre><pre>Anf.  58  NILS FREDRIK AURELIUS (m) re-\r\nplik:\r\nFru talman! Resonemanget om EU tror jag inte att\r\njag behöver bemöta. Det är naturligtvis alltid svårt att\r\nsitta på flera stolar samtidigt, som Kenneth Kvist här\r\nvisade.\r\nDet är naturligtvis så med all lagprövning att den\r\nhar en god effekt på det viset att den påverkar de\r\nbeslut som ska fattas. Man har anledning att tänka\r\nefter före om den lag man tänker besluta om håller\r\nmåttet i förhållande till de övernormer, de lagar i en\r\nnormhierarki, som man tidigare har beslutat om.\r\nI den meningen är det bra med lagprövning. Frå-\r\ngan är bara varför Kenneth Kvist just håller fast vid\r\nden lagprövning vi har i dag och absolut inte kan\r\ntänka sig att ha det som i många andra länder, som\r\nändå får anses vara goda demokratier, och införa en\r\nmycket bättre lagprövning.\r\nEller är det så, Kenneth Kvist, att alla de länderna\r\neller alla delstater i Tyskland, som jag nämnde, som\r\nhar författningsdomstolar på något sätt är demokra-\r\ntiskt otillräckliga eller brister i folksuveränitet för att\r\nde respekterar att demokratiska vardagsbeslut ska\r\nkunna kontrolleras och överprövas mot grundlagen?\r\nDet kan väl ändå inte vara meningen.</pre><pre>Anf.  59  KENNETH KVIST (v) replik:\r\nFru talman! Det är inte vår uppgift att recensera\r\nandra länder. Andra folk får anta sina författningar\r\nefter vad de anser vara bäst. Men i den svenska tradi-\r\ntionen utgår vi från ett folksuveränitetstänkande. Det\r\när viktigt att slå fast detta.\r\nFru talman! Den som sitter på flera stolar är i så\r\nfall Nils Fredrik Aurelius. Han vill in i EU, men han\r\nvill inte ha EU:s överprövning över svensk lag. Det är\r\nväl i varje fall antingen att vara demagog eller att ha\r\nen viss dikotomi i sin uppfattning.\r\nVisst bör man revidera den nuvarande svenska\r\nmodellen för lagprövningsrätt. Men samtidigt är det\r\nockså ett värde i att vi har en enhällighet kring\r\ngrundlagsfrågor. Man måste se detta som en sorts\r\nkompromissmakande med olika synpunkter där kan-\r\nske ett visst inlag av maktdelning är ofrånkomlig. Det\r\nfinns ändå en viss andel av riksdagen som propagerar\r\nför detta.\r\nVi ska ha en grundlag som ligger någorlunda fast\r\noch samlar en bred majoritet. Därför går det kanske\r\ninte att det ena eller andra partiet utifrån en ren prin-\r\ncip dikterar eller tror sig kunna forma grundlagen.\r\nDet är ändå utomordentligt viktigt för debattens skull\r\natt vi klargör dessa skillnader och om det är folksuve-\r\nräniteten som ska råda och riksdagen som på folkets\r\nvägnar ska utöva makt eller om det är s.k. förment\r\noberoende experter som ska stå över folkets rösträtt\r\noch folkets representanter.</pre><pre>Anf.  60  INGVAR SVENSSON (kd):\r\nFru talman! Demokratin bärs upp i huvudsak av\r\ntvå viktiga fundament - människovärdesprincipen\r\noch insikten om människans ofullkomlighet. De yttre\r\nformella strukturerna som vi i dag diskuterar och som\r\ni sig är viktiga för en god demokrati måste vara un-\r\nderordnade dessa principer och bör vara praktiska\r\nkonsekvenser av detta tänkande.\r\nFru talman! Eftersom vi människor har vår ofull-\r\nkomlighet att kämpa med bygger den goda demokra-\r\ntin på att maktfullkomlighet och maktmissbruk be-\r\nmöts genom flera relativt oberoende maktcentrum.\r\nGenom sådana skapas balans, jämvikt och korrige-\r\nrande möjligheter. Vi har t.ex. konstitutionsutskottets\r\nkontroll av regeringen, vi har justitieombudsmännens\r\nkontroll av de offentliga myndigheterna och vi har\r\nrevisionskontroller av olika slag. Vi har också nyligen\r\nbeställt en s.k. oberoende revisionsmyndighet. Där-\r\nemot har vi en relativt tandlös lagprövningsrätt, inte\r\nminst genom det s.k. uppenbarhetsrekvisitet.\r\nFru talman! Ett område som borde vara av intres-\r\nse för en vitaliserad demokrati är subsidiaritetsprinci-\r\npen. Det är bara tio år sedan jag var med om att föra\r\nin begreppet i den svenska politiska debatten. De\r\nflesta av oss vet nu att det är en viktig princip inom\r\nEU och gemenskapsrätten. Den borde bli ännu tydli-\r\ngare och viktigare inom EU.\r\nJag tror vi skulle ha glädje av den principen även\r\npå det nationella planet. Att genomlysa den politiska\r\nkompetensen på de olika nivåerna utifrån den princi-\r\npen vore väldigt nyttigt. Den är ett utomordentligt\r\narbetsverktyg för att analysera gränserna mellan det\r\ncivila samhället och det offentligt reglerade samhäl-\r\nlet. Kanske skulle en sådan genomlysning också kun-\r\nna leda fram till att vi fick tydligare gränsdragningar\r\nmellan kommuner, landsting eller regionfullmäktige\r\noch stat. Detta kommer en följande debatt lite senare i\r\ndag att handla om.\r\nFru talman! Demokratin behöver förstärkas på\r\nmånga områden. I dag ser vi också klara hot mot\r\ndemokratin. Militanta grupper dyker upp i olika\r\nsammanhang. Jag ska här fokusera några områden\r\nsom skulle kunna vitalisera och säkerställa samman-\r\nhangen i demokratin.\r\nFru talman! För ca 35 år sedan träffades en upp-\r\ngörelse mellan de största politiska partierna om vårt\r\nvalsystem. Detta var knappast någon gudomligt inspi-\r\nrerad uppgörelse utan en bister kompromiss baserad\r\npå tydliga intressen - kanske främst mellan Social-\r\ndemokraterna och Folkpartiet. Enkammarriksdagen\r\nskulle införas med 350 ledamöter. Att man kunde\r\nkomma på en idé med ett jämnt antal ledamöter visar\r\nför övrigt att ofullkomligheten är tidlös, och det visar\r\natt även höga politiker kan göra felbedömningar i sina\r\nkompromisser. För övrigt är sista natten i Nice exem-\r\npel just på den typen av ofullkomligheter. Men vi fick\r\nen enkammarriksdag, en gemensam valdag och en 4-\r\nprocentsspärr.\r\nFru talman! Flera år efter uppgörelsen berättar\r\nTage Erlander om varför spärren till riksdagen blev\r\njust 4 %. Det är ju sannerligen inte någon nivå base-\r\nrad på relevanta demokratiska avvägningar. Nej, det\r\nvar den krassa taktiska verkligheten som gällde och\r\nsom avgjorde. Tage Erlander berättar att han ville\r\nhålla spärren på så låg nivå att kommunisterna -\r\nnumera Vänsterpartiet - skulle kunna hålla sig kvar i\r\nriksdagen. Han berättar också att folkpartiledaren\r\nBertil Ohlin hade ett annat intresse. Han ville ha en så\r\nhög spärr som möjligt för att hålla det dåvarande\r\nKristen demokratisk samling - numera Kristdemo-\r\nkraterna - utanför riksdagen. Erlander föreslog 3 %\r\noch Ohlin 5 %, och sedan blev kompromissen 4 %.\r\nDär har vi spärrens metafysiska grund.\r\nFöga anade väl Bertil Ohlin att om hans förslag\r\nvunnit gehör så skulle hans eget parti ha drabbats 32\r\når senare. Vi hade bara varit fem partier i riksdagen i\r\nett sådant läge.\r\nFru talman! Vi kristdemokrater vet en del om\r\nspärrens förödande effekter, och Miljöpartiet har ju\r\nockså fått smaka dess verkningar.\r\nDessa mandatfördelningsspärrar brukar motiveras\r\nutifrån behovet av stabila regeringsmajoriteter. Syftet\r\nsägs vara att undvika partisplittring. I och för sig\r\nfinns det skäl som talar för att det vore bra med sta-\r\nbila regeringsmajoriteter - eller rättare sagt så är det\r\nbra med stabila regeringsmajoriteter. Men sådana\r\ntillhör faktiskt sällsyntheterna i Sverige, trots detta\r\nvalsystem.\r\nDet normala sedan 1970 års val har varit att Sve-\r\nrige har en minoritetsregering. Majoritetsregeringar\r\nhar tillhört undantagen, och de har varit kortvariga.\r\nDet finns heller inga garantier för att stabila rege-\r\nringsunderlag etableras bara för att det finns en kraf-\r\ntig mandatfördelningsspärr.\r\nMandatfördelningsspärrarna är inte heller någon\r\ngaranti för att inte ett stort antal partier skulle kunna\r\nkomma in i riksdagen.\r\nSpärren har abrupta effekter. Dessa tröskel- eller\r\nfalluckeeffekter är helt orimliga. De kan leda till att\r\nen mycket stor del av svenska folket saknar repre-\r\nsentation i landets parlament. Man kan ha förståelse\r\nför tanken att valsystemet inte ska uppmuntra till\r\npartibildningar utifrån opportunistiska vindar, men\r\nsamtidigt är det viktigt att valsystemet heller inte\r\ndiskriminerar nya politiska rörelser genom helt orim-\r\nliga tröskeleffekter. Det måste finnas dynamik och\r\nmöjlighet till vitalisering i det demokratiska systemet.\r\nDärför bör spärrsystemet avvecklas.\r\nMan skulle kunna lösa problematiken med en in-\r\ntrappningsskala, men man kan ju också tänka sig\r\nandra system för att underlätta och vitalisera demo-\r\nkratin. För partier är det ju viktigare att ha någon\r\nrepresentation i parlamentet än att stå helt utanför i ett\r\nsystem med kraftig initialspärr. Det är sant att små\r\npartigrupper i sig har svårt att greppa hela riksdagsar-\r\nbetet. Jag vet det, eftersom jag var med och satt som\r\npolitisk sekreterare åt Alf Svensson under åren 1985-\r\n1988. Vi var då ett litet gäng som försökte greppa\r\nhela riksdagsarbetet, så jag vet hur svårt det är. Men\r\ndet var ändå viktigare att finnas här än att vara utan-\r\nför parlamentet, även om det var jobbigt. Spärren ger\r\nju i dag en möjlighet och en chans att få in nästan alla\r\npartier i utskotten, i varje fall om man vill ha ett le-\r\ndamotsantal på 17. Men om man skulle få ett flertal\r\npartier strax ovanför 4-procentsspärren så skulle även\r\ndet skapa problem.\r\nMan ska komma i håg att det finns en 12-\r\nprocentsspärr i valkretsarna, och att man kan bli\r\netablerad i riksdagen genom att passera den. Då finns\r\nman ju också etablerad här i riksdagen, med svårig-\r\nheter att följa den totala bilden. Det är alltså inte ett\r\nskäl i sig att utskottsrepresentationen kräver en 4-\r\nprocentsspärr eller något liknande.\r\nDet finns ett skräckscenario i den här bilden. Ge-\r\nnom att titta på opinionssiffror osv. kan vi se att det\r\nmycket väl skulle kunna bli så att 12-13 % av väljar-\r\nkåren, dvs. de som röstar, blev utan representation i\r\nSveriges riksdag. Därför tycker vi kristdemokrater att\r\ndet är rimligt att man tillsätter en utredning för att se\r\növer spärren. Det kommer ju att ta lite tid innan något\r\nsådant skulle kunna få effekt, men det skulle kunna\r\nbeslutas om detta i samband med valet 2006 och träda\r\ni kraft lite senare.\r\nI och med 1998 års val förefaller ju de två partier-\r\nna som genom sin faktiska existens 1966 grundlade\r\nspärrnivån befinna sig en bra bit ifrån farozonen. Det\r\när visserligen sant, som t.ex. Alf Ross noterar i sin\r\nklassiker Varför demokrati?, att demokratin växer\r\nfram därför att grupper kräver sin rätt. Men trots att vi\r\nkristdemokrater just nu befinner oss en bit från spärr-\r\ngränsen anser vi att den är olycklig, och jag skulle\r\ninte vilja se den situationen att tre av riksdagen sju\r\npartier plötsligt skulle vara orepresenterade här i\r\nkammaren. Det ligger ju, som vår ordförande i KU\r\nbrukar uttrycka sig, \"i farans riktning\". Det förvånar\r\nmig något att två av dessa partier inte inser det realis-\r\ntiska och allvarliga i situationen. Men jag förstår att\r\nprestigen sitter djupt i sammanhanget. Jag gläder mig\r\nändå åt att Vänsterpartiet och Miljöpartiet har ställt\r\nsig bakom våra synpunkter i den här delen.\r\nJag yrkar bifall till reservation nr 5.\r\nFru talman! Ett annat område som skulle kunna\r\nbidra till att vitalisera det demokratiska tänkandet är\r\nförbättrade regler på folkomröstningssidan. Vi har nu\r\nmöjligheter till rådgivande folkomröstningar och vi\r\nhar möjligheter till beslutande folkomröstningar i\r\ngrundlagsfrågor. Efterhanteringen av de rådgivande\r\nfolkomröstningarna har inte alltid varit ägnade att\r\nförstärka förtroendet för det politiska systemet. Jag\r\nkan nämna folkomröstningen om höger- och vänster-\r\ntrafik och den om kärnkraften.\r\nFör några år sedan kom det ett tillkännagivande\r\nfrån konstitutionsutskottet om en utredning av folk-\r\nomröstningsinstitutet, dels kom det ett 1993/94, dels\r\nett 1995/96. Man tillsatte så småningom en expertut-\r\nredning om detta, där professor Olof Ruin blev den\r\nsärskilda utredaren. Betänkandet lämnades i mars\r\n1997, men sedan har egentligen ingenting hänt. Den\r\nsärskilda utredaren tog fram ett avsevärt underlag för\r\nsina bedömningar. I direktiven förutsattes faktiskt att\r\nresultatet av den särskilda utredarens arbete skulle\r\nleda vidare till en översyn av gällande regler och ett\r\növervägande av författningsändringar. Det är vår\r\ninställning att det nu är dags att fullfölja det arbetet.\r\nDet är en så pass viktig författningsfråga att det uti-\r\nfrån det material som den särskilda utredaren har tagit\r\nfram är rimligt att den bereds i en parlamentarisk\r\nutredning. Det är därför glädjande att det nu finns en\r\nutskottsmajoritet för detta.\r\nJag ber att få yrka bifall till utskottets hemställan i\r\nbetänkandet i denna del.\r\nJag är för min del inte vän av folkomröstningar i\r\ntid och otid, men jag tror att ett förbättrat regelverk\r\nför folkomröstningar skulle öka respekten och förtro-\r\nendet för det politiska systemet. Och jag förstår inte\r\nden uppenbara rädslan hos socialdemokrater och\r\nvänsterpartister för att utreda frågorna. Vad är det\r\nsom är så farligt att utreda? Vi har ju kodexen att\r\nförändringar av det politiska systemet bör ske i bred\r\nenighet, så utredningen i sig utgör ju inte något akut\r\nfaromoment. Är ni rädda för en utökad kunskap på\r\nområdet?\r\nFru talman! Vid i övrigt oförändrade förhållanden\r\när ett stats- och samhällsskick mer demokratiskt ju\r\nfler relativt oberoende maktcentrum det omfattar och\r\nju bättre jämvikt som föreligger mellan dem.\r\nFru talman! Detta synsätt har dessvärre inte varit\r\nalltigenom vägledande för uppbyggnaden av den\r\nsvenska konstitutionen. I huvudsak har den moderna\r\nsvenska traditionen byggts på den s.k. folksuveräni-\r\ntetsprincipen, som Kenneth Kvist var inne på tidigare,\r\ndvs. att all makt är koncentrerad till den folkvalda\r\nförsamlingen. I mindre grad har man fokuserat på\r\nmaktdelningsprincipen.\r\nÄven om 1809 års regeringsform delvis anses\r\nbygga på ett maktdelningstänkande har det i liten\r\nutsträckning haft någon sådan konstitutionell effekt,\r\nbortsett från att riksdagen och regeringen i dag utgör\r\ntvå maktcentrum - dock intimt sammankopplade\r\ngenom parlamentarismen. Den dömande makten har\r\nhaft en underordnad ställning och kan knappast anses\r\nutgöra ett separat maktcentrum. Den blygsamma\r\nutformningen och användningen av lagprövningsrät-\r\nten är ett exempel på detta.\r\nEn god demokratisk utveckling måste bygga på en\r\nklar maktdelning. Detta synsätt överensstämmer med\r\nden realistiska människosyn som säger att alla männi-\r\nskor är ofullkomliga. Det måste finnas klara korrektiv\r\nmot maktmissbruk och maktkoncentration.\r\nDet finns i dag en lagprövningsrätt inom den eu-\r\nropeiska unionen. EG-domstolen har rätt att pröva om\r\nnationell lagstiftning strider mot gemenskapernas\r\nfördrag. Sverige har accepterat denna lagprövnings-\r\nrätt. I Sverige måste dock ett fel vara uppenbart i strid\r\nmed grundlagen för att lagprövningsrätten ska kunna\r\nanvändas. Detta rekvisit har i praktiken förvandlat\r\nlagprövningsrätten till en papperstiger.\r\nBortsett från de överväganden som låg bakom\r\nlagprövningsrätten och uppenbarhetsrekvisitet från\r\n1979, har frågeställningen kring den här rätten inte\r\nnärmare studerats på senare år. Fri- och rättighets-\r\nkommittén, som jag ingick i på sin tid, fick uppdraget\r\nmen gjorde inga ansträngningar för att genomföra det.\r\nI och med inträdet i EU har judikaliseringen fått in-\r\nträde i den svenska debatten. Maktdelningsfrågorna\r\ntenderar att hamna i centrum för det författningspoli-\r\ntiska arbetet och debatten. Därför finns det faktiskt\r\ngoda skäl att genomföra en noggrann utredning kring\r\nlagprövningsrättens ställning i Sverige. Jag gläder\r\nmig förstås åt att utskottets majoritet tillstyrkt en\r\nmotion från vår sida på den här punkten.\r\nNär man granskar lagprövningsrätten och prövar\r\ndess utvidgning är det högst naturligt att man också\r\nbör granska vem som ska utöva en sådan rätt. Utred-\r\nningen bör förstås därför titta på behovet av special-\r\ndomstolar, t.ex. en författningsdomstol. Det är inte så,\r\nsom Kenneth Kvist säger, att detta är en ensidig in-\r\nriktning på en författningsdomstol. Det står inte i\r\nmajoritetstexten. Vi är visserligen för en författnings-\r\ndomstol, men det står inte i majoritetens text. En\r\nsådan här utredning bör också titta på hur ett nytt läge\r\npåverkar Lagrådets ställning.\r\nÄven här är Socialdemokraterna och Vänsterpar-\r\ntiet ängsliga för en utredning. De vill hellre sticka\r\nhuvudet i sanden och låtsas som om ingenting hänt i\r\nden process som inleddes i och med att Europakon-\r\nventionen blev svensk lag och vi hamnade under EG-\r\ndomstolens jurisdiktion. Oavsett vad man har för\r\nåsikt är den yttre verkligheten faktiskt förändrad, men\r\nkonservatismen har tydligen djupa rötter på sina håll.\r\nReservanterna lägger alltså ned stor möda på att\r\ndiskutera författningsdomstolar. Men sådana är ju\r\nbara intressanta sett ur det perspektiv som gäller lag-\r\nprövningsrätten som sådan. Jag har svårt för att se\r\nvad det är för konstigt med domstolar med special-\r\nkompetens. Skulle domare med en hög kompetens på\r\ngrundlagsområdet och om de mänskliga fri- och rät-\r\ntigheterna vara farligare än domare med lägre kom-\r\npetens inom området?\r\nReservanterna är rädda för att politiken juridifie-\r\nras, som det heter i reservationen. Kära nån då! Såvitt\r\njag vet är regeringspartiet väldigt angeläget om att ha\r\nen politisk kontroll när det gäller utnämning av högre\r\ndomare redan nu, åtminstone av vad som framgår av\r\nden senaste utredningen på området, SOU 2000:99.\r\nDen politiska kontrollen finns redan. Men jag förut-\r\nsätter att när regeringen utnämner domare utgår man\r\nfrån att de ska agera med oväld och med opartiskhet i\r\nförhållande till det politiska systemet. Det ska inte\r\nbehöva bli några speciella komplikationer med just\r\nspecialdomstolar, som t.ex. en författningsdomstol.\r\nAurelius har ju varit inne på påståendet i reserva-\r\ntionen om att författningsdomstolar skulle finnas\r\nfrämst i förbundsstater. Det återstår alltså att empi-\r\nriskt bevisa detta. Jag tror att det blir lite svårt med\r\nden bevisningen.\r\nDet intressanta är ju lagprövningsrätten som sådan\r\noch inte alltid vilka som utövar den, och den är vitt\r\nspridd. I den nordiska traditionen han man ju haft\r\nväldigt mycket av folksuveränitetstänkande, men\r\nNorge och Danmark, och jag tror att även Finland,\r\nhar bytt fot i det här avseendet. Sverige står snart\r\nensamt i sin syn på lagprövningsrätten.\r\nFår jag sedan säga att jag är något förvånad över\r\nvänsterpartisternas agerande i frågan om utredningen.\r\nVi vet ju att Kenneth Kvist är motståndare till uppen-\r\nbarhetsrekvisitet, men han vill ju att konstitutionsut-\r\nskottet ska vara slutdömande i lagprövningsfrågor. En\r\nsådan inställning täcks ju faktiskt av utskottsmajori-\r\ntetens text. I stället har han nu valt att liera sig med de\r\nkonservativa krafterna. Det får mig att undra om det\r\när sällskapet som inte passar i den här frågan.</pre><pre>Anf.  61  KENNETH KVIST (v) replik:\r\nFru talman! Den som har lierat sig med de kon-\r\nservativa krafterna eller utgör en konservativ kraft är\r\nIngvar Svensson. Som jag redogjorde för i mitt anfö-\r\nrande är den radikala traditionen folksuveränitetstan-\r\nken, och den försvarar en enad arbetarrörelse, vilket\r\när gott.\r\nJag tycker att Ingvar Svensson förenklar politiken\r\nlite när han säger att alla är felbara. Politiken handlar\r\nju inte bara om det, utan den handlar ju också om\r\nsociala motsättningar, makt och icke-makt osv. Han\r\ngör en konstig sak. Man kan ju säga att alla är felbara\r\neller att politiken reflekterar motståndare. Det är\r\nskälet till folksuveränitet. För den som gör fel kan\r\navsättas av folket i val. Det är själva grundtanken.\r\nOm nu alla är felbara borde det ju också gälla höga\r\njurister. De borde också vara felbara. Men jag kan\r\ninte tänka mig att Ingvar Svensson vill ha ett system\r\ndär man på grund av enskilda felbeslut kan avsätta\r\neller icke avsätta de ingående domarna. Det har jag\r\nnog aldrig hört att en företrädare för en författnings-\r\ndomstol skulle vilja ha. Det skulle ju strida mot deras\r\noberoende.\r\nDärför får man leva med att man antingen har in-\r\nför folket ansvariga och avsättbara politiker som i\r\nsista hand tolkar lagarna eller också har man oavsätt-\r\nbara. Att då tala om att det i politiken gäller att be-\r\ngränsa maktmissbruk och maktcentrum, som Ingvar\r\nSvensson så lovande börjar med, haltar något. Att\r\ninföra en författningsdomstol är ju att bygga upp ett\r\nmaktcentrum ovanför och mot politiken.\r\nFru talman! I nästa replik ska jag kommentera ett\r\npar andra saker som Ingvar Svensson sade.</pre><pre>Anf.  62  INGVAR SVENSSON (kd) replik:\r\nFru talman! Det här med ofullkomlighetstänkan-\r\ndet hänger ju samman. Om man har den insikten att\r\nmänniskor är felbara och ofullkomliga inser man att\r\nman inte ska ge människor absolut makt. Jag förstår\r\natt det möjligtvis kan stöta en människa som tidigare\r\nhar hyllat proletariatets diktatur. Man ska inte ge\r\nenskilda människor absolut makt. Man måste bygga\r\nin korrektiv så att det är möjligt att korrigera på olika\r\nsätt.\r\nHöga domare i en författningsdomstol, och även i\r\nHögsta domstolen eller i vilken domstol som helst,\r\nkan göra fel. Men det går ju faktiskt att rätta till felen.\r\nJag förstår inte varför det skulle vara något skäl mot\r\nförfattningsdomstolar att domare skulle kunna fatta\r\nfel beslut vid ett eller annat tillfälle.</pre><pre>Anf.  63  KENNETH KVIST (v) replik:\r\nFru talman! Ett demokratiskt system där folket\r\nkan välja och rata sina representanter innebär väl inte\r\natt ge någon enskild absolut makt. Det innebär väl att\r\nman ser till att folket i sista hand bestämmer över sina\r\nrepresentanter och att det är folkets gemenskap som i\r\nsista hand har makten.\r\nFru talman! Sedan vill jag kommentera ett par\r\nandra saker som Ingvar Svensson tar upp. Jag tycker\r\natt han diskuterar på ett riktigt sätt när det gäller spär-\r\nren. Där har vi ju också undertecknat reservationen\r\ngemensamt.\r\nMen beslutande folkomröstningar är ju också ett\r\nproblem. Det är nämligen så att när frågor beslutas i\r\npolitiken måste någon kunna ta ansvar och ställas till\r\nansvar. Folket kan ju inte ställas till svars. Det gör att\r\ndet är ett stort problem med beslutande folkomröst-\r\nningar. Vilket ansvar ska man kräva? Om folket del-\r\ntar i omröstningen har de även accepterat ett försåtligt\r\neller felaktigt sätt att ställa de frågor som står under\r\nfolkomröstning. Det betyder alltså att beslutande\r\nfolkomröstningar synes vara och låter väldigt demo-\r\nkratiska, men egentligen begränsar de folkets möjlig-\r\nheter till politiskt ansvarsutkrävande. I den meningen\r\nbegränsar de också folkstyret.\r\nDessutom är det så, Ingvar Svensson, att vi inte\r\nalls är rädda för utredningar och kunskap, men frågan\r\när tillräckligt utredd i vårt land. Det finns tillräckligt\r\nmycket kunskap och teoretiska insikter i frågan om\r\nfolkomröstningar.</pre><pre>Anf.  64  INGVAR SVENSSON (kd) replik:\r\nFru talman! Jag är något förvånad över att Ken-\r\nneth Kvist numera klassificerar politiska system som\r\nhar författningsdomstolar som odemokratiska. Det är\r\nmycket märkligt. De är givetvis demokratiska även\r\nom man kan diskutera graden av demokrati.\r\nDet beror uppenbarligen på dagsläget hur man i\r\nVänsterpartiet ställer sig till synen på folkomröst-\r\nningsinstitutet.\r\nNu och då kräver man folkomröstningar om saker\r\noch ting, och det skulle då egentligen vara stridande\r\nmot den representativa demokratin och möjligheten\r\natt utkräva ansvar. Jag tycker att den inställningen är\r\nmycket märklig.\r\nDet är min personliga åsikt. Jag vill givetvis inte\r\nföregripa utredningen. Man ska kunna titta på olika\r\nalternativ.\r\nDet är rimligt att man får en större tydlighet i\r\nfolkomröstningsinstitutet. Man kan t.ex. tillämpa det\r\ndanska systemet. Riksdagen fattar ett beslut, och det\r\ngäller kanske en så viktig fråga att man tycker att man\r\nmåste ha en vidare bekräftelse. Sedan får folket säga\r\nja eller nej till riksdagens beslut. Det är en rimlig\r\nlösning, och det är en rimlig koppling.\r\nDe rådgivande folkomröstningarna ger ett väldigt\r\nflytande intryck. Det är som sagt var långt ifrån alltid\r\nman respekterar deras utfall.</pre><pre>Anf.  65  HELENA BARGHOLTZ (fp):\r\nFru talman! Land ska med lag byggas. De politis-\r\nka besluten ska fattas inom gällande lagar tills de\r\nändras. Demokrati innebär bl.a. att det vid skiljaktiga\r\nmeningar är majoriteten - inte folkviljan i sin helhet -\r\nsom ska bestämma. Men dessa beslut kan inte se ut\r\nhur som helst om demokratin ska kunna bestå. Det är\r\ndärför vi har ett speciellt skydd för de s.k. opinions-\r\nfriheterna.\r\nEtt område som i dag är undantaget från Lagrå-\r\ndets granskning är förslag till ändringar i våra grund-\r\nlagar, där dessa opinionsfriheter finns reglerade.\r\nDetta undantag har motiverats med att grundlagarna\r\när så politiskt känsliga att de är mindre lämpliga för\r\nLagrådets granskning. Vi i Folkpartiet delar inte den\r\nuppfattningen utan menar att Lagrådets tekniska syn-\r\npunkter är väl så värdefulla här som vad gäller övrig\r\nlagstiftning. Därför bör de reglerna naturligtvis änd-\r\nras.\r\nSedan början av 1980-talet är den s.k. lagpröv-\r\nningsrätten inskriven i vår regeringsform. Dock före-\r\nskrivs att bestämmelsen bara får tillämpas om det är\r\nuppenbart att en underordnad lag eller bestämmelse\r\nstrider mot en överordnad lag. Det finns enligt vår\r\nmening ingen anledning att behålla denna inskränk-\r\nning. Här har mycket vältaligt tidigare utvecklats\r\nvarför man ska ta bort detta uppenbarhetsrekvisit. Det\r\när också osäkert om begränsningen stämmer med EG-\r\nrätten och den Europarådskonvention som vi har\r\ninförlivat i vår svenska lag.\r\nUtöver dessa reformer bör vi också, menar vi från\r\nFolkpartiet, positivt pröva införandet av en författ-\r\nningsdomstol. Vi vet att det finns olika nyanser i\r\ninställningen till författningsdomstolen. Vi är ändå\r\nglada över att vi i detta läge har fått en majoritet inom\r\nutskottet som ställer upp på att göra en översyn av\r\nlagprövningen och Lagrådets ställning.\r\nAnledningen till att vi är för en författningsdom-\r\nstol är att behovet av en sådan reform har förstärkts\r\ngenom vårt medlemskap i EU. Sverige har genom det\r\nmed EG-domstolen i Luxemburg fått vad som vanli-\r\ngen menas med en författningsdomstol. Det förefaller\r\nväldigt märkligt att vi skulle ha vår författningsdom-\r\nstol i Luxemburg, där det ska prövas om lagar och\r\nbestämmelser strider mot EG-rätten, medan en even-\r\ntuell kollision med svenska lagar i övrigt inte ska\r\nkunna prövas av en författningsdomstol i Sverige.\r\nSjälvfallet får man inför införandet av en författ-\r\nningsdomstol pröva vilka förändringar man måste\r\ngöra i Lagrådets arbete och när det gäller utformning-\r\nen av lagprövningsrätten över huvud taget.\r\nFru talman! Debatten om den s.k. IB-affären för\r\nen del år sedan visar enligt min och Folkpartiets me-\r\nning väldigt tydligt på behovet av att riksdagen ska\r\nkunna tillsätta särskilda riksdagskommissioner vid\r\nspeciella tillfällen. Dessa riksdagskommissioner ska\r\nvara ett komplement till konstitutionsutskottets lö-\r\npande granskning och kanske kunna göra mer omfat-\r\ntande granskningar och undersökningar än vi i kon-\r\nstitutionsutskottet klarar av inom ramen för vår vanli-\r\nga granskning.\r\nI varje särskilt fall bör man ta ställning till om\r\ndessa kommissioner ska ha möjlighet att ta upp vitt-\r\nnesmål under sanningsförsäkran och också ha möjlig-\r\nhet att befria personer från gällande tystnadsplikt.\r\nDärför har vi i vår motion yrkat på att man tar fram\r\nen särskild lag om riksdagskommissioner.\r\nFru talman! Jag vill också ta upp en annan fråga\r\nsom behandlas i detta KU-betänkande och som kan\r\nförefalla lite udda där. Det handlar om bekännelse-\r\nkravet för statschefen såsom det är reglerat i en av\r\nvåra grundlagar, nämligen successionsordningen. Här\r\ndelar jag den uppfattning som kommer till uttryck i\r\nen gemensam reservation tillsammans med Vänster-\r\npartiet och Miljöpartiet.\r\nFrågan om statschefens bekännelsekrav är inte ny\r\nför oss liberaler. Vi har alltid hävdat alla människors\r\nrätt till tros- och religionsfrihet. Denna frihet måste\r\nockså omfatta en mycket speciell familj, nämligen\r\nkungafamiljen med kungen, prinsar och prinsessor.\r\nRätten till tronen villkoras med att kungen ska vara\r\n\"av den rena evangeliska läran, sådan som den, uti\r\nden oförändrade Augsburgiska bekännelsen, samt\r\nUppsala mötes beslut av år 1593, antagen och förkla-\r\nrad är\". Det är för mig helt orimligt. Ja, det är rentav\r\norätt mot kungliga personer.\r\nLåt mig med en gång säga att jag accepterar mo-\r\nnarkin, så jag anser inte som Vänstern att man kan\r\nlösa denna fråga galant genom att avskaffa monarkin.\r\nMen jag kan inte förstå varför vi ska sätta en trosmäs-\r\nsig tvångströja på statschefen och alla prinsar och\r\nprinsessor och också på dem som gifter sig med prin-\r\nsar och prinsessor.\r\nSverige är numera ett mångkulturellt och mångre-\r\nligiöst land, och det bör kunna avspeglas också i\r\nkungahuset. Visst ska vi väl kunna ha en statschef\r\nmed katolsk tro. Hon ska inte behöva abdikera och\r\nflytta till Rom, för att dra en parallell med ett känt\r\nexempel.\r\nStatschefens trosåskådning eller brist på sådan är\r\nhans eller hennes personliga rättighet, precis som det\r\när för alla oss andra. Detta ska absolut inte regleras i\r\nlag. Lagrummet i successionsordningens 4 § betraktas\r\nkanske av somliga som ett kuriosum, men frågan är\r\nändå av så stor betydelse för en visserligen liten\r\ngrupp att vi måste ta lagen på allvar. Gör man det kan\r\nman inte göra annat än att anse att lagparagrafen\r\nmåste lyftas bort ur successionsordningen. Vår\r\nsvenska grundlag ska inte få innehålla några kuriosa-\r\nparagrafer.\r\nFru talman! Jag står naturligtvis bakom samtliga\r\nfolkpartireservationer men nöjer mig med att yrka\r\nbifall till reservation 11.</pre><pre>Anf.  66  KENNETH KVIST (v) replik:\r\nFru talman! Jag vill konkretisera det här lite. Låt\r\noss ta frågan om kommunalt utjämningssystem. Det\r\nfördes en viss diskussion. Moderaterna angrep försla-\r\nget och sade att det gick emot grundlagen, osv.\r\nHade vi haft en författningsdomstol skulle alltså\r\nen domstol ovanför politiken ha avgjort huruvida vi\r\nskulle skapa en större fördelningsmässig rättvisa i\r\nlandet eller inte. Detta är orimligt. De strider mot\r\nfolksuveräniteten, och det strider egentligen i grunden\r\nockså mot en liberal ideologi, som jag redogjorde för\r\ni mitt första anförande.\r\nNu är det intressant att veta var Folkpartiet egent-\r\nligen står. Det har ändå funnits klartänkta personer\r\nsom har sysslat med dessa frågor. Jag tänker på t.ex.\r\nDaniel Tarschys, Olle Wästberg och Svante Nycan-\r\nder, vars uppfattning jag redogjorde för, som såvitt\r\njag uppfattar det har en mera konsekvent hållning för\r\nfolksuveränitetsprincipen. Men här halkar Folkpartiet\r\nhelt uppenbart snett i förhållande till sin ideologi. Ni\r\nhalkar in på maktdelningsspåret - det konservativa\r\nspåret - och det är också tråkigt.\r\nSedan tycker jag, fru talman, att det vore bra om\r\nFolkpartiet kunde följa rekommendationen från sitt\r\nungdomsförbund och visa lite mod och rösta för mo-\r\nnarkins avskaffande, och inte bara begränsa sig till att\r\nta upp kungens trosbekännelse. Men det är gott så.</pre><pre>Anf.  67  HELENA BARGHOLTZ (fp) re-\r\nplik:\r\nFru talman! Frågan om skatteutjämningens fören-\r\nlighet med grundlagen var ju en väldigt stor och om-\r\ndiskuterad fråga när man införde systemet med kom-\r\nmunal skatteutjämning. Jag tycker att det hade varit\r\nalldeles utmärkt om man hade haft en författnings-\r\ndomstol som hade kunnat klara ut den här frågan.\r\nDen blev ju väldigt krånglig och inflammerad just\r\ndärför att man inte visste hur de formella förutsätt-\r\nningarna var när det gällde att få skatteutjämnings-\r\nsystemet att stämma överens med den kommunala\r\nsjälvstyrelsen. När jag var kommunalpolitiker under\r\nden tid då det här infördes kände jag det som ett väl-\r\ndigt starkt behov.\r\nNär det sedan gäller vår inställning till författ-\r\nningsdomstol finns det naturligtvis, precis som i alla\r\nandra partier, olika synpunkter på detta. Jag kan inte\r\nse att det här står i strid med den liberala ideologin.\r\nDet kanske t.o.m. finns en och annan inom Kenneth\r\nKvists eget parti som tycker att det vore alldeles ut-\r\nmärkt att ha den möjlighet till en säkerhetsventil som\r\nen författningsdomstol ändå kan innebära.\r\nNär det gäller våra ungdomars krav på att införa\r\nrepublik finns det naturligtvis även vuxna folkpartis-\r\nter som anser detta. Som jag sade accepterar jag dock\r\nmonarkin, eftersom jag förlitar mig på det som Ken-\r\nneth Kvist så ofta talar om, nämligen folkviljan. Det\r\när alldeles uppenbart att folket vill ha monarki. Låt\r\noss, Kenneth Kvist, i det här avseendet respektera\r\nfolkviljan.</pre><pre>Anf.  68  KENNETH KVIST (v) replik:\r\nFru talman! Här i riksdagen företräder vi, om vi\r\ninte har särskilda samvetsbetänkligheter och särskilt\r\nanger det, våra partier och deras majoriteter, inte\r\nminoritetsgrupper i partierna.\r\nHelena Bargholtz inställning är ganska beteck-\r\nnande. En komplicerad fråga med klara politiska\r\nspänningar mellan höger och vänster vill hon inte\r\navgöra i den politiska processen och sedan låta väl-\r\njarna ta ställning i ett politiskt val. I stället vill hon\r\nskicka upp den till en domstol som ska slita den poli-\r\ntiska tvist som det ändå till syvende och sist handlar\r\nom.\r\nDetta är problemet med den inställning man har\r\nnär det gäller författningsdomstol: En ovanför politi-\r\nken stående expertis ska ta ställning i ibland kompli-\r\ncerade politiska frågor. Det är bättre att riksdagen får\r\ngöra det och att de politiska partierna sedan får sina\r\nställningstaganden prövade av folket i valrörelsen och\r\nfår vädja om förtroende för vad man har gjort och inte\r\nhar gjort.</pre><pre>Anf.  69  HELENA BARGHOLTZ (fp) re-\r\nplik:\r\nFru talman! Som jag sade i mitt förra anförande\r\nhar hela frågan om det kommunala skatteutjämnings-\r\nsystemets överensstämmelse med grunderna för den\r\nkommunala självstyrelsen varit väldigt debatterad. Vi\r\nkommer i vår nästa debatt här att komma in på frågan\r\nom den kommunala självstyrelsen. Jag ser inte något\r\nproblem här. Jag ser tvärtom att en författningsdom-\r\nstol här kan fungera som en säkerhetsventil när det\r\ngäller att bedöma frågan om förenligheten med\r\ngrundlagen. Det är ju inte fråga om ett politiskt ställ-\r\nningstagande utan om en bedömning av förslagets\r\nförenlighet med grundlagen.</pre><pre>Anf.  70  PER LAGER (mp):\r\nFru talman! Vi har här fått en rad lektioner i histo-\r\nria och statskunskap, både av Nils Fredrik Aurelius\r\noch av Kenneth Kvist och även av Ingvar Svensson.\r\nSedan fick vi också en redogörelse för religionsfri-\r\nheten av Helena Bargholtz. Allt var väl och bra sagt\r\npå många sätt. Jag tänker inte försöka upprepa eller\r\nkonkurrera med de här lektionsanförandena. Det här\r\nbetänkandet, som Kenneth Kvist så riktigt påpekade,\r\ninnehåller förfärligt mycket. Man har att välja på att\r\nkoncentrera sig eller att väldigt ytligt beröra de olika\r\nrubrikerna. Jag tänker försöka ta upp de rubriker som\r\njag finner mest angelägna utifrån den hållning som\r\nMiljöpartiet har.\r\nFörst skulle jag vilja nämna detta med rösträttsål-\r\ndern. Här har Miljöpartiet sedan lång tid tillbaka\r\nhävdat att vi måste sänka rösträttsåldern till 16 år. Vi\r\när inte ensamma om det. Många ungdomsförbund och\r\nutredningar talar för detta. Varför ska man göra det?\r\nJo, det är självklart för att bereda ungdomarna plats i\r\ndet politiska rummet och ge dem tillfällen att vara\r\nmer delaktiga i politiken. I dag är över 80 % av de\r\nfolkvalda i kommunerna över 40 år. Det säger en del\r\nom hur politiken bedrivs och vilka olika ämnen som\r\nblir aktuella. Därför är det väldigt viktigt att vi låter\r\nungdomarna komma till. Vi sätter en 16-årsgräns för\r\nrösträtten, men vi anser att själva valbarheten ska\r\nfölja myndighetsåldern. Det har ju inte varit några\r\nstatiska åldrar här över tiden, utan det har förändrats.\r\nDärför tycker jag att det finns anledning, med tanke\r\npå den utveckling vi har, att ge ungdomarna den här\r\nmöjligheten. På kommunal nivå, landstingsnivå, na-\r\ntionell nivå och EU-nivå bör 16-årsgränsen gälla.\r\nMiljöpartiet har en reservation om detta, reservation\r\n3, som jag härmed vill yrka bifall till.\r\nNu är det så att Vänsterpartiet har en reservation\r\nom rösträttsålder vid 18 år med kalenderår. Det där\r\nhar varit ett andrahandsalternativ för Miljöpartiet. Det\r\när ju orimligt att ungdomar ska behöva vara 21 år\r\ninnan de får rösta första gången. Det beror på om de\r\nfyller år före eller efter valdagen. Jag är lite ledsen\r\növer att inte Kenneth Kvist yrkade bifall till den re-\r\nservationen. För att inte tillhöra dem som yrkar bifall\r\ntill många reservationer, för att i stället försöka hålla\r\nnere detta, yrkar jag bara bifall till reservation 3. Men\r\nsjälvklart skulle jag i andra hand ha velat stödja re-\r\nservation 2.\r\nNär det gäller valsystemet och småpartispärren\r\nhar Ingvar Svensson gjort en bra utläggning om det,\r\nså det ska jag inte upprepa. Självklart är det så att här\r\nfinns en fallucka och en tröskel som inte är bra för\r\ndemokratin. Det handlar hela tiden om att förstärka\r\noch fördjupa demokratin. Då borde man kunna se\r\növer den här spärren och se om man inte i stället\r\nkunde hitta t.ex. ett intrappningssystem. Jag tycker att\r\ndet låter som en möjlig väg för att förstärka demo-\r\nkratin. Det finns många andra modeller som man\r\nockså skulle kunna titta på. Huvudsaken är att man\r\nutreder det här, precis som det sägs i reservation 5\r\nsom Ingvar Svensson har yrkat bifall till. Det är\r\nVänsterpartiet, Miljöpartiet och kd som ställer sig\r\nbakom detta.\r\nNär det i övrigt gäller antalet riksdagsledamöter\r\ntycker jag definitivt inte om att man sänker antalet i\r\nden här riksdagen. Det menar jag går emot demokra-\r\ntin. Det ökar avståndet mellan folk och folkvalda.\r\nSedan har Centern ett intressant förslag om att\r\ntidsbegränsa uppdragen till tre mandatperioder. Detta\r\nhar Miljöpartiet praktiserat, och vi har det också i vårt\r\npartiprogram sedan lång tid tillbaka. Men jag tror inte\r\natt man kan tala om för andra partier att de ska göra\r\nså här. Jag tror inte att man kan ha den inställningen.\r\nDet bästa är väl om man ser till att det sker i ens eget\r\nparti. Gör alla partierna det blir det en bra rotation.\r\nDå tror jag att vi får en vital demokrati. Det är en bra\r\nidé, men håll den inom partiet och låt den inspirera\r\nalla andra partier! Så försöker vi göra i Miljöpartiet.\r\nFörfattningsutredningen har diskuterat frågan om\r\nvaldagarna, och vi avvaktar den. Vi har lagt fram en\r\nmotion om skilda valdagar. Vi vet att t.ex. Demokra-\r\ntiutredningen var positiv till det. Det är först i april\r\n2002 som vi får ett svar. Det är tråkigt att det dröjer\r\nså länge. Skilda valdagar är ett sätt att vitalisera de-\r\nmokratin. Jag vet att både socialdemokratin och\r\nVänsterpartiet är emot det. Det skulle vara intressant\r\natt diskutera frågan i ett bredare perspektiv, just uti-\r\nfrån att partistrukturen i Sverige håller på att kracke-\r\nlera. Det är kris för partierna. Det vore intressant att\r\nse hur man skulle kunna vitalisera demokratin, bl.a.\r\ngenom att göra de lokala frågorna ännu viktigare för\r\nfolk.\r\nDet finns en majoritet för att utreda folkomröst-\r\nningsinstitutet. Jag behöver inte ägna mig mer åt det.\r\nDet är intressant att vi kom fram till en majoritet i\r\nfrågan. Som någon sade tidigare, kunskap är inte\r\nfarligt. Kunskapen är snarare viktig, och vi ska bejaka\r\nden.\r\nFolkomröstningsinstitutet har inte fungerat så bra\r\nhittills. Miljöpartiet har idéer om hur det skulle kunna\r\nse ut, både på nationell och lokal nivå. Dem har vi\r\npresenterat i våra motioner. Jag ska inte dra det här,\r\nför det går att läsa i våra motioner.\r\nBestämmelsen om behörighet som statsråd är en\r\nav anakronismerna i vår grundlag. Det är märkligt att\r\nman ska behöva vara svensk medborgare i tio år in-\r\nnan man får bli statsråd. Jag hoppas att frågan aktua-\r\nliseras i en utredning, så att vi kan få ett upphävande\r\nav regeln. Den stämmer dåligt med vår moderna\r\ndemokrati och vårt sätt att se på människor. Det är en\r\nmänniskosynsfråga. Det är lika tokigt och anakronis-\r\ntiskt som bekännelsekravet för kungafamiljen, som\r\nHelena Bargholtz tog upp. Självklart ska det vara\r\nreligionsfrihet för alla, även kungafamiljen.\r\nDet finns en viktig reservation angående monarki\r\noch republik. Jag ska inte ta upp den här. Det gör min\r\npartikollega Birger Schlaug senare.\r\nEn del i reservationen handlar om apanaget för\r\nkungafamiljen. Den bygger på en vänsterpartimotion,\r\nmen Kenneth Kvist tog inte upp den. Den går ut på att\r\ndet ska vara genomskinlighet. Det ska vara möjligt att\r\nrevidera en del av apanaget, förutom den rent privata\r\ndelen till kungafamiljen. Det är viktigt att det blir\r\ngenomskinlighet. Jag stöder reservationen också i den\r\ndelen.\r\nJag ställer upp på majoritetens skrivning om en\r\nförstärkt lagprövningsrätt. Miljöpartiet har motionerat\r\nom en författningsdomstol. Vi ser det som ett viktigt\r\nsteg att undersöka hur man ska kunna förstärka lag-\r\nprövningsrätten och fasa ut eller ta bort uppenbarhets-\r\nrekvisitet. Det har genom utredningar visat sig att det\r\ninte längre anses fungera. Då ska man inte heller ha\r\ndet. Det är inte bra för demokratin. Även den frågan\r\nska tas upp av en utredning. Det är inget farligt. Det\r\när intressant. Det ger kunskaper och förmodligen en\r\nutveckling av demokratin.\r\nJag känner till det motstånd som finns. Jag hörde\r\nnyss Kenneth Kvist nämna att det var emot folksuve-\r\nräniteten. Det vara bara domstolar som skulle få den\r\nviktiga makten. Domstolsväsendet, den dömande\r\nmakten, skulle degraderas. Sedan sade Kenneth Kvist\r\nockså att vi bör revidera nuvarande lagprövningsrätt.\r\nVisst behövs en viss maktdelning. Jag kände att det\r\ninte var ett motstånd rakt över. Det fanns en liten\r\nöppning. Det betyder att en utredning skulle kunna\r\nvara nyttig och ge incitament till ställningstaganden.\r\nMan kunde gå djupare in i demokratidiskussionen om\r\nmaktdelningslära och folksuveränitet, som Kenneth\r\nKvist tog upp.\r\nI betänkandet behandlas också en motion angåen-\r\nde Svenska kyrkan och ett sista klipp när det gäller\r\nförhållandet mellan staten och kyrkan. Det är en\r\nvänsterpartimotion som resulterar i en reservation.\r\nJag stöder den men yrkar inte bifall till den. Det är\r\nuppenbart att den process som vi startade för rätt\r\nmånga år sedan, som resulterade i att kyrkan och\r\nstaten skildes, har kvar en del anakronismer som\r\nbehöver rättas till - ju förr desto bättre.\r\nHär finns också en motion om adeln och riddar-\r\nhusordningen. Jag ställer mig givetvis bakom den. Vi\r\när ett enigt utskott. Men jag tror att vi tolkar det olika,\r\nutifrån den utgångspunkt vi har i dessa frågor. Ken-\r\nneth Kvist var inne på det. Vi skriver tillsammans att\r\nvi ska pröva förutsättningarna för och konsekvenser-\r\nna av en ändring av nuvarande reglering. Jag menar\r\natt det betyder en avreglering, och så hoppas jag att\r\ndet är för de flesta. Jag hoppas att utredningen, som\r\nkommer att ge oss olika svar, kommer fram till att det\r\nhandlar om en avreglering och ingenting annat.\r\nFru talman! Jag vill inte förlänga i onödan utan\r\nyrkar bifall till reservation nr 3.</pre><pre>Anf.  71  KENNETH KVIST (v) replik:\r\nFru talman! Som ofta finns det mycket sympatiskt\r\ni det Per Lager säger. Vi har också kunnat enas i\r\nnågra reservationer. Vi har av tidsskäl inte yrkat bifall\r\ntill dem. Men Per Lager har kanske missuppfattat mig\r\nnär det gäller att revidera lagprövningsrätten. Jag vill\r\ngå rakt motsatt väg mot honom. Lagprövningen ska i\r\nsista hand ske i riksdagen och ingen annanstans.\r\nDet här med en författningsdomstol är egentligen\r\nkonstigt. Miljöpartiet har ju en bra inställning när det\r\ngäller EMU. Då argumenterar man precis som vi, att\r\nman tycker att det är fel att en del av politiken lyfts\r\nbort och i stället beslutas av s.k. oberoende experter i\r\nform av en direktion för en riksbank, och i fallet\r\nEMU t.o.m. på europeisk nivå i den europeiska cent-\r\nralbanken. Detta är ett demokratiskt problem.\r\nMen varför är inte detta ett demokratiskt problem\r\nnär det gäller överprövningen av riksdagens lagbe-\r\nslut? Det är väl också ett demokratiskt problem att ta\r\nbort den från de folkvalda och överföra den till oav-\r\nsättbara domare? Det är ju där som inställningen\r\nhaltar. Jag menar att ni borde vara, och ofta är, an-\r\nhängare av folksuveränitetstanken. Men ni halkar\r\nibland omkring när det gäller principerna och har inte\r\npå ett konsekvent sätt gjort dem klara för er.</pre><pre>Anf.  72  PER LAGER (mp) replik:\r\nFru talman! Jag vet inte om vi halkar omkring,\r\nKenneth Kvist. Vi försöker sätta ned foten där den\r\nbör sättas ned i förhållande till den utveckling som vi\r\nhar när det gäller den dömande och verkställande\r\nlagstiftande makten. Kenneth Kvist säger att man\r\nlämnar över till domare som han förment menar\r\nskulle vara ofelbara medan folksuveräna riksdagen\r\nockså skulle vara ofelbar, utan citattecken. Vi i riks-\r\ndagen kan avsättas. Men vi kan också fatta fel beslut.\r\nRegeringen fattar fel beslut. Förordningar är inte\r\nalltid sådana att de inte drabbar enskilda människor\r\npå ett sätt som vi tycker väldigt illa om. Det måste\r\nfinnas möjligheter för människor att få upprättelse.\r\nDet måste finnas möjligheter att ställa den grundlag\r\nsom vi stiftar här i riksdagen mot sådana beslut som\r\nfattas av t.ex. regeringen och leder till förordningar\r\noch olika regleringar.\r\nDet är väldigt viktigt att denna möjlighet finns.\r\nJag tror inte alls att dessa domstolar är helt ofelbara.\r\nMen de är ett komplement och en förstärkning av den\r\nlagstiftande makt som vi har.</pre><pre>Anf.  73  KENNETH KVIST (v) replik:\r\nFru talman! Det är klart att vi fattar fel beslut, om\r\njag får använda det uttrycket, eller beslut som är kon-\r\ntroversiella. Men om dessa beslut är alltför fel eller\r\nalltför kontroversiella har människorna alltid möjlig-\r\nheten att se till att det kommer in en ny majoritet i\r\nriksdagen om de inte är nöjda med den politik som\r\nförs. Det är så att säga grundtanken. Men det är ju\r\nannorlunda om vi ska ha domare som på grund av sin\r\nhöga utbildning eller höga meriter ska sitta över och\r\nkunna styra när det gäller frågor där vi ju vet att grän-\r\nserna mellan vad som är politik och juridik är oerhört\r\nflytande och där vi får höga ämbetsmän som ska\r\navgöra frågor som många gånger är politiska frågor.\r\nJag tog upp exemplet med det kommunala utjäm-\r\nningssystemet som ett konkret exempel där det har\r\nvarit debatt om utjämningssystemets förhållande till\r\ngrundlagen. Tycker Per Lager verkligen att det är\r\ndomare som ska avgöra huruvida rika kommuner\r\neller kommuner till vilka det har flyttat in människor\r\nmed höga inkomster ska kunna hjälpa kommuner som\r\nhar stor utflyttning och en besvärlig åldersstruktur\r\nosv.? Huruvida det ska ske eller inte, ska det avgöras\r\nav en domstol? Är det inte i stället folkets valda organ\r\nsom ska avgöra huruvida detta ska ske eller inte, och\r\när det inte folket som sedan ska göra sin bedömning\r\nom man tycker att detta folkvalda organ har gjort rätt\r\neller fel? Så måste det väl vara, och det måste väl\r\nvara detta som också stämmer överens med Miljö-\r\npartiets grundideologi?\r\nNi sätter naturligtvis ned era fötter var ni vill. Jag\r\ngör inga anspråk på att få vara med och påverka det.\r\nMen när jag tycker att ni sätter ned dem lite än här\r\noch än där, om jag får uttrycka mig så, så gör ni ju det\r\ndärför att ni ofta står bakom en folksuveränitetstanke\r\nmen sedan ibland utan vidare placerar er in i högerbu-\r\nren och in i högerns traditionella författningstänkan-\r\nde.</pre><pre>Anf.  74  PER LAGER (mp) replik:\r\nFru talman! Att sätta ned fötterna lite här och där\r\när väl kanske inte det som utmärker vårt parti mest,\r\nsom jag uppfattar det, utan det är väl snarare ett ty-\r\npiskt vänsterpartimärke, i alla fall under senare tid.\r\nMen när det gäller just en författningsdomstol som\r\nidé har den funnits med i Miljöpartiets partiprogram\r\nsedan vi startade vårt parti, så det är inte någon ny idé\r\neller något tillfälligt.\r\nSedan är det fortfarande riksdagen som stiftar la-\r\ngar, och det är det viktigaste av allt. Det är ju vi som\r\nbestämmer vilka lagar som ska finnas i det här landet,\r\nännu så länge, självklart med undantag av EU:s möj-\r\nlighet att styra alltihop, vilket vi ju är överens om är\r\ngalet.\r\nSedan är detta en utredning som ska titta på hur\r\nman kan ta bort uppenbarhetsrekvisitet, hur man kan\r\nförstärka lagprövningsrätten och Lagrådets ställning\r\noch även titta på frågan om en författningsdomstol.\r\nDet är ju en kunskapsförstärkning i dessa frågor som\r\nvi behöver, eftersom det händer saker och ting under\r\ntiden, och behovet av att titta närmare på uppenbar-\r\nhetsrekvisitet är uppenbart. Kenneth Kvist kanske\r\negentligen inte är så oerhört bestämd och säker i fråga\r\nom detta. Jag vill göra en egen tolkning här. Men jag\r\nförstår läget för Kenneth Kvist i frågan i stort. Men\r\ndetta borde ju vara intressant även för Vänsterpartiet.</pre><pre>Anf.  75  GÖRAN MAGNUSSON (s):\r\nFru talman! Som en av reservanterna känns det\r\nändå tillfredsställande att nu få delta i den här debat-\r\nten. Och jag har naturligtvis som alla andra förberett\r\nett anförande. Även om det skulle vara frestande att\r\nockså kasta sig in i den debatt som hittills har varit så\r\nska jag med hänsyn till de begränsningar av tid och\r\nannat som numera tydligen gäller börja med mitt\r\nanförande.\r\nJag konstaterar att all offentlig makt i Sverige ut-\r\ngår från folket. Folkstyrelsen bygger på fri åsiktsbild-\r\nning och på allmän och lika rösträtt. Den offentliga\r\nmakten ska utövas under lagarna.\r\nDessa viktiga principer inleder som alla väl nume-\r\nra vet, i alla fall alla i den här kammaren, Sveriges\r\nregeringensform från 1974. Den bygger på folksuve-\r\nränitetsprincipen som är grundbulten. Folkets vilja i\r\nval utgör grunden för det politiska beslutsfattandet.\r\nUnder de drygt 25 år som den nuvarande författ-\r\nningen har varit i bruk så måste man kunna säga att\r\nden har fungerat väl. De som vill göra grundläggande\r\nförändringar av författningen måste anföra andra\r\nmotiv än att den inte har fungerat.\r\nDen debatt som riksdagen i dag har handlar om\r\nviktiga frågor om demokratins spelregler. Därför vill\r\njag erinra om de principer som är grundläggande för\r\nsocialdemokraternas inställning i författningsfrågor.\r\nI två för Socialdemokraterna principiellt viktiga\r\nfrågor har de borgerliga partierna tillsammans med\r\nMiljöpartiet majoritet. Den ena frågan handlar om\r\nden kraftiga utvidgningen av lagprövningsrätten,\r\nalltså möjligheten för en domstol att underkänna av\r\nriksdagen stiftad lag. Den andra frågan handlar om\r\nökad användning av beslutande folkomröstningar,\r\nsärskilt för att försena eller förhindra genomförandet\r\nav ett riksdagsbeslut.\r\nJag ska strax utförligare kommentera båda dessa\r\nförslag men vill redan nu säga att de är oförenliga\r\nmed folkstyrelseprincipen. Båda har karaktären av att\r\nunderkänna väljarens suveränitet på valdagen. För-\r\nfattningen ska uppenbarligen nu, enligt de borgerliga\r\npartierna med stöd av Miljöpartiet, riggas så att det\r\nblir svårt för väljaren att direkt påverka politiken.\r\nDet finns tre grundläggande krav som måste upp-\r\nfyllas för att folkstyret ska leva. Det fastslår bl.a. den\r\ntidigare KU-ordföranden och författningsexperten\r\nHilding Johansson i sin bok All offentlig makt utgår\r\nfrån folket.\r\nKrav nummer ett är att man tillämpar en demo-\r\nkratisk styrelseteknik. Där är de grundläggande ele-\r\nmenten de medborgerliga friheterna och den allmänna\r\noch lika rösträtten.\r\nKrav nummer två är att vara trogen demokratin,\r\nalltså valutslag och omröstningsresultat i kammaren\r\neller i andra församlingar måste accepteras.\r\nKrav nummer tre är att folkstyret löser de på-\r\nträngande aktuella problemen. Ju bättre stat och\r\nkommun förmår att tillgodose människors behov,\r\ndesto mindre grogrund har missnöjet och de antide-\r\nmokratiska rörelserna. Vanmakt är ett hot mot folk-\r\nstyret och kan bli förödande.\r\nFru talman! Den nuvarande svenska författningen\r\noch väsentliga förändringar av den har hittills kunnat\r\ngenomföras under bred enighet. I strävan efter sam-\r\nsyn på demokratins spelregler har olika partier gjort\r\navkall på egna krav till förmån för helheten. Därige-\r\nnom har bärande delar av regeringsformen fått så stor\r\nuppslutning att de inte riskerar att ändras vid skiftan-\r\nde majoritetsförhållanden. Samma synsätt har anlagts\r\nfrån de politiska partiernas sida på viktiga regler för\r\nden politiska verksamheten som finns i vanlig lag,\r\nexempelvis vallagsregler.\r\nÄven i dag deklarerar partierna samma syn på\r\nändringar av författningen - åtminstone vid högtidli-\r\nga tillfällen. Studerar man den praktiska verkligheten\r\nfinner man lätt ett annat resultat. Här är ett antal ex-\r\nempel:\r\n· Med en rösts övervikt i riksdagen har borgerlig-\r\nheten och Miljöpartiet beslutat att utreda slopan-\r\ndet av den gemensamma valdagen. Motståndet\r\nfrån s och v vägde lätt, även i ljuset av tidigare\r\növerenskommelser.\r\n· I revisionsfrågan kördes socialdemokraterna över\r\ni riksdagsstyrelsen, och borgerligheten var beredd\r\natt göra samma sak i konstitutionsutskottet. Från\r\ns, v och mp föreslogs i utskottet då vissa modifie-\r\nringar, vilket ledde till att utskottet kunde lägga\r\nfram ett enigt förslag till riksdagen. Vi gjorde av-\r\nkall på för oss viktiga principer i syfte att åstad-\r\nkomma sådan enighet att den beslutade revisionen\r\ninte skulle behöva ifrågasättas vid ändrade majo-\r\nritetsförhållanden.\r\n· Nyligen, i 1999 års författningsutredning, mot-\r\nsatte sig de fyra borgerliga partierna att lägga\r\nfram förslag om en ändring av grundlagen beträf-\r\nfande ersättningsreglerna vid begränsning av\r\nmiljöstörande verksamhet. Att en enig riksdag be-\r\nställt just ett sådant förslag spelade ingen roll för\r\nborgerligheten. Majoriteten i frågan - alltså s, v\r\noch mp - avstod i detta läge från att lägga fram\r\nförslag därför att majoriteten för förändringen inte\r\nvar tillräckligt bred.\r\n· I detta betänkande körs socialdemokrater och\r\nvänsterpartister över i två andra väsentliga frågor,\r\nslopande av uppenbarhetsrekvisitet och införande\r\nav folkomröstning som blockering och fördröj-\r\nning av riksdagsbeslut.\r\nFru talman! Av den här redovisningen framgår\r\nklart att borgerligheten inte på någon punkt sökt jäm-\r\nka samman, utjämna motsättningar och skapa enighet.\r\nI äganderättsfrågan har de ignorerat ett enigt riks-\r\ndagsbeslut, men de skulle knappast för ett ögonblick\r\nacceptera att regeringen ignorerar exempelvis riks-\r\ndagsmajoritetens begäran om att utreda slopandet av\r\nden gemensamma valdagen. Principerna tycks variera\r\nmed hänsyn till det partipolitiska intresset för de olika\r\nspörsmålen när det gäller författningsfrågor.\r\nJag känner en viss skepsis och oro över det fort-\r\nsatta arbetet i 1999 års författningsutredning, mot den\r\nbakgrund som jag här har skisserat med överkörning,\r\nbortseende från bred enighet kring väsentliga föränd-\r\nringar.\r\nNu över till lagprövningen. I regeringsformen in-\r\nfördes ett stadgande om lagprövning först 1979 och\r\nförsågs då med det uppenbarhetsrekvisit som borger-\r\nligheten och Miljöpartiet nu vill slopa. Dessförinnan\r\ndiskuterades frågan i många olika utredningar, och\r\nmeningarna var delade. År 1977 tillsattes Rättighets-\r\nskyddsutredningen under ledning av tidigare mode-\r\nratledaren Gunnar Heckscher. Utredningen ansåg inte\r\natt det behövdes några sakliga ändringar av lagpröv-\r\nningsrätten och ansåg att uppenbarhetsrekvisitet allt-\r\njämt skulle gälla. Däremot ville utredningen skriva in\r\nlagprövningsrätten i författningen, vilket alltså dittills\r\ninte hade skett.\r\nBåde socialdemokraterna och Vänsterpartiet, som\r\ni KU11 gemensamt reserverat sig mot att ge domsto-\r\nlarna mer politisk makt, anser att riksdagen ska vara\r\ndet högsta beslutande organet i Sverige.\r\nDet är därför lätt att instämma i Barry Holm-\r\nströms resonemang i Demokratiutredningens forskar-\r\nvolym Maktdelning. Barry Holmström är prefekt vid\r\nstatsvetenskapliga institutionen vid Uppsala univer-\r\nsitet och skriver i Demokratiutredningens forskarvo-\r\nlym: \"Politisk makt förlagd till domstolar och utövad\r\nav domare, och i särskild hög grad lagprövningsrätt,\r\när artfrämmande för demokratiska system. - - - De-\r\nmokrati innebär att medborgarna är den politiska\r\nmaktens legitima rot. De ... institutioner, som ges\r\nförtroendet att på medborgarnas vägnar utforma de\r\nför alla bindande normerna, skall regelbundet tvingas\r\nredovisa sitt fögderi för medborgarna, utsättas för\r\nderas granskning och dom. Domstolars organisering-\r\nsprincip är den motsatta: avskärmning från påverkan,\r\nimmunisering mot ansvarsutkrävande av såväl andra\r\ninstitutioner som av medborgarna själva.\"\r\nDet här är för mig fundamentalt. De som fattar de\r\npolitiska besluten måste kunna ställas till ansvar ge-\r\nnom allmänna val.\r\nAtt slopa uppenbarhetsrekvisitet i lagprövningen\r\ninnebär en förskjutning av makten från dem som valts\r\ntill dem som utnämnts till domartjänster de inte kan\r\navsättas från. Jag tycker inte heller att de ska kunna\r\navsättas. Jag ser stora risker med en sådan politisering\r\nav de opartiska domstolarna och en politisering av\r\ndomarutnämningar, som i USA.\r\nFru talman! Under moderaternas ledning har de\r\nfem partierna enats om att än en gång utreda folkom-\r\nröstningsinstitutet. En huvudlinje ska tydligen bli att\r\nmöjliggöra för en minoritet i riksdagen att försena\r\nikraftträdandet av ett riksdagsbeslut och eventuellt\r\nupphäva riksdagsbeslutet genom en folkomröstning.\r\nEn tredjedel av riksdagens ledamöter ska, enligt\r\nförslaget som är utformat i den moderata motionen,\r\nalltså vinna över en majoritet! För mig är det ett lika\r\nkonstigt förslag som att det skulle krävas två tredje-\r\ndels majoritet för att sälja kommunal egendom. Båda\r\ntankarna strider mot kravet på att vara trogen valre-\r\nsultatet och demokratin. Om denna folkomröstnings-\r\nmöjlighet hade funnits i dag antar jag att de borgerli-\r\nga partierna sett till att en tredjedel av riksdagen hade\r\nbeslutat att svenska folket skulle rösta om huruvida\r\ndet skulle fordras två tredjedelar för att privatisera\r\nsjukhus!\r\nHar borgerligheten något funderat över hur en så-\r\ndan här förhindrande folkomröstningsmöjlighet skulle\r\nha fungerat 1991 när den segerrusigt i riksdagen be-\r\nslutade bifalla Bildtregeringens proposition om att\r\nsälja ut ett 35-tal statliga företag? Som socialdemo-\r\nkrat - och kanske också vänsterpartister, men jag\r\nnöjer mig med att tala för mitt parti - hade det natur-\r\nligtvis varit bra om man hade haft den möjligheten.\r\nDet hade kunnat förhindra i varje fall det snabba\r\ngenomförandet av riksdagsbeslutet. Man skulle också\r\nmöjligen ha kunnat få en folkopinion mot detta för-\r\nslag.\r\nMen i stället försökte man på detta sätt att under-\r\nkänna valresultatet, vilket det faktiskt handlade om.\r\nRegeringen hade i valet fått mandat för att driva den-\r\nna utförsäljningspolitik av statliga företag. Att en\r\nminoritet då skulle ha kunnat förhindra och under-\r\nkänna valresultatet skulle ju bryta mot den tidigare\r\nredovisade principen om att man ska vara trogen mot\r\nvalresultatet.\r\nFru talman! Jag frågar mig: Vad är det egentligen\r\nför fel på vanlig enkel majoritet? Är det bara jag som\r\nnumera håller på principen en man en röst och direkt\r\ngenomslag av valresultatet i riksdagen?\r\nJag betraktar varje väljare som fullvärdig med-\r\nborgare och väljarnas i valet uttalade vilja ska också\r\nkunna genomföras utan vare sig en förhindrande\r\nfolkomröstning, som moderaterna så träffande kallar\r\nsitt förslag, eller utvidgad lagprövning.\r\nKommer dessa regler om folkomröstning och lag-\r\nprövning som ska förhindra valutslagets genomföran-\r\nde verkligen att öka intresset hos väljarna för att rösta\r\nnär han eller hon vet att det finns både lagprövning\r\noch folkomröstning att ta till för att förhindra att\r\nfolkviljan genomförs? Jag tror inte det. Tvärtom, det\r\nkommer att minska intresset. Demokratins system\r\noch teknik blir för svårt att förstå sig på, men det\r\nriskerar att bli ett paradis för advokater som driver\r\nlagprövningsprocesser åt den som kan betala!\r\nFru talman! För mig är folkstyrelsen förknippad\r\nmed tre viktiga principer: folkets suveränitet, politisk\r\njämlikhet och majoritetsprincipen. Det är folket självt\r\nsom gemensamt styr över sina angelägenheter.\r\nNu ska jag sätta punkt för mitt anförande, och det\r\nska jag göra genom att yrka bifall till hemställan i\r\nbetänkandet KU11 utom när det gäller mom. 9 och\r\nmom. 18, som handlar om folkomröstning och om\r\nslopat uppenbarhetsrekvisit vid lagprövningen. Där\r\nyrkar jag i stället bifall till reservationerna 7 och 12, i\r\nvilka jag föreslår att utskottet ska ha en annan upp-\r\nfattning.</pre><pre>Anf.  76  NILS FREDRIK AURELIUS (m) re-\r\nplik:\r\nFru talman! Vad är det för fel med vanlig enkel\r\nmajoritet? frågar Göran Magnusson. Det är inte alls\r\nnågot fel med en sådan. Det blir kanske lite halsbry-\r\ntande när han samtidigt ondgör sig över att riksdagen\r\nmed vanlig enkel majoritet kan komma att rösta ige-\r\nnom saker och ting om en liten stund. Rent logiskt\r\nverkar det inte alldeles klart.\r\nJag kan hålla med Göran Magnusson om att det är\r\nönskvärt med stor konsensus, dvs. överensstämmelse\r\ni viktiga författningsfrågor. Därför är det så tråkigt att\r\nsocialdemokraterna har ställt sig utanför den här\r\ndebatten i KU. Tillsammans med Vänsterpartiet hål-\r\nler man egentligen bara fast vid status quo.\r\nSocialdemokraterna, och inte minst Göran Mag-\r\nnusson, har varit ganska delaktiga i en utveckling mot\r\nen viss maktdelning i Sverige som har skett under\r\nsenare tid. Jag syftar på såväl den fristående riksban-\r\nken som den relativt fristående riksrevisionen. Även\r\nom man i de fallen kan tala om risker för politisering\r\noch annat, anser vi ändå att demokratins funktionssätt\r\nhar tillförts något genom dessa förändringar.\r\nDet kan inte vara så att maktdelning nödvändigt-\r\nvis är något ont. Tvärtom visar erfarenheterna att\r\nmaktdelning i en demokrati är ofta något bra, och\r\nmaktdelning i diktaturer är betydligt bättre än motsat-\r\nsen, dvs. diktaturer utan maktdelning, om man kan\r\nuttrycka sig så.\r\nNär det gäller exemplen från Demokratiutred-\r\nningen var det en forskares åsikt som återgavs, lik-\r\nsom jag återgav en annan forskares åsikt ur forskar-\r\nvolymen. Det intressanta med Demokratiutredningen\r\nlär väl snarast vara vad den parlamentariskt samman-\r\nsatta utredningen till sist kom fram till, och den kom\r\nenhälligt fram till ett avskaffande av uppenbarhets-\r\nrekvisitet med motiveringen att detta skulle vara en\r\nbra åtgärd för att stärka skyddet för statliga ingripan-\r\nden i medborgarnas fri- och rättigheter och också ett\r\nbra skydd för kommunerna.\r\nDet är snarare detta Göran Magnusson borde\r\nkommentera här.</pre><pre>Anf.  77  GÖRAN MAGNUSSON (s) replik:\r\nFru talman! Återigen deklarerar Nils Fredrik Au-\r\nrelius att det är bra med konsensus i författningsfrå-\r\ngor. Jag har inte sträckt mig riktigt så långt, utan jag\r\nhar sträckt mig till en bred majoritet. Konsensustan-\r\nken bygger ju på att den som inte vill kan förhindra\r\nalltsammans, och det är kanske inte heller riktigt bra\r\nfrån demokratisk synpunkt.\r\nKonsensusresonemanget bygger uppenbarligen på\r\natt om socialdemokraterna ansluter sig till de borger-\r\nliga uppfattningarna kring författningsfrågorna så\r\nuppstår det konsensus eller en bred majoritet. Det\r\nskulle alltså vara socialdemokraterna som har ansvar\r\nför att det blir en bred majoritet, näst intill konsensus.\r\nHar moderaterna inget ansvar för detta? Det är en\r\nväsentlig fråga som är betydligt viktigare att utreda än\r\nhuruvida Negrelius, som är jurist och akademiker, har\r\nrätt eller huruvida Barry Holmström, som är stats-\r\nvetare och ytterligare sakkunnig, har rätt - jag tänker\r\ndå på det som står i forskarvolymen.\r\nJag vill inte påstå att man ska bekänna sig till den\r\nena eller andra, men det är viktigt att peka på att det i\r\nforskarunderlaget till Demokratiutredningen fanns\r\nstarka resonemang som byggde på helt andra saker.\r\nDet kan också vara värt att notera att vid den hea-\r\nring som utskottet anordnade med rubriken Maktdel-\r\nning var det knappast någon mer än Negrelius som\r\nförespråkade riktig maktdelning. Men det påverkade\r\ninte moderaterna som gärna vill ha det. De ångar ju\r\npå i vanlig ordning.\r\nDet skulle vara intressant att veta, Nils Fredrik\r\nAurelius, hur det skulle se ut för riksdagen med en ny\r\nförfattning med en ordentlig maktdelning. Vart nå-\r\ngonstans i Sverige skulle makten transfereras till? Ni\r\ntalar ju väldigt mycket om maktdelning.</pre><pre>Anf.  78  NILS FREDRIK AURELIUS (m) re-\r\nplik:\r\nFru talman! Vi ska väl inte mobilisera fler fors-\r\nkarnamn. Annars vore det lätt, det finns åtskillig\r\nlitteratur som har utgivits och som talar för en större\r\nmaktdelning. Jag kan nämna Olof Pettersson som\r\nockså är en känd förespråkare.\r\nNu glömde bestämt Göran Magnusson att svara på\r\nmin fråga om Demokratiutredningens slutsatser som\r\nkanske är mer intressanta än de enskilda forskarin-\r\nläggen i den här volymen. Men återkom gärna till\r\ndetta i det sista inlägget i denna runda, Göran Mag-\r\nnusson.\r\nVad jag menar är att om socialdemokraterna ak-\r\ntivt vill medverka till och diskutera maktdelning -\r\nvilket man delvis redan har gjort i riksdagen i olika\r\nfrågor - skulle man på ett annat sätt få en konstruktiv\r\ndebatt och också bättre förutsättningar för en bred\r\nsamsyn. Jag ansluter mig gärna till den formulering-\r\nen.\r\nMen nu ställer man sig bara utanför utan att\r\negentligen ange några goda argument. Man säger bara\r\natt här ska vi minsann bevara uppenbarhetsrekvisitet\r\ntrots att Demokratiutredningen sade någonting helt\r\nannat. Men då hamnar man bestämt utanför diskus-\r\nsion.\r\nJag måste än en gång fråga Göran Magnusson:\r\nOm vi nu tänker oss en bättre lagprövning, är det en\r\notänkbar idé för Göran Magnusson? Är det fullkom-\r\nligt med den lagprövning som vi händelsevis har i\r\ndag och som har påverkats av EU-inträdet och annat\r\nsom har skett? Är det inte rimligare att socialdemo-\r\nkraterna väljer en konstruktiv linje och är med och\r\ndiskuterar hur vi ska få en bättre utformad lagpröv-\r\nning?\r\nOch än en gång: Det handlar inte om att ta ifrån\r\nriksdagen de yttersta besluten. Om man tänker sig\r\nnågon typ av författningsdomstol, där man kan ha\r\nolika åsikter om dess konstruktion, ska ju en sådan\r\ndomstol inte ta makten från politikerna. Den ska\r\nutifrån sin speciella kompetens undersöka om vanliga\r\nlagar är förenliga med de av politikerna beslutade\r\ngrundlagarna. Det är vad det handlar om.</pre><pre>Anf.  79  GÖRAN MAGNUSSON (s) replik:\r\nHerr talman! När det först gäller Demokratiutred-\r\nningen har jag inte minst av Nils Fredrik Aurelius fått\r\nlära mig vad den kom fram  till för slutsats beträffan-\r\nde lagprövningen. Jag tycker kanske att deras motive-\r\nring inte är riktigt okej utifrån vad jag menar med\r\nlagprövningen. Samtidigt förbehåller jag mig rätten\r\natt faktiskt tänka, fundera och komma fram till min\r\nslutsats i sammanhanget.\r\nFrågan är om det finns några exempel på att lag-\r\nstiftningen borde ha sett annorlunda ut när det gäller\r\nlagprövningen mot bakgrund av erfarenheterna hit-\r\ntills, om det verkligen har uppstått några stora pro-\r\nblem i Sverige.\r\nNär det sedan gäller lagprövningen och EU är ju\r\nEU:s domstol inte någon konstitutionsdomstol. Den\r\när ju snarare ett  tvistlösningsinstrument för att få EU-\r\nlagstiftningen och fördragen att stämma överens. Jag\r\ntycker inte att man ska överdriva EU-domstolens\r\nmöjligheter på det här området.\r\nJag tycker dessutom att majoriteten använder ett\r\nnågot egenartat argument, nämligen inkorporeringen\r\nav Europakonventionen. Det fanns ju en utredning\r\nsom löste det här problemet när Europakonventionen\r\ninkorporerades. Det är inget kvarstående problem\r\nsom man nu måste lösa, utan då var man överens om\r\nsynen på den här frågan.\r\nJag vill bara peka på att det i Frankrike finns en\r\ndomstol som parlamentet kan appellera till. Avsikten\r\nvar inte att det regelmässigt  skulle gå till som det nu\r\ngör, nämligen att den förlorande parten i parlamentet\r\növerklagar till domstolen och därmed fördröjer den\r\ndemokratiska processen. Det kan väl inte vara någon\r\nbra lagprövning.</pre><pre>Anf.  80  INGVAR SVENSSON (kd) replik:\r\nHerr talman! Göran Magnusson säger att ett för-\r\nändrat folkomröstningsinstitut och en utvidgad lag-\r\nprövningsrätt underkänner folkets suveränitet. Vad är\r\ndet för fel på Danmarks demokrati? Har de ingen\r\ndemokrati i Danmark, Göran Magnusson? Är han\r\nmedveten om att när han gör ett sådant uttalande\r\nbetygssätter han en stor del av världens länder? Är\r\ndet bara Sverige som har demokrati?\r\nSedan detta med enighetstanken - ja, det är lätt att\r\nbli engagerad och lite pompös i den här diskussionen.\r\nHur var det nu med barnpornografifrågan? Regering-\r\nen lade fram sin proposition utan någon som helst\r\nförankring i riksdagen. Och hur var det i utredningen,\r\nGöran Magnusson? Göran Magnusson tillsammans\r\nmed ytterligare en socialdemokrat reserverade sig,\r\noch även jag reserverade mig. Inte var det den enig-\r\nhetsfilosofin som gällde där, så man kanske ska nyan-\r\nsera det här lite grann.\r\nVad är det vi gör i det här betänkandet? Vi före-\r\nslår utredningar. Jag tycker också att det är viktigt att\r\nvi behåller hederskodexen att ha  enighet i viktiga\r\ngrundlagsfrågor. Breda enigheter behöver ju inte\r\nbetyda total enighet. Det får inte heller betyda att\r\nvissa minoriteter utan vidare kan stoppa förslag. När\r\ndet gällde riksrevisionen var det ju bara socialdemo-\r\nkraterna som var emot förslaget i riksdagskommittén.\r\nSedan lyckades vi få igenom  det hela och skapa en\r\nkonsensus, och det var ju väldigt bra i och för sig.\r\nVad är det för fel på dagens domare egentligen?\r\nDe utses ju också politiskt. Vad skulle det vara för\r\nskillnad på en domare i Högsta domstolen och en\r\ndomare i en förvaltningsdomstol?</pre><pre>Anf.  81  GÖRAN MAGNUSSON (s) replik:\r\nHerr talman! Jag vill först säga att jag varken har\r\nunderkänt eller värderat det demokratiska systemet i\r\nDanmark. Jag tycker bara inte att förhållanden i andra\r\nländer nödvändigtvis måste tas till för att motivera att\r\nvi ska göra förändringar. Vi borde väl i stället disku-\r\ntera om våra system fungerar, om de förmår att klara\r\nde uppkomna politiska situationerna eller om det\r\nbehövs någonting annat. Det är ju den diskussionen vi\r\nbör föra.\r\nJag hade tillfälle att vara rapportör för Slovakien i\r\nEuroparådet. Där har man en författningsdomstol. Jag\r\nkunde ganska snabbt konstatera att när man hade\r\nblivit oense i det slovakiska parlamentet löpte mino-\r\nriteten omedelbart till författningsdomstolen för att\r\nförsöka få frågan hävd och få deras bedömning. Där-\r\nmed gick frågan i stå.\r\nJag tror alltså inte att det är särskilt angeläget att\r\nskapa fler institutioner, fler möjligheter att försvåra\r\neller omöjliggöra för en majoritet skapad vid valur-\r\nnorna på valdagen att få deras politik att faktiskt slå\r\nigenom. Hela mitt resonemang och tänkande utgår\r\nnämligen från väljarens möjlighet att snabbt och\r\neffektivt påverka politiken genom sin valsedel, inte\r\natt lägga upp system som försvårar genomförandet.\r\nNär det gäller barnpornografin, Ingvar Svensson,\r\när jag väl medveten om vad som hände på den punk-\r\nten och kan konstatera att Lagrådets uppfattning var\r\natt om riksdagens majoritet ansåg att man behövde ha\r\nden här typen av lagstiftning, alltså om innehavsför-\r\nbud, så var det mer en fråga för riksdagen än för Lag-\r\nrådet. Jag betraktar väl, med all respekt för kampen\r\nmot barnpornografin, inte den frågan som en väsent-\r\nlig fråga för de demokratiska spelreglerna.\r\nSedan tar Ingvar Svensson upp resonemanget om\r\nutredningar. Detta är bara en utredning. Gå ut till\r\njournalisterna och säg att riksdagen har bara beslutat\r\natt utreda skilda valdagar! Det säger aldrig vi, utan vi\r\nsäger att riksdagens majoritet är på väg att genomföra\r\nskilda valdagar.</pre><pre>Anf.  82  INGVAR SVENSSON (kd) replik:\r\nHerr talman! Det är intressant att Göran Magnus-\r\nson har blivit så journalistkänslig.\r\nMen visst är det väl texten i betänkandet vi dis-\r\nkuterar, inte eventuella resultat som en  utredning\r\nkommer fram till. Borde det då inte vara en rimlig\r\nutgångspunkt att vi diskuterar texten i majoritetens\r\nställningstagande?\r\nMagnusson drar in detta med Lagrådet i  barnpor-\r\nnografifrågan. Det var inte det frågan gällde. Det\r\nhandlade om ifall det fanns en förankrad enighet i\r\nfrågan innan regeringen lade fram en proposition. Det\r\ngjorde det inte. Nu blev det en bred enighet, och det\r\nvar ju bra i och för sig. Det var egentligen Göran\r\nMagnussons och min linje som fick genomslag, och\r\ndet var inget fel med det.\r\nJag vill bara innan min talartid tar slut ställa en\r\nfråga som är väldigt intressant. I slutet av er reserva-\r\ntion står det att regeringsformen när det gäller uppen-\r\nbarhetsrekvisitet tar sikte på konflikter mellan svens-\r\nka rättsnormer av skilda valörer och att man anser att\r\ndet återgivna uttalandet alltjämt äger giltighet.\r\nMen här implementerar vi ju gång på gång lag-\r\nstiftningar som kommer via direktiv från EG:s sida.\r\nHur ser Göran Magnusson på uppenbarhetsrekvisitet?\r\nVi skapar här svenska rättsnormer som visserligen är\r\ninitierade av EG-direktiv. Men hur ser man egentli-\r\ngen på uppenbarhetsrekvisitet i det sammanhanget?</pre><pre>Anf.  83  GÖRAN MAGNUSSON (s) replik:\r\nHerr talman! För att börja med den sistnämnda\r\nfrågan är det så att de EG-direktiv som har beslutats\r\ngäller oberoende av vad Sverige beslutar. Man får\r\nvara medveten om att så är de faktiska förhållandena.\r\nMen det är för mig inget skäl att göra rent hus med\r\nuppenbarhetsrekvisitet på alla olika områden, utan\r\nman får väl se till vad olika saker faktiskt är i sam-\r\nmanhanget.\r\nJag får sedan konstatera att varken Nils Fredrik\r\nAurelius eller Ingvar Svensson tar upp frågan om de\r\nfördröjande folkomröstningarna som är en bärande\r\ntanke i reservationen. Det är möjligt att klockan räd-\r\ndar er den här gången, men debatten kommer för-\r\nmodligen att fortsätta i något annat lämpligt samman-\r\nhang. Jag ser det nämligen som att man underskattar\r\nväljarens valhandling på valdagen om man vill bygga\r\nin olika system för att se till att väljaren, trots många\r\nårs demokratisk fostran, inte riktigt kan betraktas som\r\nklar över vad han eller hon egentligen röstar för.</pre><pre>Anf.  84  HELENA BARGHOLTZ (fp) re-\r\nplik:\r\nHerr talman! Göran Magnusson berörde i sitt in-\r\nlägg ganska bittert detta att vi inte lyckades nå fram\r\ntill konsensus i Författningsutredningen, där jag ock-\r\nså är ledamot, när det gällde frågan om äganderätts-\r\nskyddet i regeringsformen. Jag vill bara erinra om att\r\nskälet till detta var att vi från den borgerliga sidan\r\nväldigt starkt upplevde den inställning som man har\r\nfrån socialdemokratiskt håll till själva grundlagen.\r\nFör oss borgerliga är grundlagen överordnad all an-\r\nnan lagstiftning.\r\nDet innebär att man som enskild i domstol också\r\nska kunna åberopa en grundlag om det inte finns\r\nvanlig allmän lag som man kan tillämpa. Enligt den\r\ninställning som framkom vid Författningsutredning-\r\nens sammanträde är grundlagen bara riktad till oss\r\nsom lagstiftare. Den inställningen kan vi inte ställa\r\nupp på från den borgerliga sidan.</pre><pre>Anf.  85  GÖRAN MAGNUSSON (s) replik:\r\nHerr talman! Jag hade inte för avsikt att gå in i\r\nsakdiskussionen kring 2:18, som det så fackmanna-\r\nmässigt kan heta, alltså ersättning för miljöstörande\r\nverksamhet eller dess upphörande. Det var mer ett\r\nexempel på att trots att riksdagen hade beställt en\r\nutredning med preciserade önskemål med stöd av\r\nkonstitutionsutskottet och Lagrådet, orkade inte de\r\nborgerliga fullfölja detta riksdagsbeslut och skapa\r\nenighet omkring ett av alla rättsinstanser tidigare\r\nformulerat behov att faktiskt göra något på detta om-\r\nråde. Det var det som var poängen i det här resone-\r\nmanget.\r\nDet är klart att om det är sådana svårigheter om-\r\nkring en öppen och klar beställning från riksdagen,\r\noch fullföljandet av denna, i en utredning så borde ju\r\ndet här majoritetsbeslutet om vad som ska betecknas\r\nsom \"bara\" en utredning om skilda valdagar vara av\r\nmycket lägre dignitet. Det är mycket lättare att avstå\r\nfrån att fullfölja det än vad jag anser att det var när\r\ndet gäller 2:18-frågan. Där hade man en direkt be-\r\nställning om att faktiskt lägga fram ett förslag till\r\nändring av grundlagen som löste konflikten.\r\nNu är det på sättet att vi har överlämnat till do-\r\nmarna och domstolarna att bestämma i vilken omfatt-\r\nning en som förstör miljön med sin verksamhet ska få\r\nersättning för att han ska upphöra att förstöra.\r\nDet var förresten en bra formulering: För att han\r\nska upphöra att förstöra.</pre><pre>Anf.  86  HELENA BARGHOLTZ (fp) re-\r\nplik:\r\nHerr talman! Göran Magnusson vet lika väl som\r\njag att vi från den borgerliga sidan visst lyckades\r\neffektuera beställningen. Men vi gjorde det med en\r\nutformning av lagtexten som inte föll den socialde-\r\nmokratiska majoriteten på läppen. Då valde man att\r\nhellre låta frågan gå i stå. Det är hemskt viktigt för\r\nmig att betona att vi hade ett mycket bra och fullödigt\r\nförslag till lagtext från de borgerliga.</pre><pre>Anf.  87  GÖRAN MAGNUSSON (s) replik:\r\nHerr talman! Jo, det är många som har tyckt att de\r\nhar haft bra förslag. Problemet var ju bara att expertis\r\noch andra faktiskt kom fram till att det borgerliga\r\nförslaget skulle göra ont värre.</pre><pre>Anf.  88  KENNETH KVIST (v) replik:\r\nHerr talman! Jag anser att det många gånger har\r\nfunnits anledning att vara kritisk mot den något und-\r\nfallande attityden från socialdemokraterna i debatten\r\nmed de borgerliga i författningspolitiska frågor. Jag\r\nförstår dock att skälet har varit att man har sökt upp-\r\ngörelser och därför inte velat ta strid i debatten. Det\r\ngällde också uppenbarhetsrekvisitet. Det var faktiskt\r\nen överenskommelse mellan socialdemokraterna och\r\ntre av de borgerliga partierna även om de borgerliga\r\npartierna sällan pratar om detta nu för tiden.\r\nDet är klart att med en ändrad lagprövningsrätt,\r\ndär lagprövningsrätten ligger i riksdagen, är uppen-\r\nbarhetsrekvisitet ologiskt och bör avskaffas. Men\r\navskaffar man det med nuvarande lagprövningsregler\r\ninnebär det en stark förskjutning och en ökad makt\r\ntill domstolarna, precis som Göran Magnusson säger.\r\nDen här som jag kritiserar, en viss nedtoning i de\r\nförfattningspolitiska debattfrågorna, har jag nog varit\r\nbekymrad över. Jag måste säga att jag i dag är desto\r\ngladare över det tydliga, redliga och klara inlägg som\r\nGöran Magnusson hade. Det var bra principer i hu-\r\nvudanförandet samtidigt som han markerade bered-\r\nskap med en bred enighet i beslutet. Jag vill tacka för\r\nett utmärkt första anförande - och det var inget fel på\r\nresten heller, herr talman!</pre><pre>Anf.  89  GÖRAN MAGNUSSON (s) replik:\r\nHerr talman! Jag slickar i mig förstås, höll jag på\r\natt säga. Jag stötte mig lite grann på formuleringen\r\nom en undfallande attityd som socialdemokraterna\r\nskulle ha haft gentemot de borgerliga i olika författ-\r\nningsfrågor. Det är klart att det här går tillbaka långt i\r\nhistorien, i varje fall 25-40 år om det nu är långt.\r\nHela författningen från 1974, hela den processen, är\r\nju en bred uppgörelse där Vänsterpartiet inte fick\r\ndelta - eller i alla fall inte deltog i någon särskilt stor\r\nutsträckning - av olika skäl.\r\nJag tycker att det är bra att vi nu möjligen också\r\nfår i gång en ordentlig debatt i författningsfrågor. Det\r\när lite grann så att man diskuterar en fråga i taget.\r\nMen man måste faktiskt också diskutera vilken prin-\r\ncipiell utgångspunkt man har i de olika frågorna. Då\r\nmåste man konstatera att den nuvarande författningen\r\ninte bygger på maktdelningsläran. Det är ju faktiskt\r\npå det sättet. Sedan finns det lite undantag och annat.\r\nLagprövningsfrågan debatterades ju under hela\r\n1900-talet, bl.a. på 50-talet mellan Östen Undén och\r\nGustaf Petrén. Det ansågs att det fanns lagprövnings-\r\nrätt för de svenska domstolarna enligt praxis och hävd\r\noch det ansågs att det inte fanns detta. Det kodifiera-\r\ndes sedan 1979 genom att man skrev in det här med\r\nuppenbarhetsrekvisitets begränsade insats.\r\nSå det finns naturligtvis en historia att ta hänsyn\r\ntill. Jag hade faktiskt tänkt mig att något angripa\r\nKenneth Kvist. Det kan jag ju inte göra efter hans\r\ninlägg här, men han framställde det så i sitt huvudan-\r\nförande att Socialdemokraterna nu närmast hade\r\nanslutit sig till Vänsterpartiets uppfattningar. Riktigt\r\nså är det ju inte, och vi har kanske lite skild historia\r\nnär det gäller förvaltningspolitiken i det här landet.</pre><pre>Anf.  90  KENNETH KVIST (v) replik:\r\nHerr talman! Det är väl möjligt. Men vad jag me-\r\nnar i mitt anförande är ju att om vi tittar på historien\r\nhar det varit så att den beredskap för bred enighet\r\nsom är viktig och respektabel har lett till att man har\r\ntonat ned de principiella skillnaderna i debatten gans-\r\nka ofta. Det har lett till ett övertag för borgerligheten,\r\nsom verkligen inte har tonat ned sina ståndpunkter.\r\nDet är därför jag tycker att ett så klart inlägg som det\r\nsom Göran Magnusson har hållit i dag är så välgö-\r\nrande.\r\nSedan ska vi inte träta om vem som har kommit\r\nfram till kloka ståndpunkter först i våra partier. Det är\r\nbra att vi står skuldra vid skuldra i de här reservatio-\r\nnerna.</pre><pre>Anf.  91  ÅSA TORSTENSSON (c):\r\nHerr talman! Det känns lite ovant att komma så\r\nhär efter den stora debatten och som enda parti före-\r\nslå bifall till hemställan i betänkandet i dess helhet.\r\nDet visar kanske också på bredden och delvis, som\r\nKenneth Kvist redogjorde för, spretigheten i de olika\r\nmotioner som betänkandet behandlar. Från Center-\r\npartiet finns det dock två viktiga förslag som majori-\r\nteten har ställt sig bakom. Det är de frågorna jag vill\r\nhålla mig till. Det handlar om den rättspolitiska ut-\r\nredningen och om uppdraget att se över möjligheten\r\nför beslutande nationella folkomröstningar.\r\nEn grund för rättsstaten är att makten utövas un-\r\nder lagarna. Det är flera som har betonat detta. Men\r\njag vill också betona att det inte handlar om att den\r\nska utövas bredvid eller över lagarna. Det är en viktig\r\ndemokratisk förutsättning. Rimligen ligger i detta att\r\ngrundlagar hanteras varsamt och hålls i aktning när\r\nandra beslut fattas.\r\nI Sverige har vi av tradition haft en förhållandevis\r\nsvag ställning för domstolarna. Rätten att pröva lagar\r\noch förordningar mot grundlagar har varit begränsad.\r\nGenom de utredningar som föregick regeringsformen\r\naktualiserades frågan om lagprövning och man nådde,\r\nsom har sagts här, slutligen fram till en kompromiss.\r\nEn begränsad lagprövningsrätt infördes då.\r\nI regeringsformen återfinns det s.k. uppenbarhets-\r\nrekvisitet, som säger att domstolar får underlåta att\r\ntillämpa en av riksdagen eller regeringen beslutad lag\r\neller förordning som strider mot en överordnad för-\r\nfattning endast om felet är uppenbart.\r\nÄven andra former för att stärka lagprövningen\r\nhar förts fram i debatten, i och utanför riksdagen, som\r\nt.ex. ett förstärkt lagråd som kan ingripa innan lagar-\r\nna antas av riksdagen.\r\nHerr talman! I synnerhet är, som så många har\r\nsagt, uppenbarhetsrekvisitet vad gäller regeringens\r\nbeslut anmärkningsvärt, då regeringen inte har befo-\r\ngenhet att stifta lagar utan är satt att styra riket under\r\nde lagar riksdagen fastställer. Men inte heller svårig-\r\nheten att pröva de av riksdagen fastställda lagarna är\r\nsjälvklar. Snarare än att anta lagar som är tveksamma\r\ni förhållande till grundlagen borde riksdagen i så fall\r\nta initiativ till en översyn av berörda grundlagar.\r\nDet finns dock flera exempel under den korta tid\r\nsom jag har varit i riksdagen där jag har uppmärk-\r\nsammat hur riksdagsmajoriteten har satt sina politiska\r\nmål framför grundlagen och där riksdagsmajoriteten\r\ninte har varit intresserad av en översyn av grundla-\r\ngarna, utan i stället valt att driva igenom tvivelaktiga\r\nbeslut, som t.ex. i ärendet med scientologmaterialet\r\noch stopplagen för utförsäljning av bostäder.\r\nKlart är att frågan även fått en förnyad aktualitet\r\ngenom Sveriges medlemskap i EU och mötet med\r\nandra rättstraditioner, som det också har pratats om\r\nhär.\r\nDet finns mot denna bakgrund starka skäl att till-\r\nsätta en rättspolitisk utredning. I en sådan utredning\r\nbör avskaffandet av uppenbarhetsrekvisitet liksom\r\nfrågan om Lagrådets ställning och svenska domsto-\r\nlars förhållande till EG-rätten belysas.\r\nHerr talman! Det andra tillkännagivandet jag vill\r\nuppmärksamma är en översyn av folkomröstningsin-\r\nstitutet. Frågan om beslutande folkomröstningar ska\r\negentligen inte hanteras så enskilt och separat som i\r\ndetta betänkande, utan borde - eftersom dessa har till\r\nuppgift att stärka demokratin - hanteras i ett demo-\r\nkratipaket, som Centerpartiet har efterfrågat och som\r\nbör innehålla en helhetssyn på de demokratiska red-\r\nskapen. Därmed skulle man kunna få fram ett samlat\r\nförslag som berör alla beslutsnivåer i samhället, allti-\r\nfrån den lokala brukarstyrelsen till kommunal själv-\r\nstyrelse, beslutande kommunala folkomröstningar,\r\nförstärkning av den regionala nivån och därmed den\r\nnationella nivån vad gäller folkomröstningar.\r\nFolkomröstningar må vara ett trubbigt instrument\r\ni sig, men de är ett av få verktyg som verkligen ger\r\nalla medborgare lika möjligheter att påverka besluten.\r\nDe kan också, vilket erfarenheter från Schweiz ger\r\nvid handen, bidra till att kontroversiella beslut disku-\r\nteras noggrannare eftersom hotet om en  folkomröst-\r\nning hela tiden beaktas. Det handlar självfallet inte\r\nom att alla alltid är nöjda med utfallet, men att alla\r\nkan känna sig delaktiga, dvs. bli tillfrågade i be-\r\nslutsprocessen.\r\nFolkomröstningsinstrumentet har länge kringgär-\r\ndats av skepsis i Sverige. Många har haft invändning-\r\nar mot behovet av helhetssyn och ansvar, vilket anty-\r\nder ett synsätt som utgår från att medborgarna inte\r\nskulle vara kapabla att klara av detta. Centerpartiet\r\navvisar ett sådant synsätt. Demokrati som idé utgår\r\nfrån att medborgarna är rationella människor som\r\nförmår fatta väl avvägda beslut. Samtidigt förutsätter\r\nett ökat engagemang i lokala angelägenheter att med-\r\nborgarnas åsikter också respekteras. Folkomröstning-\r\nar som omtolkas eller skrinläggs genom hanteringen i\r\nbeslutande församlingar riskerar endast att öka av-\r\nståndet mellan väljare och valda.\r\nDärför bör regeringen lägga fram ett förslag om\r\nen parlamentarisk kommitté för en översyn av folk-\r\nomröstningsinstitutet.\r\nHerr talman! Jag yrkar alltså bifall till utskottets\r\nhemställan i dess helhet.</pre><pre>Anf.  92  KENNETH KVIST (v) replik:\r\nHerr talman! Jag vill ställa en fråga till Åsa Tors-\r\ntensson.\r\nCentern är ju ett parti som har folkrörelsetraditio-\r\nner och som i varje fall borde ha haft någon sorts\r\nfolksuveränitetstanke i sin politik. Anser Åsa Tors-\r\ntensson, som nu har ställt upp på den moderata makt-\r\ndelningsläran, att en sådan fråga som det kommunala\r\nutjämningssystemet ska avgöras av höga jurister i\r\nstället för av folket vald riksdag? Det skulle vara\r\nmycket intressant att höra.\r\nJag tror nämligen att ni i er iver att bli salongsfä-\r\nhiga i den borgerliga gemenskapen uppger gamla\r\ncenterprinciper.</pre><pre>Anf.  93  ÅSA TORSTENSSON (c) replik:\r\nHerr talman! Jag utgår från att Kenneth Kvist har\r\nläst Centerpartiets motion, där vi starkt betonar den\r\nstärkta lagprövningsrätten och ringar in uppenbar-\r\nhetsrekvisitet. Då kan man alltså inte undvika att i en\r\nbred översyn ingår också författningsdomstolen.\r\nDet kommunala skatteutjämningssystemet är ett\r\nbra exempel, men Kenneth Kvist måste klara att sär-\r\nskilja saken i sin konstruktion och ärendet som så-\r\ndant, att utjämna över landet. Jag satt med i en av de\r\nutredningar som behandlade den kommunala självsty-\r\nrelsen och behovet av stärkta grundlagsregleringar för\r\nden kommunala självstyrelsen, och där betonades ett\r\nbehov av stärkt kommunal självstyrelse, just med\r\nanledning av den konstruktionen. Kenneth Kvist\r\nmåste alltså klara av att särskilja skatteutjämningen\r\nfrån konstruktionen som sådan och från själva det\r\npolitiska beslutet att ha en utjämning.</pre><pre>Anf.  94  KENNETH KVIST  (v) replik:\r\nHerr talman! Ja, jag särskiljer detta, men frågan\r\nom utjämning var ju någonting som ifrågasattes av\r\ngrundlagsskäl. Det kanske t.o.m. var en sådan stark\r\nminoritet i riksdagen som gjorde detta, att frågan om\r\nregler skulle ha hänvisats till en författningsdomstol\r\nför avgörande.\r\nDå kvarstår det här: Är det den typen av frågor\r\nsom Åsa Torstensson anser att jurister ska avgöra,\r\ninte folkets valda representanter? Det är, såvitt jag\r\nbegriper, ett frångående av Centerns tradition och\r\nCenterns politik - jag upprepar det - med viljan att\r\nbli salongsfähiga i högerburen.</pre><pre>Anf.  95  ÅSA TORSTENSSON (c) replik:\r\nHerr talman! Nej, Kenneth Kvist. Jag upprepar att\r\njag har kunskap om vad det var som var problemati-\r\nken i själva konstruktionen. Det var det som berörde\r\ndet kommunala självstyret, om det var kommuner\r\nsom skulle överföra sina medel till en annan kom-\r\nmun. Särskilj detta med en konstruktion från ett stat-\r\nligt beslut att utjämna systemen med statliga medel.\r\nSärskilj uppdraget, återigen. Det kan mycket väl vara\r\nså att den konstruktionen faktiskt hade blivit en\r\ngrundlagsvidrig konstruktion.</pre><pre>Anf.  96  GÖRAN MAGNUSSON (s) replik:\r\nHerr talman! Jag har några kommentarer och syn-\r\npunkter beträffande den kommunala nivån, politiska\r\naktiviteter och även andra nivåer. Ibland överdrivs -\r\njag tycker att Åsa Torstensson gör sig skyldig till\r\ndetta - själva formen för aktiviteten eller formen för\r\nmöjligheterna. Särskilt på den kommunala nivån\r\nhandlar det väldigt mycket om att partierna och full-\r\nmäktige skulle kunna vitalisera aktiviteterna betydligt\r\näven på den kommunala nivån utan att det behövs\r\nväsentliga lagändringar, eller lagändringar över hu-\r\nvud taget.\r\nHerr talman! Jag begärde ordet mera för att kom-\r\nmentera frågan om två tredjedels majoritet när det\r\ngällde ombildning av hyresrätter till bostadsrättsför-\r\neningar. Där var det snarast fråga om på vilken nivå\r\nskyddet skulle ligga för dem som redan är hyresgäs-\r\nter. Det var inte en fråga om det stred mot grundlagen\r\neller ej. Det var ett annat resonemang om sciento-\r\nlogbibeln, där vi var bundna av internationella upp-\r\nhovsrättsavtal och annat.\r\nDet jag egentligen vill protestera mot är att det\r\nalltid i fråga om den beslutande församlingen skulle\r\nfinnas någon annan församling som besitter en bättre\r\nkompetens att avgöra de olika frågorna. Det är utifrån\r\nmin författningspolitiska utgångspunkt, och såsom\r\nden svenska författningen nu är konstruerad, faktiskt\r\nså att riksdagen ska tolka förhållandet till grundlagen\r\noch ta ansvar för att det fungerar.\r\nJag tycker att det är trist när även aktningsvärda\r\ntidningar i olika debatter skriver om att riksdagen\r\nbryter mot grundlagen när det gäller den kommunala\r\nsjälvstyrelsen. Man kan ha synpunkter på hur den\r\nkommunala självstyrelsen borde vara. Men riksdagen\r\nhar inte brutit mot bestämmelserna om den kommu-\r\nnala självstyrelsen med de beslut som riksdagen hit-\r\ntills har fattat - i varje fall inte enligt min mening och\r\nenligt riksdagsmajoritetens mening.</pre><pre>Anf.  97  ÅSA TORSTENSSON (c) replik:\r\nHerr talman! Jag tror att Göran Magnusson får ta\r\nen stor del av den diskussion som i dag berör uppen-\r\nbarhetsrekvisitet, just på grund av hur majoriteten här\r\nhanterar grundlagarna. På grund av detta har vi i dag\r\nen diskussion om uppenbarhetsrekvisitet, med de\r\nexempel som jag gav. I stället för att faktiskt genom-\r\nlysa grundlagen beslutar man om mycket tvivelaktiga\r\nlagstiftningar, så lite ödmjukhet, Göran Magnusson,\r\nom socialdemokraternas egen roll i den diskussion\r\nsom pågår här och nu!</pre><pre>Anf.  98  GÖRAN MAGNUSSON (s) replik:\r\nHerr talman! Det är möjligt att man kan påstå\r\ndetta. Man kan påstå det på olika möten och annat.\r\nMen socialdemokratins inställning till lagprövningen\r\nhar varit ensartad under en lång följd av år. Jag talade\r\ntidigare om den debatt som Östen Undén förde, inte i\r\nkapacitet av utrikesminister utan av särskilt sakkun-\r\nnig på det statsvetenskapliga området.\r\nVi har hela tiden hävdat att det här är en dubiös\r\nfråga i förhållande till vår författningskonstruktion,\r\ngrundad på folkstyrelseprincipen. När man 1979\r\nförde in detta i författningen var det ett steg i fel rikt-\r\nning, enligt min uppfattning. Jag har inte uppfattat det\r\npå det sättet att det skulle vara kommuner eller andra,\r\ni varje fall inte utifrån Demokratiutredningens ut-\r\ngångspunkter, utan den enskilde som skulle ha nytta\r\nav ett annorlunda upplägg av lagprövningen.\r\nJag är inte av den meningen att besvärliga och\r\nsvåra frågor ska kunna skjutas till något annat organ -\r\ntvåtredjedelsfrågan eller privatiseringsfrågan beträf-\r\nfande sjukhusen. Varför skulle Högsta domstolen,\r\nTingsrätten eller Länsrätten i Stockholm vara bättre\r\nskickade att bedöma förhållandet mellan den lagstift-\r\nningen och grundlagen? Jag har svårt att förstå detta.\r\nJag menar att den kompetens som behövs för att be-\r\ndöma de här frågorna naturligtvis är samlad också här\r\ni riksdagen.\r\nFår jag bara erinra om - även om det kanske är ett\r\nlite mer demagogiskt knep - att juristerna i Lagrådet\r\nvar emot åtta timmars arbetsdag, dödsstraffets avskaf-\r\nfande och en del andra saker. Man kan inte se statiskt\r\npå lagstiftningen. Man måste faktiskt också se att det\r\nhänder saker i samhället, och lagstiftning och förhåll-\r\nningssätt måste kunna anpassas.</pre><pre>Anf.  99  ÅSA TORSTENSSON (c) replik:\r\nHerr talman! Det var med anledning av sciento-\r\nlogmaterialet och den enskildes rättigheter som jag\r\ntog upp just det beslutet. Lagprövning är till för att\r\nstärka individens, den enskildes rättigheter. Jag anser\r\ninte att dessa rättigheter ska kunna sättas ur spel vid\r\ntillfälliga majoriteter i riksdagen, vid ständiga föränd-\r\nringar.</pre><pre>Anf.  100  MATS EINARSSON (v):\r\nHerr talman! Det har varit en ganska lång och in-\r\ntressant diskussion kring folksuveränitet, författ-\r\nningsdomstolar och lagprövning. Jag behöver inte\r\nutveckla det. Jag vill bara helt kort instämma i de\r\nståndpunkter och argument som har förts fram av\r\nKenneth Kvist och Göran Magnusson.\r\nSå till ett annat ämne. I gårdagens nummer av den\r\nrepublikanska tidningen Expressen kunde vi på s. 3\r\nläsa ett inlägg av det liberala ungdomsförbundets\r\nordförande Birgitta Ohlsson under rubriken \"Fega\r\nfolkpartister!\" Hon skriver bl.a:\r\n\"I morgon\" - alltså i dag - \"ska den svenska riks-\r\ndagen ta ställning till om monarkin, denna motbju-\r\ndande kvarleva från den tid då Sverige var en dikta-\r\ntur, ska ersättas med det moderna statsskicket repu-\r\nblik. Men som vanligt i Sveriges riksdag finns det\r\nbara ett riktigt modigt parti, vänsterpartiet,\" - vi tack-\r\nar och bockar - \"som fullt ut vågat att motionera om\r\natt monarkin ska avskaffas. Republikanska partier\r\nsom liberala folkpartiet och socialdemokraterna svi-\r\nker sina ideologiska ideal för att inte stöta sig med\r\nden rojalistiska väljaropinionen.\"\r\nOch Birgitta fortsätter:\r\n\"Kungar och drottningar hör hemma i sagorna och\r\ninte i en modern demokrati.\r\nDefinitivt ska de aldrig vara stödda av ett liberalt\r\nparti. Slå oss med häpnad, Lars Leijonborg och övri-\r\nga folkpartistiska riksdagsledamöter. Stöd vänster-\r\npartiets motion och våga stå för de republikanska\r\nideal som så många av er brann så intensivt för under\r\ner tid i folkpartiets ungdomsförbund.\"\r\nSå långt Birgitta Ohlsson, liksom jag själv med-\r\nlem i den nyligen bildade och snabbt växande Re-\r\npublikanska Föreningen. Intresserade ledamöter är\r\nvälkomna.\r\nRepublikfrågan väcker åter intresse i allt vidare\r\nkretsar. Men det är ju som bekant inte första gången\r\nsom riksdagen debatterar frågan. Och det är inte\r\nförsta gången som liberaler och socialdemokrater\r\nfegar. Jag tittade i bokhyllan i går kväll och hittade\r\nFredrik Ströms memoarer I stormig tid. Ström var\r\nledamot av första kammaren, partisekreterare i det\r\nodelade arbetarpartiet före 1917 och en av de ledande\r\ni vårt parti som då bildades. Han berättar bl.a. om hur\r\ndet gick till när den första motionen om republik\r\nväcktes år 1914 i Sveriges riksdag. Motionär var Carl\r\nLindhagen, en gång i tiden liberal i likhet med Bir-\r\ngitta Ohlsson och Lars Leijonborg, men vorden soci-\r\naldemokrat och sedan vänstersocialist, en mognads-\r\nprocess som man väl kanske inte kan hoppas på när\r\ndet gäller Lars Leijonborg. Ohlsson har ju tiden för\r\nsig.\r\nNåväl, Ström skriver:\r\n\"Det fanns de som ansåg att motionen utan vidare\r\nborde avvisas och icke remitteras till konstitutionsut-\r\nskottet. Talmännen sades ha varit oense. Slutligen\r\nremitterades motionen för författningsenlig behand-\r\nling. Talmän och partiledare hade enats om att via\r\nkonstitutionsutskottet begrava motionen i tysthet.\r\nHjalmar Branting kom en dag till mig\" - alltså Fred-\r\nrik Ström - \"och sade: 'Lindhagen är då en konstifik\r\nmänniska. Tror han verkligen att man kan föreslå\r\nkungen att avsätta sig själv!' 'Han lägger ett senap-\r\nskorn i jorden' svarade jag.\"\r\nMen Lindhagens angrepp på majestätet lät sig inte\r\njordfästas i stillhet. Ström skriver vidare:\r\n\"Det var dödstyst i kammaren, då Lindhagen be-\r\nsteg talarstolen. Han kritiserade skarpt utskottets och\r\nalla partiers hållning i frågan. Även sitt eget parti,\r\nsocialdemokraterna, kritiserade han, hänvisande till\r\npartiets republikanska programpunkt. Partiledarna\r\nhade överenskommit att frågan skulle falla i tysthet.\r\nMen den spänning varmed kammaren lyssnade till\r\nmotionären och de bravorop som hälsade anförandet\r\noch kanske även en insikt om, att frågan en gång\r\nväckt icke kunde tigas ihjäl, måhända också en lust\r\natt ta en dust med den envise borgmästaren, föranled-\r\nde partiledarna att begära ordet och bemöta motionen\r\noch motionären.\" Så långt Ström.\r\nDet vore mig fullständigt främmande att jämföra\r\nmig själv med Lindhagen. Men det skulle ju inom\r\nparentes sagt vara stimulerande att få åtminstone lite\r\nav det motstånd som han förärades i republikfrågan.\r\nMen republikmotståndare av Brantings, Staafs och\r\nEdéns kaliber saknas måhända.\r\nHerr talman! Jag ska inte uppehålla mig vid alla\r\nde principiella argumenten mot monarkin. Jag får i\r\nstället rekommendera vår motion till läsning. Där har\r\nvi dessutom försökt att utveckla de starkaste argu-\r\nment för monarkin som vi har kunnat hitta, eftersom\r\nrojalisterna är ovilliga eller oförmögna att göra det\r\nsjälva.\r\nLindhagen begärde på sin tid votering och fick 18\r\nröster för sitt yrkande. Men senapsfröet var satt, och\r\nfrågan är om det inte på senare år har börjat gro igen.\r\nI varje fall ser jag fram emot betydligt fler än 18\r\nröster för reservation nr 10, vilken jag yrkar bifall till.\r\nJag instämmer självfallet också i bifallsyrkandena till\r\növriga reservationer där vänsterpartister finns bland\r\nundertecknarna.</pre><pre>Anf.  101  INGVAR SVENSSON (kd) re-\r\nplik:\r\nHerr talman! Jag vill bara ställa en fråga till Mats\r\nEinarsson: Är inte denna angelägenhet så pass viktig\r\nför honom att han skulle kunna tänka sig att förändra\r\nfolkomröstningsinstitutet, så att den här frågan kan\r\nunderställas folket?</pre><pre>Anf.  102  MATS EINARSSON (v) replik:\r\nHerr talman! Jo visst! Om Ingvar Svensson hade\r\nläst vår motion i dess helhet - vilket han i och för sig\r\nkanske har gjort - skulle han ha vetat att vi där fram-\r\nhåller att detta är en fullt möjlig, kanske t.o.m. rimlig\r\nväg att gå när det gäller att förändra vårt statsskick.\r\nOm vi kan komma överens om den behandlingsord-\r\nningen i kammaren, så gärna för mig.\r\nMen en sådan folkomröstning ska - jag tror att\r\nIngvar Svensson är helt ense med mig om det - na-\r\nturligtvis grundas på en saklig, ordentlig och genom-\r\ngripande diskussion om författningsskickets grunder\r\noch om demokratins former. Vi är inte på något sätt\r\nrädda för en sådan diskussion.</pre><pre>Anf.  103  INGVAR SVENSSON (kd) re-\r\nplik:\r\nHerr talman! Då förväntar jag mig att Mats Ei-\r\nnarsson nu kommer att stödja kravet på ett förbättrat\r\nfolkomröstningsinstitut.</pre><pre>Anf.  104  MATS EINARSSON (v) replik:\r\nHerr talman! Ett förbättrat folkomröstningsinstitut\r\nska jag naturligtvis med glädje stödja. Jag har dock\r\nännu inte sett några sådana förslag.</pre><pre>Anf.  105  JOHAN LÖNNROTH (v):\r\nHerr talman! Jag börjar med att instämma i mina\r\nbåda partikamraterns tidigare anföranden och yrkan-\r\nden. Jag tackar också å samtliga tre motionärers väg-\r\nnar för svaret på motionen om adeln. Det skulle ju\r\nkunna bli ett lite historiskt beslut senare i dag i denna\r\nfråga, om man vågar tolka det som ett första steg på\r\nvägen mot att avskaffa den sista resten av ståndssam-\r\nhället.\r\nRedan 1956 konstaterade konstitutionsutskottet att\r\nståndslagstiftningen inte låter sig förenas med nutida\r\nuppfattning om samhälleliga plikter och förmåner.\r\nMot den bakgrunden trodde jag kanske att konstitu-\r\ntionsutskottet 45 år senare skulle vara moget att be-\r\nsluta att definitivt avskaffa de sista resterna av denna\r\nlagstiftning. Ändå nöjer jag mig efter viss tvekan med\r\nden ganska svaga skrivning som utskottet presterar,\r\natt det finns \"skäl att pröva förutsättningarna för och\r\nkonsekvenserna av en ändring av den nuvarande\r\nregleringen\".\r\nMen jag skulle nog ändå vilja höra hur utskottets\r\nordförande eller Pär-Axel Sahlberg, som jag har för-\r\nstått är djupt inblandad i den här frågan, tolkar denna\r\nskrivning. Är det en klar och tydlig beställning till\r\nregeringen att lägga fram ett förslag som avskaffar\r\nden här lagstiftningen? Vad är det i så fall för tids-\r\nperspektiv? Handlar det om ytterligare 45 år, eller\r\nkan man räkna med att det här kommer under min\r\nlevnadstid? Eller är det rentav så att vi ska kunna göra\r\ndet ganska snabbt?\r\nMin tvekan inför denna tolkning ökade faktiskt\r\nefter det att jag hade hört Nils Fredrik Aurelius in-\r\nlägg. Jag skulle gärna vilja höra vad övriga i utskottet\r\nanser om det som han säger. Jag skulle t.ex. gärna\r\nvilja höra vad min folkpartistiska kollega Helena\r\nBargholtz anser om att ha blivit liksom även Karin\r\nPilsäter utmålad av Nils Fredrik Aurelius som frasra-\r\ndikal utan sinne för proportioner.\r\nAurelius hänvisar liksom Riddarhusets företrädare\r\ntill något slags avtal med adeln i samband med 1800-\r\ntalets författningsreform. Det gör mig något betänk-\r\nsam. Varför gäller då inte  de s.k. avtal som man\r\ngjorde med överklassen en gång om den graderade\r\nrösträtten? Eller avtalet med männen om att enbart de\r\nskulle ha rösträtt och inte kvinnorna? Har moderater-\r\nna över huvud taget accepterat den allmänna rösträt-\r\nten och de demokratiska fri- och rättigheterna, som\r\nden gamla högern en gång så livaktigt och helhjärtat\r\nbekämpade?\r\nAurelius jämför med kommunistpartiernas privi-\r\nlegier i Östeuropa och säger att de kanske var något\r\nslags adel. Det ligger kanske en del i den jämförelsen.\r\nLåt oss driva den lite längre.\r\nÄr Aurelius för att de tidigare makthavande\r\nkommunistpartierna ska få behålla de byggnader som\r\nde ägde på den tid när partiet och staten var ett?\r\nSkulle han försvara en lagstiftning i nuvarande Ryss-\r\nland som reglerade kommunistpartiets uttag av med-\r\nlemsavgifter, med vars hjälp kommunistpartierna\r\nskulle vårda sina statliga byggnader? Skulle han god-\r\nkänna en lagstiftning i Ryssland eller Kina som sade\r\natt kommunistpartiernas medlemmar har en särskild\r\nplikt att bete sig höviskt och artigt mot varandra?\r\nJag kom att tänka på en hög kubansk partifunktio-\r\nnär, som lätt irriterat sade till mig när jag senast var\r\npå Kuba: Ni tjatar och tjatar om det här med mänskli-\r\nga fri- och rättigheter och politiska fångar! Tacka vet\r\njag den riktiga högern i USA! Den håller inte på med\r\ndet här tjafset.\r\nAdelns särställning i lagen har kanske inte någon\r\nstörre praktisk betydelse. Det finns många väsentliga-\r\nre frågor. Både frågan om monarkin och kanske ännu\r\nmer frågan om de historiska arrendena, som är en\r\ngammal kvarleva där riksdagen borde komma till\r\nskott, är betydligt viktigare. Men principiellt är detta\r\nfaktiskt en viktig fråga, som handlar om alla männi-\r\nskors lika värde. Jag tycker att vi borde kunna enas\r\nom vikten av denna grundläggande demokratiska\r\nvärdering.</pre><pre>Anf.  106  GÖRAN MAGNUSSON (s) re-\r\nplik:\r\nHerr talman! Jag tycker i och för sig att Johan\r\nLönnroth har anledning att vara ganska nöjd med\r\nbehandlingen av sin motion. Det låg väl också nära\r\ntill hands att det kunde ha blivit en annan utgång,\r\nmen vi enades så småningom, och det är väl viktigt\r\natt vi har en bred majoritet bakom utredningsuppdra-\r\nget. Regeringen uppmanas nu att utreda huruvida det\r\nhär behöver vara offentligrättsligt reglerat eller ej.\r\nAvsikten från utskottets sida är den att man ska kunna\r\nträffa en överenskommelse med Riddarhuset, och vi\r\ntror väl att det ska kunna gå förhållandevis raskt. Det\r\när i varje fall vår bedömning att så bör kunna ske.\r\nMen jag tycker också att det är självklart att man\r\nmåste genomlysa olika rättsliga och ekonomiska\r\nkonsekvenser av det här. Självklart vore det mera\r\naktivistiskt att i dag fatta beslutet om att allt det här\r\nska rensas ut, men det är inte riktigt det sätt som vi\r\nhar att agera på. Tidigare talare har här gått tillbaka\r\ntill 1915, 1916 och 1917, och vid den tiden beslöt\r\nnågon socialdemokratisk partikongress - kanske var\r\ndet t.o.m. före partisprängningen - att frågan om\r\nrevolutionen skulle utredas. Jag brukar ibland säga att\r\ndet fortfarande är på den vägen.\r\nDet här ska kunna gå snabbare. Jag hoppas att\r\nriksdagen om ett eller annat år ska klara detta. I vart\r\nfall borde vi kanske försöka hitta en lösning innan\r\nuppenbarhetsrekvisitet slopas och författningsdom-\r\nstolar införs. Då kan det kanske bli ännu svårare att få\r\nnågon ordning i den här frågan.\r\nLåt mig till sist säga att jag bara är vice ordföran-\r\nde i konstitutionsutskottet. Ordföranden är inte närva-\r\nrande här.</pre><pre>Anf.  107  JOHAN LÖNNROTH (v) replik:\r\nHerr talman! Det var en särskild socialismutred-\r\nning som satt i 15 år och till slut 1936 något rann ut i\r\nsanden. Jag hoppas verkligen att det här beslutet i dag\r\ninte leder till samma långbänk och sedan leder ut i\r\nintet. Jag förstår fuller väl att det finns en rad praktis-\r\nka problem. Det måste göras någon uppgörelse med\r\nRiddarhuset. Det är viktigt att vi kan bevara det kul-\r\nturarv som vårt grannhus innebär.\r\nMin fråga är mycket konkret: Uppfattar Göran\r\nMagnusson beslutet som ska fattas i dag som en be-\r\nställning att regeringen ska lägga fram förslag och\r\nverka för att vi tar bort lagstiftningen?</pre><pre>Anf.  108  GÖRAN MAGNUSSON (s) re-\r\nplik:\r\nHerr talman! Om det vore en beställning skulle\r\ndet naturligtvis stå att det är en beställning. Det är\r\nalldeles klart - som jag uppfattar det - att om inte\r\nregeringen eller den utredning som ska genomföras\r\nhittar ett avgörande skäl för att detta offentligrättsliga\r\nreglerande måste bestå, är det avsikten att det ska\r\nupphöra. Vi har inte uppfattningen att man ska of-\r\nfentligrättsligt reglera saker och ting som inte behö-\r\nver vara så. För min del tror jag - och det står inte i\r\nutskottets bedömning - att adelsmännen och kvinnor-\r\nna - det kanske inte heter adelskvinnor - har tillräck-\r\nlig livskraft för att hålla i gång verksamheten utan ens\r\ndet minsta lilla stöd från statens sida.\r\nHerr talman! Sedan var det socialistutredningen\r\nsom det blev intet av, som Lönnroth uttrycker saken.\r\nDet blev dock rätt bra för arbetarklassen i Sverige\r\nunder 1900-talet. Det finns en del andra exempel där\r\nsocialismen blev mera av och där det inte är riktigt\r\nlika bra ens i dag.</pre><pre>Anf.  109  JOHAN LÖNNROTH (v) replik:\r\nHerr talman! Frågan är om det hade så mycket\r\nmed utredningen att göra.\r\nJag ska tolka detta positivt. Jag har så pass mycket\r\nförtroende för denna regering att jag inte ens i min\r\nvildaste fantasi kan tänka mig att de skulle kunna\r\nhitta något avgörande skäl till att ta bort den sista\r\nresten av ståndssamhället. Möjligen skulle de kunna\r\nanlita Aurelius för att hitta något sådant argument,\r\nmen det tror jag inte att de kommer att göra.</pre><pre>Anf.  110  NILS FREDRIK AURELIUS (m)\r\nreplik:\r\nHerr talman! Jag får väl erkänna att jag inte har\r\nlika stort förtroende för regeringen i någon fråga\r\negentligen. Vad som gäller är det som står i beslutet,\r\nvilket också Göran Magnusson var inne på, dvs. ut-\r\nskottets bedömning som vi kommer att fatta beslut\r\nom en stund. Det står exakt så här: \"Enligt utskottets\r\nmening finns det skäl att pröva förutsättningarna för\r\noch konsekvenserna av en ändring av den nuvarande\r\nregleringen.\" Detta ges regeringen till känna.\r\nMer än så går det inte att säga. Herr Lönnroth har\r\nönskat en fränare skrivning som han inte har fått, och\r\nnågon annan kunde ha önskat en annan skrivning som\r\nman inte heller har fått. Detta är vad utskottet har\r\nenats om, dvs. \"förutsättningarna för och konsekven-\r\nserna av\". Rent praktiskt är det mycket komplicerat\r\natt göra förändringar. Det finns juridiska frågor som\r\njag inte hinner gå in på men som jag tror att Johan\r\nLönnroth känner till som har att göra med både 1809\r\nårs regeringsform och representationsreformen och\r\nadeln som ett speciellt rättssubjekt. Det kan gå att\r\nlösa om man anser att det är en oerhört viktig fråga.\r\nDet finns också ekonomiska och andra synpunkter.\r\nDet är det som ska undersökas. Det är det vi säger.\r\nDet går alltid att vara hövisk och artig. Johan\r\nLönnroth frågade om det fanns någon adekvans för\r\nkrav på höviskhet och artighet i dag. Det tycker jag\r\natt det gör även utanför adeln. Vi försöker vara det\r\nt.ex. här i riksdagen. Det är mycket som är intressant\r\nhistoriskt och i dag i lagstiftningen. Jag kan för mitt\r\nliv inte inse att detta ska vara en viktig fråga som på\r\nnågot sätt kan vara prioriterad i en författningsutred-\r\nning eller i ett författningsbetänkande.\r\nDetta föranleder mina möjligen något mindre arti-\r\nga men fortfarande höviska synpunkter när jag pratar\r\nom känsliga radikala sinnen som borde utveckla ett\r\nstörre sinne för proportioner. Jag syftade närmast på\r\ndem jag berörde omedelbart innan, nämligen gamla\r\nkommunister.</pre><pre>Anf.  111  JOHAN LÖNNROTH (v) replik:\r\nHerr talman! Jag är tämligen ointresserad av hur\r\npass väsentligt Nils Fredrik Aurelius tycker att denna\r\nfråga är. Men jag skulle gärna vilja veta av vilken\r\nkaraktär som Moderata samlingspartiets inställning\r\ntill frågan är när man har ställt upp på den formule-\r\nringen. Är det fråga om samma sak som 1917, 1918\r\noch 1919, då man till slut var nödd och tvungen att gå\r\nmed på den allmänna rösträtten och demokratiska fri-\r\noch rättigheter? Eller är det ett försök att kasta så\r\nmycket grus i maskineriet som det någonsin är möj-\r\nligt, att ni egentligen inte vill men ni kan inte med att\r\nhävda den gamla högerns syn? Är det med hjärtat\r\neller hjärnan som Aurelius har ställt upp på denna\r\nformulering?</pre><pre>Anf.  112  NILS FREDRIK AURELIUS (m)\r\nreplik:\r\nHerr talman! Jag tycker att det är ganska tydligt\r\natt vi i utskottet har kommit fram till att det visst går\r\natt utreda frågan. Det är så det ligger till, och det har\r\nalla ställt upp på, inklusive Johan Lönnroths parti-\r\nvänner i utskottet. Det finns anledning att understryka\r\ndet.\r\nSedan kan man ha olika synpunkter på hur vä-\r\nsentlig frågan är. Motionären tycker förstås att den är\r\nväsentlig. Jag tycker att det finns många oerhört\r\nmycket viktigare författningsfrågor. Jag tycker att det\r\nhar framgått av debatten i dag att vi i första hand bör\r\nlägga lite mer krut på dem.\r\nSedan var det historieskrivning, kommunistpartiet\r\noch gamla högern. Vi måste ändå till slut konstatera\r\natt det blir lite larvigt med anspelningarna på 1917\r\noch dåvarande högerpartiet. Det är hur lätt som helst\r\natt från min sida konstatera att man minsann inte\r\nbehöver gå tillbaka till 1917 för att hitta representan-\r\nter för Johan Lönnroths idéströmning, som ju långt\r\nsenare stod för någonting som i modern mening var\r\nett privilegiesamhälle, nämligen alla de kommunist-\r\nregimer ni till för bara något drygt tiotal år sedan\r\nstödde i olika delar av Östeuropa.</pre><pre>Anf.  113  JOHAN LÖNNROTH (v) replik:\r\nHerr talman! På den första punkten är vi totalt\r\növerens. Det finns många viktigare författningsfrågor.\r\nJag, Karin Pilsäter och Bengt Silfverstrand tyckte att\r\ndet var en liten principiellt väsentlig fråga, och vi\r\nmotionerade i frågan. Det förhindrar oss inte alls att\r\nägna mycket mera kraft och tid åt andra väsentligare\r\nfrågor.\r\nSedan finns det ganska aktuella fall då högern,\r\nsvenska Moderata samlingspartiet, åtminstone inte\r\naktivt ville ta avstånd från diverse högerdiktaturer.\r\nBåde vi och ni har lik i garderoben. De kan var och\r\nen göra upp med på ömse håll.\r\nNu diskuterar vi adelsfrågan. Jag litar på majori-\r\nteten av utskottet, att meningen med det beslut vi\r\nsnart ska fatta är att vi äntligen ska avskaffa den sista\r\nresten av det gamla ståndssamhället.</pre><pre>Anf.  114  HELENA BARGHOLTZ (fp) re-\r\nplik:\r\nHerr talman! Jag fick en fråga riktad direkt till\r\nmig av Johan Lönnroth. Jag svarar enligt följande.\r\nJag kom lite sent in i debatten. Jag var inte i\r\nkammaren. Jag har alltså inte hört Nils Fredrik Aure-\r\nlius fälla något omdöme om min partikamrat Karin\r\nPilsäter.\r\nJag tycker att det här är ett utmärkt förslag. Det är\r\ninte bara en majoritet i utskottet utan det är hela ut-\r\nskottet som står bakom den översyn vi ska göra. Jag\r\nser fram emot med full förtröstan på den. Vad jag\r\nförstår är Karin Pilsäter också mycket nöjd.</pre><pre>Anf.  115  INGVAR SVENSSON (kd) re-\r\nplik:\r\nHerr talman! Det var Voltaire som sade att man\r\nskulle krossa den skändliga. Johan Lönnroth har väl\r\nungefär samma inställning i förhållande till adeln och\r\ni sitt korståg mot adelns privilegier.\r\nVilka är då adelns privilegier i dag? Jo, det är rät-\r\nten att resa utomlands utan att fråga kungen. Jag kan\r\nberätta att jag förra veckan reste utomlands utan att\r\nfråga kungen, men jag är inte av adelssläkt utan är av\r\nbondesläkt. Det privilegiet är inte mycket värt i dag.\r\nSedan finns det en rätt att ta ut skatt av släkterna,\r\nav huvudmännen. Den rätten finns t.ex. för olika\r\ntrossamfund i Sverige. Det är inte heller något kons-\r\ntigt. Det återstår en punkt, nämligen att riddarhusord-\r\nningen förändras genom att Riddarhuset begär att\r\nregeringen fastställer en föreslagen förändring i rid-\r\ndarhusordningen.\r\nDet är vad Johan Lönnroth egentligen angriper.\r\nDet är inte så förfärligt omfattande saker det handlar\r\nom. Det finns inga faktiska privilegier längre. Jag\r\ngick med på skrivningen om att detta kunde utredas,\r\nfastän jag närmast tyckte att det var obefogat.\r\nDessutom sitter Johan Lönnroth i finansutskottet.\r\nHan borde vara väldigt rädd om de intäktskällor som\r\nfinns för statskassan. Därvidlag fyller Riddarhuset en\r\nbetydande funktion.</pre><pre>Anf.  116  JOHAN LÖNNROTH (v) replik:\r\nHerr talman! Vi är återigen överens. Det handlar\r\ninte om väsentliga praktiska ting, utan det handlar om\r\nen viktig princip. Jag trodde att Ingvar Svensson, som\r\när något av en ideolog hos Kristdemokraterna, hade\r\nstörre förståelse för det märkliga med att man behål-\r\nler en särskild ställning för en viss kategori av männi-\r\nskor i lagstiftningen.\r\nVi har ingen svensk lagstiftning som talar om att\r\nt.ex. Kristdemokraterna har en särskild rätt att ta ut\r\nmedlemsavgifter av sina medlemmar. Vi har t.o.m. nu\r\nlyckats avskaffa det för statskyrkan. Det borde Ingvar\r\nSvensson ta på lite större allvar. Det är faktiskt en\r\nanomali att vi har kvar den här gamla lagstiftningen\r\nsom inte har i lagstiftningen att göra.\r\nOm ett antal människor frivilligt vill kalla sig för\r\nolika saker, bilda föreningar och gärna sköta gamla\r\nbyggnadsminnen må de väl göra det. Men det är ing-\r\nenting som vi här i riksdagen ska ha med att göra.</pre><pre>Anf.  117  INGVAR SVENSSON (kd) re-\r\nplik:\r\nHerr talman! Vi har inte så mycket med det att gö-\r\nra. Eller rättare: Vi har över huvud taget inte med det\r\natt göra, eftersom det är en kombination av Riddarhu-\r\nset och regeringen som hanterar det och egentligen\r\ninte riksdagen.\r\nDet är intressant att Johan Lönnroth tar upp reli-\r\ngionsfriheten, som vi nu har etablerat ännu tydligare\r\ngenom att frigöra svenska kyrkan från staten. Jag har\r\ntidigare ställt den här frågan till Mats Einarsson. Om\r\nni tittar på svenska flaggan här i kammaren, är nu\r\nnästa steg i Lönnroths kampanj att ta bort korset i\r\nflaggan?</pre><pre>Anf.  118  JOHAN LÖNNROTH (v) replik:\r\nHerr talman! Den jämförelsen begrep jag inte rik-\r\ntigt. För oss i Vänsterpartiet är det väldigt viktigt att\r\nslå vakt om kulturarvet. Det står inte på något sätt i\r\nstrid med demokratiska grundvärderingar.\r\nVi ska ägna mycket större intresse, anser jag, åt\r\nhistorien. Historieundervisningen i skolorna borde\r\nuppvärderas. Vi ska kunna studera den svenska flag-\r\ngans historia, den svenska historien med alla dess\r\nförfärligheter från t.ex. 1600-talet, alla övergreppen\r\noch också det goda i kulturarvet. Vi måste kunna se\r\nbåde de mörka och de ljusa sidorna.\r\nDet som är principiellt viktigt är att vi genom att\r\ngöra denna lilla justering får bort en av resterna från\r\nden tid då man definitivt inte ansåg att alla människor\r\nvar lika mycket värda.</pre><pre>Anf.  119  BIRGER SCHLAUG (mp):\r\nHerr talman! Det var mycket historia på sluttam-\r\npen och tal om lik i garderober och sådant. Nils Fred-\r\nrik Aurelius kan i varje fall inte kalla mig för kom-\r\nmunist, trots att jag nu ska ta upp en fråga som jag\r\ninte tror att han vill diskutera, nämligen statsskicket.\r\nJag skulle vilja få svar på några mycket enkla frå-\r\ngor. Vilka principer talar för monarki enligt Modera-\r\nterna, enligt Folkpartiet, enligt Kristdemokraterna och\r\nenligt Centerpartiet? Märkligt nog måste jag också\r\nställa frågan till Socialdemokraterna: Vad är det för\r\nprinciper som talar för monarki?\r\nDet här betänkandet tar upp statsskicket. En stor\r\nmajoritet vill inte ens fundera på eller utreda alterna-\r\ntiv till ärftlig monarki. Men det finns i detta betän-\r\nkandet inte ett enda motiv till varför man värnar mo-\r\nnarkin.\r\nFinns det ingen som brinner för monarkin? Är det\r\ningen som kan ge oss tveksamma ett enda skäl för\r\nmonarkin? Det finns inte här i betänkandet. Det står\r\ninte en rad. Det står bara: Vi brukar avstyrka sådana\r\nmotioner, och det ska vi fortsätta med.\r\nDet är märkligt! Jag vill ha svar. Vilka principer\r\ntalar för monarkin?\r\nDet finns några principer man kan tala om. Är det\r\natt en familj ansågs vara utsedd av Gud för 190 år\r\nsedan? Det kan möjligtvis vara en princip. Är det att\r\nuppdraget som statschef ska gå i arv? Det kan vara en\r\nprincip som några kan tycka är helt okej.\r\nÄr det för att man anser att endast en drottning,\r\nom än av icke kunglig börd, kan föda en statschef?\r\nDet kan möjligtvis finnas sådana principer. Är det för\r\natt man anser att en statschef ska utses i sin mammas\r\nmage? Är det så? Det kan vara så.\r\nÄr det för att man anser att den franska ätten Ber-\r\nnadotte står över andra ätter? Ja, visst kan det möj-\r\nligtvis finnas sådana principer. Fast jag tycker att det\r\när oändligt svårt att hitta några som helst intellektuellt\r\ngångbara argument för en ärftlig monarki. Det kan\r\nfinnas alla möjliga känsloskäl, men då ska man säga\r\ndet.\r\nI ett betänkande i Sveriges riksdag som avstyrker\r\nalla tankar på något annat än ärftlig monarki måste\r\ndet finnas något intellektuellt hållbart argument, och\r\ndet gör det inte!\r\nReservation 10, som jag yrkar bifall till, bygger\r\nbl.a. på en motion från en antal miljöpartister. Vi\r\nyrkar inte på något omedelbart införande av republik.\r\nI motionen yrkar vi på en bredare utredning om vilka\r\nalternativ som egentligen finns till en ärftlig monarki\r\ni ett modernt samhälle.\r\nDet kanske inte ens är så att en traditionell repu-\r\nblik är det enda alternativet. Det kanske finns många\r\nandra alternativ. Varför vågar vi inte utreda det?\r\nVarför?\r\nKravet på republik har funnits i Socialdemokra-\r\nternas partiprogram sedan 1911. Carl Lindhagen, som\r\nMats Einarsson talade om här förut, motionerade här i\r\nriksdagen om införande republik redan 1912. Det\r\nhade han ingenting för.\r\nOm man tittar på partiprogram har det funnits en\r\nmajoritet i riksdagen för avveckling av monarkin\r\nunder många år, om man får tro partiernas partipro-\r\ngram. Men det ska man tydligen inte. Vad är det för\r\nfel på Socialdemokraternas partiprogram, Göran\r\nMagnusson? Det står ju där att monarkin ska av-\r\nvecklas.\r\nDet är genant för en demokrati att hålla sig med\r\nen princip som säger att det högsta ämbetet ska gå i\r\narv, att en släkt har i uppdrag att producera statsche-\r\nfer och att statschefer utses redan i livmodern. Det är\r\nmärkligt. Det är konstigt.\r\nAftonbladet skriver på sin ledarsida: Det är prin-\r\ncipiellt oacceptabelt att rikets högsta ämbete går i arv\r\ninom en enda familj. I en demokrati ska alla, oavsett\r\nbörd, ha en chans att bli statschef. Monarkin hör till\r\nden fördemokratiska tid då folk trodde att kungen och\r\nall annan överhet var förordnad av Gud. Vad säger\r\nGöran Magnusson om det?\r\nLiberala Expressen skriver på sin ledarsida:\r\nKungahusets existens är ett kraftfullt ställningstagan-\r\nde för idén om att vissa människor av födsel är finare\r\nän andra. Det är inte jag som säger det, utan det är\r\nExpressens ledarsida, liberal. Där sägs också: Ett\r\nargument som inte utropas, men som viskas i salong-\r\nerna och som därmed påverkar vårt samhälle, är att\r\ndet ska vara skillnad på folk och folk. Vissa hierarki-\r\ner, skriver Expressen, ska vara av ödet orubbliga.\r\nFolk ska inte få för sig att de kan bli vad som helst,\r\nt.ex. statschef. Kryperiet för kungahuset visar kraften\r\ni detta sociala kontrakt. Monarkin skapar undersåtar,\r\nnågot som demokratin försökt utrota. Jag tycker att\r\nExpressen tar i lite grann, men det är i varje fall en\r\nliberal tidning. Hur ser Helena Bargholtz, närstående\r\nExpressen, på det?\r\nI Dagens Nyheter - jag vet inte vad den är närstå-\r\nende; det beror på vem som skriver - står: Att monar-\r\nkin just nu fungerar till belåtenhet kan dock inte vara\r\navgörande för att vi också i framtiden ska stå upp för\r\nden rest av ett fördemokratiskt samhälle som en kung\r\neller drottning är.\r\nI ett land där den offentliga makten utgår från fol-\r\nket, kanaliseras genom allmänna val och utövas av\r\nmänniskor som vunnit sina landsmäns förtroende är\r\ndet följdriktigt att också innehavaren av det högsta\r\nämbetet väljs. Givetvis är medlemmarna av familjen\r\nBernadotte välkomna att ställa upp som kandidater\r\ntill statschefsuppdraget.\r\nIngvar Svensson! Hur ser du på det? Silvia till\r\npresident - ja, det kanske inte är så dumt.\r\nDet finns en sorts bred uppslutning bland många\r\nmänniskor från olika tänkande; liberaler, socialister\r\noch gröna om att monarkin bör avvecklas på något\r\nsätt. Utöver landets tre största tidningar är det många\r\nungdomsförbund som driver frågan - allt från Miljö-\r\npartiets ungdomsförbund Grön Ungdom till Ung\r\nVänster och Folkpartiets ungdomsförbund. Debatten\r\nhar tagit fart.\r\nSedan några miljöpartister lämnade in en motion\r\nhar detta blivit en av de frågor som jag har fått mest\r\nreaktioner på. De flesta är riktigt lyckliga, och en del\r\när alldeles rasande, förbannade eller ilskna - om man\r\nnu inte får säga så fula ord i Sveriges riksdag.\r\nVad är det då för argument som ändå någonstans\r\nframförs för argument?\r\nArgument ett, som jag har hört och uppsnappat i\r\nbl.a. flera TV- och radiodebatter under den sista ti-\r\nden, är att blivande statschefer behöver en särskild\r\nuppfostran redan som barn. Men det motsägs ju av att\r\nmånga andra statschefer har minst lika stora kvalifi-\r\nkationer som de svenska - om det kan vi väl ändå\r\nvara överens.\r\nArgument två är att konungahuset är bra för ex-\r\nporten. Men att kungahuset är så bra för industrin\r\nmotbevisas varje dag av Nokia. De har en president i\r\nFinland, vad jag vet. Även om det skulle vara så att\r\nkungen medverkar till att Sverige exporterar ett JAS-\r\nplan till Sydafrika är det ändå ett uselt argument för\r\nmonarkin. Det heter att vi har konstitutionell monar-\r\nki. Men ibland tycks argumenten, när det kniper och\r\nallt oftare, bygga på att vi har en kommersiell monar-\r\nki. I en TV-debatt sade en rojalist t.o.m. att det är ett\r\nbra varumärke. Jaha. Ska vi föda upp varumärken?\r\nMed vilken rätt gör vi det?\r\nArgument tre, som jag har hört i de senaste de-\r\nbatterna, är följande: Monarki inger stabilitet och\r\nkontinuitet. Så argumenterar man i diktaturer också,\r\nså det är väl inget speciellt bra argument. Det hör\r\nliksom inte hemma i en demokrati. Om man dess-\r\nutom anser att kungahuset är en symbol så måste jag\r\nsäga att det är pinsamt att i grundlagen slå fast att de\r\nbarn som föds av en drottning ska framleva sina liv\r\nsom symbol för ett land. Det är inte bra - jag tycker\r\nfaktiskt inte att det är bra.\r\nArgument fyra är att alla inte kommer att kunna\r\nställa sig bakom en vald statschef. Det är ett argument\r\nsom ofta framförs. Därför skulle det vara bra med\r\närftlig monarki. Det argumentet innebär således att\r\nman underkänner demokratins grunder. I en demo-\r\nkrati ges människor utrymme att ha olika åsikter och\r\ntycka olika saker. En del tycker bra om Göran Pers-\r\nson och andra tycker bra om Bo Lundgren. Det är\r\nalldeles lysande - det är det som demokratins kärna.\r\nDet är inget fel.\r\nHerr talman! För 190 år sedan utsågs en släkt\r\ninom vilken det än i dag ska produceras nya statsche-\r\nfer för landet Sverige. Eller som en rojalist i en debatt\r\nhävdade: ett varumärke. Som icke-monarkist skulle\r\njag aldrig ta det ordet i min mun och framföra det\r\nsom ett argument. Men en rojalist kan göra det! Det\r\nstrider såväl mot vet och sans som mot de mest\r\ngrundläggande principerna i en demokrati.\r\nGrundfrågan är solklar: Vem kan på ett trovärdigt\r\nsätt motivera att statschefen för ett modernt land utses\r\ngenom arv? Snälla ni som står bakom majoriteten,\r\nberätta det för mig! Ge mig ett bra argument.\r\nEn annan fråga som måste tas upp här är med vil-\r\nken moralisk rätt vi tvingar barn att bli uppfostrade\r\ntill blivande statschefer och att från födseln vara of-\r\nfentliga personer vare sig de vill eller inte. Vilken etik\r\nhar egentligen vi som grund för detta? Måste inte\r\nvarje ung människa ges rätten att växa och utvecklas\r\nså fritt som möjligt utan att konstitutionen säger: Du\r\nska bli statschef. Du ska uppfostras till statschef.\r\nI betänkandet återger man andra skrifter, och skri-\r\nver: Prinsar och prinsessor av det kungliga huset ska\r\nuppfödas i samma lära - dvs. samma religion - och\r\ninom riket.\r\nHör ni inte att detta tillhör en gammal tid? Prinsar\r\noch prinsessor ska uppfödas! Jag tänker på kyckling-\r\nar, eller varumärken.\r\nEn majoritet tycker enligt opinionsmätningarna att\r\ndet är trevligt, oförargligt och kanske t.o.m. bra med\r\nen tradition som kungahuset. Det är ett helt respekt-\r\nfullt argument. Det garanterar dessutom att inte en\r\näldre Göran Persson, en äldre Carl Bildt eller någon\r\ngammal miljöpartist skulle bli president, och det kan\r\nsäkert många tycka vara ett alldeles utmärkt skäl till\r\natt ha kvar monarkin.\r\nJag tror i alla fall att tiden är mogen för att hitta\r\nandra modeller än en ärftlig monarki. Jag tror också\r\natt tidpunkten för avskaffande av principen att en\r\nsläkt som är vald 1810 ska tillsätta kungar respektive\r\ndrottningar i all framtid kan diskuteras. Man kan\r\nfastställa ett datum så småningom. Men framför allt\r\när det bra med en utredning som kan kika på vilka\r\nalternativ som finns.\r\nGe mig nu ett, två eller tre principargument för att\r\nni avslår en utredning om alternativ till monarkin! Ge\r\nmig några sakliga argument för varför monarkin ska\r\nvara kvar.\r\nTill Moderaterna vill jag ställa en mycket enkel\r\nfråga. Anser ni att det är rätt att ärva ett ämbete?\r\nTycker Nils Fredrik Aurelius att det är rätt eller fel?\r\nDet är en enkel fråga. Är det rätt - ja eller nej?\r\nTill Kristdemokraterna skulle jag vilja ställa frå-\r\ngan: Med vilken rätt uppföder vi barn till statschefer?\r\nÄr det rätt? Har det med etik att göra? Är det rimligt?\r\nVisar det respekt för individen?\r\nTill Socialdemokraterna vill jag ställa frågan: Vad\r\när det för fel på ert partiprogram?\r\nTill Folkpartiet vill jag hemskt gärna ställa frågan:\r\nHur ser ni på ert ungdomsförbunds ställningstagande?</pre><pre>Anf.  120  HELENA BARGHOLTZ (fp) re-\r\nplik:\r\nHerr talman! Jag tycker att Birger Schlaug har\r\ngett svaret alldeles tydligt själv på frågan om den\r\ngrundläggande principen och varför vi från Folkparti-\r\nets sida har en pragmatisk inställning till kungahuset.\r\nDet är precis det som Birger Schlaug pekade på,\r\nnämligen att folk tycker om det här. De vill ha det,\r\noch de gillar det. Det finns lägen och tillfällen i livet\r\nnär man inte alltid resonerar så kallt och rationellt,\r\nutan resonerar utifrån känslan och med hjärtat. Up-\r\npenbarligen är kungahuset något som man tycker om\r\natt ha.\r\nJag tycker att Birger Schlaug borde gå ut på gator\r\noch torg och slösa allt sitt krut. Han är ju väldigt\r\nvältalig i den här frågan - den kanske är den vikti-\r\ngaste frågan av alla som Birger Schlaug känner för.\r\nFör oss i Folkpartiet är den inte det. Vi har en massa\r\nandra frågor som vi tycker är betydligt viktigare att\r\nlägga vårt krut och vår energi på. Det handlar om\r\narbetslösheten, om miljöförstöring, om bristande\r\njämställdhet och om våld etc. Jag kan nämna hur\r\nmånga frågor som helst som är betydligt viktigare för\r\noss som riksdagsledamöter att lägga ned vår energi\r\npå.\r\nMen visst, om Birger Schlaug går ut och får alla\r\nmänniskor att säga: Avskaffa monarkin! så får vi väl\r\ndiskutera det, om det nu är en så väsentlig fråga för\r\nmänniskor i allmänhet. Men vi som politiker vill\r\njobba med det som vi upplever som verkliga problem\r\nför människor.</pre><pre>Anf.  121  BIRGER SCHLAUG (mp) replik:\r\nHerr talman! Det är ett klassiskt argument när\r\nman talar om statsskicket och ett antal andra frågor\r\natt säga att det finns viktigare frågor. Det är klart att\r\ndet gör det - visst finns det viktigare frågor. Det gäl-\r\nler t.ex. grön skatteväxling, sänkt arbetstid, ett mer\r\nsolidariskt samhälle, schystare bistånd, bättre flyk-\r\ntingpolitik osv. Det är helt klart. Jag lägger verkligen\r\ninte ned allt på kungahuset.\r\nDet enda jag vill ha är ett principargument för\r\nmonarki. Det tar inte så lång tid för Helena Bargholtz\r\natt säga det. Hon behöver inte offra ett år på det, inte\r\nens en vecka, inte ens en dag, utan en minut eller\r\nmöjligen två i nästa replik. Ge mig ett principargu-\r\nment för ärftlig monarki!\r\nEn pragmatisk inställning kan man ha, men vad\r\ntycker Helena Bargholtz själv? Kan hon personligen\r\nsom folkvald riksdagsledamot tala om vilket prin-\r\ncipskäl hon tycker är viktigt?\r\nVisst är det så att folk tycker om det. Det är fullt\r\nriktigt. Folk tycker om det, men vi politiker ska väl\r\nstå för vad vi själva tycker.\r\nJag har stått ensam i väldigt många frågor, t.ex.\r\nnär det gäller kalhyggen. Det var inte många som\r\nifrågasatte dem. Det var inte många som ifrågasatte\r\nklor i papper. Man var en idiot som framförde detta.\r\nGrön skatteväxling sågs som en fullständigt idiotisk\r\ntanke. Vi var några få som började med det, men vi\r\nstod för det ändå. Vi sade inte att det inte var popu-\r\nlärt. Sänkta bensinpriser är säkert också väldigt po-\r\npulärt. Vi står för någonting. Jag frågar: Vad är Hele-\r\nna Bargholtz principiella argument? Hon kan använda\r\n15 sekunder för att svara på det.</pre><pre>Anf.  122  HELENA BARGHOLTZ (fp) re-\r\nplik:\r\nHerr talman! Jag blir något förvirrad av Birger\r\nSchlaugs frågeställning. Å ena sidan ska jag säga vad\r\njag tycker själv och å andra sidan ska jag framföra\r\nmitt principiella argument.\r\nDå säger jag först att det handlar om folkviljan,\r\noch jag delar den folkviljan. Jag tycker om att ha ett\r\nkungahus.</pre><pre>Anf.  123  BIRGER SCHLAUG (mp) replik:\r\nHerr talman! Det är ett liberalt argument för\r\nkungahuset. Riksdagsledamöterna tycker om kunga-\r\nhuset. Det är kanske inte så principiellt, man jag tar\r\ntill mig det. Helena Bargholtz tycker om det. Bra!</pre><pre>Anf.  124  GÖRAN MAGNUSSON (s) re-\r\nplik:\r\nHerr talman! Birger Schlaug är ju mycket skicklig\r\npå retoriska självbesvarande frågor. Jag ska villigt\r\nerkänna att det är utomordentligt svårt, för att inte\r\nsäga omöjligt, att hitta några principiella skäl för\r\nmonarki.\r\nDäremot har det ju varit, och är väl alltfort, lättare\r\natt hitta argument mot dess avskaffande i den praktis-\r\nka situation som Sverige befinner sig i. Den princip\r\nsom jag ser är väl delvis den historiska principen.\r\nMen den sträcker sig inte tillbaka till 1810 utan till\r\nden eller de författningsuppgörelser - för de var ju\r\negentligen flera - som Socialdemokraterna var med\r\nom i slutet på 60-talet. Den författningen fastställde\r\nvi sedan 1974. Där gjordes det en överenskommelse\r\nmellan partierna om hur vi skulle förhålla oss till\r\nmonarki.\r\nDet blev en väsentlig inskränkning i kungens roll i\r\nstatslivet sett ur formell synpunkt. Det blev faktiskt\r\nen så stor inskränkning att kungen kunde komma till\r\nriksdagen. Tidigare fick ju kungen faktiskt inte kom-\r\nma till Riksdagshuset, utan då gick riksdagen till\r\nkungen.\r\nJag utesluter inte att man kan göra ytterligare in-\r\nskränkningar på det här området. Jag har för egen del\r\nengagerat mig i de öppningstal som kungen håller här\r\ni riksdagen varje gång. Jag har försökt att analysera\r\ndem och se om kungen går utöver vad som var av-\r\nsikten med överenskommelsen i 1974 års författ-\r\nningsreform. Jag kan nog göra den tolkningen att\r\nibland har det gått väl långt. Men jag har också fått\r\nbrev i det sammanhanget som säger att det ska inte\r\nGöran Magnusson som riksdagsledamot lägga sig i.\r\nDet är klart att kungen, som alla andra människor, har\r\nrätt att uttala sig.\r\nDet är inget större fel på partiprogrammet. Det är\r\nuppe till debatt nu. Det förslag som finns innehåller\r\nungefärligen samma formulering. Det är ingen vä-\r\nsentlig positionsförskjutning. Medlemmarna i mitt\r\nparti har möjligheter att göra en väsentlig positions-\r\nförskjutning vid höstens kongress.</pre><pre>Anf.  125  BIRGER SCHLAUG (mp) replik:\r\nHerr talman! Menar Göran Magnusson att ni\r\nskulle plocka bort att ni står för republik? Det vore\r\nväl inte så kul om ni införde det på kongressen? Men\r\ndäremot vore det kanske bra med ett grundbeslut om\r\natt försöka genomföra det man skriver i sitt partipro-\r\ngram. Det vore ju radikalt i den frågan inom social-\r\ndemokratin.\r\nDet var skönt att höra ett ärligt svar. Det finns\r\ninga principiellt och intellektuellt godtagbara skäl för\r\nen ärftlig monarki.\r\nDå skulle jag vilja ställa en väldigt konkret fråga.\r\nAnser Göran Magnusson personligen att det är rätt att\r\närva ett ämbete? Tycker Göran Magnusson att ett\r\nsocialdemokratiskt parti bör vidhålla att det är ac-\r\nceptabelt att man även i framtiden ska kunna ärva ett\r\nämbete? Det räcker med väldigt korta svar.</pre><pre>Anf.  126  GÖRAN MAGNUSSON (s) re-\r\nplik:\r\nHerr talman! Med den demokratisyn som jag och\r\ndet socialdemokratiska partiet står för är det natur-\r\nligtvis inte rätt att ärva ämbeten. Men jag hänvisar\r\nåterigen till den praktiska situation som vi befinner\r\noss i och den uppgörelse som gjordes i anslutning till\r\n1974 års författningsreform där en överenskommelse\r\nträffades om hur statsskicket skulle vara konstruerat\r\noch hur det parlamentariska systemet skulle förhålla\r\nsig till kungen, kan man väl förenklat uttrycka det.\r\nJag står för den uppfattningen. Det förs naturligt-\r\nvis av och till också diskussioner i partiet. Det är väl\r\ninte alls uteslutet att Birger Schlaug, jag och andra\r\ntillsammans kan pusha på i den här frågan så att den\r\ngår åt rätt håll.\r\nFör övrigt vill jag bara gratulera Birger Schlaug\r\nom det är så hela hans partiprogram redan är genom-\r\nfört. Vi får nog ändå konstatera att vi kommer till\r\nvissa tillkortakommanden i alla partier beträffande\r\npartiprogrammet.</pre><pre>Anf.  127  BIRGER SCHLAUG (mp) replik:\r\nHerr talman! Ja, det är fullt riktigt. Men å andra\r\nsidan är det kanske så att om man har möjlighet att\r\ngenomföra det, om det finns majoritet för det, ska\r\nman göra det. Det tänker jag göra när det gäller sam-\r\nbeskattningen av förmögenheter, kan jag berätta för\r\nGöran Magnusson. Det står nämligen i vårt partipro-\r\ngram.\r\nDet finns en stor tveksamhet mot ärftlig monarki\r\nhos Göran Magnusson som företräder Socialdemo-\r\nkraterna i dag. Då förstår jag inte varför han inte kan\r\nacceptera att utreda alternativ. Många borgerliga\r\nföreträdare har pratat om att det är bra med ökad\r\nkunskap om vilka alternativ som finns. Men Göran\r\nMagnusson vill inte ha en sådan utredning om ökad\r\nkunskap. Det är ju ett problem. Det är de borgerliga\r\nsom vill ha det.\r\nDet Göran Magnusson säger om uppgörelsen\r\n1974 är helt sant, men det har gått ganska många år.\r\nDet är nästan en generation sedan. Då är det väl dags\r\natt börja nysta i det. Faktum är ju att om man tittar på\r\npartiprogram och lite sådant finns det en majoritet i\r\nden här kammaren för att avveckla monarkin. Göran\r\nMagnusson var ju så noga med detta med folkmakt.\r\nHan gjorde det som partierna stod för till en fråga om\r\nfolkmakt. I våra partiprogram finns det en majoritet\r\nför avvecklande av monarkin.</pre><pre>Anf.  128  NILS FREDRIK AURELIUS (m)\r\nreplik:\r\nHerr talman! Den historiska bakgrunden har ju be-\r\nrörts något, senast när det gällde Torekovskompro-\r\nmissen 1972 och den nya grundlagen. De som då var\r\naktiva som företrädare för folket kom fram till att det\r\nfanns anledning att behålla monarkin. Man trodde att\r\ndet fanns ett starkt folkligt stöd för detta, och det gör\r\ndet i dag också.\r\nSamtidigt berövade man då monarken en del tidi-\r\ngare uppgifter. Om vi ser hur det ser ut i dag är mo-\r\nnarken visserligen ordförande i Utrikesnämnden, men\r\ndock inte ledamot. Han öppnar riksdagen och företrä-\r\nder Sverige lite symboliskt.\r\nAtt vara oerhört upprörd över detta och dra upp\r\ndetta som en stor författningsfråga efter de andra vi\r\nhar talat om, tycker jag kanske verkar lite konstigt.\r\nVisst kan jag förstå en principiell republikanism, men\r\njag delar den ju inte alls själv. Jag ser det som vi har\r\nnu mer som en levande historia. Det är historiskt\r\nframvuxet och värdefullt av det skälet, plus de argu-\r\nment som också tillkommer.\r\nNu vet jag att Birger Schlaug underkände alla ar-\r\ngument. Han anser inte att de är principargument om\r\nhan inte har dem själv. Men jag anser att det är ett\r\nstarkt argument att det finns ett starkt folkligt stöd för\r\nmonarkin.\r\nSedan tycker jag förstås att de partier som står för\r\nrepublik och skriver det rent ut i sina partiprogram\r\nhar rätt att göra det. De bör göra det, och även stå för\r\ndet aktivt. Men jag tillhör inte ett sådant parti. Jag\r\ntänker inte stå för någon republik.</pre><pre>Anf.  129  BIRGER SCHLAUG (mp) replik:\r\nHerr talman! Det är sant att uppgörelsen finns,\r\nmen tiderna förändras ju, och samhället har också\r\nförändrats ganska mycket. Jag fick lite av det histo-\r\nriska perspektivet, kontinuitet och sådana argument\r\nsom man kan höra i både en demokrati som Sverige\r\noch en diktatur, det ska vara kontinuitet och stabilitet.\r\nErt egentliga huvudskäl är det liberala skälet, nämli-\r\ngen att det är trevligt. Det är intressant i så fall.\r\nJag skulle vilja höra om ni tycker att det är rätt i\r\nprincip att ärva ett ämbete. Är det rätt mot en individ\r\natt utse denna individ i sin mammas mage till stats-\r\nchef? Tycker ni att det är rätt?</pre><pre>Anf.  130  NILS FREDRIK AURELIUS (m)\r\nreplik:\r\nHerr talman! Individen i fråga - konungen, mo-\r\nnarken - har ju en möjlighet att avböja. Den möjlig-\r\nheten finns faktiskt, som vi inte ska bortse ifrån.\r\nDet är alltid farligt att tala om principer. Jag tror\r\natt Birger Schlaug har använt uttrycket \"i princip\"\r\noch ordet \"principiell\" i varje inlägg. Det har sagts att\r\nnär någon säger \"principiell\" ska man undra vad han\r\negentligen menar. Om någon exempelvis säger att\r\nhan i princip är för, så är han egentligen emot osv.\r\nBirger Schlaug underkänner alla argument såsom icke\r\nprincipiella om de inte stämmer med hans speciella\r\nsyn på hur denna fråga ska hanteras.\r\nJag vill ändå svara så här: Jag tycker att det är ac-\r\nceptabelt med den nuvarande ordning vi har. Den\r\nfungerar bra, den har ett starkt stöd hos befolkningen,\r\noch det finns inte någon speciell anledning att vara\r\nupprörd över förhållandena som de är. Det fungerar\r\nbra, det är på många sätt en stor tillgång till Sverige.</pre><pre>Anf.  131  BIRGER SCHLAUG (mp) replik:\r\nHerr talman! Nu har vi kommit ned till den nivå\r\nsom jag tycker att det är schyst att debattera på, att\r\ndet är acceptabelt och det har en del fördelar. Det är\r\nungefär vad Aurelius sade. Så kan man tycka.\r\nNär vi startade Miljöpartiet i början av 80-talet\r\nblev vi angripna för att vara väldigt flummiga i alla\r\nmöjliga åsikter. Men det flummet var nog ingenting\r\nmot de ganska icke rationella argument som fram-\r\nförts.\r\nJag observerar att jag fortfarande inte fått egentli-\r\ngen något svar från moderaterna och inte heller från\r\nfolkpartister om de anser att det i princip är rätt att\r\närva. Är rätt mot en individ att utsätta den personen\r\nför att redan i sin mammas mage bli utsedd till stats-\r\nchef, även om man som vuxen kan avstå från det?\r\nHela uppfostran är ödesbestämd på det sättet. Jag\r\ntycker inte att det är rätt.</pre><pre>Anf.  132  PÄR AXEL SAHLBERG (s):\r\nHerr talman! Jag ser redan rubriken \"Skinnknutte\r\nmot kungahuset\". Birger Schlaug har här ställt ganska\r\nviktiga principiella frågor. Det intressanta är att han\r\nsjälv bedömer om de svar han får är bra, och så re-\r\ncenserar han alla inlägg.\r\nJag tycker att den här frågan, tillsammans med\r\nden som vi diskuterade nyss när det gäller adeln, har\r\nett visst fog för sig att få föras i de sammanhang där\r\nde faktiskt hör hemma, och det är främst det historis-\r\nka perspektivet. Det tycker jag är intressant. Det är\r\ninte alltid riktigt lätt att hantera historien på ett riktigt\r\nsätt.\r\nFör mig var läsningen av Maja Hagermans bok\r\nSpåren av kungens män en väldigt god ingång i de\r\nhär frågorna. Jag har använt den mycket när vi dis-\r\nkuterat Svenska kyrkan och förhållandet till staten,\r\nsåsom det har förändrats under denna och föregående\r\nmandatperiod. Hon skriver att när hon skulle lägga\r\ngrunden för sin beskrivning av 1000- och 1100-talet i\r\nsvensk historia hade hon tänkt använda det första\r\nkapitlet till att diskutera kyrkans förhållande till\r\nkungen och staten och sedan lämna ett och annat\r\nämne ifrån sig och gå vidare i sin historia. Men hon\r\nupptäckte att de här frågorna var så oerhört samman-\r\nvävda i historien att hon kom att ägna hela boken åt\r\ndetta.\r\nVad vi nu har gjort under dessa senaste år på\r\n1900-talet och tydligen fortsätter in i 2000-talet är att\r\nförsöka hantera de historiska arven på ett sätt som går\r\natt motivera in i framtiden. Vi rensar utifrån ett slags\r\nmodernistiskt perspektiv på vad den demokratiska\r\nstaten är, och så försöker vi förhålla oss till det som är\r\nhennes historia. Det kan naturligtvis göras i mera\r\nrevolutionära termer, och man kan kasta allt gammalt\r\növer bord. Ibland kan det behövas, men oftare tror jag\r\natt det är alldeles rätt att göra så som vi gjort när det\r\ngäller t.ex. Svenska kyrkan, där det intima sambandet\r\nmellan kung, stat och kyrka successivt har luckrats\r\nupp och där var och en nu finns kvar men står mer\r\noch mer på egna ben.\r\nDet som gör att parallellen till kungahuset inte är\r\nalldeles lätt att hantera är att vi inte har avskaffat\r\nSvenska kyrkan, men vi har så att säga frigjort henne\r\natt stå på egna ben. Ungefär på samma sätt ser jag på\r\nvår hantering av adeln. Vi har ingen ambition att\r\nkrossa Riddarhuset, men vi tycker inte att den frågan\r\nska vara offentligrättsligt reglerad. Alltså försöker vi\r\nhitta en harmonisk lösning.\r\nNåväl, hur går det här att göra med kungen? Ja,\r\njag kan mycket väl tänka mig att det framöver kan\r\nfinnas fler steg att ta, att på det sättet markera att\r\nkungahuset är skilt ifrån den statliga demokratiska\r\nstrukturen. Vi har vissa av hans tjänster kvar. Kungen\r\nkommer och hälsar på oss när riksmötet öppnas, Utri-\r\nkesnämnden har redan nämnts. Kanske kan man tän-\r\nka sig att slopa det, men är det rätt att hantera histori-\r\nen så att vi ska radera ut spåren av historien? Den\r\nfrågan tycker jag inte alls, om man nu går till Birger\r\nSchlaugs stil, Birger Schlaug har diskuterat. Här\r\nhandlar det mer om någon sorts renlighetsiver, men\r\nparallellen till de andra företeelser som kommer ur\r\nhistoriens djup har relevans i det här sammanhanget.\r\nSedan finns det principiella frågor som också kan\r\ndiskuteras. Det gäller de alternativa statschefsmodel-\r\nler som vi faktiskt har, där inte minst Finlands och\r\nFrankrikes erfarenheter med en vald premiärminister\r\neller motsvarande och därtill en vald president, inte\r\nheller är utan komplikationer. Här finns ganska\r\nmycket vi kan diskutera. Nu kan vi i varje fall föra en\r\ndel av debatten.</pre><pre>Anf.  133  BIRGER SCHLAUG (mp) replik:\r\nHerr talman! Pär Axel Sahlberg talar om vilken\r\nrubrik det skulle kunna bli. Han hänsyftade till det\r\nmaterial som min kavaj är gjord av. Rubriken kan\r\nkanske också bli \"Kostymmännen försvarar monar-\r\nkin\".\r\nDet här med monarki, historia, kungahuset, rätt att\r\nhantera historien är en saklig diskussion som jag\r\ntycker inte har förekommit än, men jag tycker att det\r\när bra att Sahlberg tillförde den. Men det måste brytas\r\nmot principen om rätten att ärva ett ämbete. Sahlberg\r\ntalar också om att det kan finnas problem med alter-\r\nnativen. Självklart är det problem, det finns ingenting\r\nsom är problemfritt här i världen, det vet vi ju. Det är\r\ndärför som vi vill ha en rejäl utredning om vilka al-\r\nternativen är. Vi kanske inte alls ska gå på republik-\r\nvägen. Vi kanske kan hitta andra moderna lösningar.\r\nKanske talmannen ska överta vissa av statschefens\r\nuppgifter. Det finns alla möjliga lösningar, men låt\r\noss utreda dem. Ni säger nej till det också. Varför?</pre><pre>Anf.  134  PÄR AXEL SAHLBERG (s) re-\r\nplik:\r\nHerr talman! Birger Schlaug väljer att inte alls\r\ndiskutera det mera historiska perspektivet. Det förstår\r\njag, för då skulle han behöva förhålla sig till frågan\r\nom ett slags privaträttsligt kungahus, som visserligen\r\nfinns i en del länder men som ofta har tvingats ut i\r\nexil och mera bär titeln på visitkort. I övrigt har vi\r\nhanterat de historiska frågorna pietetsfullt. Vi har valt\r\noch funnit lösningar. Det perspektivet är Birger\r\nSchlaug inte alls intresserad av att diskutera.\r\nKungahuset som idé, såsom det lanserades i vårt\r\nland och inte fick riktigt rot förrän i och med Gustav\r\nVasa-ätten på svensk mark, var just arvfurstedömet,\r\ndär själva arvet både legitimerade och garanterade ett\r\nslags kontinuitet. Det är inte något problem ur den\r\nprincipiella synpunkten från statens sida. Däremot\r\nkan jag mycket väl se problem, precis som vi tidigare\r\ndiskuterat, med knytningen när det gäller religi-\r\nonsåskådningen för kungahuset, som inte, som det\r\nfelaktigt sagts här, i huvudsak regleras i succession-\r\nsordningen utan faktiskt sedan 1974 i en övergångs-\r\nbestämmelse till regeringsformen.\r\nDet där kan möjligen vara ett större principiellt\r\nproblem. När det gäller detta krav som läggs på en-\r\nskilda människor att de ska gå in i en förutbestämd\r\nuppgift vill jag bara säga att det är mycket lätt att lösa\r\ndet problemet. Det är bara att avgå.</pre><pre>Anf.  135  BIRGER SCHLAUG (mp) replik:\r\nHerr talman! Det är bara att avgå, säger Pär Axel\r\nSahlberg. Jag vet inte hur det blir om man föds in -\r\neller föds upp, som det står i papperen - och uppfost-\r\nras till en viss roll. Hur ska man kunna avgå från den\r\nrollen? Man är ju trots allt en offentlig person.\r\nMen Pär Axel Sahlberg har också helt fel när han\r\nsäger att jag inte vill diskutera det historiska perspek-\r\ntivet. Det gör jag gärna, men inte under den minut\r\nsom jag har replikrätt. Jag diskuterar gärna hela\r\nkomplexet, och jag är väldigt glad att många i dag går\r\nupp och debatterar monarkifrågan. Det är ett alldeles\r\nutmärkt steg i rätt riktning. Detta är kanske första\r\ngången som det är så hett på ganska många år, vilket\r\ngläder mig.</pre><pre>Anf.  136  PÄR AXEL SAHLBERG (s) re-\r\nplik:\r\nHerr talman! Jag har full respekt för att man på\r\ntvå minuter inte kan utreda det historiska förhållan-\r\ndet. Å andra sidan hade Birger Schlaug tidigare gans-\r\nka många minuter på sig när han talade i den här\r\nfrågan, men då tog han inte alls upp detta resone-\r\nmang. Sannolikt hade han inte brytt sig om att värde-\r\nra det historiska perspektivet som också ryms i den\r\nhär frågan.\r\nDet är därför som jag tyckte att det fanns skäl att\r\nfästa uppmärksamheten på att vi under 90-talet har\r\ngenomfört ett antal ganska stora förändringar, sett ur\r\nett långt historiskt perspektiv, samtidigt som vi har\r\nslagit vakt om att inte rasera mer än som behövs just\r\nför att knyta an till historien.\r\nNär det gäller adeln och Riddarhuset kan man\r\nfundera över vad det innebär att ha ett slags pri-\r\nvaträttsligt riddarhus. Jag skulle mycket väl kunna\r\ntänka mig att det skulle innebära det som i dag är ett\r\nproblem för Riddarhuset, nämligen att några nya ätter\r\ninte kan tillfogas, vilket i sin tur också hänger sam-\r\nman med kungen. Men Riddarhuset kan kanske hitta\r\nen ny modell för detta.\r\nBeträffande kravet på den unge tror jag att vi som\r\nföräldrar, när vi har sett kungahuset exploateras i\r\nmedierna, har funderat över vad det innebär att vara\r\nung i en sådan miljö. Jag tycker dock inte att betydel-\r\nsen ska överdrivas jämfört med många andra miljöer.\r\nJag är själv präst och mina barn har ibland känt pres-\r\nsen av att det ställts särskilda krav på dem som\r\nprästungar. Detta är inte så alldeles unikt för ett\r\nkungabarn, men visst kan sådana krav vara oerhört\r\ntuffa. Då hoppas jag att de möjligheter som valfrihe-\r\nten innebär att den enskilda unga människan själv får\r\nfatta beslut.\r\nAtt successionsordningen med sitt krav på att man\r\nska vara uppfödd inom riket delvis är obsolet och inte\r\nlängre tillämpas på vårt kungahus tycker jag är allde-\r\nles utmärkt. Det skulle möjligen innebära en justering\r\nav successionsordningen, men det kommer väl i ett\r\nsenare skede.</pre><pre>Anf.  137  JOHAN LÖNNROTH (v) replik:\r\nHerr talman! Jag är ganska överens med Pär Axel\r\nSahlberg i långa stycken om att vi ska avveckla på ett\r\nförnuftigt och pietetsfullt sätt. Vi ska inte krossa vare\r\nsig adeln eller kungahuset.\r\nPär Axel Sahlberg gjorde en jämförelse med barn\r\nsom växer upp i en prästfamilj. Jag ska erkänna att\r\näven mina barn ibland har ifrågasatt att vi tog med\r\ndem på olika demonstrationer under 60-talet och 70-\r\ntalet. Så den pressen finns ju lite varstans. Men det är\r\nändå en kvalitativ skillnad på att tvinga barn in i en\r\nviss religion och in i ett visst yrke. Jag anser att det i\r\nalla fall borde strida mot FN:s barnkonvention.\r\nSedan är det oerhört viktigt att vi vaccinerar unga\r\nmänniskor mot odemokratiska värderingar. Det finns\r\nju många som kommer från kulturer där detta är nå-\r\ngonting fullständigt naturligt. Det finns stater där man\r\nanser att Gud har gett prästerskapet en ställning med\r\nrätt att t.ex. krossa kulturarvet från främmande religi-\r\noner - ett aktuellt exempel i dag.\r\nDet kan vara lite svårt att förklara för unga männi-\r\nskor varför det är annorlunda när vi utser en viss\r\nfamilj som har arvsrätt till den statsledande rollen.\r\nDet är detta som är det djupa demokratiska proble-\r\nmet. Därför måste vi faktiskt pietetsfullt avveckla\r\nbåde monarkin och adeln.</pre><pre>Anf.  138  PÄR AXEL SAHLBERG (s) re-\r\nplik:\r\nHerr talman! Hur Johan Lönnroth får ihop det här\r\nmed skräckexemplen på religiöst betingat krossande\r\nav kulturarv kan man verkligen fundera över. När vi\r\ndiskuterar kungahuset diskuterar vi också ett kultur-\r\narv där det finns människor och symboler som är\r\nbärare av detta. Mitt inlägg handlade just om att för-\r\nsöka förhålla sig till en sådan här fråga utan att krossa\r\nvare sig människor eller det kulturarv som de repre-\r\nsenterar. Därför valde jag att göra det här inlägget.</pre><pre>Anf.  139  JOHAN LÖNNROTH (v) replik:\r\nHerr talman! Jämförelsen gällde alltså det här med\r\nde grundläggande värderingarna. Man kan inte utse\r\nen viss kategori människor, vare sig det är vissa tali-\r\nbaner i Afghanistan eller vissa medlemmar av famil-\r\njen Bernadotte i Sverige som av födsel eller av reli-\r\ngiös övertygelse ges en maktposition. Det strider mot\r\nde demokratiska värderingar som jag hoppas att vi är\r\növerens om i Sveriges riksdag. Det var detta som var\r\njämförelsen.</pre><pre>Anf.  140  PÄR AXEL SAHLBERG (s) re-\r\nplik:\r\nHerr talman! Då förs det ytterligare en dimension\r\ntill det här resonemanget, och det är om det handlar\r\nom att man föds in i en maktposition. Med den\r\ngrundlag som vi tillämpar i dag har vi rett ut den\r\ndelen av den demokratiska strukturen. Makten ligger\r\nhär i riksdagen och majoriteten bildar en regering.\r\nHärifrån styrs Sverige. Den dimensionen borde inte\r\nvara det stora problemet. Men själva kulturhantering-\r\nen liknar precis den som nu talibanerna utsätts för. I\r\ndet läget är det skinnpajen som är talibanen och inte\r\nnågonting annat.</pre><pre>Anf.  141  INGVAR SVENSSON (kd):\r\nHerr talman! Jag avstod från att begära replik på\r\nBirger Schlaug därför att jag ville spara kammarens\r\ntid, men när jag såg att i stort sett alla kamrater i KU\r\nsvarade honom ville jag avge en deklaration.\r\nDet är riktigt som Pär Axel Sahlberg var inne på\r\ntidigare, att ett barn inte har någon möjlighet och\r\nrättighet att välja sina föräldrar, och det gäller även\r\nför kungabarnen.\r\nBeträffande principfrågan ska jag ge ett mycket\r\nkort svar. Jag ser ingen demokratisk princip som\r\nstöder att man ärver ett ämbete. Det är helt klart, och\r\ndet har jag deklarerat i tidigare debatter. Jag har inte\r\nheller funnit någon annan synpunkt i partiets skrifter\r\npå det här området. Men vi ser kungahuset som en del\r\nav vårt kulturarv, en del av en tradition.</pre><pre>Anf.  142  BIRGER SCHLAUG (mp):\r\nHerr talman! Om förstod det rätt och hörde rätt -\r\njag kan ha missuppfattat det - sade Ingvar Svensson\r\nungefär att det är en del av vår historia, en del av vår\r\ntradition, men att det inte var en del av demokratin.</pre><pre>Anf.  143  INGVAR SVENSSON (kd):\r\nHerr talman! Jag sade att det inte finns någon de-\r\nmokratisk princip som stöder detta att man ärver ett\r\nämbete.</pre><pre>Överläggningen var härmed avslutad.\r\n(Beslut fattades under 10 §.)\r\nAjournering</pre><pre>Kammaren beslutade kl. 16.48 på förslag av förste\r\nvice talmannen att ajournera förhandlingarna till\r\nkl. 17.00 då dagens votering skulle äga rum.\r\nÅterupptagna förhandlingar</pre><pre>Förhandlingarna återupptogs kl. 17.00.</pre><pre>10 §  Beslut om utskottsbetänkanden som slut-\r\ndebatterats vid dagens sammanträde</pre><pre>UU7 Barns situation i ett internationellt perspek-\r\ntiv\r\nKammaren biföll utskottets hemställan.</pre><pre>LU7 Ändringar i atomansvarighetslagen\r\nMom. 1 (avslag på propositionen)\r\n1. utskottet\r\n2. res. 1 (m)\r\n3. res. 2 (kd)\r\nFörberedande votering:\r\n82 för res. 1\r\n34 för res. 2\r\n195 avstod\r\n38 frånvarande\r\nKammaren biträdde res. 1.\r\nHuvudvotering:\r\n201 för utskottet\r\n78 för res. 1\r\n34 avstod\r\n36 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  122 s, 33 v, 17 c, 16 fp, 13 mp\r\nFör res. 1:     78 m\r\nAvstod: 34 kd\r\nFrånvarande:    9 s, 4 m, 10 v, 8 kd, 1 c, 1 fp, 3 mp</pre><pre>Mom. 2\r\nKammaren biföll utskottets hemställan.</pre><pre>LU13 Äktenskap, partnerskap och samboende\r\nMom. 1 (äktenskapets ställning)\r\n1. utskottet\r\n2. res. 1 (m)\r\n3. res. 2 ( kd)\r\nFörberedande votering:\r\n79 för res. 1\r\n34 för res. 2\r\n200 avstod\r\n36 frånvarande\r\nKammaren biträdde res. 1.\r\nHuvudvotering:\r\n202 för utskottet\r\n77 för res. 1\r\n35 avstod\r\n35 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  122 s, 1 m, 33 v, 17 c, 16 fp, 13 mp\r\nFör res. 1:     77 m\r\nAvstod: 1 v, 34 kd\r\nFrånvarande:    9 s, 4 m, 9 v, 8 kd, 1 c, 1 fp, 3 mp</pre><pre>Mom. 2 (äktenskap för personer av samma kön)\r\n1. utskottet\r\n2. res. 3 (v)\r\nVotering:\r\n262 för utskottet\r\n47 för res. 3\r\n4 avstod\r\n36 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  120 s, 78 m, 1 v, 33 kd, 15 c, 15 fp\r\nFör res. 3:     33 v, 1 c, 13 mp\r\nAvstod: 2 s, 1 c, 1 fp\r\nFrånvarande:    9 s, 4 m, 9 v, 9 kd, 1 c, 1 fp, 3 mp</pre><pre>Mom. 5 (vigsel)\r\n1. utskottet\r\n2. res. 4 (v)\r\nVotering:\r\n272 för utskottet\r\n38 för res. 4\r\n3 avstod\r\n36 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  121 s, 77 m, 2 v, 34 kd, 17 c, 16 fp, 5\r\nmp\r\nFör res. 4:     32 v, 6 mp\r\nAvstod: 1 s, 2 mp\r\nFrånvarande:    9 s, 5 m, 9 v, 8 kd, 1 c, 1 fp, 3 mp</pre><pre>Mom. 8 (anknytningskraven)\r\n1. utskottet\r\n2. res. 6 (v, c, fp)\r\nVotering:\r\n232 för utskottet\r\n78 för res. 6\r\n2 avstod\r\n37 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  120 s, 78 m, 34 kd\r\nFör res. 6:     34 v, 17 c, 14 fp, 13 mp\r\nAvstod: 1 s, 1 fp\r\nFrånvarande:    10 s, 4 m, 9 v, 8 kd, 1 c, 2 fp, 3 mp</pre><pre>Mom. 9 (partnerskapsregistreringar utomlands)\r\n1. utskottet\r\n2. res. 7 (v, fp)\r\nVotering:\r\n249 för utskottet\r\n62 för res. 7\r\n3 avstod\r\n35 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  121 s, 78 m, 34 kd, 16 c\r\nFör res. 7:     34 v, 1 c, 14 fp, 13 mp\r\nAvstod: 1 s, 2 fp\r\nFrånvarande:    9 s, 4 m, 9 v, 8 kd, 1 c, 1 fp, 3 mp</pre><pre>Mom. 17 (upphävande av sambolagen)\r\n1. utskottet\r\n2. res. 9 (kd, m)\r\nVotering:\r\n202 för utskottet\r\n111 för res. 9\r\n36 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  122 s, 34 v, 17 c, 16 fp, 13 mp\r\nFör res. 9:     77 m, 34 kd\r\nFrånvarande:    9 s, 5 m, 9 v, 8 kd, 1 c, 1 fp, 3 mp</pre><pre>Mom. 21 (en svensk värdekommission)\r\n1. utskottet\r\n2. res. 11 (kd)\r\nVotering:\r\n280 för utskottet\r\n34 för res. 11\r\n35 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  122 s, 78 m, 34 v, 17 c, 16 fp, 13 mp\r\nFör res. 11:    34 kd\r\nFrånvarande:    9 s, 4 m, 9 v, 8 kd, 1 c, 1 fp, 3 mp</pre><pre>Övriga moment\r\nKammaren biföll utskottets hemställan.</pre><pre>LU14 Några frågor om arv och testamente\r\nMom. 1\r\nKammaren biföll utskottets hemställan.</pre><pre>Mom. 2 (kusiners arvsrätt)\r\n1. utskottet\r\n2. res. 2 (kd, m)\r\nVotering:\r\n201 för utskottet\r\n109 för res. 2\r\n39 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  122 s, 2 m, 34 v, 16 c, 14 fp, 13 mp\r\nFör res. 2:     76 m, 33 kd\r\nFrånvarande:    9 s, 4 m, 9 v, 9 kd, 2 c, 3 fp, 3 mp\r\nKarin Falkmer och Tomas Högström (båda m) an-\r\nmälde att de avsett att rösta nej men markerats ha\r\nröstat ja.</pre><pre>Mom.3\r\nKammaren biföll utskottets hemställan.</pre><pre>KU11 Författningsfrågor\r\nMom. 1 (bred grundlagsutredning)\r\n1. utskottet\r\n2. res. 1 (m)\r\nVotering:\r\n234 för utskottet\r\n80 för res. 1\r\n35 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  122 s, 33 v, 34 kd, 17 c, 15 fp, 13 mp\r\nFör res. 1:     78 m, 1 v, 1 fp\r\nFrånvarande:    9 s, 4 m, 9 v, 8 kd, 1 c, 1 fp, 3 mp</pre><pre>Mom. 2 (rösträttsålder)\r\n1. utskottet\r\n2. res. 3 (mp)\r\nVotering:\r\n268 för utskottet\r\n13 för res. 3\r\n30 avstod\r\n38 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  121 s, 76 m, 7 v, 34 kd, 16 c, 14 fp\r\nFör res. 3:     13 mp\r\nAvstod: 1 m, 26 v, 1 c, 2 fp\r\nFrånvarande:    10 s, 5 m, 10 v, 8 kd, 1 c, 1 fp, 3 mp\r\nLars Elinderson (m) anmälde att han avsett att rösta ja\r\nmen markerats som frånvarande.</pre><pre>Mom. 5 (mandatfördelningstekniken vid riksdagsval)\r\n1. utskottet\r\n2. res. 5 (v, kd, mp)\r\nVotering:\r\n231 för utskottet\r\n82 för res. 5\r\n36 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  122 s, 77 m, 16 c, 16 fp\r\nFör res. 5:     1 m, 34 v, 34 kd, 13 mp\r\nFrånvarande:    9 s, 4 m, 9 v, 8 kd, 2 c, 1 fp, 3 mp</pre><pre>Mom. 9 (folkomröstningsutredning)\r\n1. utskottet\r\n2. res. 7 (s, v)\r\nVotering:\r\n163 för utskottet\r\n149 för res. 7\r\n37 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  5 s, 78 m, 34 kd, 17 c, 16 fp, 13 mp\r\nFör res. 7:     115 s, 34 v\r\nFrånvarande:    11 s, 4 m, 9 v, 8 kd, 1 c, 1 fp, 3 mp\r\nMonica Green och Karin Wegestål (båda s) anmälde\r\natt de avsett att rösta nej men markerats ha röstat ja.</pre><pre>Mom. 16 (statschefen)\r\n1. utskottet\r\n2. res. 10 (v, mp)\r\nVotering:\r\n260 för utskottet\r\n48 för res. 10\r\n6 avstod\r\n35 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  119 s, 78 m, 34 kd, 17 c, 12 fp\r\nFör res. 10:    3 s, 34 v, 11 mp\r\nAvstod: 4 fp, 2 mp\r\nFrånvarande:    9 s, 4 m, 9 v, 8 kd, 1 c, 1 fp, 3 mp</pre><pre>Mom. 17 (bekännelsekravet för den kungliga famil-\r\njen)\r\n1. utskottet\r\n2. res. 11 (v, fp, mp)\r\nVotering:\r\n248 för utskottet\r\n62 för res. 11\r\n4 avstod\r\n35 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  117 s, 78 m, 34 kd, 17 c, 2 fp\r\nFör res. 11:    2 s, 34 v, 14 fp, 12 mp\r\nAvstod: 3 s, 1 mp\r\nFrånvarande:    9 s, 4 m, 9 v, 8 kd, 1 c, 1 fp, 3 mp</pre><pre>Mom. 18 (lagprövningsfrågor)\r\n1. utskottet\r\n2. res. 12 (s, v)\r\nVotering:\r\n158 för utskottet\r\n153 för res. 12\r\n2 avstod\r\n36 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  78 m, 34 kd, 17 c, 16 fp, 13 mp\r\nFör res. 12:    119 s, 34 v\r\nAvstod: 2 s\r\nFrånvarande:    10 s, 4 m, 9 v, 8 kd, 1 c, 1 fp, 3 mp</pre><pre>Övriga moment\r\nKammaren biföll utskottets hemställan.</pre><pre>11 §  Kommunal självstyrelse och flernivåde-\r\nmokrati</pre><pre>Föredrogs\r\nkonstitutionsutskottets betänkande 2000/01:KU12\r\nKommunal självstyrelse och flernivådemokrati.</pre><pre>Anf.  144  PER-SAMUEL NISSER (m):\r\nFru talman! Detta betänkande, KU12, gäller\r\nkommunal självstyrelse och flernivådemokrati.\r\nDebatten om kommunal och lokal självstyrelse\r\nhar varit intensiv den senaste tiden. Det har gällt\r\nfrågan om vad kommunal självstyrelse är, om vem\r\nsom sätter gränsen och om villkoren för hur denna\r\nsjälvstyrelse ska tolkas.\r\nVad är då kommunal självstyrelse? Grundidén är\r\natt kommunal självstyrelse är en styrelse av folket,\r\ngenom folket och för folket på det lokala och kom-\r\nmunala planet. Det är en sorts frihetsidé att medbor-\r\ngarna ska kunna sköta sina gemensamma angelägen-\r\nheter utan alltför mycket inblandning av statsmakter-\r\nna. Det gäller de områden som sköts både mer demo-\r\nkratiskt och effektivare än av en centraliserad stats-\r\nförvaltning. Det förutsätter dock att det finns aktiva\r\nmedborgare som är villiga att delta i den kommunala\r\nverksamheten.\r\nMen den kommunala självstyrelsen kan naturligt-\r\nvis inte vara total. Det finns motstående intressen,\r\nrättssäkerhet och krav på likabehandling och likartad\r\nservice oberoende av var i landet man bor.\r\nDet frågan till slut handlar om är uppgiftsfördel-\r\nningen mellan stat och kommun. Det gäller att finna\r\nen rimlig balans mellan riksintressen och den lokala\r\nsjälvstyrelsen. Staten bör här ansvara för de verksam-\r\nheter som detaljstyrs och som inte ger kommunerna\r\nnågot handlingsutrymme eller där uppgiften lagts ut\r\npå kommunerna i form av entreprenad mot full kost-\r\nnadstäckning, t.ex. myndighetsutövande.\r\nFör oss i Moderata samlingspartiet är den kom-\r\nmunala självstyrelsen en mycket viktig fråga. Det står\r\ni regeringsformen att \"den svenska folkstyrelsen\r\nförverkligas genom ett representativt och parlamenta-\r\nriskt statsskick och genom kommunal självstyrelse\".\r\nVi ser nu en utveckling där den kommunala själv-\r\nstyrelsen inte nog beaktas eller får tillräckligt genom-\r\nslag i lagstiftningen. Detta hotar den grundläggande\r\nsjälvstyrelsen. Denna inskränkning av handlingsfri-\r\nheten minskar både kommunpolitikers och medborga-\r\nres inflytande. Medborgarnas möjlighet att påverka\r\nsin egen kommun minskar. Genom detaljregleringar\r\nminskar också kommunernas handlingsutrymme,\r\nvilket inte ger möjlighet till lokala anpassningar som\r\när syftet med lokal självstyrelse.\r\nI den här formen blir kommunerna rena verkstäl-\r\nlighetsorgan åt staten, där kommunpolitiker enbart\r\nhar som uppgift att sköta och följa lagar som stiftas\r\noch som ska genomföras av kommunen. I det här\r\nperspektivet kan man fråga sig vad uppgiften för en\r\nkommunalpolitiker egentligen är.\r\nI stället bör den kommunala självstyrelsen för-\r\nstärkas och möjligheten för lokala anpassningar och\r\nlösningar stimuleras. För att nå detta bör den kom-\r\nmunala självstyrelsen förstärkas i grundlagen. Det har\r\nvisat sig att bestämmelserna i regeringsformen för att\r\nskydda den kommunala självstyrelsen är otillräckliga.\r\nKommunernas förutsättningar att själva besluta i\r\nkommunala angelägenheter bör regleras i grundlag på\r\nett sätt som garanterar kommunernas möjlighet att\r\nsörja för sina invånares intressen utan påkallade in-\r\ngrepp från statens sida. Den offentliga makten ska\r\nutövas så nära medborgarna som möjligt. Kärnan i\r\ndenna ståndpunkt är att lokala beslutsfattare har en\r\nnärmare relation till sina medborgare och deras öns-\r\nkemål. En förstärkt kommunal kompetens bör fast-\r\nställas i regeringsformen. Därför föreslår vi i vår\r\nreservation tillsammans med Centerpartiet, Kristde-\r\nmokraterna och Folkpartiet att en utredning tillsätts i\r\nsyfte att ta fram förslag om en sådan reglering.\r\nDen andra frågan jag tänkte ta upp är beslutsfor-\r\nmerna för kommunernas rätt att överlåta egendom.\r\nDet gäller frågan om att majoriteten - Socialdemo-\r\nkraterna, Vänsterpartiet och Miljöpartiet - har infört\r\nen stopplag för entreprenader av akutsjukvård. Det\r\ngäller frågan om försäljning av kommunala hyresfas-\r\ntigheter och även förslagen om att ändra formerna för\r\nhur beslut ska fattas om motsvarande frågor.\r\nRegeringen ska nu tillsätta en utredare som ska\r\nanalysera effekterna av den s.k. stopplagen. Utreda-\r\nren ska även se på de s.k. tröghetsreglerna, som inne-\r\nbär krav på kvalificerade majoritetsbeslut eller beslut\r\nmed mellanliggande val. Detta ska jämföras med att\r\nha en lag - som vi nu har - som inskränker möjlig-\r\nheterna att överlåta driftsansvaret till ett företag. Ut-\r\nredaren ska också se över hur ett sanktionssystem ska\r\nkunna se ut för de landsting eller kommuner som\r\nbryter mot förbud mot försäljning av t.ex. akutsjuk-\r\nhus.\r\nDet här är en tydlig inskränkning i självstyrelsen.\r\nDe politiker som gått till val och valts lokalt ges inte\r\nmöjlighet att genomföra den politik de fått väljarnas\r\nröster för.\r\nOm Socialdemokraterna med stödpartier inför ett\r\nnytt beslutssystem för de frågor som majoriteten vill\r\nstoppa är det ett ingrepp i demokratin som jag tycker\r\när grovt. Det skulle innebära att principen en man-en\r\nröst inte längre gäller. En röst på Vänsterpartiet, So-\r\ncialdemokraterna eller Miljöpartiet skulle vara mer\r\nvärd än en röst på ett borgerligt parti. Man frågar sig\r\nvilka frågor som sedan står på tur som också ska\r\nkräva två tredjedels majoritet för att genomföras.\r\nJag trodde att detta förslag skulle läggas på hyllan,\r\nmen så är det tydligen inte. Nu ska regeringen tillsätta\r\nen utredning i syfte att  ändra på principen en man-en\r\nröst.\r\nFru talman! Med detta yrkar jag till slut bifall till\r\nreservation nr 1. Jag står naturligtvis också bakom de\r\növriga moderata reservationerna.</pre><pre>Anf.  145  MATS EINARSSON (v):\r\nFru talman! Vad ska vi egentligen ha den kom-\r\nmunala självstyrelsen till? Frågan är möjligtvis pro-\r\nvokativt formulerad, men den är inte retorisk. Den är\r\nallvarligt menad. Det till synes oproblematiska be-\r\ngreppet kommunal självstyrelse rymmer politiska\r\nmålkonflikter med långtgående verkan.\r\nAtt vara för kommunal självstyrelse är näst intill\r\nobligatoriskt i svensk politik. Låt mig redan här - för\r\nundvikande av varje möjlighet till illvillig vantolk-\r\nning - slå fast att Vänsterpartiet är för kommunal\r\nsjälvstyrelse och att Vänsterpartiet i likhet med Lag-\r\nrådet anser att något innehåll måste detta begrepp ha.\r\nVi menar att utan en levande lokal demokrati - vilken\r\nbl.a. förutsätter något att fatta demokratiska beslut om\r\n- blir demokratin över huvud taget ett mycket pro-\r\nblematiskt projekt.\r\nMen en sådan proklamation löser inte problemet.\r\nDen innebär knappt ens en början till en formulering\r\nav problemet. Och den kommunala självstyrelsen är i\r\nen viss mening problematisk; låt oss erkänna det.\r\nI regeringsformens första paragraf slås fast att den\r\nsvenska folkstyrelsen förverkligas genom bl.a. kom-\r\nmunal självstyrelse, men någon närmare definition av\r\nbegreppet hittar man inte. Den fråga som ställs i ett\r\nantal borgerliga motioner är: Bör vi då inte formulera\r\nen sådan definition? Borde vi inte i grundlagen skriva\r\nin vad vi menar med kommunal självstyrelse? Borde\r\nvi inte definiera den kommunala kompetensen? Riks-\r\ndagens svar på denna fråga har hittills varit ett väl\r\ngenomtänkt nej.\r\nVänsterpartiets program Lokalt folkstyre proble-\r\nmatiserar frågan på följande sätt:\r\n\"Det är sällan självklart vilken nivå för besluts-\r\nfattande som är den rätta. Den så kallade närhetsprin-\r\ncipen, som säger att ett beslut inte skall fattas på en\r\nhögre nivå än nödvändigt, är lätt att formulera, men\r\nsvår att tillämpa i praktiken. Det ligger ett värde i att\r\nbeslut fattas så nära medborgarna som möjligt, men\r\nen långtgående decentralisering av den politiska\r\nmakten innebär också att möjligheterna till ekono-\r\nmisk utjämning mellan människor och regioner mins-\r\nkar och att det blir svårare att garantera samma soci-\r\nala rättigheter för alla.\"\r\nVänsterns strävan efter lika rättigheter och möj-\r\nligheter för alla - och då syftar jag på vänstern i en\r\nmycket bred mening - kan med andra ord komma i\r\nkonflikt med samma vänsters strävan att decentralise-\r\nra makten och öka medborgarnas deltagande i den\r\npolitiska processen.\r\nLåt mig ge ett par exempel.\r\nI bibliotekslagen, som antogs 1996, föreskrivs att\r\nalla kommuner ska ha ett folkbibliotek och att man\r\ninte får ta ut avgifter för utlåningen. Motivet är att\r\nbiblioteken spelar en omistlig roll för medborgarnas\r\ntillgång till information, upplysning och utbildning\r\noch därmed för demokratin. Vänsterpartiet hade länge\r\ndrivit kravet på en bibliotekslag. Vi såg och ser allt-\r\njämt lagen som ett värn mot nedrustning av demokrati\r\noch kultur. Men lagen är helt klart en inskränkning av\r\ndet kommunala självstyret. De kommuner som vill\r\nlägga ned sitt sista folkbibliotek eller införa avgifter\r\npå boklånandet förbjuds att göra detta.\r\nEtt annat exempel på ingrepp i det kommunala\r\nsjälvstyret är det förbud mot skattehöjningar i kom-\r\nmunerna som upprätthölls under några år på 90-talet.\r\nDen gången var Vänsterpartiet den hårdaste kritikern,\r\ndels därför att det var ett ingrepp i den kommunala\r\nsjälvstyrelsen, dels och kanske framför allt, om vi ska\r\nvara uppriktiga, därför att skattestoppet var ett sätt att\r\nbegränsa den offentliga sektorn och tvinga fram ned-\r\nskärningar. Det var, som vi såg det, ett verktyg för\r\nhögerpolitik.\r\nKommunal självstyrelse är inte något absolut, nå-\r\ngot som finns eller inte finns. Det finns ingen kom-\r\nmunal suveränitet. Den enda suveräna demokratiska\r\nenheten är nationen - även om också denna suverä-\r\nnitet nu naggas i kanten genom EU-medlemskapet.\r\nSverige är ingen federation, ingen frivillig union av\r\nlandskap, härad eller kommuner. Kommuner är inte\r\nlagstiftande. De har inte vad som brukar kallas norm-\r\ngivningsmakt. Vilka beslut som ska fattas lokalt och\r\ninom vilka ramar detta ska ske är en avvägnings- och\r\nlämplighetsfråga, och den enda instans som slutligt\r\nkan avgöra hur avvägningen ska se ut är riksdagen,\r\nden suveräna enhetens, det suveräna folkets, högsta\r\norgan.\r\nOm vi vill utjämna ekonomiska och andra förhål-\r\nlanden, alltså flytta resurser från rika till fattiga indi-\r\nvider eller regioner, måste vi kunna fatta centrala\r\nbeslut. Om vi vill att alla ska ha samma rättigheter\r\nmåste vi formulera och garantera dessa rättigheter\r\ngemensamt och i ett sammanhang.\r\nOch omvänt: Om vi vill ha ett lokalt beslutsfat-\r\ntande, en kommunal självstyrelse som är någonting\r\nmer än enbart administration av en centralt beslutad\r\npolitik, måste vi acceptera att detta kan leda till ökade\r\nklyftor i samhället. En klassisk målkonflikt för den\r\nsom vill ha både jämlikhet och lokal demokrati. Men\r\ndet är en målkonflikt som inte alltid är olösbar. Vi ska\r\nkomma ihåg att under efterkrigstiden kombinerades\r\nen politik för minskade klyftor med en samtidig kraf-\r\ntig utvidgning av det kommunala självstyret.\r\nFru talman! Låt mig krångla till det här ytterligare\r\nlite grann. Inte alla ingrepp i den kommunala själv-\r\nstyrelsen innebär faktiskt minskad kommunal själv-\r\nstyrelse. Ett exempel på detta till synes paradoxala\r\nförhållande är den kommunala kostnads- och inkom-\r\nstutjämning som vi i dag har diskuterat i ett tidigare\r\närende ur en annan aspekt. Visst är den ett slags in-\r\ngrepp i den kommunala självstyrelsen. Jag hävdar i\r\noch för sig att den inte på något sätt strider mot\r\ngrundlagen, men ett ingrepp i den kommunala själv-\r\nstyrelsen är den, ja visst.\r\nStaten-riksdagen tvingar Danderyd, Vellinge och\r\nen del andra kommuner att ta ut skatt av sina med-\r\nborgare för att bekosta utgifter i bl.a. Bräcke och\r\nBotkyrka. Men samtidigt möjliggör detta ingrepp i\r\nden kommunala självstyrelsen en rimlig nivå på den\r\nkommunala servicen i landets alla kommuner.\r\nUtan det här utjämningssystemet skulle många\r\nkommuner omöjligt klara ens lagstadgad kommunal\r\nservice. De skulle bli beroende av omfattande statliga\r\nbidrag och därmed av statens välvilja. Den service\r\nsom samhället fortfarande skulle vara beroende av\r\nskulle då antingen centraliseras till staten eller över-\r\nlämnas till privata företag och marknadens godtycke.\r\nUtjämningssystemet är förutsättningen för en funge-\r\nrande kommunal sektor, förutsättningen för att kom-\r\nmunerna över huvud taget ska ha något att\r\n\"självstyra\" över.\r\nDet här är inga nya frågeställningar, vilket fram-\r\ngår av utskottets betänkande. Redan i propositionen\r\nom den nya grundlagen 1974 framhöll regeringen\r\nföljande:\r\n\"I vårt land präglas förhållandet mellan kommu-\r\nnerna och statsmakterna och därmed den kommunala\r\nsjälvstyrelsen av en helhetssyn. Generellt sett gäller\r\nsålunda att staten och kommunerna samverkar på\r\nskilda områden och i olika former för att uppnå ge-\r\nmensamma samhälleliga mål. Utgår man från detta\r\nsynsätt, är det varken lämpligt eller möjligt att en\r\ngång för alla dra orubbliga och preciserade gränser i\r\ngrundlag kring en kommunal självstyrelsesektor.\r\nArbets- och befogenhetsfördelningen mellan stat och\r\nkommun måste istället i ganska vid omfattning kunna\r\nförändras i takt med samhällsutvecklingen.\"\r\nSedan dess har frågan om grundlagsreglering\r\nstötts och blötts, vridits och vänts på, genomlysts och\r\nutretts åtskilliga gånger. Det har hittills varit utan\r\nannat resultat än det riksdagen stannade för när den\r\nnuvarande regeringsformen antogs. Skälen för detta\r\när, enligt min mening, starka.\r\nFörslagen om grundlagsskydd - det kanske vore\r\nriktigare att säga förslagen om grundlagsbegränsning\r\n- av det kommunala självstyret från Moderaterna,\r\nKristdemokraterna, Centern och Folkpartiet, riskerar\r\natt omöjliggöra eller i varje fall försvåra en samman-\r\nhållen, gemensam, på lika rättigheter grundad väl-\r\nfärdspolitik. Kommunala kompetenskataloger och\r\nliknande konstruktioner riskerar att låsa avvägningen\r\nav ansvar och makt mellan central och lokal nivå, de\r\nförsvårar en anpassning till förändrade förhållanden,\r\nvi riskerar att få en sämre fungerande offentlig ser-\r\nvice, vilket i sin tur undergräver förtroendet för den\r\noffentliga sektorn och undergräver förtroendet för\r\nvälfärdspolitiken i dess helhet.\r\nMan frågar sig lite förskräckt om det är det som är\r\navsikten.\r\nÄr det inte omsorgen om den lokala demokratin,\r\ninte oron för en okänslig statsmakts klåfingriga cent-\r\nralisering, inte ens förhoppningen om en elegant\r\njuridisk lösning på ett i grunden politiskt avvägnings-\r\noch prioriteringsproblem, som är drivkraften, utan i\r\nstället förhoppningen om att steg för steg och bit för\r\nbit kunna genomföra det borgerliga systemskifte som\r\nman misslyckats att vinna folkmajoritetens stöd för?\r\nI så fall inordnar sig de här förslagen i ett mönster\r\ntillsammans med förslag om författningsdomstol,\r\nunderlättande av kommunsplittring, skilda valdagar,\r\nutförsäljning av kommunal egendom, avveckling av\r\nden mellankommunala skatteutjämningen, inskränk-\r\nning av kommunernas näringsverksamhet och en hel\r\ndel annat i den stilen. Det är förslag som till sin ten-\r\ndens och sammantagna förstärker en fortgående\r\nfragmentisering av det politiska systemet, en utveck-\r\nling som vidgar utrymmet för lokal högerpolitik sam-\r\ntidigt som den minskar utrymmet för en solidarisk\r\nvälfärdspolitik på både lokal och nationell nivå.\r\nMålar jag fan på väggen? Man kan ju hoppas.\r\nMen är det verkligen uttryck för konspirationsteorier\r\natt anta att den borgerliga politiken äger sammanhang\r\noch syfte?\r\nVisst, man kan undra om samtliga förband i den\r\nborgerliga härordningen är lika medvetna om hur\r\nkartorna är ritade i generalstaben på Schönfeldts\r\ngränd. Jag tänker framför allt på Centern och tyvärr\r\nockså på Miljöpartiet. Förvisso inte i det här betän-\r\nkandet - det ska noteras - men alltför ofta i andra\r\nförfattningssammanhang hamnar Miljöpartiet ihop\r\nmed de borgerliga partierna. Är detta verkligen parti-\r\ner som har samma mål som Moderaterna? Om deras\r\nsvar är nej, vilket jag tror, så borde de kanske fundera\r\növer både marschriktning och sällskap ibland.\r\nHur som helst hoppas jag att Vänsterns och arbe-\r\ntarrörelsens krafter äger minst samma förmåga till\r\nhelhetssyn och långsiktig strategi som borgerligheten\r\nhar i de frågor vi nu diskuterar.\r\nFru talman! Jag ska sluta med att kort beröra två\r\nnågot mer begränsade, men inte oviktiga, frågor. En\r\nfråga är där ett enigt utskott har intagit en klok stånd-\r\npunkt, och en fråga där det tyvärr inte har varit möj-\r\nligt att vinna majoritet för en framsynt politik.\r\nI motion K256 av Kenneth Kvist m.fl. föreslås att\r\nregeringen lägger fram förslag till ändring av kom-\r\nmunallagen så att definitionen av förtroendevalda\r\näven omfattar ledamöter i kommunala bolag. Dessa\r\nhar nämligen inte samma rätt och möjlighet till ledig-\r\nhet för att kunna fullgöra sitt uppdrag som andra\r\nkommunalt förtroendevalda. Utskottet är angeläget\r\nom att denna fråga äntligen löses och föreslår med\r\nanledning av motionen ett tillkännagivande om utred-\r\nning.\r\nDen andra frågan gäller lokala, miljöstyrande av-\r\ngifter, t.ex. på biltrafiken. Det blir allt klarare att\r\nsådana avgifter kommer att vara en nödvändig del i\r\nen politik för att klara de miljömål som vi måste kla-\r\nra. Nu anses det dock vara så att sådana avgifter be-\r\ntraktas som skatt. Enligt nuvarande grundlag kan\r\nkommuner ta ut skatt bara av sina egna invånare.\r\nDetta måste alltså rättas till, i alla fall om vi på detta\r\nområde är anhängare av kommunal självstyrelse.\r\nVänsterpartiet har därför motionerat, motion T208,\r\nom tilläggsdirektiv till Författningsutredningen. Det\r\när inget nypåkommet problem. Det är väl känt, och\r\ndet måste lösas. Jag har trots allt visst hopp om att\r\nregeringen inser den saken i arbetet med de nationella\r\nmiljömålen. Men något bestämt åtagande eller någon\r\nuttalad avsikt från regeringens sida har inte gått att få,\r\nvarför en beställning från riksdagens sida är mycket\r\nmotiverad. Tyvärr ville inte utskottsmajoriteten det,\r\noch jag tvingas därför att yrka bifall till reservation\r\nnr 2 av Vänsterpartiet och Miljöpartiet.\r\nI övrigt yrkar jag bifall till utskottets hemställan\r\noch avslag på reservationerna.</pre><pre>Anf.  146  PER-SAMUEL NISSER (m) re-\r\nplik:\r\nFru talman! En grundprincip i det svenska folksty-\r\nret bygger på en man-en röst och att vi har vanliga\r\nmajoriteter i beslutsformerna, utom för bl.a. grundla-\r\ngarna.\r\nJag vill fråga Mats Einarsson hur Vänsterpartiet\r\nställer sig till detta när regeringen ska titta på att\r\neventuellt ändra principen en man-en röst med att i\r\nvissa frågor ha nya beslutsformer för kommuner och\r\nlandsting.</pre><pre>Anf.  147  MATS EINARSSON (v) replik:\r\nFru talman! Vänsterpartiets inställning i den prin-\r\ncipfrågan har alltid varit att vi står för principen en\r\nman - eller en kvinna - en röst, för enkel majoritet\r\nvid beslutsfattande i sakfrågor. Vi står fast vid den\r\nprincipiella inställningen.</pre><pre>Anf.  148  MARIA LARSSON (kd):\r\nFru talman! Subsidiaritet är ett vackert ord. Dess\r\ninnehåll är en princip som garanterar och legitimerar\r\nockså den representativa demokratin och som mot-\r\nverkar centralism och byråkrati.\r\nSubsidiaritetsprincipen har följande innehåll. Det\r\nen gemenskap kan sköta på ett ändamålsenligt sätt\r\nska den också få sköta. De överordnade gemenska-\r\nperna, t.ex. staten, har en skyldighet att stödja där så\r\nbehövs. Detta stöd måste respektera de enskilda män-\r\nniskornas rättigheter och gemenskapernas eget kom-\r\npetensområde. Besluten ska alltså fattas på den nivå\r\nsom är mest ändamålsenlig.\r\nDärför finns det kommunala beslutsorgan. Därför\r\nstadgas om den kommunala självstyrelsen.  Även om\r\ndet 1862, när kommunalförordningarna tillkom, mest\r\nhandlade om att effektuera centralt fattade beslut, har\r\nutvecklingen gått mot ett ökat kommunalt självstyre.\r\nMed läs- och skrivkunniga människor i landet är det\r\nen självklarhet. Människor måste ha meningsfulla\r\nmöjligheter att utöva inflytande. Det är enklare ju\r\nnärmare politikerna finns. Förutsättningarna ser olika\r\nut för olika människor och för kommuner. Att lägga\r\nsamma mall på alla gör lätt att det inte passar någon.\r\nRegeringsformen talar tydligt om såväl kommu-\r\nnalt självstyre som om kommunal beskattningsrätt.\r\nDe hör ju ihop. Fortsatt är naturligtvis stat och kom-\r\nmun kommunicerande kärl, men färdriktningen har\r\nvarit tydlig under de två senaste decennierna, dvs.\r\nökad makt åt kommunerna och mindre av detaljstyr-\r\nning och detaljreglering. Uppdrag och ansvar ska\r\nföljas åt. Det ska vara pengar i påse för att användas\r\nefter behov - som bedöms på den lokala nivån.\r\nFru talman! De senaste åren har man kunnat\r\nskönja ett mönsterbrott. Vi har redan fått ett flertal\r\nexempel på det i de tidigare inläggen.\r\nBeskattningsrätten beskars kraftigt av skattestopp\r\noch skattetak under senare delen av 90-talet. Nu lever\r\nkommunerna med krav på budgetbalans. Det är en\r\nsjälvklarhet också för kommunpolitiker, som de ivrar\r\nför och strävar efter. Men var finns tilliten till kom-\r\nmunpolitikerna?\r\nÅtergången till en ökad centralism är ett härnads-\r\ntåg vars banerförare är Socialdemokraterna, Vänster-\r\npartiet och, hör och häpna, Miljöpartiet. På vilket sätt\r\nstår Miljöpartiet i dag för sin omskrutna decentralise-\r\nringstanke?\r\nVad är det man gör? Jo, när man majoriteten ger\r\npengar till skolan får de bara användas till personal-\r\nförstärkningar. Mer av öronmärkta pengar till forsk-\r\nning. Mer av statliga bidrag kanaliseras inte av myn-\r\ndigheter utan av regeringen själv. Lokala investe-\r\nringsbidrag är bara ett exempel.\r\nAlldeles innan jul infördes en stopplag för att\r\növerlämna drift av akutsjukhus fast Lagrådet sade nej.\r\nHär tillgrips t.o.m. det starkaste instrumentet, lagstift-\r\nningsmakten, för att hindra borgerliga politiker att\r\nföra borgerlig politik.\r\nHär laboreras t.o.m. med att lagstifta om annat än\r\nom enkel majoritet. Det var skönt att höra att Mats\r\nEinarsson dementerar att Vänsterpartiet kommer att\r\nmedverka till detta.\r\nKronan på verket på förmyndartemat heter kanske\r\nändå maxtaxa. Kommunpolitikerna som fått uppdra-\r\nget att ombesörja tillgång till barnomsorg får nu inte\r\nens längre själva bestämma taxenivån.\r\nJag beklagar de socialdemokrater hemma i min\r\nkommun som varje år i budgetbehandlingen voterar\r\nom ökad differentiering på barnomsorgstaxorna. Nu\r\nska de stå och försvara en enhetstaxa vars nivå är\r\ncentralt bestämd. Det är stora krav som Persson stäl-\r\nler på sina undersåtar ute i kommunerna. Nu aviseras\r\nockså statliga regleringar vad gäller äldreomsorgstax-\r\norna.\r\nFru talman! Klåfingrighet är ett milt uttryck för\r\ndet som nu händer. Jag är genuint oroad. Majoriteten\r\n- Socialdemokraterna, Vänsterpartiet och Miljöpartiet\r\n- spelar roulette med demokratin. Vem vill vara\r\nkommunpolitiker när man bara ska administrera cent-\r\nralt fattade beslut?\r\nI den utredning om den kommunala självstyrel-\r\nsens grundlagsskydd som kom 1996, och som jag\r\nhade förmånen att sitta med i, skrevs: \"För folkstyrel-\r\nsen representerar den kommunala självstyrelsen\r\ngrundläggande värden. Den skall därför ha en reell\r\ninnebörd och väga mycket tungt i relation till de mot-\r\nstående intressen som kan finnas.\" Denna utredning\r\nhar inte resulterat i någon proposition från den social-\r\ndemokratiska regeringen.\r\nPå våren 1999 konstaterade Lagrådet om förslaget\r\nom kommunala bostadsföretag: \"Någon innebörd\r\nmåste dock den kommunala självstyrelsen ha.\" Det\r\nciterades här innan, och det är värt att citeras en gång\r\ntill. Lagrådet beklagade att regeringsformen trots\r\nerfarenheter av nära 25 års tillämpning fortfarande\r\ninte ger fylligare riktlinjer för att reglera förhållandet\r\nmellan stat och kommun.\r\nDärför är det hög tid att förtydliga den kommu-\r\nnala kompetensen med utgångspunkt från subsidiari-\r\ntetsprincipen i grundlagen. De nuvarande förhållan-\r\ndena är inte acceptabla. Om man vill ha en reell\r\nkommunal självstyrelse måste det till en kraftfull\r\nrättslig kompetens för kommunerna att utöva den.\r\nFyra partier har stött förslaget om en utredning med\r\nuppdrag att lägga fram lagförslag i den riktningen.\r\nDetta väljer socialdemokrater, vänsterpartister och\r\nmiljöpartister att säga nej till. Annars brukar ju rege-\r\nringen vara förtjust i utredningar. Vem kan räkna alla\r\nutredningar som jobbar i Regeringskansliet, ibland\r\nhastigt för att förhindra, ibland långsamt för att för-\r\ndröja? Både Demokratidelegationen och Kommun-\r\ndemokratikommittén tuggar på innehållet i nästan alla\r\növriga motioner som ryms i betänkandet.\r\nAtt säga nej till en sådan utredning som Lagrådet\r\nså tydligt påpekat behövs för att den reella kommu-\r\nnala kompetensen ska kunna definieras, att säga nej\r\ntill en sådan utredning som den politiska oppositionen\r\nsäger sig behöva som instrument för att inte bli över-\r\nkörda, tyder inte bara på maktfullkomlighet utan\r\nockså på maktarrogans. Det är beklagligt att Sverige\r\nstyrs av krafter som tycks ha centralism som ny hu-\r\nvudprincip.\r\nFru talman! Jag yrkar bifall till reservation nr 1.</pre><pre>Anf.  149  MATS EINARSSON (v) replik:\r\nFru talman! Jag citerade Vänsterpartiets lokalde-\r\nmokratiska program. Där sade vi att närhetsprincipen\r\när lätt att formulera men svår att tillämpa i praktiken.\r\nMaria Larssons inlägg var en bra illustration till både\r\ndet ena och det andra. Det var en välformulerad prin-\r\ncip.\r\nOm det uppkommer oenighet om vilken nivå som\r\när den rätta, den bästa och hur fördelningen av kom-\r\npetens ska se ut - Maria Larsson gav själv exempel\r\npå där sådan oenighet föreligger - hur ska det då\r\navgöras? Är det fortfarande den svenska riksdagen\r\nsom möjligen ska avgöra den saken?</pre><pre>Anf.  150  MARIA LARSSON (kd) replik:\r\nFru talman! Skillnaden mellan Mats Einarsson\r\noch mig, eller möjligtvis mellan våra partier, är att vi\r\nkristdemokrater har en stor tilltro till att det finns\r\nkompetenta kommunpolitiker som mycket väl klarar\r\natt hantera en rad frågor som i dag beslutas på central\r\nnivå.\r\nMats Einarsson använder själv exemplet biblio-\r\ntekslagen. När den infördes fanns det såvitt jag vet\r\nbibliotek i alla kommuner. Ingen hade heller för av-\r\nsikt att avskaffa eller lägga ned det sista biblioteket.\r\nFörståndiga kommunpolitiker hade sett till att värna\r\ntillgång till bibliotek i sina respektive kommuner.\r\nJust där ligger skillnaden. Det finns en rad frågor\r\nsom beslutas bättre på lokal nivå av en mängd politi-\r\nker som är ansvarsfulla och som lever nära medbor-\r\ngarna. Det är precis det som vi eftersträvar.\r\nVarför är det så farligt att tillsätta en utredning,\r\nMats Einarsson, som kanske kan klargöra det som\r\nfanns i Mats Einarssons fråga? Hur ska fördelningen\r\nse ut? Var ska besluten fattas? Vilken typ av ärenden\r\nska ligga på den kommunala nivån, och vilka ska\r\nregleras centralt?\r\nVisst är det så att somliga saker måste finnas på\r\nden centrala nivån. Men det är detta som det råder\r\noklarheter om i dag. Det är därför vi vill ha den ut-\r\nredning som Mats Einarsson väljer att säga nej till.</pre><pre>Anf.  151  MATS EINARSSON (v) replik:\r\nFru talman! Jag är också kommunalpolitiskt aktiv\r\ni någon blygsam skala. Jag har mycket stort förtroen-\r\nde för mina kommunalpolitiska kolleger. Men det är\r\ninte det saken handlar om.\r\nDet är en sak att man vill decentralisera beslut.\r\nMen det finns olika uppfattningar om vad som bör\r\ndecentraliseras och vad som inte bör decentraliseras. I\r\nregel fattas ett lagstiftningsbeslut om den saken i\r\nriksdagen.\r\nNi vill redan på förhand skriva in i grundlagen\r\nvad som är tillåtet att flytta uppåt eller nedåt i be-\r\nslutshierarkin. Är det så vi ska förstå förslagen från\r\nKristdemokraterna?</pre><pre>Anf.  152  MARIA LARSSON (kd) replik:\r\nFru talman! En utredning har till uppgift att belysa\r\nkonsekvenserna av de förslag som läggs fram. Själv-\r\nfallet kommer en genomlysning att ske innan lagför-\r\nslagen presenteras. Den är minst lika värdefull som\r\natt lagförslag så småningom kommer till stånd för att\r\nreglera det som i dag är ett oklart förhållande. Det är\r\nsyftet med utredningen.\r\n(forts.)\r\nAjournering</pre><pre>Kammaren beslutade kl. 17.59 på förslag av tal-\r\nmannen att ajournera förhandlingarna till kl. 19.00 för\r\nmiddagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>11 §  (forts.) Kommunal självstyrelse och flerni-\r\nvådemokrati (forts. KU12)</pre><pre>Anf.  153  ÅSA TORSTENSSON (c):\r\nHerr talman! En förnyad demokrati handlar om att\r\nalla människor ska vara delaktiga och ansvariga för\r\ngemensamma angelägenheter. Vägen dit ligger i att\r\nskapa ett utrymme för gemensamt agerande. Den\r\ndemokratisyn som Centerpartiet beskriver i det mo-\r\ntionsförslag som återfinns i betänkandet innebär en\r\nradikal decentralisering av samhällsfunktioner från\r\nstat till region, från region till kommun och från\r\nkommun till människor i samverkan.\r\nFörslagen lägger en betoning på deltagardemo-\r\nkrati med ökade direktdemokratiska inslag i varda-\r\ngen.\r\nHerr talman! Det visar sig dock att oavsett vad jag\r\noch Centerpartiet föreslår så avslår utskottet det. Det\r\nsom utreds kan ju inte bifallas, är den konsekventa\r\ntanken. Och är det något som är konsekvent så är det\r\njust att man utreder! I väntan på utredning avvaktar\r\nman, och hoppas att utredningen inte ska bli alltför\r\ndjärv, och blir den för djärv så tillsätter man genast en\r\nny utredning för att utreda utredningen.\r\nHerr talman! Centerpartiet menar att högre tilltro\r\ntill den representativa demokratin och därmed ökat\r\nvaldeltagande måste bygga på större makt för enskil-\r\nda i vardagen. Människor måste ges förtroende att\r\naxla ett ansvar för sin del av de gemensamma angelä-\r\ngenheterna. Vi tror att större möjligheter till an-\r\nsvarstagande och inflytande i t.ex. självförvaltnings-\r\norgan är något som kommer alla till del och faktiskt\r\nbidrar till att utjämna inflytandeklyftor.\r\nGenom ett ökat sådant utrymme bygger vi också\r\ngrunden för den framtida representativa demokratin.\r\nCenterpartiet valde i fjol som enda riksdagsparti att\r\npresentera ett antal åtgärder för att bygga en deltagar-\r\ndemokrati i Sverige. Det avslogs som sagt på grund\r\nav utredning. Och nu, herr talman, så avslås det på\r\ngrund av en ny utredning.\r\nCenterpartiet har dock fortsatt sitt enträgna arbete\r\nför förnyelse av demokratin, och utvecklar ytterligare\r\nredskap för att förbättra deltagardemokratin. Genom\r\natt konsekvent delegera makt kan också staten och\r\nhela det offentliga livet i större utsträckning koncent-\r\nrera sig på att utföra för hela samhället viktiga upp-\r\ngifter bättre än i dag.\r\nInnebörden av Centerpartiets vilja är att skapa en\r\nmindre men starkare statsmakt. Därför anser vi också\r\natt de försök med direktvalda regionala organ som nu\r\npågår ska permanentas fr.o.m. 2003.\r\nHerr talman! När vi nu behandlar frågor som be-\r\nrör den i grunden avgörande nivån för att stärka män-\r\nniskors makt över sin vardag så ser majoriteten enbart\r\nett rött skynke - ett rött skynke som stänger ute all\r\nförståelse för vikten av en helhetssyn på demokratis-\r\nka frågor. Därtill vägrar man att se den kommunala\r\nsjälvstyrelsens roll i detta. Det gäller rollen på den\r\nlokala nivån och möjligheterna att överföra direktde-\r\nmokratiska redskap till medborgarna.\r\nHerr talman! Det kommunala självstyret fastslås i\r\nregeringsformen 1 kap. 1 §. Det kan tyckas att detta\r\nborde innebära ett mycket starkt stöd för människors\r\nrätt att lokalt besluta över sina egna angelägenheter.\r\nMen erfarenheten visar att det långt ifrån alltid är\r\nfallet.\r\nRegeringen och majoriteten är dock konsekventa i\r\nsin hantering av detta första kapitel i regeringsfor-\r\nmen. Kommunalt självstyre innebär att kommunernas\r\nförtroendevalda oberoende av vad väljarna har sagt i\r\nvalet får välja att följa vad som sägs i rikskommunal-\r\nhuset Rosenbad.\r\nHerr talman! Majoriteten menar att man måste\r\nkunna ändra ansvarsfördelningen mellan stat och\r\nkommun i takt med att verkligheten förändras. Så står\r\ndet. Kanske är det sant, men nog är det då intressant\r\natt de förändringar man föreslår bara innebär nya\r\nregleringar och mer centralisering. Menar verkligen\r\nsocialdemokrater, vänsterpartister och miljöpartister\r\natt centralisering är lösningen på dagens problem?\r\nVet ett antal rikskommunalråd i Rosenbad bättre än\r\nmänniskorna själva hur barnomsorgen ska skötas eller\r\nvar biblioteket ska byggas? Det är i så fall en insikt\r\nsom är okänd för mig.\r\nI dag decentraliserar t.o.m. företag sin verksam-\r\nhet. De gör det för att kunna anpassa sig till en om-\r\nvärld i snabb förändring. Visst har man ett gemen-\r\nsamt mål, men man inser att den målsättningen måste\r\ntillämpas lokalt. När t.o.m. traditionella storföretag\r\nbörjar tänka globalt men agera lokalt så skulle alltså\r\nden politiska lösningen vara att tänka lokalt, men\r\nagera centralt.\r\nHerr talman! Jag har svårt att tro på en sådan lös-\r\nning.\r\nNär de sociala arkitekternas kartor inte längre\r\nstämmer överens med verkligheten så är det uppen-\r\nbarligen kartorna som ska ritas om, och inte utopierna\r\nsom ska förändras. När planering och centralstyrning\r\nmisslyckas så blir den föreskrivna medicinen mer\r\nplanering och centralstyrning.\r\nHerr talman! En konsekvent decentraliseringspo-\r\nlitik tar fasta på att makten ska förflyttas dit där den\r\nhör hemma - till människor, enskilt och i gemenskap.\r\nDå är just det kommunala självstyret en avgörande\r\nbyggsten i samhällsbygget. Men vad vi upplever är en\r\nstark nonchalans mot det kommunala självstyret.\r\nDärför behövs en stärkning i grundlagen.\r\nKära majoritet i riksdagen! Lyssna till vad Tage\r\nDanielsson sade med de väl valda orden:\r\nFör den trötta samhällskroppen\r\nvore kanske bästa boten\r\nifall tankarna från toppen\r\nkom från roten.\r\nDet är tänkvärda ord, herr talman.\r\nJag avslutar med att yrka bifall till reservation 1\r\noch 3.</pre><pre>Anf.  154  MATS EINARSSON (v) replik:\r\nHerr talman! Det blir lite grann av samma replik\r\noch samma fråga som jag ställde till Maria Larsson\r\nfrån Kristdemokraterna. Jag antar att inte heller Cen-\r\ntern anser att samtliga beslut ska decentraliseras till\r\nkommunerna och de enskilda medborgarna. Jag kan\r\ntänka mig att man anser att t.ex. de mer övergripande\r\nförsvarsbesluten inte ska decentraliseras till kommu-\r\nnerna.\r\nMen om det uppkommer delade meningar om ex-\r\nakt hur maktfördelningen ska se ut - ska det då be-\r\nstämmas i sedvanlig demokratisk ordning i riksdagen\r\nsom hittills, eller ska det vara på förhand inskrivet i\r\nt.ex. grundlagen hur denna decentralisering ska se ut\r\nså att riksdagsmajoriteten inte ges möjlighet att be-\r\nstämma det? Är det det som är innebörden i Centerns\r\nhållning?</pre><pre>Anf.  155  ÅSA TORSTENSSON (c) replik:\r\nHerr talman! Jag hoppas att Mats Einarsson hörde\r\nvad jag sade. Jag sade just att det finns frågor som\r\nstaten ska bli betydligt bättre på. Staten ska bli bättre\r\npå den centrala delen av frågorna. Sedan finns det en\r\notrolig massa saker som staten inte ska röra i.\r\nCenterpartiet förespråkar en fullständig översyn\r\nav vår grundlag och vår konstitution där vi vänder på\r\nperspektiven. Vi ska utgå från den lokala nivån och\r\nbygga upp en ny grundlag utifrån var saker och ting\r\nska genomföras bäst.</pre><pre>Anf.  156  MATS EINARSSON (v) replik:\r\nHerr talman! Det låter sig ju sägas. Jag tror i och\r\nför sig att uppbyggnaden av en helt ny grundlag är ett\r\nprojekt som t.o.m. överstiger Centerns förmåga.\r\nMen problemet kvarstår ju. Det kan ju vara så att\r\ndet uppkommer oenighet om hur denna fördelning\r\nska se ut och var besluten bäst ska fattas. Det kan\r\nockså vara så, åtminstone som hypotes, att en föränd-\r\nrad verklighet kräver förändringar av den här fördel-\r\nningen. Ska den då vara förutbestämd och klarlagd\r\nredan i grundlagen eller på annat sätt eller ska vi, som\r\nhittills, kunna fatta demokratiska beslut i riksdagen\r\nom denna fördelning?</pre><pre>Anf.  157  ÅSA TORSTENSSON (c) replik:\r\nHerr talman! Mats Einarsson, även beslut som är\r\nfastställda i grundlagen fattas av demokratiskt sam-\r\nmansatta strukturer, t.ex. av riksdagen. Det må vara\r\natt Mats Einarsson säger att en total översyn av\r\ngrundlagen är så främmande för Mats Einarsson, men\r\njag tror att det är det angreppsätt som vi allvarsamt\r\nmåste ta tag i för att skapa redskap för en ny demo-\r\nkrati.</pre><pre>Anf.  158  HELENA BARGHOLTZ (fp):\r\nHerr talman! KU12 är ett svårt betänkande att de-\r\nbattera, inte på grund av de olika förslagen i form av\r\nmotioner som tas upp i betänkandet, utan svårt därför\r\natt så gott som alla motionsyrkanden är föremål för\r\nen utredning eller nyligen har utretts. Det gäller också\r\nen rad folkpartistiska yrkanden om t.ex. relationerna\r\nmellan den politiska och verkställande makten, de-\r\nmokratiskt utvecklingsarbete, en bredare folklig re-\r\npresentation och permanenta försöksverksamheter\r\nmed regionalt självstyre, för att nämna några.\r\nVi utskottsledamöter har ju en kutym att inte be-\r\ngära realbehandling av våra förslag som är föremål\r\nför utredning. Precis som Åsa Torstensson beskrev är\r\ndet så att man tar fram en fråga, och sedan utreds den.\r\nSedan kommer frågan igen i en ny utredning. Så kan\r\nman hålla på hur länge som helst. Ibland känns det\r\nfaktiskt ganska meningslöst att behandla sådana här\r\nbetänkanden där man bara har att konstatera att den\r\noch den motionen är föremål för utredning. Jag vet att\r\nKerstin Kristiansson, som är socialdemokratisk ta-\r\nleskvinna i de här ärendena i kväll, kommer att få det\r\njättelätt. Hon kommer bara att hänvisa till de här\r\nutredningarna.\r\nDet handlar om den nyligen tillsatta Kommunde-\r\nmokratiutredningen. Där stoppas en massa saker in.\r\nSedan kommer den parlamentariska Demokratiutred-\r\nningen som just har behandlats. Där fanns massor av\r\nfrågor. Sedan ska det bli spännande att se vad nästa\r\nutredning efter Kommundemokratiutredningen heter.\r\nIbland brukar man raljera över Sveriges utrednings-\r\nväsende. Det är faktiskt rätt lätt att göra det.\r\nMen tack och lov har jag ett par riktigt bra folk-\r\npartiförslag som jag vill föra fram i det här samman-\r\nhanget.\r\nDet ena handlar om att skapa en kompetenskata-\r\nlog. Det berörs i och för sig i det här betänkandet,\r\nmen jag vill ändå utveckla det lite. Det är ett jättebra\r\nförslag. Den kommunala självstyrelsen är ett av den\r\nsvenska demokratins grundfundament. De lokala\r\nsjälvstyret fyller i huvudsak tre funktioner.\r\nDet ger människor inom ett visst område makt\r\növer viktiga beslut som rör deras vardag och som\r\nberör dem mycket mer än dem som bor någon annan-\r\nstans.\r\nDen ger också utrymme för politisk mångfald.\r\nVill man ha låg skatt och en liten lokal offentlig sek-\r\ntor eller vill man ha hög skatt och stor offentlig sek-\r\ntor?\r\nMed kommunalt självbestämmande blir det möj-\r\nligt både för kommuner och enskilda att pröva sig\r\nfram. Delaktighet och engagemang lokalt skänker\r\nstabilitet åt det demokratiska systemet som sådant.\r\nMed ökat avstånd mellan väljare och valda minskar\r\ndemokratins medborgerliga förankring. Det gör i sin\r\ntur systemet extremt utsatt för auktoritära och totalitä-\r\nra strömningar.\r\nVi kan konstatera att under senare år har det lo-\r\nkala självstyret minskat i omfattning. Lagar som i\r\npraktiken hindrar kommunerna att sälja ut sina bo-\r\nstadsbolag och komplicerade regler för kommunal\r\nskatteutjämning inskränker kommunernas både poli-\r\ntiska och finansiella autonomi. Den här utvecklingen\r\nmåste brytas. En renässans för det lokala självstyret\r\när ett av de viktigaste kraven på reformagendan för\r\nförnyelse av den svenska demokratin. Självstyret\r\nmåste ges ett tydligare reglerat lagskydd.\r\nI likhet med vad Folkpartiet föreslagit när det\r\ngäller relationerna mellan EU och dess medlemmar\r\nkan man också tänka sig en modell med en särskild\r\nkompetenskatalog för maktfördelningen mellan na-\r\ntionell och lokal nivå.\r\nDet finns olika metoder för kompetenskatalogens\r\nlagreglering. Ett sätt är att slå fast uppgifternas place-\r\nring i grundlagen. Att flytta ett sakområde från en\r\nnivå till en annan skulle då inte vara möjligt att ge-\r\nnomföra med mindre än att två riksdagar med val\r\nemellan fattar ett likalydande beslut. Statsrättsligt\r\nskulle det omvandla Sverige till en federal stat, och\r\ndet är ju en utvecklingen som varken är realistisk\r\neller önskvärd.\r\nDet är också möjligt att stipulera maktfördelning-\r\nen i en lag som motsvarar riksdagsordningen där det\r\nräcker med ett beslut med kvalificerad majoritet för\r\natt åstadkomma en förändring.\r\nDen mest modesta reformansatsen vore att slå fast\r\nbefogenheternas fördelning i en vanlig lag, förslags-\r\nvis kompletterad med en regel som ger en minoritet i\r\nriksdagen rätt att skjuta upp behandlingen av ett för-\r\nslag som ändrar på den rådande maktfördelningen\r\nmellan central och lokal nivå. Även om en av de\r\nenklare formerna för lagreglering används skulle det\r\ninnebära ett auktoritativt grunddokument som anger\r\nden nationella och den lokala nivåns förhållanden.\r\nDess blotta existens skulle göra att principfrågan om\r\nden kommunala självstyrelsens ställning gentemot\r\ncentralmakten ständigt hölls levande.\r\nFrågan om kommunerna ska äga bostadsbolag blir\r\ni en sådan situation inte enbart en fråga om huruvida\r\ndet är politiskt rätt att kommunerna äger bostadsbo-\r\nlag, utan också huruvida det är principiellt rätt att\r\nkommunerna själva ska få avgöra frågan eller inte.\r\nDet var det ena av mina förslag. Det ligger i linje\r\nmed den reservation som de borgerliga utskottsleda-\r\nmöterna ställer sig bakom. Med detta yrkar jag bifall\r\ntill reservation 1.\r\nJag vill också ta upp ett annat förslag som jag\r\ntycker är väldigt viktigt att framhålla i det här sam-\r\nmanhanget. Det gäller en motion från Folkpartiet som\r\nbehandlas i betänkandet om ungdomars möjligheter\r\natt delta i det demokratiska arbetet och få behålla sina\r\npolitiska uppdrag.\r\nDet är ju inte ovanligt att ungdomar får uppdrag i\r\nkommuner och landsting, men det är ju inte heller\r\novanligt att ungdomar måste flytta för att de ska stu-\r\ndera vid högskolor och universitet. Då stämmer de\r\nnuvarande mantalsskrivningsreglerna väldigt dåligt.\r\nOm de hyr rum eller lägenhet på studieorten måste de\r\nskriva sig där. Men genom den regeln faller möjlig-\r\nheten bort för de här studenterna att behålla sina\r\nkommunala uppdrag i sin hemkommun. Möjligheten\r\natt få ett nytt uppdrag på studieorten är i det närmaste\r\nobefintlig eftersom studenterna ofta kommer dit mitt\r\nunder en mandatperiod. Som vi alla som jobbar poli-\r\ntiskt kunnat märka medför det att ungdomarna för-\r\nsvinner från politiken. De slutar med sitt lokala poli-\r\ntiska arbete, inte för att de tycker att det är tråkigt\r\nutan därför att de helt enkelt inte kan vara kvar. De\r\nvill studera någon annanstans. Jag tycker att det här är\r\nett stort demokratiskt problem.\r\nMen det går mycket lätt att göra någonting åt det.\r\nMan skulle kunna införa någon form av undantagsre-\r\ngel antingen från mantalsskrivningskravet på studie-\r\norten eller från kravet att vara skriven i kommunen\r\nför att inneha kommunala uppdrag. Det skulle kunna\r\ngälla för ungdomar upp till t.ex. 30 år. Jag hoppas att\r\nalla instämmer i att vi måste pröva alla möjligheter\r\nför att få behålla våra ungdomar i politiskt arbete. Det\r\när svårt nog som det är. Trots alla de utredningar som\r\ngrubblar på olika frågor hoppas jag att Kerstin Kristi-\r\nansson i dag kan ge mig ett löfte om att detta kommer\r\natt genomföras.\r\nJag yrkar än en gång bifall till reservation nr 1.</pre><pre>Anf.  159  MATS EINARSSON (v) replik:\r\nHerr talman! Jag får be kammarens ledamöter om\r\nvisst överseende om jag kanske upprepar mig i mitt\r\nreplikerande.\r\nFörst ska jag säga till Folkpartiets heder att man\r\nhar insett en del av komplikationerna med sina egna\r\nförslag när man, som Helena Bargholtz, pekar på att\r\nen kompetenskatalog i grundlagen skulle leda till en\r\nfederativ statsbildning och att man kanske inte är\r\ndirekt intresserad av det. Men låt oss bortse från den\r\nmöjligheten och återgå till frågan. Man kan mycket\r\nväl ha den inställning som Folkpartiet har, att politisk\r\nmakt och kompetens ska fortsätta att i omfattande\r\ngrad decentraliseras till kommunerna. Det är en he-\r\ndervärd politisk åsikt. Varför ska inte den brytas mot\r\nandra uppfattningar om hur den fördelningen ska ske\r\npå sedvanligt sätt? Varför ska detta avgöras på för-\r\nhand i någon form av kompetenskatalog? Vad är\r\navsikten med att på detta sätt begränsa den vanliga\r\nmajoritetsprincipen när det gäller kompetensfördel-\r\nningen?</pre><pre>Anf.  160  HELENA BARGHOLTZ (fp) re-\r\nplik:\r\nHerr talman! Vår ambition med det här förslaget\r\när att föra frågan om kommunalt självstyrelse ett steg\r\nlängre fram. Man har talat om det här under så många\r\når, och det är ett ganska luddigt begrepp både för oss\r\nsom sitter i riksdagen och för dem som är ute i kom-\r\nmunerna. Då har vi sagt: Låt oss se om vi kan kon-\r\nkretisera det. Detta är en ansvarsfördelning som\r\nkommer att diskuteras i riksdagen. Det här är ett\r\ngrunddokument, och det ska tas upp vad som ska\r\nligga på den nationella respektive den lokala nivån.\r\nSom jag sade är det en tanke som vi har. Okej,\r\nden är inte färdigutvecklad, men vi tror stenhårt på\r\nden. Det är att vi skulle slå fast befogenhetsfördel-\r\nningen i en lag, och det är vi i riksdagen som fattar\r\nbeslut om den lagen. Sedan kan man fundera på om\r\nman ska ha en regel som ger en minoritet i riksdagen\r\nrätt att skjuta behandlingen av ett förslag, som ändrar\r\npå den rådande maktfördelningen mellan central och\r\nlokal nivå. Det här tycker jag att även Mats Einars-\r\nson, som ändå är mycket av en centralist och inte\r\nmycket av en förnyare på det här området, skulle\r\nkunna tycka vara en intressant idé att vidareutveckla.\r\nMats Einarsson kan inte rimligen mena att allt är\r\njättebra som det är. I så fall tycker jag att han har en\r\nskev verklighetsuppfattning och måste ha mycket\r\ntråkigt i politiken.</pre><pre>Anf.  161  MATS EINARSSON (v) replik:\r\nHerr talman! Jag kan garantera att jag absolut inte\r\ntycker att allt är precis som det ska vara. Det är därför\r\njag är engagerad i politiken. Jag är dessutom en när-\r\nmast fanatisk anhängare av majoritetsprincipen, vilket\r\njag klargjort i annat sammanhang. Därför är jag\r\nmycket misstänksam mot varje försök att göra in-\r\ngrepp i denna majoritetsprincip genom att på ett eller\r\nannat sätt göra det svårare för majoritetens vilja att\r\nslå igenom. Den kommunala självstyrelsen definieras\r\ndagligen, skulle jag vilja påstå, genom de många\r\nbeslut som riksdagen fattar.\r\nNu vill en del partier slå fast detta en gång för al-\r\nla, eller i alla fall för en viss period. Jag tror inte att\r\ndet är ändamålsenligt. Jag tror dessutom att det i\r\npraktiken innebär ett ingrepp i denna majoritetsprin-\r\ncip, som Folkpartiet när det gäller bostadsföretag\r\nförsvarar med en sådan hetta.</pre><pre>Anf.  162  HELENA BARGHOLTZ (fp) re-\r\nplik:\r\nHerr talman! Jag sade i mitt första inlägg att det\r\nsätt som vi talar om, kompetenskatalogen, gör att\r\ndebatten kan hållas levande mellan den kommunala\r\nsjälvstyrelsen och centralmakten, att man kommer att\r\npröva och diskutera detta naturligtvis både ute i\r\nkommunerna med sina önskemål om självstyrelse och\r\nhär utifrån vad vi anser vara rimligt. Det är väldigt\r\nviktigt att lägga ned besluten på så låg nivå som möj-\r\nligt. Det har att göra väldigt mycket med att få män-\r\nniskor engagerade i sin vardag. Det är då man sysslar\r\nmed frågor som ligger en nära politiskt som det känns\r\nextra meningsfullt. Och jag tycker att vi borde kunna\r\nenas om att vi måste se till att på det sättet hålla de-\r\nmokratin levande.</pre><pre>Anf.  163  PER LAGER (mp):\r\nHerr talman! Det är väldigt få betänkanden med\r\nså många motioner och så få reservationer som det\r\nhär. Det beror på, som många tidigare här påpekat, att\r\ndet mesta tas om hand av pågående utredningar,\r\nframför allt Kommundemokratiutredningen. Vi har,\r\nde flesta av oss, accepterat detta i de flesta fall. Det\r\nfinns dock några reservationer i betänkandet.\r\nJag skulle vilja ta upp några frågor, framför allt\r\ndem där jag gjort en markering i betänkandet och\r\nfrämst det som handlar om begränsning av rätten att\r\növerlåta egendom och verksamhet, som Helena Barg-\r\nholtz bl.a. tog upp. Där har jag ett särskilt yttrande.\r\nDetta läggs in i Kommundemokratiutredningen. Det\r\nsker också en beredning just nu i regeringen, ALL-\r\nBO-kommitténs rapport.\r\nJag ska också ta upp miljöstyrande vägavgifter,\r\nsom jag tycker är en viktig fråga, och sedan kom-\r\nmentera en del andra.\r\nNär det gäller den kommunala självstyrelsen tror\r\njag att de flesta av oss i denna kammare är intressera-\r\nde av att förstärka den på olika sätt. Det finns olika\r\nmetoder. Vi har olika batterier av idéer, kan man\r\nsäga, som vi har tagit upp i en särskild kommunalde-\r\nmokratisk debatt här för ett tag sedan. Jag tror att man\r\njobbar i Demokratidelegationen med de här frågorna,\r\nKommundemokratikommittén håller också på med\r\ndetta. Jag tror att man i de flesta partier är oerhört\r\nintresserad av att på något sätt få kommunernas med-\r\nborgare att bli intresserade av politik, ta del av och\r\nengagera sig. Det tror jag inte är något speciellt för\r\nCenterpartiet, som Åsa Torstensson nämnde här.\r\nNär det gäller att på något sätt begränsa kommu-\r\nnens möjlighet att sälja ut bostäder, sjukhus osv.\r\nmåste jag säga att det för mig är ungefär som att ha\r\nett vårdträd hemma på gården som har stått i genera-\r\ntioner, och plötsligt är det en i släkten som vill såga\r\nned det där vårdträdet därför det skymmer sikten eller\r\nskuggar för mycket. Sedan är det vårdträdet borta.\r\nDet går inte att plantera om det och få det lika stort\r\noch fint som det har varit. Ungefär så ser jag på det\r\nhär att sälja ut kommunala bostadsbolag eller sjukhus\r\neller infrastruktur som är strategisk viktig verksamhet\r\neller egendom.\r\nDen demokratiska idé vi har är att en majoritet be-\r\nstämmer. Ja visst. Men hur ska vi se till att de lång-\r\nsiktiga saker som är viktiga inte kan rivas ned på en\r\ngång, något som har tagit väldigt lång tid att bygga\r\nupp? Jo, man kan införa något slags tröghet, det vi\r\nkallar demokratigaranti. Det är precis vad vi gör när\r\ndet gäller att ändra i grundlagen. Två beslut med ett\r\nval emellan är ett rimligt sätt att lägga in en tröghets-\r\nfaktor. Skulle det vara en majoritet på två tredjedelar,\r\nså kommer det förmodligen att vara en majoritet efter\r\nvalet också. Det är väl inte så stor chans att två tred-\r\njedelar plötsligt blir en minoritet. Därför kan vi tänka\r\noss den lösningen som ett alternativ.\r\nDet här tycker jag är viktigt att få sagt, och det sä-\r\nger jag också i mitt särskilda yttrande. Jag hoppas att\r\ndet här kommer att bli det val man gör när det gäller\r\natt, utan att trampa på självstyrelsen, ge instrument\r\nsom garanterar demokratins fortsättning och garante-\r\nrar långsiktiga verksamheters varande, att de inte kan\r\nrivas ned hur som helst.\r\nMiljöstyrande vägavgifter är någonting som är på\r\ngång. Jag har själv motionerat om det, och det före-\r\nkommer i Österrike, Tyskland, Schweiz, i Luxemburg\r\nsnart. I Singapore har man infört ett system där man\r\ngenom ett GPS-system ser var trafiken går och be-\r\nlastar den med kostnader om den ger sig in i innersta-\r\nden Singapore.\r\nDå handlar det om miljö- och trängselrelatering,\r\ndvs. att man vill styra om trafiken så att den inte ska-\r\ndar mer än vad den behöver. Det är ett system som\r\nman mycket väl skulle kunna införa i Sverige och\r\nockså i storstäderna.\r\nDet kräver inte någon grundlagsändring om man\r\nbeslutar om en skatt och gör det möjligt för kommu-\r\nnerna att få del av denna skatt. Det behöver inte vara\r\nsådan millimeterrättvisa att den måste gå tillbaka\r\nexakt till den verksamheten. Det finns många andra\r\nskatter - alkoholskatt och annat - som inte direkt går\r\ntillbaka till källan.\r\nMan måste utreda det här och se på hur problemet\r\nkan lösas - det finns många exempel här. Det är en\r\nviktig miljöfråga och därför bör vi snabbt se till att\r\ndet tillsätts en utredning som löser dessa problem.\r\nDet är inte alls säkert att det som jag har nämnt är det\r\nsom är det absolut bästa. Det finns säkert varianter på\r\ndet.\r\nKommunala folkomröstningar är också en sak\r\nsom ska utredas av Kommundemokratiska kommittén\r\nliksom frågan om direktval av kommundelsnämnder.\r\nMiljöpartiet har en speciell idé om kommunala\r\nfolkomröstningar. Det ska krävas ett initiativ från\r\n10 % av kommunens medborgare. Sedan måste det\r\nske en folkomröstning. I dag krävs det ju 5 %, och\r\nsedan är det kommunfullmäktige som avgör om det\r\nska hållas folkomröstning eller inte. Det har tagits ett\r\nförfärligt stort antal initiativ, 60-70 stycken, men det\r\när väldigt få som har lett till folkomröstning. Därför\r\när det viktigt att gränsen höjs och att det, när gränsen\r\när uppnådd, ska hållas folkomröstning.\r\nFrågan om medborgardeltagande i fullmäktige\r\nfinns också med i utredningen. Här finns det förslag\r\nfrån alla partier, men dem behöver jag inte gå in på.\r\nDet fanns en majoritet för det förslag om förtro-\r\nendevaldas arbetsförhållanden som Vänstern lade\r\nfram, nämligen att de som sitter i styrelser för kom-\r\nmunala företag ska jämställas med övriga förtroende-\r\nvalda, och det är helt okej. Vi i Miljöpartiet anser att\r\ndet måste bli en annan syn på förtroendevalda i\r\nkommuner och landsting. Både ledighetsanspråken\r\noch ersättningarna måste värderas upp. Vi måste ge\r\nincitament så att människor verkligen stannar kvar i\r\npolitiken. Avhoppen är för många i dag. Det är kris\r\nför den kommunala demokratin.\r\nJag har en del frågor till Åsa Torstensson angåen-\r\nde indelningsfrågan och regionfrågan, eftersom vi satt\r\ni samma utredning, PARK-utredningen. Där var vi\r\növerens om att det var för kort tid för att göra en\r\nriktig utvärdering och att nya regioner skulle inbjudas\r\natt anmäla sitt intresse, vilket just nu sker.\r\nI reservationen säger Åsa Torstensson att samtliga\r\nregioner bör ha direktvalda regionfullmäktigeförsam-\r\nlingar som högsta beslutande organ. Jag är av samma\r\nåsikt som Åsa Torstensson, att detta har ett högt de-\r\nmokratiskt värde. Men det finns faktiskt olika\r\nfolkviljor och olika idéer ute i landet. Det finns olika\r\nsammanslutningar av kommuner i en region som\r\nsamarbetar, och det steget mot direktval måste vi\r\nockså kunna acceptera under en viss tid.\r\nMiljöpartiet stöder fortsatta försök. Det är viktigt\r\natt man låter försöken få ta sin tid. Man kan inte\r\nplötsligt avbryta försöken och permanenta dem. Ti-\r\nden har varit för kort för att man ska kunna göra en\r\nutvärdering. Jag skulle vilja veta hur Åsa Torstensson\r\nser på detta med folkviljan.\r\nHerr talman! Till sist vill jag ta upp frågan om\r\nungdomars möjlighet att engagera sig i politiken. Det\r\nfinns många olika former av ungdomsråd, men dessa\r\ntenderar att bli något av en skendemokrati. Man till-\r\nsätter olika ungdomsråd som ska känna sig delaktiga,\r\nmen det är de inte. Det skulle de kunna bli om de\r\nhade t.ex. förslagsrätt i kommunfullmäktige. Det är\r\nen idé som jag tycker att Kommundemokratikom-\r\nmittén borde ta upp.</pre><pre>Anf.  164  PER-SAMUEL NISSER (m) re-\r\nplik:\r\nHerr talman! Per Lager sade att han hade avgett\r\nett särskilt yttrande som är grundat på Miljöpartiets\r\nmotion om kommunernas rätt att överlåta egendom.\r\nKärnpunkten där är väl detta som står i texten om\r\nstrategiskt viktig verksamhet. Det skulle vara en\r\ngrund för en ändring av beslutsformerna.\r\nPer Lager gjorde en liknelse med ett vårdträd som\r\nhan hade på sin gård. Om jag ska fortsätta med den\r\nliknelsen handlar det ju inte om att fälla trädet, utan\r\ndet handlar i så fall om att sälja vårdträdet, och då\r\nkrävs det två tredjedels majoritet. Men det räcker med\r\nenkel majoritet för att fälla trädet. Det är det som\r\nhänder ute i landstingen. Man lägger ned sjukhus\r\ntrots att det finns opposition som försöker att hitta\r\nnya vägar och nya driftsformer. I stället lägger man\r\nned verksamheter, och då räcker det med enkel majo-\r\nritet. Så den liknelsen håller inte riktigt.\r\nMin fråga till Per Lager är: Vad är strategiskt vik-\r\ntig verksamhet? Och vem är det som avgör det? Ska\r\ndet i så fall avgöras här i riksdagen med enkel majo-\r\nritet?</pre><pre>Anf.  165  PER LAGER (mp) replik:\r\nHerr talman! Det är en viktig fråga att diskutera.\r\nJag kan inte säga att jag är man att avgöra vad det ena\r\neller andra är. Jag vet bara att vissa saker är oerhört\r\nviktiga för medborgarna i kommunerna. Sjukhusen är\r\noerhört viktiga. Alla vi som bor på orter där man lagt\r\nned sjukhus har sett effekterna av det.\r\nOm alla landsting lade ned sina sjukhus vore det\r\ningen idé att ha kvar vårdträdet om man tog död på\r\ndet på något annat sätt, det kan jag hålla med Per-\r\nSamuel Nisser om. Men medborgarna vill kunna\r\nkänna trygghet och vill att den viktiga verksamheten\r\nska fortsätta att drivas eller byggas ut, men inte att\r\nden ska läggas ned. Risken är att t.ex. dålig ekonomi i\r\nkommunerna leder till en utförsäljningsvåg som gör\r\natt trädet sågas ned, dvs. att verksamheter försvinner.\r\nVilka verksamheter är det som är strategiskt vikti-\r\nga? Ja, jag nämnde sjukhusen och bostadsbolagen.\r\nKommunerna har skyldighet att försörja medborgarna\r\nmed bostäder, och då måste det finnas ett bostadsbe-\r\nstånd.\r\nJag har också nämnt infrastruktur som vi är så be-\r\nroende av att en utförsäljning skulle kunna medföra\r\natt vi går miste om en viktig verksamhet eller att det\r\nskulle hända någonting som vi inte kan ansvara för.\r\nJag kan tänka mig att tillsammans med alla som är\r\nintresserade upprätta en lista över vad som är strate-\r\ngiskt viktig verksamhet, och jag tror att vi skulle\r\nkunna komma överens om det.</pre><pre>Anf.  166  PER-SAMUEL NISSER (m) re-\r\nplik:\r\nHerr talman! Det som förvånar mig är det ställ-\r\nningstagande som Miljöpartiet och Per Lager tydligen\r\nhar, att man ska ändra på beslutsformerna. Man gör\r\nolika värderingar av olika röster. En två tredjedels\r\nmajoritet och en kvalificerad majoritet innebär i\r\npraktiken att en röst från ett parti inte är lika mycket\r\nvärd som en röst från ett annat parti, dvs. en man en\r\nröst gäller inte längre. Är det verkligen rimligt, Per\r\nLager?</pre><pre>Anf.  167  PER LAGER (mp) replik:\r\nHerr talman! Vårt förslag är två beslut med mel-\r\nlanliggande val. Men om det skulle visa sig att det är\r\nen stor kvalificerad majoritet som är överens om en\r\nsak är det kanske inte nödvändigt. Huvudförslaget är\r\nju två beslut med val emellan, som vi har när det\r\ngäller grundlagsändringar och som vi alla tycker om,\r\nantar jag, för att vi tycker att det är en stabilitet i det\r\nförfarandet. Det trampar inte alls på demokratin.\r\nMen sedan har ju just de två tredjedelarna en his-\r\ntoria som kanske är intressant också för Per-Samuel\r\nNisser, eftersom det var just de konservativa som\r\nfram till 1948 försvarade regeln att två tredjedelars\r\nmajoritet krävdes för att man skulle sälja ut kommu-\r\nnal verksamhet.\r\nTiden har sin gång och saker och ting förändras,\r\noch jag vill inte ha tillbaka regeln om två tredjedelars\r\nmajoritet. Jag tycker inte alls att det är rätt. Men när\r\nvi ändrar i grundlagen tycker jag att det är en helt\r\nrimlig tröskel just för de viktiga egendomarna och\r\nverksamheterna som medborgarna är så rädda om.</pre><pre>Anf.  168  MARIA LARSSON (kd) replik:\r\nHerr talman! Jag har roat mig med att läsa i Mil-\r\njöpartiets partiprogram. Där står det bl.a. så här:\r\nVi anser att beslut ska fattas så nära människorna\r\nsom möjligt. Kommunerna ska ha rätt att dela upp sig\r\ni mindre kommuner och kommundelar som helt eller\r\ndelvis ska kunna vara självstyrande. Det kommunala\r\nsjälvstyret bör stärkas. Kommunerna ska ha ett abso-\r\nlut veto när det gäller stora eller djupt ingripande\r\nexploateringsplaner. Vi vill också utvidga den kom-\r\nmunala beskattningsrätten när det gäller exempelvis\r\nföretag och miljö.\r\nJa, det är skrivningar som förpliktigar. Jag tycker\r\natt Miljöpartiet låter orden slås ihjäl av sina handlar\r\nnär man inte är beredd att tillstyrka en utredning som\r\nska titta just på det som man skriver att man vill ha,\r\nett stärkande av det kommunala självstyret.\r\nEn utredning, Per Lager, betyder ju inte att man\r\nlåser fast sig. Det innebär att man går in i ett förfa-\r\nrande där man med öppna ögon tittar på om det kan-\r\nske finns mer optimala lösningar på hur det kommu-\r\nnala självstyret ska stärkas och regleras. Varför är det\r\nså farligt med den här utredningen?</pre><pre>Anf.  169  PER LAGER (mp) replik:\r\nHerr talman! Det är intressant att Maria Larsson\r\nanvänder just de ord som jag själv använde när vi\r\nbehandlade det tidigare betänkandet, att utredningar\r\nbrukar ge kunskap och att det inte är något att vara\r\nrädd för. Men det är klart att vi, som någon annan har\r\nsagt, nästan utreder till döds. Vi utreder allt och jämt.\r\nNär det blir en för stark skrivning i en utredning gör\r\nvi om den eller skickar den någon annanstans.\r\nI framtiden kanske man skulle kunna hitta en form\r\natt skriva in en förstärkning av det kommunala själv-\r\nstyret i grundlagen. I dag ser jag inte riktigt att det\r\nskulle gagna saken. Vi har Författningsutredningen,\r\nvi har Kommundemokratiutredningen, vi har Demo-\r\nkratidelegationen. Vi har utredningar som nu rullar så\r\nstarkt, så jag tror inte att det skulle vara så nyttigt om\r\nvi skulle starta en ny utredning just nu. Däremot\r\nskulle jag möjligen kunna tänka mig att göra det lite\r\nlängre fram.\r\nJag är lite rädd för det som Helena Bargholtz tar\r\nupp, som ju annars är en fråga som man mycket väl\r\nskulle kunna diskutera ur många olika aspekter, näm-\r\nligen en kompetenskatalog. Jag tror om man skulle\r\nskriva in en sådan skulle man förmodligen låsa\r\nmånga frågor. Det skulle inte gagna utvecklingen.\r\nMen det är möjligt att man kan hitta någon variant\r\ndäremellan. Jag tror inte att det är läge för det nu.\r\nDäremot kan jag se framför mig att vi kanske i ett\r\nsenare skede kan hitta någon ingång där vi bestämmer\r\noss för att utreda just detta.</pre><pre>Anf.  170  MARIA LARSSON (kd) replik:\r\nHerr talman! Jag kan hålla med Per Lager såtillvi-\r\nda att jag tycker att det är bra när man tar helhets-\r\ngrepp, och det gör man inte när man splittrar upp en\r\nfråga på en rad olika utredningar. Därvidlag tror jag\r\natt vi är överens.\r\nDäremot tycker jag att det är ett märkligt sätt att\r\nargumentera när man säger att i framtiden kanske vi\r\nkan hitta en lösning. När vi har alla de här utredning-\r\narna på gång är det just nu skjuts i de demokratifrågor\r\nsom berör kommunerna. Då är det ett lämpligt till-\r\nfälle, tycker jag, att också titta på det som kan vara ett\r\ndirekt stärkande lagskydd för det kommunala själv-\r\nstyret. Det ska inte resultera i någon form av kompe-\r\ntenskatalog. Det är inte min mening. Men Lagrådet\r\nhar tydligt uttryckt att det är otillfredsställande regle-\r\nrat i dag. Bryr sig inte Per Lager om vad Lagrådet\r\nsäger i det avseendet?\r\nSedan skulle jag vilja ha svar på en konkret fråga.\r\nInförandet av maxtaxa, som Miljöpartiet har medver-\r\nkat till i kommunerna, är det någonting enligt Per\r\nLager som ökar eller minskar det kommunala själv-\r\nstyret?</pre><pre>Anf.  171  PER LAGER (mp) replik:\r\nHerr talman! Lagrådet ska vi lyssna noga på, men\r\ndet är inte alltid som Lagrådet styr vad vi sedan be-\r\nslutar. Så har det visat sig vara i många sammanhang.\r\nDet beror på många olika faktorer. Jag kan inte gå in\r\npå alla nu. Jag tror att vi alla partier har lyssnat på\r\nLagrådet, men att vi följer Lagrådets förslag helt\r\nberoende på vilken fråga det gäller och om förslaget\r\npassar oss bra eller inte.\r\nNär det gäller frågan om maxtaxa, som kanske\r\nligger lite långt ifrån det här ämnet, vet ju också Ma-\r\nria Larsson att vi träffade en uppgörelse om denna. Vi\r\nförändrade maxtaxan till det som vi kallar för mix-\r\ntaxa. Det innebar att det blev en förändring av sum-\r\nmorna och en mer rättvis taxa som gagnar dem som\r\ntjänar mindre.\r\nVi tyckte inte om denna taxa, och det vet Maria\r\nLarsson, men vi ansåg att den var värd priset. Men\r\ngenom att komplettera den med det som vi kallar för\r\nkommunal dagbarnvårdare - en fråga som vi tog upp\r\nunder hösten - menade vi att det kunde bli en famil-\r\njepolitisk helhet. Tyvärr ställde inte kd upp på vår\r\nmotion. Det tycker jag var lite synd, för vi räknade\r\nfaktiskt med att få borgerligt stöd. I så fall hade vi\r\nkunnat göra någonting bra av det hela. Detta var frå-\r\ngans gång.</pre><pre>Anf.  172  ÅSA TORSTENSSON (c) replik:\r\nHerr talman! Per Lager deklarerade i sitt anföran-\r\nde att det nog är så att alla partier ställer sig bakom ett\r\nstärkt kommunalt självstyre. Om det är så att alla\r\npartier är eniga brukar det ju aldrig vara så svårt att\r\nförändra. Men Per Lager och Miljöpartiet har ju valt\r\natt inte ställa sig bakom ett förslag om att stärka det\r\nkommunala självstyret, så jag blir lite konfunderad\r\növer vad Per Lager menar med kommunalt självstyre\r\noch styrkan bakom det. Därför vore det kanske på sin\r\nplats om Per Lager talade om vad Miljöpartiet vill\r\nmed den kommunala självstyrelsen och vad kommu-\r\nnal självstyrelse har för innebörd för Miljöpartiet.</pre><pre>Anf.  173  PER LAGER (mp) replik:\r\nHerr talman! Det gör jag gärna. Jag tror nämligen,\r\nÅsa Torstensson, att det är förfärligt mycket som vi\r\nkan göra utan att göra en ändring i grundlagen. Det\r\nfinns möjligheter och utrymme för det. Bl.a. kan vi se\r\npå alla de förslag som nu finns på agendan. Vi kan\r\nockså ta oss en närmare titt på Demokratidelegatio-\r\nnens arbete. Vidare har vi min partikollega i Kalix,\r\nkommunalrådet Peter Eriksson, som tillsammans med\r\nalla partier utom Socialdemokraterna nu driver lokal-\r\ndemokratiska projekt som faktiskt har fått uppmärk-\r\nsamhet i hela Europa. Just de här sakerna visar att det\r\ngår att förändra och stärka demokratin inom de ramar\r\nsom vi har i dag.\r\nDet är självklart att vi ska pröva allt. Det kan hän-\r\nda att vi stöter på patrull och känner att det här inte\r\nräcker för att den kommunala självstyrelsen ska vara\r\nså stark som vi vill ha den. Det finns ju nationella mål\r\noch nationella rättvisekrav som gör att det kommu-\r\nnala självstyret aldrig kan blir fullständigt. Det måste\r\nalltid vara en balansgång. Vi är intresserade av att\r\nförstärka det kommunala självstyret, och jag tror att\r\nvi kan göra det inom de ramar vi har i dag. Det kan\r\nhända att det inte fungerar, och att de här försöken\r\nsom just nu är på gång inte alls lyckas. Låt oss då titta\r\npå det som jag nämnde tidigare. Då kan vi kanske\r\nbörja diskutera om vi ska ha en utredning om det här.</pre><pre>Anf.  174  ÅSA TORSTENSSON (c) replik:\r\nHerr talman! Jag skulle egentligen behöva lite mer\r\ntid med Per Lager för att få en definition av vad\r\nkommunalt självstyre är. Jag tar upp påståendena om\r\natt det finns en massa förslag som vi kan arbeta med\r\nutan att vi behöver hantera det kommunala självstyret\r\nur grundlagsperspektiv. Men Per Lager börjar ge sig\r\nin i detaljstyrning av kommunen utifrån de kommu-\r\nnala medlen riktade till vissa delar av skolan och\r\nutifrån maxtaxan. Där är man inne och rotar i det\r\ninnersta som handlar om hur man bestämmer i sitt\r\neget hus med sina egna pengar.\r\nDet är det Per Lager ska svara på. Om vi har de-\r\nmokratiprojekt som riktar sig till att medborgare kan\r\nge sig in i IT-projekt, något mycket intressant som\r\npågår i Kalix, har inget att göra med kärnan i den\r\nkommunala självstyrelsen. Jag skulle vilja få en be-\r\nskrivning. Vad är kommunalt självstyre för Miljöpar-\r\ntiet?</pre><pre>Anf.  175  PER LAGER (mp) replik:\r\nHerr talman! Jag måste säga att jag godtar de kri-\r\nterier som finns i grundlagen om den kommunala\r\nsjälvstyrelsen. Det står ganska vagt om den kommu-\r\nnala självstyrelsen, men jag, som också varit kommu-\r\nnalt förtroendevald, ser det kommunala självstyret\r\nsom en möjlighet inom de fria ramar som finns. Jag\r\ntror att det som Åsa Torstensson tog upp, att man\r\nklampar in med centralistiska beslut, t.ex. maxtaxan\r\noch öronmärkta pengar, inte är bra. Det är inte bra,\r\nanser jag, att göra så. Det finns ibland anledning att\r\ngöra det. Just den här balansgången mellan det ena\r\noch det andra är vägval man får göra. Jag tror inte att\r\ndet här har skadat det kommunala självstyret. Det är\r\nkanske inte vad man hade önskat sig, men det finns,\r\nsom jag sade, möjligheter att utvecklas det här på\r\nmånga andra områden.\r\nJag kan tänka mig att diskussionen om vad det\r\nkommunala självstyret är skulle bli väldigt intressant\r\nom vi tog en hel dag och bara pratade om det. Då\r\nkunde vi dra upp riktlinjerna för var gränserna kan gå\r\nosv. Jag tror inte alls att Centerpartiet då står på en\r\negen planhalva och helt och klart försvarar varje\r\nbeslut i kommunen. Jag tror säkert att ni också har de\r\nhär nationella målen och det nationella rättvisekravet\r\nför ögonen. Det skulle vara främmande, med tanke på\r\natt hela Sverige ska leva, om man inte hade det.</pre><pre>Anf.  176  MATS EINARSSON (v) replik:\r\nHerr talman! Jag känner i och för sig inget större\r\nbehov av att söka en bostadspolitisk polemik med Per\r\nLager. Men jag måste säga några ord om det här med\r\natt sälja ut kommunal egendom. Det är lite be-\r\ngreppsutredning. Först tror jag att vi måste skilja\r\nmellan formella beslut och materiella beslut, alltså\r\nbeslut om hur vi fattar besluten och beslut i politiska\r\nsakfrågor.\r\nI det första fallet accepterar vi ibland vissa in-\r\nskränkningar i majoritetsprincipen, två tredjedels\r\nmajoritet och sådant. I det andra fallet, materiella\r\nbeslut, är det ett allvarligt, långtgående principge-\r\nnombrott att acceptera t.ex. två tredjedels majoritet.\r\nVi bör skilja på dessa saker.\r\nTvå tredjedels majoritet är en inskränkning av\r\nmajoritetsprincipen. Miljöpartiets variant med två\r\nbeslut med val emellan är inte en inskränkning av\r\nmajoritetsprincipen, det är helt riktigt. Däremot tror\r\njag att det är ett oerhört opraktiskt system. Om man\r\nnu ska sälja ett bostadsföretag kan man alltså i värsta\r\nfall få vänta i uppemot fyra år innan beslutet kan\r\ngenomföras. Jag tror inte att det är ett särskilt prak-\r\ntiskt användbart som system, om jag säger så.\r\nIngen av dessa varianter, två tredjedels majoritet\r\neller två beslut med val emellan, är strikt talat någon\r\ninskränkning i den kommunala självstyrelsen. Det är\r\nfortfarande fullmäktige som suveränt fattar besluten.\r\nDäremot finns det kanske anledning att göra vissa\r\ninskränkningar. Om man tror att en massiv utförsälj-\r\nning av bostäder hotar en social bostadspolitik måste\r\nvi nog här, centralt i riksdagen, ta ett ansvar för detta.</pre><pre>Anf.  177  PER LAGER (mp) replik:\r\nHerr talman! Det är ju på sättet, tror jag, att\r\nVänsterpartiet inte vill sälja ut de här kommunala\r\nbostäderna alls - rätta mig om jag har fel. Men vi i\r\nMiljöpartiet menar att vi måste finna en form, en\r\ndemokratisk form men också en demokratisk garanti,\r\nen trygghet, en tröskel, för att det inte ska bli snabba\r\nutförsäljningar som man sedan inte kan ångra eller ta\r\ntillbaka. Man kanske hamnar illa till bara för att man\r\nsedan inte kan försörja medborgarna med bostäder.\r\nSå kan det bli om det går riktigt illa.\r\nSå jag skulle vilja fråga Mats Einarsson: Finns det\r\nnågon bättre variant än den som vi har förslagit med\r\ntvå beslut med val mellan? Det tar lite tid. Men det är\r\nju liksom själva finessen. Det är precis det som det\r\nska göra. Kanske tar det lite för lång tid. Men har vi\r\nnågon annan modell? Finns det en annan modell? Vi\r\nhar funderat, jag har funderat. Jag kommer inte på\r\nnågon bättre modell. Men det står självklart öppet. Är\r\ndet någon som har en bättre och säkrare modell så\r\nkom fram med den!</pre><pre>Anf.  178  MATS EINARSSON (v) replik:\r\nHerr talman! Det är fråga om tre steg. Det första\r\nsteget är att vi kommer överens om en kort förläng-\r\nning av den stopplag som nu gäller så att vi kan utre-\r\nda detaljerna i de val som måste göras. Steg två är att\r\ninföra en tillståndsprövning av utförsäljning. Steg tre\r\när att införa ett ekonomiskt incitament för kommu-\r\nnerna att behålla sina kommunala bostadsföretag. Det\r\när det långsiktigt avgörande.\r\nJag tror, och Vänsterpartiet tror, att det är oerhört\r\nviktigt att kommunerna behåller sina kommunala\r\nbostadsföretag just för att det ska bli möjligt att föra\r\nen vettig social bostadspolitik. Men vi är inte så rigi-\r\nda att vi säger att man ska förhindra varje tänkbar\r\nförsäljning. Det finns naturligtvis tillfällen då det är\r\nrimligt och klokt att göra omstruktureringar även i\r\nägandet av bostäder.</pre><pre>Anf.  179  PER LAGER (mp) replik:\r\nHerr talman! Men, Mats Einarsson, till-\r\nståndsprövningen måste man väl kunna se som ett\r\ningrepp i den kommunala självstyrelsen? Incitamentet\r\n- skulle det vara detsamma som det har varit tidigare,\r\natt man inte får all vinst om man säljer ut utan att en\r\ndel av vinsten tas bort? Jag vet inte vad Mats Einars-\r\nson tänker på där, men någonting är det. Det ska inte\r\nlöna sig att sälja ut. Det är ju också ett sätt att ingripa,\r\ntycker jag.\r\nJag vill inte säga att vår modell är den optimala,\r\nmen jag tycker inte att detta lät bättre. Låt oss gå\r\nihop, alla vi som är intresserade av att bostäderna inte\r\nska säljas ut på det här sättet. Jag är inte emot att man\r\nsäljer ut bostäder här och där. Men det är just att hela\r\nbestånd åker ut, hela bolag som har viktig strategisk\r\nbetydelse för kommunen, som vi på något sätt måste\r\nhindra. Det var därför de här stopplagarna kom till.\r\nSedan får man säga vad man vill i Stockholm.\r\nMan säger att det inte är det man vill. Men så är det.</pre><pre>Anf.  180  KERSTIN KRISTIANSSON\r\nKARLSTEDT (s):\r\nHerr talman! Det är inte lätt att komma in så här i\r\nslutet av debatten och så här sent på kvällen. Därför\r\nska jag försöka fatta mig kort och kärnfullt. Den de-\r\nbatt som precis har föregått mitt anförande tycker jag\r\nkom in lite väl mycket på detaljnivå. Utskottsbetän-\r\nkandet handlar förvisso om kommunal självstyrelse,\r\nlokaldemokrati på olika nivåer och övriga frågor med\r\nbäring på demokrati. Då tycker jag att man kanske\r\nska hålla sig på den lite mer principiella nivån utan att\r\nhänge sig åt detaljer.\r\nFyra reservationer har fogats till betänkandet och\r\ntvå särskilda yttranden. Inledningsvis skulle jag vilja\r\nyrka bifall till utskottets hemställan och avslag på\r\nsamtliga reservationer.\r\nJag tänker inte kommentera varje motion, för be-\r\ntänkandet är uppbyggt på motioner. Jag vill ändå\r\npeka på det utredningsarbete som rör de lokaldemo-\r\nkratiska frågorna och flernivådemokratin.\r\nUtredningar görs det många, och många på en rad,\r\nhar det sagts från en del talare här i talarstolen. Och\r\nvisst görs det utredningar. Inte minst borgerligheten\r\nropar på nya utredningar. En av reservationerna\r\nhandlar just om att man vill ha en utredning kring ett\r\nförstärkt grundlagsskydd för den kommunala själv-\r\nstyrelsen.\r\nDe utredningar som pågår är, som tidigare har\r\nnämnts här, Kommundemokratikommittén, PARK-\r\nutredningen, ALLBO-kommittén, utredningen om\r\nbeslutsprocessen vid försäljning av och överlåtelse av\r\ndriftsansvar för den offentligt finansierade vården,\r\ndär vi känner den ensamutredare som sitter och arbe-\r\ntar. Många av de motioner som behandlas i betänkan-\r\ndet är direkt applicerbara på de här utredningarna.\r\nHelena Bargholtz ställde i sitt anförande frågan\r\ntill mig vilken uppfattning jag hade om att ungdomar\r\nska vara valbara i sin hemkommun och inte i den\r\nkommun där de studerar. Den frågan landar just i\r\nKommundemokratikommittén. Jag kan upplysa He-\r\nlena Bargholtz om att vi hade ett internat i Kommun-\r\ndemokratikommittén förra veckan, och en av de frå-\r\ngor som diskuterades väldigt intensivt var just denna.\r\nJag var den som lyfte upp frågan. Det är viktigt, inte\r\nminst ur ett glesbygdsperspektiv, när våra ungdomar\r\nfrån glesbygden flyttar till studentorterna och vi tap-\r\npar en påfyllning av unga i de demokratiska leden.\r\nJag kan hålla med Helena Bargholtz om att det är en\r\nviktig fråga och en viktig demokratifråga.\r\nSå går jag över till reservationerna. Vi vet, som\r\nockså har belysts tidigare under debatten, att samtliga\r\nborgerliga partier vill ha en utredning för att stärka\r\ndet kommunala grundlagsskyddet för den kommunala\r\nsjälvstyrelsen. Utskottsmajoriteten är dock av en\r\nannan uppfattning. Vi tycker, precis som har citerats\r\nhär tidigare, att förhållandet mellan stat och kommun\r\npräglas av en helhetssyn, dvs. att stat och kommun\r\nsamverkar på olika områden för att tillgodose med-\r\nborgarna med samhällsservice av skilda slag. Om det\r\ndå är utgångspunkten, och vi dessutom kan konstatera\r\natt vi lever i ett föränderligt samhälle, är det svårt att\r\nen gång för alla i grundlagen dra strikta gränser kring\r\nkommunal självstyrelsesektor.\r\nI grunden - det har få nämnt - handlar det om en\r\ntrygghet för den enskilde individen. Den kommunala\r\nsjälvstyrelsen är ett medel, inte ett mål i sig. Uppgif-\r\nten är att skapa tillit till samhällets förmåga att skapa\r\ntrygghet och att lösa gemensamma uppgifter.\r\nDet handlar inte om att centralisera, Åsa Torstens-\r\nson, utan om att hjälpas åt från stat och kommun att\r\ntillgodose medborgarna med samhälleliga nyttigheter.\r\nJag vill dessutom påminna om den utfrågning som\r\nKU hade om fördelningen av den politiska makten,\r\nsom det hette, eller kommunal självstyrelse. Bland de\r\nexperter som deltog fanns det inte heller något starkt\r\nstöd för ett förstärkt grundlagsskydd av den kommu-\r\nnala självstyrelsen. Jag skulle t.o.m. kunna citera\r\nvissa av dem som hade väldigt bra liknelser kring\r\ndetta med kommunal självstyrelse. En av dem heter\r\nUlf Adelsohn. Han liknade detta vid ett förhållande\r\nmellan föräldrar och barn, där man begär och får och\r\nibland begär och får inte. Men man tillgodoses i alla\r\nfall.\r\nDessutom utreddes frågan 1996. Som har nämnts\r\nhär tidigare har detta inte lett till någon lagstiftning, i\r\nalla fall inte hitintills, utan frågan bereds fortfarande i\r\nRegeringskansliet.\r\nOm man nu tillsätter en ny utredning som ska ut-\r\nreda samma sak som den gamla, och när ni dessutom\r\nnär ni kräver detta kritiserar att utredningar tillsätts\r\nefter varandra, vad tror ni då att den nya utredningen\r\nska komma fram till som den gamla inte redan hade\r\nkommit fram till och som ska vara underlag för änd-\r\nringar i grundlagen?\r\nDessutom kan jag inte låta bli att i det här sam-\r\nmanhanget påpeka det inkonsekventa i reservationen.\r\nVi som är minnesgoda minns när vi i höstas diskute-\r\nrade kommunal kompetens. Moderater klev upp i\r\ndenna talarstol och pratade sig varma för ett förbud\r\nmot kommunal näringsverksamhet. Folkpartister\r\nkrävde att kommunala nyttigheter skulle drivas i\r\nnämndform och inte i bolagsform. Nu, ett halvår\r\nsenare, vill företrädare för samma partier ha en utred-\r\nning som syftar till ett förstärkt grundlagsskydd för\r\nden kommunala självstyrelsen.\r\nJag kan inte se någon konsekvens i det här. Den\r\nena gången ropar man på förstärkt grundlagsskydd,\r\noch den andra gången vill man beskära möjligheten\r\nför kommunerna att driva verksamhet i bolagsform.\r\nJag efterlyser konsekvensen. Var går den raka, strikta\r\nlinjen för framför allt moderater och folkpartister?\r\nNär det sedan gäller miljöstyrande vägavgifter har\r\nden frågan redan utretts av en särskild utredare. Han\r\nlämnade sitt betänkande så sent som i januari 1999.\r\nFörslaget bereds för närvarande i Regeringskansliet\r\ninom ramen för beredningen av infrastrukturproposi-\r\ntionen, som regeringen ju har aviserat. Av det skälet\r\nfinns det inte anledning att förorda ett tilläggsdirektiv\r\ntill författningsutredningen, eftersom ett arbete redan\r\npågår kring den frågan.\r\nDetsamma gäller reservationen om regional an-\r\nsvarsfördelning. Där finns ju PARK-utredningen,\r\näven vad gäller landstingens roll. Man ser över alla\r\nnivåer vad gäller detta. Därför bör vi avvakta det\r\nfortsatta beredningsarbetet av PARK:s förslag. Det är\r\ninte vare sig brukligt eller lämpligt, som nämnts här\r\ntidigare, att föregå detta.\r\nTill sist - detta har också nämnts här - har ett\r\nenigt utskott gjort ett tillkännagivande till regeringen\r\nsom gäller att jämställa uppdrag i kommunala bolag\r\nmed andra kommunala uppdrag, och det gäller\r\ntjänstledighet för förtroendeuppdrag. För övrigt har\r\njag också aktualiserat frågan i Kommundemokrati-\r\nkommittén, för den ryms ju väl inom ett av direktiven\r\ntill utredningen. Detta till trots har ett enigt utskott\r\nställt sig bakom ett tillkännagivande. Det är naturligt-\r\nvis viktigt att den här frågan belyses, och det har nu\r\ngjorts från två horisonter.\r\nMed detta, herr talman, vill jag avslutningsvis än\r\nen gång yrka bifall till utskottets hemställan och av-\r\nslag på samtliga reservationer.</pre><pre>Anf.  181  PER-SAMUEL NISSER (m) re-\r\nplik:\r\nHerr talman! Kerstin Kristiansson Karlstedt tar\r\nupp en fråga som jag kan hålla med om. Hon frågar\r\nhur man drar gränsen. Det är svårt att dra gränsen\r\nmellan staten och den kommunala självstyrelsen.\r\nOm man är ute och träffar mycket kommunfolk\r\noch har jobbat kommunalpolitiskt kan man ändå\r\nkonstatera, vilket är riktigt, att många anser att den\r\nkommunala självstyrelsen har inskränkts. Då är må-\r\nlet, i varje fall för mig när jag resonerar om detta, att\r\nvi på något sätt ska försöka förstärka och öka det här.\r\nDet ökar handlingsfriheten om man jobbar kommu-\r\nnalt, och man kommer också närmare medborgarna.\r\nMin fråga till Kerstin Kristiansson Karlstedt är då:\r\nTycker Kerstin Kristiansson Karlstedt inte att det är\r\nett riktigt mål att arbeta för att öka den kommunala\r\nsjälvstyrelsen?</pre><pre>Anf.  182  KERSTIN KRISTIANSSON\r\nKARLSTEDT (s) replik:\r\nHerr talman! Naturligtvis tycker jag det. Jag för-\r\nsökte också tala om lite grann varför det är så viktigt\r\natt det kommunala självstyret inte grundlagsregleras.\r\nMan ska se till att människorna får den samhällsser-\r\nvice, oavsett var i landet de bor, som är så viktig. Det\r\när egentligen det primära.\r\nIbland låter det i de här debatterna som om det\r\nviktiga är att kommunalråden eller kommunalpoliti-\r\nkerna får tillräckligt mycket makt. Men det kommu-\r\nnala självstyret är ett medel, inget mål i sig. Målet är\r\natt se till att samhällsinvånarna, de många männi-\r\nskorna, får den samhällsservice de ska ha och dess-\r\nutom en grundtrygghet.</pre><pre>Anf.  183  PER-SAMUEL NISSER (m) re-\r\nplik:\r\nHerr talman! Den andra frågan som jag även\r\ntänkte ta upp med Kerstin Kristiansson Karlstedt har\r\njag tagit upp med de andra partierna i majoritetsgrup-\r\npen. Det gäller beslutsformerna.\r\nDet är tillsatt eller ska tillsättas en utredare som\r\nska titta på det här med stopplagen och med besluts-\r\nformerna för kommunalfullmäktige och landstings-\r\nfullmäktige vad det gäller försörjning och sådant.\r\nMin enkla fråga till Kerstin Kristiansson är: Var\r\nstår socialdemokraterna i den här frågan? Ska vi slopa\r\nprincipen en man-en röst? Ska det bli nya besluts-\r\nformer? Är det rimligt?</pre><pre>Anf.  184  KERSTIN KRISTIANSSON\r\nKARLSTEDT (s) replik:\r\nHerr talman! En man-en röst är naturligtvis vik-\r\ntigt. Men Per-Samuel Nisser gör det lite enkelt för sig\r\nnär han uttrycker sig så. För vad handlar det egentli-\r\ngen om? Jo, det handlar om utförsäljning av bostads-\r\nbolag. Man säljer ut allmännyttan, man säljer ut akut-\r\nsjukhusen.\r\nDetta är sådant - och det tyckte jag att Per Lager\r\nuttryckte på ett bra sätt i sin liknelse - som har byggts\r\nupp under lång tid och som med ett enda klubbslag\r\nkan raseras på grund av tillfälliga majoriteter. Detta\r\när ytterst av nationellt intresse. Det är ju så. Det har\r\nbyggts upp under lång tid och kan raseras snabbt.\r\nÄr det då inte rimligt, Per-Samuel Nisser, att man\r\nhar tröghetsfaktorer i detta så att man kan stämma till\r\neftertanke, så att det inte i ett huj förändras till något\r\nannat? Nästa mandatperiod har man annan politisk\r\nmajoritet i kommunen eller landstinget, och då är det\r\nen annan vilja som råder.\r\nDet yttersta är ju ändå att värna sådana saker som\r\nbyggts upp under en lång tid till fromma för de\r\nmånga människor som bor i kommunen eller lands-\r\ntinget.</pre><pre>Anf.  185  MARIA LARSSON (kd) replik:\r\nHerr talman! Ja, vi vill ha en utredning till. Det\r\nvill vi naturligtvis av den anledningen att vi tror att\r\ndet föreligger ett behov.\r\nJag var lite förundrad när jag läste i majoritets-\r\ntexten att det inte fanns någon anledning att utreda\r\nigen med hänvisning till utredningen som var 1996.\r\nJag tyckte då att det hade varit mer hederligt att man\r\nhade skrivit att man inte vill utvidga det kommunala\r\nsjälvstyret i grundlagen.\r\nMen i dag ger Kerstin Kristiansson en helt annan\r\nförklaring. Det mottar jag med tacksamhet. Det är\r\nalltså så att det gamla förslaget fortfarande bereds i\r\nRegeringskansliet. Arbetstakten är inte hög, det för-\r\nstår jag. Men det är okej, bara det blir någonting av\r\ndet.\r\nÄr det så som Kerstin Kristiansson säger? Finns\r\ndet fog för det? Är det verkligen en reell beredning\r\nsom fortfarande pågår i Regeringskansliet? När kan\r\nvi då i så fall förvänta oss en proposition på det här\r\nområdet?\r\nSedan skulle jag också vilja lägga till ytterligare\r\nen fråga. Anser Kerstin Kristiansson att vi i dag be-\r\nfinner oss på den optimala nivån regleringsmässigt i\r\nförhållandet mellan stat och kommun? Vi är ju alla\r\növerens om att det finns ett ömsesidigt beroendeför-\r\nhållande. Är vi på den optimala nivån? Är Kerstin\r\nKristiansson av samma uppfattning som Per Lager,\r\natt Lagrådets åsikter kan man ha eller förkasta, att det\r\när politikerna som styr och att man inte behöver lyss-\r\nna på att Lagrådet vid upprepade tillfällen har sagt att\r\ndetta inte är tillräckligt reglerat?</pre><pre>Anf.  186  KERSTIN KRISTIANSSON\r\nKARLSTEDT (s) replik:\r\nHerr talman! Det var en vid fråga, Maria Larsson.\r\nDet här har legat till sig sedan 1996, säger Maria\r\nLarsson. Visst har det gjort det. Men är det inte på det\r\nviset att det här är svårt att reglera i grundlag? Finns\r\ndet inte just genom det på den nivå det finns?\r\nMaria Larsson frågar mig om en proposition\r\nkommer eller inte. Det borde hon väl kanske ta kon-\r\ntakt med andra om.\r\nSå till den andra frågan som Maria Larsson ställde\r\ntill mig, om grundlagen och det kommunala självsty-\r\nret. Jag tror att det är viktigt att vi har den principen\r\natt stat och kommun ska hjälpas åt för att tillgodose\r\ninvånarna när det gäller de samhälleliga nyttigheter-\r\nna. Det måste väl ändå vara grundtanken. De bryr sig\r\nganska lite om vem som förser dem med detta. Hu-\r\nvudsaken är att de har en grundläggande samhällsser-\r\nvice. Det är ju det som det ytterst handlar om. Det är\r\nju samhällsmedborgarna som vi i denna kammare\r\nsäger oss företräda. Även på kommunal och lands-\r\ntingskommunal nivå är det på det viset.</pre><pre>Anf.  187  MARIA LARSSON (kd) replik:\r\nHerr talman! Jag förutsatte att en socialdemokra-\r\ntisk representant för konstitutionsutskottet hade bättre\r\nkontakt med Regeringskansliet än vad jag har möjlig-\r\nhet att ha i opposition. Men det kanske inte är på det\r\nsättet. Det hade jag nog sett till att ha om jag hade\r\ntillhört majoriteten.\r\nJag känner att Kerstin Kristiansson backar rejält\r\nfrån det första inlägget när Kerstin Kristiansson ut-\r\ntryckligen sade att det fortfarande bereds i Rege-\r\nringskansliet. Det svar jag fick på min direkta fråga\r\nindikerade att det egentligen inte är en rejäl utredning\r\nsom pågår. Det ligger på hög och kanske tar någon\r\ntag i det någon gång, men kanske ändå inte.\r\nDå känner jag mig inte ett dugg tryggare med det\r\nsom jag först trodde var för handen. Det innebär i\r\npraktiken att man inte tycker att någon ytterligare\r\nreglering av det kommunala självstyret behövs och att\r\ndet Lagrådet har framfört saknar betydelse. Jag kan\r\ninte tolka det på något annat sätt.\r\nJag har roat mig med att läsa på Socialdemokra-\r\nternas hemsida. Där står det: Det är viktigt att själv-\r\nstyret har ett innehåll och ett handlingsutrymme som\r\ngör att medborgaren upplever det som meningsfullt\r\natt lägga tid och intresse på de gemensamma angelä-\r\ngenheterna.\r\nDet är vackert uttryckt. Kerstin Kristiansson åbe-\r\nropar individperspektivet. Det är helt rätt. Det ställer\r\njag upp på. Men jag åberopar också subsidiaritets-\r\nprincipen, vilken innebär att den högre nivån ska\r\nstödja den lägre och att beslut ska fattas på den nivå\r\nsom är mest effektiv och närmast medborgarna.\r\nAnser Kerstin Kristiansson utifrån detta att max-\r\ntaxan ökar eller minskar möjligheterna för den lokala\r\nnivån att utforma omsorg för barn och att bestämma\r\ntaxenivån?</pre><pre>Anf.  188  KERSTIN KRISTIANSSON\r\nKARLSTEDT (s) replik:\r\nHerr talman! När det gäller maxtaxan har jag hört\r\natt Maria Larsson har frågat flera företrädare, bl.a.\r\nPer Lager, om den frågan. Jag vet egentligen inte vad\r\nMaria Larsson vill ha ut av den frågan.\r\nJag kan svara att jag tycker att maxtaxan är bra,\r\näven det för de många människorna, för barnfamiljer-\r\nna. Den är efterfrågad, och jag vet när jag är ute bland\r\nmänniskor att den dessutom är populär. Man längtar\r\nefter att den slår fullt ut, så att man får känna av den.\r\nSedan, Maria Larsson, är det väl ingen inskränk-\r\nning av det kommunala självstyret? Kommunerna\r\nväljer ju själva om de vill ha maxtaxan. Väljer man\r\nbort den får man inte heller statsbidrag för de extra\r\nutgifter som det innebär att införa maxtaxa. Det är\r\nden enkla sanningen.</pre><pre>Anf.  189  ÅSA TORSTENSSON (c) replik:\r\nHerr talman! Det här anförandet från Kerstin\r\nKristiansson Karlstedt utvecklades riktigt intressant.\r\nJag vill haka på Maria Larssons fråga, som Kerstin\r\nKristiansson Karlstedt faktiskt inte svarade på.\r\nKerstin Kristiansson Karlstedt svarade inte på frå-\r\ngan om stärkandet av det kommunala självstyret\r\nbereds i regeringen. Jag vill ha svar, ett ja eller ett nej,\r\npå om frågan är under beredning. Kan vi räkna med\r\natt det kommer en proposition om ett förstärkande av\r\nden kommunala självstyrelsen under denna mandat-\r\nperiod?\r\nJag skulle också med risk för att bli tjatig vilja\r\nefterfråga ökade möjligheter för medborgarna att få\r\ndirektdemokratiska redskap. Det är ett förslag som\r\nhar avslagits under två års tid. Jag har inte vid något\r\ntillfälle fått någon annan respons vad gäller innehållet\r\nän hänvisningar till utredningar. Jag måste därför\r\nfråga om dessa angelägenheter kommer upp till de-\r\nbatt i kammaren, så att även Kerstin Kristiansson\r\nKarlstedt kan visa sina åsikter om hur vi ska stärka\r\nmedborgarens demokratiska delaktighet i samhälls-\r\nbygget.</pre><pre>Anf.  190  KERSTIN KRISTIANSSON\r\nKARLSTEDT (s) replik:\r\nHerr talman! Vad jag sade om förslagen från\r\nkommittén om den kommunala självstyrelsens\r\ngrundlagsskydd var att frågan nu ligger hos Rege-\r\nringskansliet. Den har ännu inte lett till någon lag-\r\nstiftning. Man har som alltid i utredningar kommit\r\nfram till en rad kloka förslag, men ärendet ligger\r\nfortfarande öppet på Regeringskansliet.\r\nVarför det är så kan man fundera kring. Jag tror\r\natt det är svårt att grundlagsstifta om det kommunala\r\nsjälvstyret. Jag har i mitt anförande motiverat varför\r\ndet är så. Det är svårt att för alltid dra strikta gränser\r\nkring ett kommunalt självstyre. Här gäller det att vara\r\nlite grann flexibel, eftersom vi lever i ett samhälle\r\nsom ständigt förändras. Att ändra i grundlag är ett\r\nstort steg, som inte kan justeras allteftersom sam-\r\nhällsbilden förändras.\r\nSå är det, och man har kanske upptäckt också på\r\nRegeringskansliet att det är svårt att lagstifta om\r\ndetta. Måhända är det därför som förslag dröjer. Vad\r\njag i mitt anförande ifrågasatte var om det finns nå-\r\ngon anledning att tillsätta ytterligare en utredning när\r\nfrågan har utretts så sent som 1996.\r\nVad sedan gäller de kommunala demokratifrågor-\r\nna vet Åsa Torstensson lika väl som jag att Kom-\r\nmundemokratikommittén har ganska klara direktiv\r\navseende just de frågor som Åsa Torstensson säger\r\nsig värna så varmt om. Också jag värnar om dem. Jag\r\ndeltar väldigt aktivt i det arbete som kommittén nu\r\nutför. Jag för fram synpunkter inte minst med ut-\r\ngångspunkt i mitt arbete i konstitutionsutskottet.</pre><pre>Anf.  191  ÅSA TORSTENSSON (c) replik:\r\nHerr talman! Jo, det finns nog anledning att ta upp\r\nfrågan om kommunal självstyrelse till en ytterligare\r\nutredning. Att så är fallet beror på att beredningens\r\nförslag nu tydligen ligger i någon låda sedan 1996.\r\nDet har faktiskt runnit ganska mycket vatten under\r\nbroarna sedan 1996. Beredningen hade tillsatts med\r\nanledning av förslag som berörde det kommunala\r\nskatteutjämningssystemet.\r\nUnder de gångna sex åren har den nuvarande so-\r\ncialdemokratiska regeringen lagt fram ett stort antal\r\nandra förslag som berört just det kommunala självsty-\r\nret. Det finns all anledning att återigen ta upp en\r\nsådan fråga till utredning. I den utredning som Maria\r\noch jag har suttit i har man över huvud taget inte\r\nberört de förslag som den socialdemokratiska rege-\r\nringen och dess majoritetskonstellation under de\r\nsenaste åren har lagt fram och drivit igenom.</pre><pre>Anf.  192  KERSTIN KRISTIANSSON\r\nKARLSTEDT (s) replik:\r\nHerr talman! Det handlar ändå om att det kom-\r\nmunala självstyret såg likadant ut då som nu. Sedan\r\nförstod jag på Åsa Torstenssons fråga vad det egent-\r\nligen handlar om. Det handlar inte ett dugg om det\r\nkommunala självstyret i sig, om dess juridiska eller\r\nom dess konstitutionella aspekter. Det handlar om\r\npolitik snarare än om juridik.</pre><pre>Anf.  193  HELENA BARGHOLTZ (fp) re-\r\nplik:\r\nHerr talman! Jag vill först säga att jag är glad över\r\natt Kerstin Kristiansson Karlstedt driver frågan om\r\nungdomars möjligheter att fortsätta i politiken. Jag\r\nhoppas och utgår från att det nu finns en solid majo-\r\nritet i Kommundemokratiutredningen härför, så att\r\nåtminstone detta kan bli en verklighet.\r\nDet är vidare inte utan att man blir ganska nyfiken\r\npå utredningen från 1996. Inte alla av oss var med i\r\nriksdagen då. Jag frågar mig vad  som gör att den blir\r\nliggande i en byrålåda och varför man inte fem år\r\nefter det att utredningen blivit färdig kan redovisa\r\nden. I så fall är det väl bättre att man från Regerings-\r\nkansliet talar om att det inte gick att göra någonting\r\nav utredningen och tar nya tag.\r\nJag håller helt med Maria Larsson om att det väl\r\när rimligt att Kerstin Kristiansson Karlstedt med de\r\nförsänkningar som hon rimligen har i Regeringskans-\r\nliet skulle kunna begära att få en redovisning av vad\r\nsom har gått snett med utredningen och av anledning-\r\nen till att den inte leder framåt.\r\nKerstin Kristiansson Karlstedt talade också om\r\nmänniskors tillit till samhällets nyttigheter. Ja visst är\r\ndet viktigt att människor känner tillit till samhället.\r\nDet är vi alla överens om, men jag kan vittna om att\r\nväldigt många människor inte längre känner den\r\nminsta tillit till samhället. Jag tänker på de olika reg-\r\nler som hela tiden förändras i samhället.\r\nJag har som f.d. kommunalpolitiker upplevt den\r\nvånda och oro som skatteutjämningssystemet föror-\r\nsakar kommunerna. Det är svårt och komplicerat, och\r\nman vet inte från ett år till ett annat vad som egentli-\r\ngen gäller. Detta smittar av sig på kommuninvånarna,\r\nsom inte heller vet vad som kan gälla från ett år till ett\r\nannat. Man kan inte långsiktigt garantera att det kan\r\nfinnas bra barnomsorg, äldreomsorg osv., eftersom\r\nman inte vet hur ens ekonomiska situation ser ut i\r\nkommunerna och inte rår över den själv.\r\nNär det gäller kommunala bolag handlar det om\r\natt dessa ägnar sig åt verksamheter som ligger utanför\r\nden kommunala kompetensen. Det handlar om af-\r\nfärsverksamhet som de kommunala bolagens företrä-\r\ndare inte är lämpade att sköta. Det är det som gör att\r\nvi inte är förtjusta i kommunala bolag.</pre><pre>Anf.  194  KERSTIN KRISTIANSSON\r\nKARLSTEDT (s) replik:\r\nHerr talman! Jag tycker inte att vi här i kammaren\r\nska diskutera mitt förhållande till Regeringskansliet.\r\nJag ber att få understryka att jag sköter det på egen\r\nhand. Några talare har lite ironiskt påpekat detta. Låt\r\noss ägna oss åt sakfrågorna i stället.\r\nVad gäller skatteutjämningssystemet, Helena\r\nBargholtz, vill jag säga att jag kommer från fattig\r\nglesbygd i Norrland. Vi är där mycket glada över att\r\nvi har ett skatteutjämningssystem som egentligen är\r\npolitiskt snarare än juridiskt eller konstitutionellt\r\npräglat. Det handlar om att bättre bemedlade tillväxt-\r\nkommuner ger till dem som har det lite sämre, så att\r\nman får en liknande - alls icke lika - tillväxt och\r\ngrundservice i hela landet. Detta är av nationellt in-\r\ntresse och handlar inte för ett ögonblick om att in-\r\nskränka det kommunala självstyret.</pre><pre>Anf.  195  HELENA BARGHOLTZ (fp) re-\r\nplik:\r\nHerr talman! Jag avsåg inte med mitt inlägg att i\r\nsig kritisera det kommunala skatteutjämningssystem-\r\net, även om man kan ha synpunkter på det.\r\nVad jag kritiserar är att det är ett så komplicerat\r\nsystem att inte kommunkontorens ekonomiavdelning-\r\nar och än mindre ledande kommunalpolitiker kan\r\ngöra en bedömning av vad de kan få eller kan bli av\r\nmed - vilket har inträffat i min kommun - från ett år\r\ntill ett annat. Systemet är så komplicerat att ingen kan\r\nräkna ut om man får rätt belopp eller inte.\r\nJag vet att skatteutjämningssystemet för många\r\nkommuner är livsavgörande. Det är inte det som\r\nsaken gäller. Det finns ingen förutsägbarhet i system-\r\net, och det skapar en bristande tillit. Jag talade om\r\nkommuninvånarnas brist på tillit till samhällssystem-\r\net, och det var med anledning av det som jag tog upp\r\nskatteutjämningsfrågan.</pre><pre>Anf.  196  KERSTIN KRISTIANSSON\r\nKARLSTEDT (s) replik:\r\nHerr talman! Det är knappast en debatt om tekni-\r\nkaliteter, om svårtydbarhet osv., som vi ska föra här i\r\nkammaren, utan vi ska diskutera om det kommunala\r\nskatteutjämningssystemet är bra för fattiga kommu-\r\nner. Är det rättvist att man fördelar från bättre be-\r\nställda kommuner till de fattigare? Jag tycker att det\r\när rättvist, och det tycker uppenbarligen också Helena\r\nBargholtz, vilket gläder mig.</pre><pre>Anf.  197  LARS ELINDERSON (m):\r\nHerr talman! Det känns lite konstigt att bryta en\r\nsådan intressant diskussion. Det hade i och för sig\r\nvarit intressant att få fortsätta med en del av de fråge-\r\nställningar som har varit uppe tidigare.\r\nHerr talman! Det jag egentligen vill tala om är en\r\nmotion som behandlar en helt annan aspekt på den\r\nkommunala demokratin, eller den regionala demo-\r\nkratin, än den som har diskuterats här senast.\r\nI morgon kommer kammaren, såvitt jag förstår, att\r\ndiskutera och förhoppningsvis också ta ställning till\r\nett betänkande från bostadsutskottet om vissa indel-\r\nnings- och länsstyrelsefrågor. I det betänkandet före-\r\nslår en majoritet att några kommundelar, Torslanda\r\noch Ljungskile, ska få möjlighet att bilda en egen\r\nkommun. Det är ett bra, välgrundat och välmotiverat\r\nförslag, inte minst av demokratiska skäl. Med delvis\r\nsamma motivering som Torslanda och Ljungskile\r\nkommundelar har anfört, som uppenbarligen också\r\nmajoriteten i bostadsutskottet stöder, har man fått\r\ngehör för sina tankar. Vi är några moderater från\r\nVästra Götalands län som har motionerat om att riks-\r\ndagen också ska skapa förutsättningar för att dela\r\nsekundärkommunen Västra Götaland, dvs. landstinget\r\nVästra Götaland. Av någon anledning har denna frå-\r\nga, till skillnad från de andra  kommundelningsfrå-\r\ngorna, hamnat i konstitutionsutskottet. Det är därför\r\njag måste diskutera den här frågan skild från kom-\r\nmundelningsfrågorna.\r\nKonstitutionsutskottet tar inte ställning till våra\r\nyrkanden utan hänvisar till Kommundemokratikom-\r\nmitténs uppdrag att se över hur de procedurer som har\r\nsamband med kommundelningar ska underlättas,\r\nvilket således innebär att frågan sannolikt kommer att\r\nåterkomma vid ett senare tillfälle. Jag hade naturligt-\r\nvis gärna sett att frågan hade kunnat avgöras på sam-\r\nma sätt som kommundelningsfrågan i Bohuslän och\r\nGöteborg, men får tills vidare nöja mig med att vår\r\nbegäran inte avslås. Jag vill ändå kommentera frågan\r\noch vår motion något.\r\nEnligt 1 kap. 1 § indelningslagen, vilket  utskottet\r\nhänvisar till, ska vid en prövning av frågan om indel-\r\nningsändring särskild hänsyn tas till den eller de\r\nkommuner som närmast berörs av ändringen. Särskild\r\nhänsyn ska också tas till befolkningens önskemål.\r\nSådan hänsyn togs inte när de västsvenska landsting-\r\nen slogs samman till ett nytt storlandsting. Jag ska ta\r\nexemplet från Skaraborgs län där jag själv bor.\r\nAv 17 kommuner i Skaraborgs län svarade elva\r\ndefinitivt nej i den remissomgång som föregick riks-\r\ndagsbeslutet. Tre kommuner av de sex återstående\r\navstod från att ta ställning i sakfrågan. Tre av de 17\r\nkommunerna var positiva till förändringen. Det gjor-\r\ndes under samma period ett antal opinionsundersök-\r\nningar i hela västra Götaland. Det visade sig då enligt\r\nundersökningarna att i hela regionen, men framför allt\r\ni Skaraborg, Dalsland och norra Bohuslän, var en\r\nmassiv opinion negativ till förändringen. Över 80 %\r\nav skaraborgarna sade sig vara negativa till detta.\r\nTrots ett upprop om en folkomröstning, undertecknat\r\nav ungefär 15 000 personer de sista veckorna innan\r\närendet kom upp till behandling, sade landstinget och\r\nregeringen nej till att underställa frågan en folkom-\r\nröstning.\r\nDen här inställningen har inte försvagats med ti-\r\nden. Under hösten presenterades en rapport från ett\r\ninstitut vid Göteborgs universitet som visade snarare\r\natt attityderna och inställningen bland medborgarna\r\nhar förstärkts i frågan.\r\nHerr talman! Jag förutsätter att frågan i den fort-\r\nsatta behandlingen följer de berörda kommunernas\r\noch befolkningens vilja i frågan i enlighet med vad\r\nsom står i indelningslagen. Med vetskap om den\r\nuppfattning som finns bland medborgarna kan jag\r\nkänna det som en bekräftelse på att riksdagen i så fall\r\nkommer att bifalla vår motion.</pre><pre>Överläggningen var härmed avslutad.\r\n(Beslut skulle fattas den 8 mars.)</pre><pre>12 §  En ny statistiklagstiftning</pre><pre>Föredrogs\r\nfinansutskottets betänkande 2000/01:FiU15\r\nEn ny statistiklagstiftning (prop. 2000/01:27).</pre><pre>Anf.  198  ANNA ÅKERHIELM (m):\r\nHerr talman! I propositionen föreslås en ny lag-\r\nstiftning om den officiella statistiken, vilket bl.a.\r\ninnebär att gällande regler förs samman till en lag.\r\nAnpassning har gjorts till bestämmelser i EG:s da-\r\ntaskyddsdirektiv och personuppgiftslagen när det\r\ngäller behandling av personuppgifter. Dessutom före-\r\nslås ett rättsligt skydd för beteckningen Sveriges\r\nofficiella statistik och en officiell symbol för den-\r\nsamma.\r\nStatistiken har en lång historia i vårt land med\r\nrötter i 1700-talet, men dagens system är resultatet av\r\nen process som har pågått sedan 1960. Under första\r\nhälften av 60-talet pågick en långtgående centralise-\r\nring. Förutsättningarna och villkoren för statistiken\r\nhar därefter varit föremål för flera utredningar.\r\nDen 1 juli 1994 genomfördes en reform av det of-\r\nficiella statistiksystemet i omvänd riktning. Bl.a.\r\nändrades principerna för ansvarsfördelning och finan-\r\nsiering. Reformen innebar att omkring 25 myndighe-\r\nter fick ansvar för den s.k. sektorsanknutna statisti-\r\nken, dvs. den statistik som tas fram inom myndighe-\r\nternas respektive områden.\r\nMyndigheterna blev beställaransvariga och fick\r\ngenom detta möjlighet att styra och kontrollera pro-\r\nduktionen inom det område som de ansvarar för.\r\nReformen innebar samtidigt att SCB, som är central\r\nförvaltningsmyndighet för den officiella statistiken\r\noch annan statlig statistik, fick sin verksamhet upp-\r\ndelad i tre områden.\r\n· Det var dels ansvar för den anslagsfinansierade\r\nsektorsövergripande statistiken, dvs. den statistik\r\nsom saknar en entydig huvudanvändare, t.ex. ar-\r\nbetsmarknadsstatistik,\r\n· dels ansvar för samordning av den officiella sta-\r\ntistiken,\r\n· och dels produktion av statistik på uppdrag.\r\nI början av 1998 beslutade regeringen att tillkalla\r\nen särskild utredare med uppgift att utvärdera statisti-\r\nkreformen. Anledningarna var flera. I uppdraget in-\r\ngick också att analysera EU-medlemskapets effekter\r\npå statistikens område och lämna förslag till eventu-\r\nella förändringar. Samtidigt tillsattes inom Finansde-\r\npartementet en statistikregelgrupp med uppgift att\r\nlämna förslag till ändringar i de författningar som\r\nreglerar statistikproduktionen. Utredningen lämnade\r\nsitt betänkande i september 1999, och Statistikregel-\r\ngruppen presenterade sitt arbete i december samma\r\når.\r\nHerr talman! Vad är då officiell statistik? Enligt\r\npropositionen är det viktigt att det klart framgår vad\r\nsom är officiell statistik inom ett visst område. Den\r\nska vara kringgärdad av särskilda regler, den ska vara\r\nobjektiv och allmänt tillgänglig och inte minst viktigt\r\nproducerad enligt vetenskapliga metoder. Det låter i\r\noch för sig betryggande, men mycket står och faller\r\npå definitionen, avgränsningen, av begreppet officiell\r\nstatistik. Vad föreslår då regeringen?\r\nJo, att \"officiell statistik är sådan statistik som ska\r\nfinnas för allmän information, utredningsverksamhet\r\noch forskning\". Någon bättre beskrivning får vi inte i\r\nkammaren. Det är en förändring från den tidigare\r\nlydelsen \"för samhällsplanering, forskning, allmän\r\ninformation och internationell rapportering\".\r\nPå vilket sätt är den nya formuleringen ett förtyd-\r\nligande? Vi moderater, liksom många remissinstan-\r\nser, anser i stället att avgränsningen är utomordentligt\r\nluddig. Riksrevisionsverket framhåller att den före-\r\nslagna definitionen utesluter viktiga statistikområden.\r\nDet är i övrigt mycket oklart vilken statistik som ska\r\ningå i Sveriges officiella statistik, för vem och för\r\nvilket ändamål. Man anser dessutom att bedöm-\r\nningskriterierna bör författningsregleras tillsammans\r\nmed uppgift om vem som svarar för utveckling av\r\ndessa kriterier och hur en diskussion kring dessa bör\r\nföras.\r\nRiksskatteverket betonar att de i författningsför-\r\nslaget föreslagna beskrivningarna av officiell statistik\r\när alltför knapphändiga för att tjäna som avgränsning\r\nav begreppet. Den föreslagna definitionen blir en\r\ncirkeldefinition som helt och hållet överlåter till den\r\nstatistikansvariga myndigheten att avgöra vilken\r\nstatistik som ska framställas.\r\nVi moderater har redan tidigare ifrågasatt omfatt-\r\nningen av den offentliga statistiken, och det liggande\r\nförslaget tycks inte bidra till att dämpa ett omättligt\r\nönskemål om mer och mer statistik. Det är inte bara\r\nmängden vi reagerar inför utan även risken att kvali-\r\nteten blir lidande. Dessutom, och det är inte oviktigt,\r\nfinns det en kostnadsaspekt. Vi anser det rimligt att\r\nbegreppet officiell statistik hålls mycket strikt och\r\nbegränsas till områden som är av offentlig betydelse\r\noch som är viktiga och strategiska för det offentliga\r\nbeslutsfattandet.\r\nEn stor del av uppgifterna till den officiella statis-\r\ntiken vandrar mellan olika myndigheters register. I\r\nden mån uppgifter överförs mellan olika register hos\r\nSCB uppkommer inget hinder ur sekretessynpunkt,\r\neftersom dessa rör sig inom samma verksamhetsgren.\r\nMen många uppgifter överförs som sagt från ett re-\r\ngister hos en myndighet till ett annat register hos en\r\nannan myndighet.\r\nVi moderater stöder den uppfattning som Hovrät-\r\nten i Skåne och Blekinge för fram, nämligen att det är\r\noerhört svårt att överblicka konsekvenserna av en\r\ngenerell uppgiftsplikt. Vi anser även liksom Datain-\r\nspektionen att en författningsreglering av upp-\r\ngiftsplikten är att föredra framför en utsträckt till-\r\nlämpning av generalklausulen.\r\nFör att öka öppenheten kring dessa frågor anser vi\r\natt permanenta personregister av mycket integri-\r\ntetskänslig natur bör förbehållas riksdagen att besluta\r\nom genom ställningstagande i det enskilda fallet.\r\nÖver huvud taget uppfattar vi skrivningarna i propo-\r\nsitionen som mycket svårtolkade, t.ex. vid behandling\r\nav personuppgifter för annan statistik än officiell\r\nstatistik. Förslaget hade vunnit på att man från rege-\r\nringen hade tagit mer tid på sig. Även personer med\r\nextremt goda kunskaper inom området kommer att ha\r\nproblem att tolka vad som står.\r\nRegeringen gör även bedömningen att förslagen i\r\npropositionen inte får några ekonomiska konsekven-\r\nser. För vår del ser vi det som omöjligt att utifrån\r\npropositionen göra någon sådan bedömning. Som vi\r\ntidigare anfört är det däremot intressant att i ett vidare\r\nperspektiv utreda skattebetalarnas totala kostnad för\r\noffentlig statistik. Det är lätt att stirra sig blind på de\r\nsiffror som finns redovisade i budget, men då bortser\r\nman helt ifrån underliggande led, kommuner, företag\r\noch enskilda individer.\r\nDen utredning som ligger till grund för proposi-\r\ntionen, men vars synpunkter i så ringa del blivit redo-\r\nvisade, har beräknat den årliga kostnaden för upp-\r\ngiftslämnandet till den officiella statistiken till 270\r\nmiljoner kronor. Denna uppskattning är troligtvis en\r\nmycket försiktig beräkning. Enbart kostnaden för\r\nstatistik över varuhandel inom EU torde uppgå till\r\n200 miljoner årligen för medverkande svenska före-\r\ntag. Ca 15 000 företag lämnar uppgifter en gång per\r\nmånad.\r\nVi anser utifrån dessa uppgifter att lagstiftningen i\r\nhög grad bör ta hänsyn till dessa underliggande ef-\r\nfekter och inte bara den eventuella nyttan. Regeringen\r\nbör därför återkomma till riksdagen med förslag som\r\nbättre speglar den verkliga kostnaden på statistikens\r\nområde.\r\nHerr talman! Under resans gång och fram till be-\r\nhandlingen i finansutskottet har ytterligare kritik\r\nframkommit med anledning av propositionen, framför\r\nallt med avseende på den kritik som funnits men som\r\ninte tillåtits komma fram eller tonats ned så till den\r\nmilda grad att den knappast gick att skönja.\r\nDet handlar framför allt om SCB:s olika och mot-\r\nstridiga roller. I ett appendix till utredningens betän-\r\nkande finns bl.a. en rapport signerad Statskontoret.\r\nTre områden definieras som problem.\r\n· Tillsynsfunktionen inom SCB är i dag såväl svag\r\nsom otydlig vad gäller ansvar, mandat, befogen-\r\nheter och position inom SCB.\r\n· Det finns behov av en klarare gränsdragning mel-\r\nlan SCB:s roll som statistikansvarig myndighet\r\noch rollen som producent.\r\n· Tydliga ekonomiska spelregler och en bättre\r\ngränsdragning när det gäller vilka tjänster SCB\r\nska producera fritt respektive ta betalat för.\r\nI rapporten skissas på olika alternativ, men den\r\nsammanfattande bedömningen är att \"rollkonflikterna\r\ni nuläget är av sådan art och omfattning att någon\r\nform av åtgärd är motiverad\". Formuleringen är så\r\npass skarp att den borde ha föranlett regeringen att se\r\növer situationen i samband med den nu föreliggande\r\npropositionen.\r\nMot bakgrund av detta begärde vi moderater en\r\nhearing i finansutskottet, som i och för sig inte gav så\r\nmånga ytterligare svar, men tillräckligt för att förstär-\r\nka intrycket av att regeringen gått lite för snabbt fram.\r\nPropositionen är ett hastverk utan att tidsnöd förelig-\r\nger. I stället för att göra en ordentlig översyn av hela\r\nområdet när det gäller definitioner, gränsdragning,\r\nansvar, rollfördelning och samordningsbehov förelig-\r\nger en mycket svag definition och otydliga justeringar\r\nmed tolkningsproblem och okända konsekvenser.\r\nNär det gäller samordning är flertalet remissin-\r\nstanser positiva till en förstärkning, och utredningen\r\när ganska klar på den punkten. Olika möjligheter\r\nfinns, alltifrån att inte göra någonting till ett friståen-\r\nde råd eller en fristående myndighet. Dessa alternativ\r\nbehandlar propositionen endast på några rader trots\r\natt frågan uppenbart har varit viktig i utredningen.\r\nDet är en stor brist. Här borde regeringen tagit ställ-\r\nning.\r\nAv hearingen framgick inte heller att det förelåg\r\nnågon förklarlig brådska med de nu framlagda försla-\r\ngen. En ny lagstiftning hade vunnit på, som jag sade\r\ntidigare, att regeringen skyndat långsamt och i ett\r\nsenare skede återkommit med ett mer heltäckande\r\nförslag som åtgärdat de problem som framkommit\r\nunder behandlingen.\r\nMot denna bakgrund, herr talman, yrkar jag av-\r\nslag på propositionen i dess helhet. Om nu inte detta\r\nyrkande vinner majoritet i kammaren står vi självklart\r\nbakom våra reservationer i övriga moment, men för\r\ntids vinnande yrkar jag bifall endast till reservation\r\nnr 1.</pre><pre>Anf.  199  PER LANDGREN (kd):\r\nHerr talman! Jag vill börja med att yrka bifall till\r\nreservation 1 och också reservation 6.\r\nHerr talman! Jag ska först motivera avslagsyrkan-\r\ndet för kammaren och för eventuella TV-tittare i\r\nriksdagsrummen, även om det är sent och det kanske\r\ninte är så många kvar. Det handlar om propositionens\r\nkvalitet. Propositionen står, som vi har hört, på två\r\nben. Å ena sidan handlar det om en implementering\r\nav EG-direktiv, å andra sidan är det en utvärdering av\r\nstatistikreformen från 1993-1994.\r\nVad gäller implementeringen av EG-direktivet har\r\nvi inte så mycket att säga. Även förslaget om en\r\nsamlad statistiklagstiftning tycker vi är rimligt. Som\r\nvi tidigare har hört är det inte så bråttom med detta.\r\nDärför kan man inte av någon typ av tidsskäl motive-\r\nra att propositionen behövde komma nu. Vi tycker\r\nsom tidigare talare att den skulle ha vunnit på om\r\nbåda delarna hade varit bra. Nu är det först den 1\r\noktober som EG-direktiven ska vara implementerade.\r\nPå så sätt finns det och har funnits tid. Den ena delen\r\ngäller alltså EG-direktivet.\r\nDen andra delen gäller utvärderingen av statisti-\r\nkreformen. Den är tyvärr undermålig, Hans Hoff,\r\nsocialdemokraternas talesman. Den är av dålig kvali-\r\ntet. Det ger en konstig känsla av att när regeringen\r\nproducerar propositioner är det i stor utsträckning just\r\nEG-direktiv som kommer fram. När det kommer\r\nnågonting av egen kraft är det inte bra. Det är flera\r\ngånger som jag har fått kritisera detta, och kolleger\r\ntill mig har märkt samma sak om EG-direktiv i pro-\r\npositionsströmmen.\r\nI den mån som regeringen inte gör någonting kre-\r\nativt själv ger det en större kraft bakom kritiken att\r\ndet är Bryssel som bestämmer allting. Det är ett all-\r\nvarligt principiellt problem.\r\nHerr talman! Jag hoppas att Hans Hoff hörde detta\r\ntrots att han var upptagen av viktiga överläggningar.\r\nBakgrunden har vi hört talas om, så jag har ingen\r\nanledning att upprepa den. Däremot vill jag via herr\r\ntalman ställa ett antal frågor till Hans Hoff, som jag\r\nnaturligtvis hoppas att han besvarar. Det står i utvär-\r\nderingen, dvs. i bakgrunden till propositionen, att\r\nman är positiv till reformen. I propositionen på s. 29\r\nstår det också att regeringen delar denna bedömning.\r\nMen samtidigt är regeringen inte av allt att döma\r\nberedd att fullfölja reformen i meningen att hjälpa till\r\natt skapa en marknad för statistikproduktion och att\r\nföra makten över statistiken till de fackmyndigheter\r\nsom faktiskt vet vad de vill ha statistik om. De är nu\r\nbeställarmyndigheter.\r\nMin fråga är: Hur är socialdemokratins inställning\r\ntill statistikreformen? Var den bra eller var den dålig?\r\nTala ur skägget! Om den var bra, som regeringen\r\nsäger - varför vill ni då inte fullfölja den?\r\nÄven om timmen inte hade varit sen skulle jag ha\r\nsagt till Hans Hoff m.fl. här, herr talman, att det up-\r\npenbarligen finns en dragkamp mellan å ena sidan\r\nStatistiska centralbyrån och å andra sidan de statisti-\r\nkansvariga myndigheterna.\r\nMan kan titta på s. 31 i propositionen. Det är ju ett\r\nregeringsbeslut, och inte ett riksdagsbeslut, så jag ska\r\ninte blanda ihop de rollerna. När det gäller ansvars-\r\nfördelningen som regeringen bereder i sin ordning så\r\nkan man läsa om hur de olika verken, med ett undan-\r\ntag, vill ha beslutanderätten över både resurser och\r\nstatistik. Från SCB säger man att man vill att det ska\r\nligga hos SCB. Man kan vara människokännare, och\r\nhär gäller det att se igenom någon typ av dragkamp\r\neller låt oss säga maktkamp, försöka göra det bästa av\r\nsaken och antingen fullfölja reformen eller inte.\r\nNär jag gick igenom remissinstanserna var det\r\nalldeles uppenbart att denna kritik fanns, och att den\r\nhar funnits där från början. Situationen är alltså på\r\nintet sätt ny.\r\nKritisera mig om ni tycker att jag har fel, men jag\r\ntycker att en viktig punkt som rimligtvis bör finnas\r\nmed i snart sagt varje lagstiftning är vad målet är med\r\nlagstiftningen och vilka medel man vill använda sig\r\nav för att driva hem detta mål. När man läser lagtex-\r\nten ser man att målet saknas. Det saknas ett övergri-\r\npande mål, och det saknas avgränsningar i form av\r\ndefinitioner, som vi har hört tidigare. Vi har försökt\r\natt formulera ett förslag till det övergripande målet.\r\nDet kanske kan kritiseras för att vara för allmänt, men\r\ni politisk filosofi så är det som gäller det gemensam-\r\nma bästa. Man ska ha ett övergripande mål för lag-\r\nstiftning över huvud taget som är det gemensamma\r\nbästa.\r\nNär man börjar sortera begreppen inser man att\r\nstatistik är ett medel. Statistik är inte något mål, och\r\ndet har faktiskt inte något värde i sig. En statistisk\r\nuppgift för vad det vara månde, t.ex. för riksdagsle-\r\ndamöternas närvaro i kammaren, har ingen betydelse\r\ni sig om man inte försöker tränga bakom statistiken\r\noch använda den till någonting. Statistik är alltså ett\r\nmedel. Därför måste statistiken kunna motiveras,\r\nnaturligtvis utifrån ett gott förvaltarskap och att man\r\neffektivt använder offentliga medel. Men den måste\r\nockså hela tiden prövas mot det övergripande målet.\r\nJag antar att Hans Hoff m.fl. håller med mig, herr\r\ntalman, om att statistik inte får göras på ett sådant sätt\r\natt det kränker enskilda människor och deras person-\r\nliga integritet. Där har vi en bred enighet. Men det får\r\nheller inte oskäligt tynga en verksamhet så att det\r\näventyrar just den verksamhet som man ska hämta in\r\nstatistik om. Och så är faktiskt fallet, hör man när\r\nman lyssnar på dem som avkrävs detta. Jag tycker att\r\nman måste stanna upp, verkligen pröva medlen och se\r\nom de inte motverkar målet.\r\nAnna Åkerhielm talade något om detta med defi-\r\nnition. Jag vill bara säga att såväl i regelgruppen som\r\ni lagens tidigare formulering fanns en definition av\r\noffentlig statistik - men nu är den borta. Definition\r\nbetyder ju avgränsning, och har man ingen avgräns-\r\nning så kan det hela mycket riktigt växa hur som\r\nhelst, utan någon kontroll. I och för sig är det klart att\r\ndet finns någon typ av ekonomisk barriär eller något\r\nekonomiskt hinder eftersom myndigheterna, inklusive\r\nSCB, ju inte har hur mycket pengar som helst.\r\nI propositionen talas det också om förstärkt sam-\r\nordning av den officiella statistiken. Men nu lämnas\r\ndet till regeringens egen beredning. Sedan kan det bli\r\nlite vad som helst utan att vi får vara med och föra en\r\nöppen debatt om det hela. Det ska i stället presenteras\r\nriksdagen.\r\nVi har också pekat på en annan sak. Jag vill fråga\r\nHans Hoff hur Socialdemokraterna ser på remissin-\r\nstansernas argument. Det ska inte bara vara ett råd för\r\nSveriges officiella statistik, vilket utredningen före-\r\nslog, utan det hela ska vara självständigt, och lokali-\r\nseras utanför SCB:s domäner. Hur hanterar ni den\r\növerväldigande majoritet hos remissinstanserna som\r\nförespråkar detta? Det hela är ju uppenbart när man\r\nläser igenom det. Hur menar ni att samordningen ska\r\ngå till? Vi har redan hört om SCB:s oförenliga roller.\r\nNär jag jobbade med motionen och läste Statskonto-\r\nrets rapport var det alldeles uppenbart att någonting\r\nsnabbt måste göras åt SCB och dess oförenliga roller.\r\nT.o.m. regeringens stabsorgan, Statskontoret, driver\r\nalltså detta.\r\nMed det, herr talman, vill jag tacka för mig. Jag\r\ninväntar en trevlig debatt med Hans.</pre><pre>Anf.  200  HANS HOFF (s):\r\nHerr talman! Det ärende vi nu behandlar bygger\r\npå regeringens proposition En ny statistiklagstiftning\r\nsamt de motioner som väckts med anledning av pro-\r\npositionen. Låt mig börja med en historisk tillbaka-\r\nblick om statistikens framväxt i Sverige.\r\nDet var ingen slump att beslutet om att organisera\r\nsammanställning av statistik kom i slutet på 1740-\r\ntalet. Den stora bristen på arbetskraft diskuterades i\r\npressen, i avhandlingar och i riksdagen. Alla tog fasta\r\npå att det behövdes information om befolkningen.\r\nÅr 1749 startade det s.k. Tabellverket för att\r\nsammanställa befolkningsstatistik. Prästerna fick i\r\nuppgift att varje år sammanställa statistik från kyrko-\r\nböckerna efter formulär. Under de första åren fanns\r\ndet stora brister i sammanställningarna. Därför börja-\r\nde man alltmer intressera sig för tillförlitligheten i\r\nstatistiken, och anpassade insamlingsrutinerna för att\r\nminska felkällorna.\r\nDetta arbete var framgångsrikt. Redan i början av\r\n1800-talet hade Sverige en befolkningsstatistik av\r\nhög kvalitet. Detta väl genomarbetade system har gett\r\noss en stabil grund att stå på för att utveckla moderna\r\nstatistiksystem. 1858 grundades Statistiska centralby-\r\nrån, och insamlingen av befolkningsstatistik organise-\r\nrades om. I stället för att samla in färdiga tabeller och\r\nbefolkningsdata började man 1861 att skicka in av-\r\nskrifter och delar av kyrkoböckerna till SCB.\r\nNär kyrkolagen infördes 1866 blev det obligato-\r\nriskt att föra kyrkliga längder över dop och begrav-\r\nningar samt att föra längder över boende i försam-\r\nlingen.\r\nMed detta kan vi konstatera att statistik under år-\r\nhundraden varit en viktig kunskapskälla i det svenska\r\nsamhället.\r\nFru talman! Statistik är en oundgänglig kun-\r\nskapskälla i vårt samhälle. Det är en kunskapskälla\r\nsom ger oss möjlighet att följa utvecklingen när det\r\ngäller t.ex. ekonomi, välfärd och demokratiska ske-\r\nenden i vårt samhälle. Konkreta exempel på vad sta-\r\ntistik har bidragit med kan vara cancer- och miljöre-\r\ngistrets möjligheter att identifiera cancer i arbetsmil-\r\njön. Att vi i Sverige tidigt såg sambanden mellan\r\narbetsmiljö och cancer när det gäller asbest kan till-\r\nskrivas att vi redan 1958 inrättade ett centralt cancer-\r\nregister i Sverige.\r\nEtt annat exempel kan vara att vi i dag följer upp\r\nläkemedels påverkan på det ofödda barnet genom ett\r\nmissbildningsregister. Detta gör att riskerna för att\r\nläkemedel eventuellt skadar barn under graviditeten\r\nsnabbt upptäcks.\r\nFru talman! I början av 1998 beslutade regeringen\r\natt tillkalla en särskild utredare med uppgift att utvär-\r\ndera statistikreformen som genomfördes 1994. I upp-\r\ndraget ingick också att analysera EU-medlemskapets\r\neffekter på statistikens område och lämna förslag till\r\neventuella förändringar i den officiella statistiken.\r\nSamtidigt tillsatte Finansdepartementet en statistikre-\r\ngelgrupp med uppgift att lämna förslag till ändringar i\r\nförfattningar som reglerar produktionen av statistik.\r\nUtredaren lämnade sitt betänkande i september 1999,\r\noch i december samma år presenterade Statistikregel-\r\ngruppen sin promemoria.\r\nI oktober år 2000 överlämnade regeringen propo-\r\nsitionen En ny statistiklagstiftning till riksdagen. I\r\npropositionen föreslås att den reglering av statistik-\r\nsystemet som i dag finns i statistiklagen, statistikre-\r\ngisterlagen samt lagen om uppgiftsskyldighet på\r\njordbrukets område sammanförs i en ny lag om den\r\nofficiella statistiken. Förslaget innebär vidare att vissa\r\nbestämmelser i personuppgiftslagen och EG:s da-\r\ntaskyddsdirektiv på statistikområdet förs in i den nya\r\nstatistiklagen. Utöver dessa förslag till ny statistiklag\r\nberörs behovet av en förstärkt samordning av den\r\nofficiella statistiken, kostnadsfri tillgänglighet till den\r\nofficiella statistiken, ett rättsligt skydd för beteck-\r\nningen och för en symbol för den officiella statistiken\r\nsamt en förändrad ansvarsfördelning mellan Statistis-\r\nka centralbyrån och Migrationsverket när det gäller\r\nstatistik.\r\nFru talman! Under finansutskottets beredning av\r\nbetänkandet har konstitutionsutskottet yttrat sig över\r\nförslaget till ny statistiklag. Finansutskottet har också\r\ngenomfört en intern utfrågning med företrädare för\r\nJustitiedepartementet, Statistiska centralbyrån,\r\nStatskontoret och den särskilda utredaren av statisti-\r\nkreformen.\r\nI betänkandet återfinns sex reservationer.\r\nNär det gäller reservation 1 och 6 konstaterar ut-\r\nskottsmajoriteten att en beredning fortsatt pågår i\r\nRegeringskansliet.\r\nNär det gäller reservation 2 och 3 konstaterar ut-\r\nskottsmajoriteten att den förändring av benämningen\r\nofficiell statistik som görs är av teknisk och språk-\r\nmässig natur och saknar betydelse i sak.\r\nUtskottsmajoriteten delar inte reservanternas upp-\r\nfattning i reservation 4 att det föreligger problem och\r\noklarheter vid behandling av personuppgifter för\r\nannan statistik än den officiella.\r\nNär det gäller reservation 5 konstaterar utskotts-\r\nmajoriteten att det för kvaliteten på den officiella\r\nstatistiken är väsentligt att uppgifterna från t.ex. fö-\r\nretag snabbt kommer in.\r\nFru talman! Mot bakgrund av det anförda yrkar\r\njag bifall till hemställan i finansutskottets betänkande\r\nnr 15 och avslag på reservationerna.</pre><pre>Anf.  201  PER LANDGREN (kd):\r\nFru talman! Då vill jag upprepa de frågor som jag\r\nställde. Jag kan förstå att Hans Hoff vill fullfölja sitt\r\nanförande och lämna frågor vid sidan. Varför vill ni\r\ninte fullfölja reformen? Detta har ju t.o.m. betecknats\r\nsom en återställare. Hur ser ni på det? Är ni inte posi-\r\ntiva till att fackmyndigheterna i fortsatt utsträckning\r\nsjälva ska ha makten och även resurserna för att upp-\r\nhandla sitt behov av statistik?\r\nHur ser Hans Hoff på remissinstansernas argu-\r\nmentering när det gäller en förstärkt samordning av\r\nden officiella statistiken? Lämnade ni det bara till\r\nregeringen? Varför kunde inte regeringen ge någon\r\nbedömning så att vi i propositionen kunde läsa hur\r\nman ser på det här? Någon åsikt måste man väl ändå\r\nha i denna relativt heta fråga mellan fackmyndigheter\r\noch SCB. Hur tänker sig Hans Hoff att en samordning\r\nbör gå till?\r\nSedan vill jag också fråga om SCB och de här\r\nrollproblemen. Har Hans Hoff och regeringspartiet\r\ntagit någon hänsyn till regeringens eget stabsorgan,\r\nStatskontoret, som pekar på att Statskontoret har just\r\nmyndighetsuppgifter, stabsuppgifter, serviceuppgifter\r\noch beställaruppgifter som i sig går emot varandra?\r\nDetta var kanske en skur av frågor, men något\r\nsvar vore bra.</pre><pre>Anf.  202  HANS HOFF (s):\r\nFru talman! Det var spridda skurar som vi får ta\r\nen och en. Per Landgren är mycket väl medveten om\r\natt samordningsfrågorna, kvalitetsfrågorna och roll-\r\nfrågorna ligger som en del i propositionen när det\r\ngäller regeringens bedömningar. Regeringen har\r\nockså bedömt att det behövs en förstärkning när det\r\ngäller samordningsfrågorna. Detta föranledde också\r\nen särskild intern hearing kring dessa frågor. Detta\r\nbelystes ur alla olika vinklar mycket klart och tydligt.\r\nRegeringen bedriver ett beredningsarbete kring de här\r\nfrågorna. Här finns ett antal olika alternativ. Det är\r\ninte bara att ta ett av alternativet och införa det. Man\r\nmåste också se vad det får för konsekvenser.\r\nFru talman! Jag är lite betänksam när det gäller\r\nhur Kristdemokraterna har agerat under beredningen\r\nav detta betänkande. Jag skulle vilja fråga Per Land-\r\ngren några saker. Kristdemokraterna skriver i sin\r\nmotion En ny statistiklag så här: \"Vad gäller ny sta-\r\ntistiklag tillstyrker vi regeringens förslag bortsett från\r\nförslaget om överklagande.\" Men när verkligheten\r\ntränger sig på och Moderaterna rycker i spratteltråden\r\nlägger sig Per Landgren platt och skriver på en reser-\r\nvation som innebär att man avstyrker hela propositio-\r\nnen i dess helhet.\r\nJag tycker också att det är förvånande, och det kan\r\nockså Per Landgren få kommentera, att han har un-\r\ndertecknat reservation 3. Där anser man att riksdagen\r\nska vara återhållsam med inhämtande av statistik. Jag\r\ntycker att det är fel. Statistik är en viktig kun-\r\nskapskälla att hämta information ifrån. Det tycker\r\nockså uppenbarligen Kristdemokraternas övriga riks-\r\ndagsledamöter som den senaste tiden lagt inte mindre\r\nän 35 motioner som är uppbyggda med hänvisning till\r\nstatistik.\r\nLåt mig ge några exempel på vilka viktiga ämnen\r\nde här tar upp, men det hinner jag inte med den här\r\ngången. Det får vi ta nästa gång.</pre><pre>Anf.  203  PER LANDGREN (kd):\r\nFru talman! Anfall är ju bästa försvar. Det har\r\nHans Hoff begripit. Låt oss här i början gå tillbaka till\r\nsamordningen. Om regeringen inte talar om i propo-\r\nsitionen hur man faktiskt vill ha det, kommer det\r\nkanske en förordning som tyvärr dikteras av Statistis-\r\nka centralbyrån, och så ställs fackmyndigheterna\r\ninför fait accompli. Det tycker jag inte är en rimlig\r\nordning.\r\nJag sade i mitt tal att av dessa två delar är det en\r\ndel som i princip är okej. Det är implementeringen av\r\nEU-direktivet och skapandet av en enhetlig statistik-\r\nlagstiftning, men det var inte bråttom. Vi tycker att\r\nden andra delen som gäller utvärderingen av statisti-\r\nkreformen har en så undermålig karaktär att innan jag\r\ngick med på detta ville jag kolla upp om det fanns\r\nnågra tidsskäl till att man inte kunde avslå propositio-\r\nnen i dess helhet. Jag talade med Statistiska central-\r\nbyråns juridiska chef nummer två, och fick veta att\r\nden faran inte förelåg. Då trappar vi upp lite grann för\r\natt påtala allvaret. Det gäller även styrelseledamöter i\r\nSCB. Den här propositionen är dålig och inte bra, och\r\ndet har ju tydligt gått fram.\r\nOm det skulle bli avslag på propositionen, vilket\r\nkanske inte är fullt så sannolikt och regeringen åter-\r\nkommer, kommer vi att ställa oss bakom den samlade\r\nstatistiklagstiftningen med det undantag som Hans\r\nHoff nämnde. Konstigare än så är det inte.\r\nSå tillbaka till samordningen: hemlighetsmakeriet\r\nkan i alla fall upplevas finnas där, Hans Hoff.</pre><pre>Anf.  204  HANS HOFF (s):\r\nFru talman! Jag ska inte angripa Per Landgren\r\nmer, för nu har han inte längre någon replik. Det är\r\nrätt fult att göra det.\r\nJag tror att vi är oerhört överens ikring att vi vill\r\nha en förstärkt samordning. Vi ser, och det ser rege-\r\nringen också, att det behövs en förbättrad samord-\r\nning. Kvalitetsfrågorna behöver förstärkas, självfallet.\r\nMen det behövs också, som framgick mycket klart\r\noch tydligt vid den interna hearing vi hade, mer tid\r\nför att överäga vilken av de olika vägarna man ska gå.\r\nDet beredningsarbetet är i dagsläget inte klart. Det är\r\ninget hemlighetsmakeri, utan det är snarare så att\r\nbåde jag och alla övriga förhoppningsvis i denna\r\nkammare är intresserade av och tycker att det är vik-\r\ntigt att det förslag som kommer är så väl berett som\r\nmöjligt och så pass bra att vi kan ställa oss bakom det\r\nallihopa. Jag tycker att det är bra.</pre><pre>Anf.  205  ANNA ÅKERHIELM (m):\r\nFru talman! Det är alldeles uppenbart att Hans\r\nHoff slingrat sig inför våra frågor. Det har varit en\r\nmassiv kritik mot förslaget, och all den underliggande\r\nkritik som har framförts av utredning har inte kommit\r\nfram i propositionen.\r\nHans Hoff säger att beredning pågår. Då skulle\r\njag vilja ha svar på en fråga: Om det nu pågår bered-\r\nning och man är medveten om att det finns ett behov\r\natt göra förändringar, varför lägger man fram en halv-\r\nfärdig proposition, som den som vi har att debattera i\r\ndag? Det var den ena frågan.\r\nOmfattningen av den officiella statistiken hänger\r\nnaturligtvis ihop med hur man avgränsar, hur man\r\ndefinierar begreppet officiell statistik. Hans Hoff\r\ngjorde inledningsvis i sitt anförande en historisk till-\r\nbakablick där han inte minst betonade att det var ett\r\nsystem som gick ut på att det är nödvändigt med\r\nstatistik och att man måste minska felkällorna. Men\r\nhänger inte det här ihop med frågan om definiering\r\noch avgränsning, att kvaliteten på det man får ut\r\nhänger ihop med hur man har avgränsar begreppet\r\nofficiell statistik?</pre><pre>Anf.  206  HANS HOFF (s):\r\nFru talman! Jag börjar med begränsning och av-\r\ngränsning av officiell statistik. Det som sker i sam-\r\nband med propositionen och betänkandet är att ordet\r\n\"samhällsplanering\" byts ut mot ordet\r\n\"utredningsverksamhet\". Det betyder ingen föränd-\r\nring i sak. Dessutom är det här den övergripande\r\ndefinitionen av officiell statistik. Sedan utfärdar rege-\r\nringen förordningar där så att säga varje sammyndig-\r\nhets produktion av statistik tydligare och ytterligare\r\navgränsas i förhållande till det som är det övergripan-\r\nde i propositionen.</pre><pre>Anf.  207  ANNA ÅKERHIELM (m):\r\nFru talman! Jag fortsätter på den frågan. Jag note-\r\nrar att Hans Hoff inte svarade på frågan om varför det\r\när så bråttom, varför man inte kunde vänta.\r\nNär det gäller begränsningarna och definitionen\r\nav officiell statistik säger Hans Hoff att det här bara\r\när en övergripande beskrivning av begreppet, resten\r\nska komma senare i en förordning. Men poängen från\r\noss som är kritiska till detta är att någon annan får\r\nsitta och göra avgränsningen. Det i sin tur kan leda\r\ntill en oändlig expansion inom statistikområdet. Var-\r\nför ska inte vi riksdagsledamöter i denna kammare\r\neller finansutskottet få ha en mening med om hur man\r\nska avgränsa den officiella statistiken?</pre><pre>Anf.  208  HANS HOFF (s):\r\nFru talman! Jag hoppas att vi inte kommer i den\r\nsituationen att Sveriges riksdag ska göra den här\r\ntypen av förordningar, som i det här fallet berör ca\r\n240 olika statistiska produkter. Det skulle innebära ett\r\nrätt stort arbete för vår kammare.</pre><pre>Överläggningen var härmed avslutad.\r\n(Beslut skulle fattas den 8 mars.)</pre><pre>13 §  Bättre förutsättningar för värdepapperi-\r\nsering</pre><pre>Föredrogs\r\nfinansutskottets betänkande 2000/01:FiU17\r\nBättre förutsättningar för värdepapperisering (prop.\r\n2000/01:19).</pre><pre>Anf.  209  ANNA ÅKERHIELM (m):\r\nFru talman! I betänkandet behandlas regeringens\r\nförslag till ändring i lagen om finansieringsverksam-\r\nhet och lagen om skuldbrev.\r\nLagändringar föreslås för att förbättra förutsätt-\r\nningarna för genomförande i Sverige av s.k. värde-\r\npapperisering. Den form som är aktuell i detta betän-\r\nkande innebär att ett företag, banker eller annat kre-\r\nditinstitut, säljer fordringar till en juridisk person, ett\r\nspecialföretag, som i sin tur ger ut värdepapper för att\r\nfinansiera sitt förvärv. Syftet är enbart att äga dessa\r\nfordringar och förmedla betalningsflöden från ford-\r\nringarna till investerare i de värdepapper som företa-\r\nget har gett ut.\r\nFörslaget till ändring i lagen om finansierings-\r\nverksamhet innebär att verksamhet som består i att\r\nvid enstaka tillfällen förvärva fordringar undantas\r\nfrån lagen om kapitaltäckningskrav om den bedrivs\r\nav aktiebolag eller ekonomiska föreningar.\r\nVärdepapperisering som är vanlig i många andra\r\nländer, främst anglosaxiska, har hittills varit ovanlig i\r\nSverige. Orsaken är främst att de specialföretag som\r\nförvärvar fordringarna betraktas som kreditmark-\r\nnadsbolag, vilket innebär att bolaget omfattas av\r\nlagen om kapitaltäckningskrav.\r\nEnligt vår uppfattning är ett ökat inslag av värde-\r\npapperisering positivt för den svenska kreditmarkna-\r\nden. Kapital frigörs, och utan kapitaltäckningskrav\r\nskulle kapitalkostnaden för en given mängd krediter\r\nminska. Sammantaget skulle det ge en stabilare och\r\nmer effektiv och flexibel kreditmarknad.\r\nEftersom värdepapperisering också leder till att\r\nkreditrisker omfördelas i ekonomin, från institutioner\r\nvars stabilitet är viktig för samhällsekonomin, främst\r\nbanker, till institut som är mindre känsliga kreditför-\r\nluster, borde leda till att stabiliteten i det finansiella\r\nsystemet ökar. Vi ställer oss därför positiva till de\r\nlagändringar som föreslås. Men det finns en risk för\r\natt regeringens förslag begränsar denna utveckling\r\ngenom vissa formuleringar i förslagstexten.\r\nI propositionen står det att förslaget gäller special-\r\nföretag, vars verksamhet \"består i att vid enstaka\r\ntillfällen förvärva fordringar och\r\n- medel för verksamheten inte löpande anskaffas\r\nfrån allmänheten\".\r\nRegeringen motiverar begränsningen till EG-\r\nrätten, där ett företag som löpande finansierar sin\r\nverksamhet från allmänheten är att betrakta som kre-\r\nditinstitut.\r\nVi anser emellertid, liksom Bankföreningen och\r\nden sakkunniga branschen, att detta inte motiverar en\r\nbegränsning när det gäller fordringar som berör ba-\r\nlansräkningens tillgångssida, vilket inte berörs av\r\nEG-rätten. För att inte omöjliggöra regelbundna, om\r\nän begränsade i omfattning, överföringar av fordring-\r\nar från kreditinstitut till specialbolag bör därför for-\r\nmuleringen \"vid enstaka tillfällen\" ersättas av \"i be-\r\ngränsad omfattning\".\r\nMed detta, fru talman, yrkar jag bifall till reserva-\r\ntionen.</pre><pre>Anf.  210  HANS HOFF (s):\r\nFru talman! Det ärende som vi nu behandlar byg-\r\nger på regeringens proposition Bättre förutsättningar\r\nför värdepapperisering.\r\nAnledningen till att man vill genomföra värde-\r\npapperisering kan t.ex. vara att frigöra kapital, ren-\r\nodla verksamhet och mer generellt åstadkomma en\r\nlägre finansieringskostnad. Även ur ett bredare sam-\r\nhällsperspektiv borde effekterna av värdepapperise-\r\nring vara att stabiliteten i de finansiella systemen\r\nökar.\r\nDen nuvarande lagstiftningen innebär att det är\r\nekonomiskt oförmånligt att genomföra värdepapperi-\r\nsering i Sverige. Det främsta anledningen till detta är\r\natt förvärv av fordringar och värdepapperisering av\r\ndessa fordringar betraktas som finansieringsverksam-\r\nhet.\r\nDetta medför att specialföretaget träffas av krav\r\npå kapitaltäckning för fordringar som företaget för-\r\nvärvar. Den kapitalkostnad som detta krav för med\r\nsig har gjort att värdepapperiseringar inte genomförs i\r\nSverige utan de genomförs med specialföretag beläg-\r\nna utomlands.\r\nI betänkandet föreslås två lagändringar för att för-\r\nbättra förutsättningarna för genomförande av värde-\r\npapperisering i Sverige, dels en ändring i lagen om\r\nfinansieringsverksamhet, dels en ändring i lagen om\r\nskuldebrev.\r\nFörändringen i lagen om finansieringsverksamhet\r\ninnebär att ett specialföretags verksamhet som består\r\ni att vid enstaka tillfällen förvärva fordringar och att\r\nmedel för verksamheten inte löpande anskaffas från\r\nallmänheten undantas från tillstånd enligt lagen om\r\nfinansieringsverksamhet.\r\nMed enstaka tillfällen avses att specialföretaget\r\nges möjlighet att under sin verksamhetstid i vart fall\r\nförvärva fordringar vid tre tillfällen. Varje för-\r\nvärvstillfälle bedöms som en transaktion. Omfatt-\r\nningen av varje transaktion regleras ej.\r\nFru talman! Det föreslagna undantaget i betän-\r\nkandet är utformat med beaktande av EG-rätten så att\r\nspecialföretaget inte blir att betrakta som ett kreditin-\r\nstitut samt att verksamheten inte heller ska strida mot\r\nartikel 3 i banksamordningsdirektivet, där ett kre-\r\nditinstitut definieras som ett företag vars verksamhet\r\nbestår i att från allmänheten ta emot insättningar eller\r\nandra återbetalbara medel och att bevilja krediter för\r\negen räkning.\r\nFortlöpande utgivning av obligationer anses som\r\natt ta emot återbetalbara medel. Fortlöpande förvärv\r\nav fordringar har i banksamordningsdirektivet ansetts\r\nsom kreditgivning.\r\nEtt specialföretag som därför fortlöpande förvär-\r\nvar fordringar samtidigt som det fortlöpande emitterar\r\nobligationer skulle därför kunna anses som ett kre-\r\nditinstitut och då omfattas av kapitaltäckningsregler-\r\nna.\r\nÄndringen i lagen om skuldebrev innebär att om\r\nett kreditmarknadsföretag säljer löpande skuldebrev\r\nså blir försäljningen gällande mot kreditmarknadsfö-\r\nretagets borgenärer, trots att skuldebrevet kvarläm-\r\nnats hos företaget för förvaring.\r\nMed anledning av regeringens proposition har\r\nModerata samlingspartiet avgett en motion som i\r\nbetänkandet följs upp av en reservation.\r\nFru talman! Jag yrkar bifall till hemställan i fi-\r\nnansutskottets betänkande nr 17 och avslag på reser-\r\nvationen.</pre><pre>Överläggningen var härmed avslutad.\r\n(Beslut skulle fattas den 8 mars.)</pre><pre>14 §  Godkännande av rådsbeslut om ändring\r\nav systemet för gemenskapernas egna medel</pre><pre>Föredrogs\r\nfinansutskottets betänkande 2000/01:FiU19\r\nGodkännande av rådsbeslut om ändring av systemet\r\nför gemenskapernas egna medel (prop.\r\n2000/01:45).</pre><pre>Talmannen konstaterade att ingen talar var an-\r\nmäld.\r\n(Beslut skulle fattas den 8 mars.)</pre><pre>15 §  Statligt bildade stiftelser m.m.</pre><pre>Föredrogs\r\nutbildningsutskottets betänkande 2000/01:UbU7\r\nStatligt bildade stiftelser m.m. (förs.\r\n1999/2000:RR12).</pre><pre>Talmannen konstaterade att ingen talare var an-\r\nmäld.\r\n(Beslut skulle fattas den 8 mars.)</pre><pre>16 §  Tillgänglighet till offentliga lokaler och på\r\nallmänna platser</pre><pre>Föredrogs\r\nbostadsutskottets betänkande 2000/01:BoU5\r\nTillgänglighet till offentliga lokaler och på allmänna\r\nplatser (prop. 200/01:48).</pre><pre>Anf.  211  STEN LUNDSTRÖM (v):\r\nFru talman! Frågan om tillgänglighet för funk-\r\ntionshindrade har varit en tragisk följetong där utred-\r\nning efter utredning har visat brister utan att någon-\r\nting egentligen aldrig har blivit gjort.\r\nDen bostadspolitiska kommittén föreslog ett sti-\r\nmulansbidrag. Lagförslaget om att åtgärda enkelt\r\navhjälpta hinder senast år 2005 drogs tillbaka. Handi-\r\nkappombudsmannens utredningar har inte lett till\r\nnågra som helst förändringar.\r\nSverige har redan tidigare uttalat sitt stöd för FN:s\r\nstandardregler om att tillförsäkra människor med\r\nfunktionshinder jämlikhet och delaktighet. FN:s\r\nfemte standardregel berör tillgängligheten och ut-\r\ntrycker att medlemsländerna ska införa handlingspro-\r\ngram som gör den fysiska miljön tillgänglig, oavsett\r\nvilka och hur stora funktionshinder människor har.\r\nVarje medlemsland ska också se till att de funk-\r\ntionshindrade får tillgång till information och möjlig-\r\nhet till kommunikation.\r\nDet har nu snart gått tio år sedan Sverige ställde\r\nsig bakom standardreglerna, och äntligen är vi bered-\r\nda att fatta viktiga och riktiga beslut. Vänsterpartiet\r\nhar i likhet med Handikappombudsmannen vid ett\r\nflertal tillfällen pekat på behovet av en förändring av\r\nplan- och bygglagen med innebörd att enkelt åtgärda\r\natt hinder på allmänna platser och i publika lokaler\r\nska undanröjas.\r\nI likhet med Handikappombudsmannen har våra\r\nkrav tidigare inte fått stöd. Handikappombudsman-\r\nnens rapport till regeringen, som överlämnades i mars\r\n1999, visade på mycket stora brister avseende till-\r\ngängligheten. I rapporten skriver man: \"Människor\r\nmed funktionshinder utestängs i hög grad från bland\r\nannat skolor, bibliotek och demokratiskt arbete. Trots\r\natt en rad kommuner påbörjat ett arbete med att ta\r\nfram planer för bättre tillgänglighet har i praktiken\r\nnästan ingenting hänt mellan 1996 och 1998 som\r\nförbättrar situationen.\"\r\nRapporten visade också att i över en tredjedel av\r\nlandets kommuner var mindre än hälften av trottoar-\r\nkanterna avfasade vid markerade övergångsställen. 56\r\n% av landets skolor var inte anpassade för rörelse-\r\nhindrade och 84 % var inte anpassade för allergiker.\r\n55 % av landets kommuner hade inte gjort en inven-\r\ntering av tillgängligheten till lokaler och allmänna\r\nplatser under 1997 eller 1998. 54 % av landets kom-\r\nmuner saknade ett handikappolitiskt program eller en\r\nhandikapplan.\r\nExemplen kunde ha varit betydligt flera, men de\r\när tillräckligt många för att belysa allvaret i situatio-\r\nnen.\r\nFru talman! Det är därför som vi nu känner myck-\r\net stor tillfredsställelse över det förslag som läggs\r\nfram som en följd av den nationella handlingsplanen\r\nför handikappolitiken. Det rödgröna samarbetet har\r\nvisat att det har förmåga att i praktisk handling visa\r\nsolidaritet med de grupper som har mest att vinna på\r\nett solidariskt samhälle.\r\nNaturligtvis är inget så bra att det inte kan göras\r\nbättre. Därför är det viktigt att vi också fastslår beho-\r\nvet av att efter fem år göra en uppföljning av tillämp-\r\nningen av den nya lagstiftningen. Inte minst utifrån\r\nbeslutet om att ansvars- och finansieringsprincipen\r\nska gälla är det av största betydelse att en noggrann\r\nuppföljning görs.\r\nFru talman! Att vi har fastnat för den här finansie-\r\nringen har sin utgångspunkt i handikapporganisatio-\r\nnernas krav på likabehandling. Från handikapporga-\r\nnisationerna har man framhållit vikten av det inte är\r\nspeciellt riktade medel som ska styra rätten till att\r\nvara fullvärdiga medlemmar av ett samhälle. Det är\r\nlätt att instämma i den hållningen, men jag tror att det\r\när betydelsefullt att efter uppföljningen se om det\r\ntrots allt inte finns ett behov av speciella stimulansbi-\r\ndrag.\r\nFolkpartiet har i sin reservation nr 1 yrkat att man\r\nredan nu ska utreda behovet av medel för genomfö-\r\nrande av den nya lagen. Jag har stor förståelse och\r\nrespekt för den oro som Folkpartiet visar. Men med\r\nrespekt för handikapporganisationernas krav på lika-\r\nbehandling tror jag att det är rimligt att avvakta den\r\nuppföljning som ska ske efter fem år och som vi nu\r\nska besluta om.\r\nFru talman! Det här är en s.k. samarbetsproposi-\r\ntion. Trots att vi har fått gehör för flera av de krav\r\nsom vi har drivit i många år har vi valt att avge en\r\nreservation till betänkandet. Det finns två skäl till\r\ndetta.\r\nFör det första tar reservationen upp frågor som\r\ninte behandlas i propositionen men som utgör en del\r\nav betänkandet.\r\nFör det andra bygger reservationen på en motion\r\nfrån den allmänna motionstiden. Det är därmed inte\r\nen motion som är direkt riktad till propositionen.\r\nVänsterpartiet har under många år krävt en för-\r\nbättrad byggprocess, både ur kvalitetsaspekten och ur\r\ndemokratiaspekten. Vår reservation är en uppföljning\r\nav dessa krav. Jag vill i detta sammanhang passa på\r\natt yrka bifall till reservation 2 under mom. 3.\r\nFru talman! När vi nu beslutar om lagändringar\r\navseende tillgängligheten gör vi det utifrån kunska-\r\npen om de brister som finns i den redan byggda mil-\r\njön. Om vi tidigare hade haft en tydlig lagstiftning\r\nhade behovet av den här lagändringen varit mindre.\r\nVi kommer nu under under rad år att rätta till tidigare\r\nfel och på det sättet förbättra situationen för många\r\nfunktionshindrade. Det är därför betydelsefullt att\r\nsamtidigt se till att nybyggnationen utformas på ett\r\nsådant sätt att man inte i efterhand tvingas att göra\r\nförbättringar och förändringar. Därför ser vi ett behov\r\nav en förstärkning av plan- och bygglagen där kun-\r\nskaper som finns i samhället bättre tas till vara.\r\nVår reservation sträcker sig längre än att bara om-\r\nfatta den offentliga miljön. Den omfattar all nybygg-\r\nnation. På det viset hamnar den i viss mån utanför\r\npropositionen men dock inom betänkandet. Vi kan\r\nkonstatera att det när det gäller tillgänglighet fortfa-\r\nrande finns en rad brister i nybyggda bostäder, i nya\r\nbostadsområden och i andra nya byggnader. Ett av\r\nskälen kan med all säkerhet hittas i att tillgänglighets-\r\nfrågorna inte tillräckligt beaktas i projekteringspro-\r\ncessen.\r\nT.o.m. i prestigeprojekt som byggmässan i Hel-\r\nsingborg, H-99, kunde man konstatera mycket allvar-\r\nliga brister avseende tillgängligheten. Förutsättningar\r\nför att undvika dessa misslyckanden finns om man är\r\nberedd att bifalla vår reservation och ta till vara de\r\nkunskaper som bl.a. handikapporganisationerna be-\r\nsitter om hur vi ska utforma bostäder och andra mil-\r\njöer för att göra dem tillgängliga för alla.\r\nMånga gånger hävdas det att en förlängd projekte-\r\nringstid skulle vara fördyrande, men jag hävdar mot-\r\nsatsen. Genom en noggrann projektering undviker\r\nman fördyringar både under själva byggandet och när\r\nman i efterhand tvingas att rätta till misstagen. För\r\nbyggherrarna borde det också av ekonomiska skäl\r\nvara väsentligt att ta till vara kunskaperna i de här\r\nfrågorna både direkt genom minskade kostnader och\r\nindirekt genom att kunna erbjuda en bättre produkt.\r\nFru talman! Vi vet att befolkningen framöver\r\nkommer att bestå av en allt större andel äldre med\r\nbehov av ökad tillgänglighet. Vi har också i olika\r\nprogram beslutat att kvarboende är den modell som vi\r\nska använda som en lösning före specialboenden. För\r\natt detta ska kunna ske är det nödvändigt att bostäder\r\noch övriga miljöer är anpassade så att man kan bo\r\nkvar. Om vi tar det här på allvar är det nödvändigt att\r\nförbättra byggprocessen genom att låta tillgänglig-\r\nhetsfrågorna få ett allt större genomslag.\r\nNär det gäller möjligheterna för handikapporgani-\r\nsationer m.fl. att få insyn och kunna påverka utform-\r\nningen av byggnationer för att skapa bästa möjliga\r\nhänsyn till tillgänglighetsfrågorna begränsas de i dag\r\nav plan- och bygglagens regler. Att, som i dag, endast\r\ntre veckor före byggstart inleda ett byggsamråd\r\nomöjliggör i det närmaste för intressesorganisationer-\r\nna att påverka byggnationen. Byggsamråd för därför\r\nske redan i projekteringsstadiet.\r\nFör oss vänsterpartister är det en självklarhet att\r\nhandikapporganisationerna ska ges rätt att delta i\r\nbyggsamråd mellan byggherren och kommunens\r\nbyggnadsnämnd. Därför föreslår vi att regeringen bör\r\nkomma tillbaka med förslag till ändringar i plan- och\r\nbygglagstiftningen som tillgodoser dessa krav.</pre><pre>Anf.  212  ULLA-BRITT\r\nHAGSTRÖM (kd):\r\nFru talman! Regeringens proposition om tillgäng-\r\nlighet för personer med nedsatt rörelse- eller oriente-\r\nringsförmåga till offentliga lokaler och på allmänna\r\nplatser är angelägen för strävan att åstadkomma ett\r\nsamhälle tillgängligt för alla.\r\nKristdemokraterna tillstyrker de föreslagna änd-\r\nringarna i plan- och bygglagen och delar uppfattning-\r\nen att enkelt åtgärdade hinder mot tillgängligheten\r\noch användbarheten bör ha genomförts senast vid\r\nutgången av år 2010. Det är väsentligt att tydliga\r\nregler skapas, så att inte näringsidkare råkar ut för\r\ngodtycke vid bedömningen. Kristdemokraterna vill\r\nockså betona att undantag, såsom propositionen sä-\r\nger, bör kunna medges för mindre näringsidkare om\r\nde krävda åtgärderna äventyrar verksamheten.\r\nSom Boverket konstaterade redan 1996 i rappor-\r\nten Tillgänglighet i den offentliga miljön, finns ett\r\nstort antal åtgärder som är enkla och relativt billiga\r\natt genomföra. Kristdemokraterna konstaterar därför\r\nåterigen att regeringen varit alltför passiv i att full-\r\nfölja förslagen och förbättra tillgängligheten genom\r\nett effektivt regelverk.\r\n1993 antog FN:s generalförsamling 22 standar-\r\ndregler för att säkerställa att personer med funktions-\r\nhinder har samma rättigheter och skyldigheter som\r\nandra medborgare. Om dessa standardregler ska kun-\r\nna efterlevas måste handikapperspektivet finnas med\r\npå alla nivåer och i alla verksamheter i samhället.\r\nKristdemokraterna vill särskilt betona vikten av att de\r\nolika handikapporganisationerna ges möjlighet att\r\növa inflytande på utformandet av dessa tillämpnings-\r\nföreskrifter.\r\nHandikappolitikens mål om mångfald, delaktighet\r\noch jämlikhet kan bara realiseras genom att lagstift-\r\nning och regler baseras på de berörda människornas\r\nupplevelser, situation och kunskap. För att göra sam-\r\nhällets minimikrav tydliga på detta område är ett brett\r\nsamråd, med representanter för människor med alla\r\ntyper av funktionshinder, en förutsättning. Sten Lund-\r\nström lyfte fram att samrådet inte får komma in för\r\nsent, utan att det måste vara i tid så att alla kan vara\r\nmed.\r\nDet är rimligt att de olika handikapporganisatio-\r\nnerna kan presentera kravlistor med vad som ur deras\r\nsynvinkel behöver uppmärksammas och tas hänsyn\r\ntill generellt vid samhällsplanering och byggnation.\r\nMånga svenska kommuner har gjort en s.k. handi-\r\nkappguide som anger tillgängligheten i olika byggna-\r\nder och på olika platser inom kommunen. Jag var\r\nsjälv med och gjorde en sådan under min tid som\r\nordförande för handikapprådet i Skövde.\r\nRegeringens förslag om att \"tillämpningen av den\r\nnya lagstiftningen bör följas upp och redovisas efter\r\nfem år\" kan t.ex. ske genom en utveckling och upp-\r\nföljning av de handikappguider som redan finns.\r\nFru talman! Kristdemokraterna stöder den grund-\r\nläggande uppfattningen att kostnaderna för ökad\r\ntillgänglighet ska täckas enligt ansvars- och finansie-\r\nringsprincipen. Många remissinstanser, främst kom-\r\nmuner, har dock pekat på brister vad gäller finansie-\r\nringen. Regeringens förslag om att kostnaderna för de\r\nnödvändiga anpassningsåtgärderna ska finnas inom\r\nramen för kommunernas ordinarie verksamhet ser\r\ninte Kristdemokraterna som hållbart. Vi anser att\r\nstaten ska vara en part inom ansvars- och finansie-\r\nringsprincipen.\r\nFörutom att statliga myndigheter ser till att loka-\r\nler, verksamhet och information är tillgängliga för\r\npersoner med funktionshinder och att kraven på till-\r\ngänglighet och användbarhet genomsyrar statliga\r\nbyggprojekt, bör staten anslå genomförandepengar i\r\nden nationella handlingsplanen. Det är viktigt att\r\nstaten tar sitt finansiella ansvar för nya eller utökade\r\nuppdrag som kommunerna åläggs, t.ex. genomföran-\r\ndet av de tillgänglighetsskapande åtgärder som änd-\r\nringen av plan- och bygglagen kräver.\r\nFru talman! Jag vill därför yrka bifall till reserva-\r\ntion nr 1, som tar upp dessa frågor.\r\nStudenternas situation bör särskilt uppmärksam-\r\nmas. Bristen på handikappanpassade studentbostäder\r\när påtaglig. Internationellt sett har Sverige högt ställ-\r\nda krav på tillgänglighet och användbarhet för perso-\r\nner med nedsatt rörelse- eller orienteringsförmåga.\r\nDetta krav har dock inte kunnat upprätthållas i  stora\r\ndelar av studentboendet.\r\nOckså tillgängligheten i universitet och högskolor\r\när på flera håll mycket bristfällig. Många studenter\r\nmed funktionshinder tvingas låta tillgängligheten i\r\nlokalerna avgöra studievalet. Detta måste åtgärdas\r\nvad gäller såväl hela byggnader som särskilda lokaler,\r\nsom aula och bibliotek.\r\nJag har själv funderat på varför man inte kunde\r\nbygga en ny aula som var så tillgänglig att alla skulle\r\nkunna komma fram till podiet. Om detta stred jag\r\nmed Akademiska Hus, men det hjälpte inte. Så kan\r\nman inte göra när man bygger nytt. Det måste alltså\r\nvara anpassat för funktionshindrade.\r\nSlutredovisningen från Boverket i februari detta år\r\ninnehåller tyvärr inget om tillgänglighet vad gäller\r\nbankomater. Denna fråga är fortfarande olöst. Ban-\r\nkomater betraktas som inredning och omfattas därför\r\ninte av bygglagstiftningen. Boverket har i brev till\r\nbankernas branschorganisation informerat om att\r\nbankerna själva bör arbeta så att deras tjänster ska\r\nkunna användas av alla i samhället. Det vore ett stort\r\nsteg framåt om vi kunde klassificera bankomater som\r\n\"stadigvarande produkter infogade i byggnadsverk\",\r\nför då skulle de kunna behandlas under PBL.\r\nDet är av stor betydelse för känslan av självstän-\r\ndighet att människor med funktionshinder själva kan\r\nta ut sina pengar. När kraven på tillgänglighet skärps\r\ngenom ändringar i PBL borde också de konstruktio-\r\nner och funktioner i samhället som faller utanför\r\nlagens bestämmelser ses över. Kristdemokraterna\r\nanser att bankomater bör betraktas som fasta bygg-\r\nnadsdelar, omfattas av plan- och bygglagen och däri-\r\ngenom underställas strängare krav på handikappan-\r\npassning.\r\nFru talman! Slutligen vill jag säga att frågan om\r\ntillgänglighet till offentliga lokaler och allmänna\r\nplatser är vidare än dagens diskussion. Trots att Sve-\r\nrige kommit långt med att skapa rökfria miljöer är\r\nfortfarande många personer med astma och allergi-\r\nproblem förhindrade att bevista åtskilliga offentliga\r\nlokaler. Ytterligare åtgärder måste därför vidtas för\r\natt skapa rökfria miljöer. Den nationella folkhälso-\r\nkommittén uppmärksammar i sitt slutbetänkande från\r\nhösten 2000 att personer med astma och allergi ofta\r\ndrabbas av allvarliga symtom till följd av passiv rök-\r\nning och konstaterar att restauranger och kaféer är de\r\nmiljöer där människor numera besväras mest av pas-\r\nsiv rökning.\r\nJag talade själv med en mamma till en tonåring.\r\nHon var mycket bekymrad, för varje helg blev han\r\nliggande hemma. Han klarade inte fredagskvällen.\r\nHan ville vara med gruppen. Han ville vara i samma\r\nmiljö som de. Varenda gång slog hans astma ut. Han\r\ntog detta, för han ville vara med sina kompisar. Så\r\nska det inte behöva vara. Det måste gå att anpassa\r\ndetta så att alla kan vara med, så att alla kan vara ute,\r\nha det trevligt och roa sig.\r\nGår vi tillbaka till tobakslagen (1993:581) inne-\r\nhåller den ett generellt förbud mot rökning i offentli-\r\nga lokaler och arbetsmiljöer. Bestämmelserna gäller\r\ndock inte restauranger och på andra serveringsställen.\r\nNationella folkhälsokommittén har därför föreslagit\r\natt förbudet ska utökas till att gälla också serverings-\r\nställen.\r\nDet här är en viktig fråga för att alla ska ha en\r\nmöjlighet. Detta är också en offentlig miljö för all-\r\nmänheten. Därför anser kristdemokraterna att regler-\r\nna för rökning bör skärpas på ett sådant sätt att alla\r\nmänniskor ges tillgång till en rökfri miljö vid besök\r\npå serveringsställen.\r\nEfter det vill jag säga att jag tycker att det är posi-\r\ntivt att vi äntligen har kommit vidare i utvecklandet\r\nav regler för att stödja personer med olika handikapp.\r\nVi kristdemokrater är inte för regelsystem, men i de\r\nfall då man måste ställa upp för att stödja att alla\r\nmänniskor ska ha möjlighet är det positivt. Det är\r\nmånga år sedan som jag satt med i den här kommittén\r\nsom handlade om ett samhälle för alla. Det har tagit\r\nväldigt lång tid, och det har försenats hela tiden. Men\r\nnu är ett alltså på gång. Vid utgången av 2010 ska\r\nåtminstone detta vara löst.</pre><pre>Anf.  213  STEN LUNDSTRÖM (v) replik:\r\nFru talman! Jag vill börja med att be Folkpartiet\r\nom ursäkt när jag i hastigheten utpekade dem som\r\nreservanter. Det var egentligen Kristdemokraterna jag\r\nmenade.\r\nLåt mig passa på att ställa en fråga till Ulla-Britt\r\nHagström. Vi är ganska många som är lite funder-\r\nsamma över om ansvars- och finansieringsprincipen\r\nverkligen kommer att vara tillräcklig. Men vi har\r\nrespekt för handikapporganisationernas egen önskan\r\nom att få se de handikappade som likvärdiga medbor-\r\ngare i kommunerna och i samhället och att man inte\r\nvill ha speciellt riktade medel för det här.\r\nJag undrar om det kanske inte vore lika klädsamt\r\nför kristdemokraterna som det var för oss att avstå\r\nfrån att kräva stimulansbidrag redan nu och avvakta\r\nden uppföljning och utvärdering som ska ske av re-\r\nspekt just för handikapporganisationernas egen ut-\r\ntryckta önskan. Man vill inte se sig själv som en\r\ngrupp som står vid sidan om. Deras mänskliga rättig-\r\nheter ska bevakas på exakt samma sätt som alla andra\r\nkommun- och samhällsmedborgares mänskliga rät-\r\ntigheter. Utifrån det tycker jag att det hade varit kläd-\r\nsamt om även kristdemokraterna i alla fall hade av-\r\nvaktat den uppföljning som ska göras efter fem år.\r\nOm det inte fungerar då kanske vi kan ta en förnyad\r\ndebatt med handikapporganisationerna för att se om\r\nvi inte trots allt måste skapa någon form av stimu-\r\nlansbidrag.</pre><pre>Anf.  214  ULLA-BRITT HAGSTRÖM (kd)\r\nreplik:\r\nFru talman! Givetvis ska handikapporganisatio-\r\nnernas önskemål verkligen tillgodoses. Vi talar\r\negentligen inte om ett riktat stimulansbidrag utan om\r\natt kommuner och landsting ska ges möjlighet att\r\nfölja upp genom ansvars- och finansieringsprincipen.\r\nMen om staten inte ger något blir det kanske en\r\nomöjlig situation för många.\r\nVi kristdemokraterna tror på det kommunala\r\nsjälvstyret och att man ska klara detta. Därför har vi\r\ngivit extra pengar generellt i budgeten, 3,5 miljarder\r\nkronor, till kommuner och landsting. Dessa pengar\r\nska de ha möjlighet att använda, och då behöver inte\r\nalls handikapprörelsen känna att vi har riktat stimu-\r\nlanspengar direkt till dem. Vi talar om att de här re-\r\nsurserna finns och att kommunerna nu har att ta sitt\r\nansvar. Staten ska hjälpa till och skicka med extra\r\nmedel.</pre><pre>Anf.  215  STEN LUNDSTRÖM (v) replik:\r\nFru talman! Det är lite av en lek med ord. Natur-\r\nligtvis har vi under den här perioden sett till att kom-\r\nmunerna har fått en förbättrad ekonomisk möjlighet.\r\nVi har tillfört ganska stora summor. Under de år då vi\r\nhar haft den här majoriteten har vi tillfört kommuner-\r\nna rätt mycket nya pengar. När man lägger fram en\r\nreservation i samband med just en lagändring för att\r\nöka tillgängligheten tycker jag på något sätt att det är\r\natt trampa handikapporganisationerna på tårna. Man\r\nfortsätter att hävda behovet av speciella medel just på\r\ngrund av den här reformen.\r\nAtt kommunerna generellt sett behöver mer medel\r\när vi fullständigt överens om. Så länge vi är med och\r\nskapar budgeten kommer vi att se till att sakta men\r\nsäkert öka utrymmet för kommuner och  landsting att\r\nagera. Det jag vänder mig mot är att ni i reservationen\r\nvill göra det här redan nu, innan vi har prövat om den\r\nnya lagstiftningen om de mänskliga rättigheterna för\r\nfunktionshindrade går att följa upp enligt ansvars-\r\noch finansieringsprincipen. Ansvars- och finansie-\r\nringsprincipen innebär att de som har ansvar för en\r\nfråga också finansierar den. Ökade medel för just det\r\nhär innebär, som jag ser det, att ni inte är beredda att\r\nlyssna på handikapporganisationernas krav om rätt till\r\nlika behandling.</pre><pre>Anf.  216  ULLA-BRITT HAGSTRÖM (kd)\r\nreplik:\r\nFru talman! Det är ju det vi verkligen är! Att man\r\nska kunna leva upp till ansvars- och finansiering-\r\nsprincipen betyder ju t.ex. att var och en betalar lite\r\nmer för sin bussbiljett, att var och en betalar lite mer\r\nför sin teaterbiljett osv. Alla ska vara med. Du och jag\r\nska vara med. Men också kommunerna ska vara med.\r\nLandstingen ska vara med. Varför ska då inte staten\r\nvara med?\r\nOm jag säger att nu följer vi upp ansvars- och fi-\r\nnansieringsprincipen och så vänder jag mig till alla\r\nutom mig själv som ska vara med och genomföra\r\nlagstiftningen, då tycker jag att vi har tappat ett led i\r\nansvars- och finansieringsprincipen. Jag förstår inte\r\nvarför handikapprörelsen skulle känna sig bekymrad\r\növer att det tillförs resurser. Det sägs inte att det just\r\ngår till föreningen för reumatiker, föreningen för\r\nallergiker eller syn- och hörselskadade eller vad det\r\nvara månde för organisation. De har att ta upp sina\r\nbehov, och i de kommunala handikappguiderna ser vi\r\ntydligt tillgängligheten. Där kan vi också se de olika\r\nbehov som personer med olika handikapp har vad\r\ngäller byggnation, renovering, att ta sig fram på all-\r\nmänna platser osv. Det krävs alltså olika åtgärder. Då\r\nfinns det pengar i en påse som man kan använda inom\r\nden här ansvars- och finansieringsprincipen.</pre><pre>Anf.  217  RIGMOR STENMARK (c):\r\nFru talman! Kolleger! I kväll var jag på ett studie-\r\nbesök i en allmän lokal här i Stockholm. Jag hörde på\r\nett väldigt intressant föredrag. Jag var tvungen att gå\r\ndärifrån tidigare, trodde jag, för det väntade en debatt\r\nom tillgänglighet här i kammaren. Men när jag skulle\r\ngå kom jag inte ut. Det var fullständigt kört. Det var\r\nett stort staket runt den här byggnaden. Jag tror att det\r\nfanns tio portar att gå in eller ut genom, men samtliga\r\nvar fullständigt låsta. Jag var alldeles instängd. Jag\r\ngick runt och runt. Jag tänkte att snart kommer väl de\r\növriga riksdagsledamöterna ut, men nej, de kom inte.\r\nJag blev fullständigt frustrerad. Jag skulle ju vara\r\nhär i kammaren och prata om tillgänglighet. Men det\r\nvar väldigt nyttigt. jag tror att det är så man kanske\r\nkänner det när man inte kan delta i samhällslivet på\r\nsamma villkor som alla andra. Människor sprang där\r\nutanför, och jag ville så gärna prata med dem. Jag\r\nförsökte hojta, men det hjälpte inte.\r\nDet är inte ofta som vi kan läsa i bostadsutskottets\r\nbetänkande att \"det sedan länge rått en bred enighet\".\r\nJag förstår att vi är eniga om de här frågorna. Det står\r\nfaktiskt i det här betänkandet att \"det sedan länge rått\r\nen bred enighet\". Enigheten sträcker sig till att vi har\r\nen gemensam syn på vikten av att tillgänglighetsfrå-\r\ngorna i planering och byggande måste ges en stor\r\nuppmärksamhet. Vi är också eniga om att det måste\r\ngöras något åt de brister som finns för funktionshind-\r\nrade att delta i samhället på lika villkor som alla and-\r\nra. Frustrationen från min instängdhet i kväll kommer\r\natt följa mig även i fortsättningen i bostadsutskottet.\r\nVi har fortfarande en diskussion om på vilket sätt\r\noch i vilken takt som det ska sättas in åtgärder.\r\nKommer det att behövas fler lagar eller skärpningar i\r\nlagtexter för att alla ska förstå sitt bästa och se till att\r\nvi får bort hinder, eller kommer det att hända positiva\r\nsaker på frivillig väg? Det sista vore ju absolut det\r\nbästa.\r\nJag var innerligt tacksam när jag stod innanför\r\nporten och ville ut att det till slut kom en människa\r\nmed en nyckel i handen så att jag kom ut.\r\nDet är egentligen ganska märkligt att det ska gå så\r\ntrögt att få till relativt enkla åtgärder som att ta bort\r\ntrösklar, överbrygga nivåskillnader med ramper, sätta\r\ndörröppnare så att de kan nås från rullstol, för att inte\r\ntala om att se till att trottoarerna är framkomliga och\r\natt det finns möjligheter att komma ned från trottoa-\r\nrerna på ett tryggt och säkert sätt även om man är\r\nrullstolsburen eller har en barnvagn.\r\nVi kan konstatera att just tillgänglighetsfrågorna\r\när ett eftersatt område i dagens samhälle. Det är där-\r\nför som vi i Centerpartiet ställer oss bakom detta\r\nbetänkande, eftersom vi ser att det här är ett steg på\r\nvägen till ett bättre samhälle för oss alla, men främst\r\nnaturligtvis för de funktionshindrade.\r\nAv den anledningen - en positiv samhällsföränd-\r\nring för alla - är det också ett skäl för att kunna vara\r\nmed på en retroaktiv lagstiftning, som det handlar om\r\nhär.\r\nFru talman! Vad jag känner lite vånda över är\r\ntrots allt att det tar så lång tid innan man räknar med\r\natt vi ska få se resultat av dessa ganska enkla åtgär-\r\nder. Tyvärr får jag lov att inse det realistiska i att det\r\nsäkert kommer att ta så lång tid som fram till år 2010.\r\nRisken är nog ganska uppenbar att de som finns i den\r\nhär kammaren det året också kommer att stå och prata\r\nom tillgänglighetsfrågorna. Egentligen är det så det\r\nska vara. Det får aldrig bli helt klart, utan det gäller\r\natt ständigt jobba med de här frågorna och ständigt se\r\ntill att det förbättras. Jag utesluter inte heller att riks-\r\ndagen i kommande budgetar måste ha med pengar för\r\natt även på så vis vara en garant för att vi ska nå må-\r\nlet om ett tillgängligt samhälle för alla.\r\nVilka är då bäst på att förstå vad som måste göras\r\nför att funktionshindrade ska kunna delta på ett bra\r\nsätt i vårt samhälle, fru talman? Det är naturligtvis de\r\nfunktionshindrade själva, genom de organisationer\r\nsom för deras talan.\r\nDärför yrkar jag bifall till reservation 2, där vi på-\r\npekar just detta att handikapporganisationernas in-\r\nflytande måste öka samt att tillgänglighetsfrågorna\r\nmåste lyftas fram i plan- och byggprocessen.\r\nCenterpartiet står även bakom reservation 3, som\r\nhandlar om de studerandes möjligheter att delta i\r\nstudier på universiteten runtom i landet.\r\nFru talman! Jag vill sluta mitt anförande med att\r\nrikta en vädjan till mina utskottskolleger från samtli-\r\nga politiska partier att vi ska fortsätta att vara eniga\r\noch tillsammans fortsätta att driva på tillgänglighets-\r\nfrågorna så att de även kommer att omfatta innemil-\r\njön. Det gäller att få bukt med allergier och andra s.k.\r\nosynliga funktionshinder. Vem har inte ett funktions-\r\nhinder?\r\nAtt människor inte kan delta i olika delar i sam-\r\nhället på grund av att man riskerar att bli sjuk av\r\nosund miljö, av sjuka hus, av olämpliga material, inte\r\nkan höra vad andra människor säger eller inte kan se\r\npå grund av dålig belysning och felaktigt utformade\r\nlokaler är inte acceptabelt. Vi har med dagens beslut\r\nändå tagit ett steg, men mycket återstår.</pre><pre>Anf.  218  YVONNE ÅNGSTRÖM (fp):\r\nFru talman! Jag vill börja med att säga till Sten\r\nLundström att jag givetvis accepterar hans ursäkt. Det\r\när lätt att göra fel.\r\nEtt enigt utskott står bakom förslaget att ändra\r\nplan- och bygglagen, precis som tidigare talare har\r\nsagt, på ett sådant sätt att tillgängligheten till offentli-\r\nga lokaler och allmänna platser kan ökas för männi-\r\nskor med olika slag av funktionshinder. Jag tror att\r\ndet är självklart för var och en att vilja bidra till såda-\r\nna förändringar.\r\nJag kan förstå Rigmor Stenmarks frustration - det\r\nvar en bra illustration för oss. Själv har jag suttit i min\r\nkammare och väntat på att få komma upp här.\r\nNär det gäller de övriga frågor som utskottet be-\r\nhandlar har vi i Folkpartiet bara reserverat oss på en\r\nenda punkt. Det gäller handikapporganisationernas\r\ninflytande i plan- och byggprocessen, där vi har re-\r\nserverat oss tillsammans med Vänstern, kd och Cen-\r\nterpartiet.\r\nUtskottsmajoriteten har sagt i sin skrivning att ett\r\nuppdrag har getts till Boverket att bl.a. tillsammans\r\nmed Svenska Kommunförbundet och handikapporga-\r\nnisationerna studera de nuvarande formerna för sam-\r\nråd och utreda förutsättningarna att förbättra möjlig-\r\nheterna till insyn.\r\nVi som står bakom reservationen tycker inte att\r\ndet är tillräckligt. Vi vill stärka kraven på att handi-\r\nkapporganisationerna ska beredas tillfälle att delta i\r\nplan- och byggsamråd med byggherre och byggnads-\r\nnämnd i betydligt större utsträckning än vad som sker\r\ni dag och också i ett tidigare skede av plan- och\r\nbyggprocessen.\r\nVi tycker också att det är nödvändigt att regering-\r\nen överväger lämpliga former för att ta till vara han-\r\ndikapporganisationernas kunskaper i samband med\r\nutarbetandet av föreskrifter till PBL.\r\nEftersom tre talare redan tidigare har utvecklat det\r\nhär räcker det med det som jag har sagt nu. Jag yrkar\r\nbifall till reservation 2.</pre><pre>Anf.  219  SIW WITTGREN-AHL (s):\r\nFru talman! I kvällens sena timme kanske det är\r\nonödigt att jag upptar kammarens tid med att redogö-\r\nra för vad betänkandet innehåller. Men för ordningens\r\nskull tänker jag göra det ändå. Det är väldigt roligt att\r\nvi har kommit så långt och är så överens att alla har\r\ninstämt. För protokollets skull är det väl bäst att jag är\r\ntydlig i fråga om vad vi har kommit överens om, så\r\natt det inte uppstår några misstag.\r\nFörslaget som bostadsutskottet lägger på kamma-\r\nrens bord innebär att tydligare krav ska ställas på\r\ntillgängligheten i samband med nybyggnation och\r\nändring av allmänna platser och områden för andra\r\nanläggningar än byggnader. Krav införs också på att\r\nenkelt åtgärdade hinder mot tillgängligheten och\r\nanvändbarheten för personer med nedsatt rörelse-\r\neller orienteringsförmåga ska undanröjas i lokaler och\r\npå allmänna platser i den utsträckning som följer av\r\nföreskrifter som kommer att meddelas med stöd av\r\nlagen.\r\nVidare föreslås vissa kompletteringar av lagtek-\r\nnisk natur. Bostadsutskottet tillstyrker regeringens\r\nlagförslag men föreslår att en paragraf ges en något\r\nannorlunda formulering i syfte att förtydliga vad som\r\nföreslås i propositionen.\r\nDen nya lagen föreslås träda i kraft den 1 juli\r\n2001.\r\nBostadsutskottet anser att en av de grundläggande\r\nförutsättningarna för utformningen av den bebyggda\r\nmiljön måste vara att den i möjligaste mån ska vara\r\ntillgänglig och användbar för alla. Detta gäller i hög\r\ngrad för allmänna platser och för lokaler dit allmän-\r\nheten har tillträde.\r\nVid riksdagsbehandlingen av den nationella\r\nhandlingsplanen för handikappolitiken våren 2000\r\nyttrade sig bostadsutskottet i frågan om ansvars- och\r\nfinansieringsprincipen som följer:\r\n\"Enligt utskottets yttrande borde utgångspunkten\r\nför finansieringen av åtgärder för ökad tillgänglighet\r\nvara att kostnaderna skulle täckas inom ramen för den\r\nordinarie verksamheten. Som regeringen framhöll i\r\nsin proposition kan kostnaderna för att eliminera\r\nenkelt åtgärdade hinder mot tillgängligheten förvän-\r\ntas bli relativt begränsade om åtgärderna genomförs i\r\nsamband med ordinarie underhållsarbete.\"\r\nBostadsutskottet ställde sig således bakom rege-\r\nringens uppfattning att kostnaderna för att eliminera\r\nenkelt åtgärdade hinder bör täckas enligt ansvars- och\r\nfinansieringsprincipen.\r\nFru talman! Bakom förslaget till lagändring avse-\r\nende tillgängligheten i den offentliga miljön står, som\r\ntidigare påpekats, ett enigt utskott. Ledamöterna från\r\nModeraterna har i ett särskilt yttrande klargjort sin\r\nsyn på förutsättningarna för lagändringen.\r\nEnligt propositionen är det förenat med såväl\r\nkostnader som intäkter att tillgodose krav på tillgäng-\r\nlighet i befintliga miljöer. Boverket har beräknat de\r\ntotala investeringskostnaderna till omkring 5 miljar-\r\nder kronor, varav 25 % för allmänna platser och 75 %\r\nför lokaler.\r\nBoverket gör vidare den bedömningen att kostna-\r\nderna kan minska med 20-50 % om åtgärderna sam-\r\nordnas med ordinarie underhåll.\r\nNär det gäller handikapporganisationernas infly-\r\ntande avseende tillgänglighetsfrågorna, som många\r\ntar upp, framgår det av det uppdrag som regeringen\r\ngivit Boverket att utarbetandet av tillämpningsföre-\r\nskrifter till den föreslagna ändringen ska ske i samråd\r\nmed bl.a. företrädare för handikapporganisationerna\r\noch Kommunförbundet. Uppdraget till Boverket\r\ninnefattar även att \"i samråd med Svenska Kommun-\r\nförbundet och företrädare för handikapporganisatio-\r\nnerna utreda förutsättningarna för att förbättra de\r\nlokala handikapporganisationernas möjligheter till\r\ninsyn och samråd i plan- och byggärenden.\"\r\nDetta uppdrag ska redovisas senast den 29 juni\r\n2001. Därför yrkar vi avslag på de reservationerna.\r\nNär det gäller tillgängligheten för studenter med\r\nfunktionshinder anser utskottets majoritet att rege-\r\nringen har uppmärksammat dessa frågor och att man\r\nföljer dem.\r\nUtskottet hänvisar till att regeringen har aviserat\r\nsin avsikt att utreda hur tillgängligheten till bl.a. ban-\r\nkautomater ska kunna tillgodoses.\r\nFrågan om statliga myndigheters ansvar för till-\r\ngängligheten, som Vänstern tar upp, har redan särskilt\r\nbehandlats i förslaget till en nationell handlingsplan\r\nför handikappolitiken. Regeringen framhöll i detta\r\nsammanhang att de statliga myndigheterna bör integ-\r\nrera handikapperspektivet i den ordinarie verksam-\r\nheten.\r\nFru talman! Med detta yrkar jag avslag på motio-\r\nnerna och bifall till utskottets hemställan i betänkan-\r\ndet.</pre><pre>Anf.  220  STEN LUNDSTRÖM (v) replik:\r\nFru talman! Vänsterpartiet har ganska länge drivit\r\nkravet på tillgänglighet och eliminerande av enkelt\r\navhjälpta hinder. Som jag sade i mitt anförande ser vi\r\nmed tillfredsställelse på den lag som nu läggs fram.\r\nVi har också under ganska lång tid drivit kravet på\r\nen förbättrad byggprocess där vi vill se handikappor-\r\nganisationernas deltagande redan under projekte-\r\nringstiden. Man hänvisar då till utredningsarbete.\r\nMen det hör till saken att Boverket redan tidigare har\r\ntittat på det här och kommit fram till att det behövs\r\nför att man på bästa sätt ska kunna utnyttja de kun-\r\nskaper och resurser som handikapporganisationerna\r\nhar.\r\nFru talman! Min fråga till Siw Wittgren-Ahl är:\r\nOm vi fortsätter att tjata, kommer då även socialde-\r\nmokratin att nästa år stå som en del i det här? Nu är vi\r\nfyra partier. Vi behöver ett parti till, så jag bjuder helt\r\nenkelt in Siw Wittgren-Ahl till att ställa upp på det\r\nsom i år är en reservation och som nästa gång kan bli\r\nen majoritetsskrivning. Kan man hoppas på det?</pre><pre>Anf.  221  SIW WITTGREN-AHL (s) replik:\r\nFru talman! Som jag redogjorde för i mitt anfö-\r\nrande kommer Boverket att återkomma till regeringen\r\nunder detta år. Man kommer att ta upp hur de handi-\r\nkappade ska få inflytande på planprocessen. Jag tyck-\r\ner inte att det finns någon anledning att föregå den\r\nutredningen.</pre><pre>Anf.  222  STEN LUNDSTRÖM (v) replik:\r\nFru talman! Jag ska försöka förtydliga min fråga\r\nlite grann till Siw Wittgren-Ahl.\r\nAnser Siw Wittgren-Ahl att de krav vi ställer i vår\r\nreservation är rimliga? Anser Siw Wittgren-Ahl att\r\ndet är rimligt att handikapporganisationerna faktiskt\r\nfår vara delaktiga redan under projekteringsstadiet när\r\ndet gäller nybyggnation?</pre><pre>Anf.  223  SIW WITTGREN-AHL (s) replik:\r\nFru talman! Siw Wittgren-Ahl och socialdemo-\r\nkraterna anser det. Men på vilket sätt det ska göras är\r\nprecis det man utreder.</pre><pre>Anf.  224  ULLA-BRITT HAGSTRÖM (kd)\r\nreplik:\r\nFru talman! Jag blev väldigt glad när Siw Witt-\r\ngren-Ahl sade att regeringen skulle komma att se till\r\natt också bankomaterna blev handikappvänliga. Det\r\när ju egentligen ett enkelt hinder att åtgärda. Men jag\r\nblev besviken när jag läste rapporten Tillgängligheten\r\ntill och i sådana lokaler dit allmänheten har tillträde\r\noch på allmänna platser. Det gäller Boverkets rege-\r\nringsuppdrag att utarbeta tillämpningsbestämmelser\r\ntill plan- och bygglagen, slutredovisning del 1, Karls-\r\nkrona den 20 februari 2001.\r\nDet är ju nyligen, och frågan finns inte med i den\r\nhär redovisningen. Därför blev jag besviken. Men då\r\nkan jag alltså förvänta mig att det kommer en nästa\r\nomgång och att det här med bankomaterna då finns\r\nmed.</pre><pre>Anf.  225  SIW WITTGREN-AHL (s) replik:\r\nFru talman! Ja.</pre><pre>Anf.  226  RIGMOR STENMARK (c) re-\r\nplik:\r\nFru talman! Jag skulle vilja fråga Siw Wittgren-\r\nAhl om det inte finns någonting som hon är oroad\r\növer när det gäller farten för att lösa frågorna om\r\ntillgänglighet. Har Siw Wittgren-Ahl aldrig känt den\r\nfrustration som jag kände när jag satt instängd?</pre><pre>Anf.  227  SIW WITTGREN-AHL (s) replik:\r\nFru talman! Den frustrationen bär jag som person\r\nofta på eftersom jag är astmatiker och lever med att\r\nman kan få panikångest för att man inte kan vistas i\r\nalla miljöer.\r\nDet är klart att man är orolig för att det inte går\r\ntillräckligt fort. Men detta att komma överens, att ha\r\nen utredning och att komma till rätta med tillgänglig-\r\nheten har pågått och utretts sedan 1994-1995. Då var\r\ndet en helt annan majoritet i regeringen. Man kom\r\ninte med några förslag.\r\nDet är klart att frustrationen, precis som alla har\r\nsagt i talarstolen, borde gå genom alla partier. Trots\r\natt det är en så allmängiltig sak att alla ska kunna vara\r\nmed är det tydligen svårt att komma överens över alla\r\ngränser om vem som ska betala för vad. Det är därför\r\ndet har tagit så lång tid. Det som är självklart för oss\r\när kanske inte självklart för alla, Rigmor Stenmark.</pre><pre>Anf.  228  RIGMOR STENMARK (c) re-\r\nplik:\r\nFru talman! Siw Wittgren-Ahl! När man har\r\nmakten i sin hand kan man inte bara nöja sig med att\r\nsäga att vi inte kommer överens. Det finns ändå möj-\r\nlighet, tror jag, att få en ganska stor majoritet för\r\nmånga av förslagen och för att det ska gå snabbare\r\noch vara lite intensivare i förlängningen.</pre><pre>Anf.  229  SIW WITTGREN-AHL (s) replik:\r\nFru talman! Jag tycker att den här diskussionen\r\noch detta att vi är så överens borgar för att det kanske\r\nkan gå fortare i framtiden.</pre><pre>Anf.  230  CARL-ERIK SKÅRMAN (m):\r\nFru talman! Från moderat sida har vi inte några\r\nreservationer. Vi befinner oss så att säga på majori-\r\ntetssidan i dag i det här ärendet. Vi har nämligen\r\nfunnit att avvägningen mellan berättigade önskemål\r\noch olika typer av kostnadsdrivande bestämmelser är\r\nganska rimlig. Framtiden får därutöver utvisa vad\r\nsom kan bli nödvändigt att tillföra och ändra ytterli-\r\ngare.\r\nPå en punkt vill jag dock göra viktiga påpekan-\r\nden. Det gäller de nya bestämmelser som föreslås\r\ngälla för befintliga offentliga miljöer. Det föreslås\r\nfrån utskottets och regeringens sida att \"enkelt av-\r\nhjälpta hinder mot lokalernas tillgänglighet och an-\r\nvändbarhet för personer med nedsatt rörelse- eller\r\norienteringsförmåga undanröjs.\"\r\nVi har inget motförslag till detta och alltså inte\r\nheller någon reservation. Regeringen anger exempel\r\npå vilka typer av åtgärder det kan gälla. Man nämner\r\nkontrastmarkeringar, skyltning, belysning, borttagan-\r\nde av trösklar och utjämning av mindre höjdskillna-\r\nder med ramper.\r\nDet finns ingenting att invända mot att  sådana här\r\nåtgärder vidtas. Vi tycker väl alla att det är bra, om\r\nman med så enkla åtgärder kan förbättra rörelsefri-\r\nheten för dem som av olika skäl har svårt att utnyttja\r\nden tillgänglighet som är självklar för många andra av\r\noss.\r\nDäremot kan man inte acceptera idén om retroak-\r\ntiv lagstiftning. Vi har därför varit mycket betänk-\r\nsamma innan vi har accepterat den utformning som\r\nbestämmelsen har fått. Det hade naturligtvis varit\r\nbättre om man hade fått fram en lösning av dessa\r\nangelägna åtgärder genom frivilliga överenskommel-\r\nser. Men det är fråga om angelägna åtgärder som är\r\nenkla både tekniskt och ekonomiskt. Det anges också\r\ni betänkandet att bestämmelserna ska tillämpas med\r\nstor flexibilitet. Det anges ingen bestämd tidpunkt när\r\nåtgärderna ska vara genomförda, utan ett successivt\r\ngenomförande förutses. Naturligtvis måste fastighets-\r\nägarnas ekonomiska och tekniska synpunkter tillmä-\r\ntas stor betydelse i det här sammanhanget. Jag noterar\r\nockså att det t.o.m. finns möjligheter till undantag.\r\nSammantaget är det alltså fråga om angelägna åt-\r\ngärder. Det rör sig om exemplifierade enkla åtgärder,\r\noch det finns möjligheter till flexibilitet i genomfö-\r\nrandet. Detta har gjort att vi har accepterat bestäm-\r\nmelserna, trots att de utan dessa modifieringar hade\r\nkunnat uppfattas som ett steg mot en retroaktiv lag-\r\nstiftning. En retroaktiv lagstiftning, fru talman, kan av\r\nprincip nämligen inte accepteras.</pre><pre>Anf.  231  HELENA HILLAR ROSEN-\r\nQVIST (mp):\r\nFru talman! Det mesta har redan sagts både för\r\noch emot. Det har kommit fram olika synpunkter på\r\ndetta betänkande. Det positiva är enigheten bakom\r\ndet. Jag har själv inte väckt någon motion och ställer\r\nmig inte bakom några reservationer, eftersom jag i\r\nliten men ändock någon utsträckning haft möjlighet\r\natt påverka propositionen.\r\nNär utskottet behandlade frågan kom man på yt-\r\nterligare förbättringar, som jag tyckte var väldigt bra.\r\nVi hade gjort förbiseenden när vi flyktigt läst igenom\r\npropositionen i förväg. Det gäller bl.a. en ny paragraf\r\nsom vi lägger till om tillgängligheten till och i loka-\r\nler. När visst krav på tillgänglighet ställs på lokalen\r\nska även en motsvarande tillgänglighet till lokalen\r\ntillgodoses. Det var mycket uppmärksamt påpekat,\r\noch vi har infört detta som ett ändringsförslag. Jag\r\nhoppas att man tar till sig detta och gör den föränd-\r\nringen i lagtexten.\r\nSom många tidigare har påpekat är förslaget inte\r\nfullständigt. Det behöver förstärkas och förbättras.\r\nRigmor önskade att vi skulle kunna fortsätta att driva\r\ndetta arbete tillsammans. Det är mycket som behöver\r\nåtgärdas. Olika förbund har skrivit till oss. Astma-\r\noch Allergiförbundet har påpekat att man var väldigt\r\nbesviken över att den här propositionen inte tillgodo-\r\nsett dess krav på tillgänglighet. Det är synd att dessa\r\ninte tagits med. Jag förstår inte riktigt hur det kommer\r\nsig. Förbundets krav på åtgärder har mycket att göra\r\nmed miljölagstiftningen och med sådant som vi för-\r\nsöker tillgodose på annat sätt. Det är möjligt att man\r\nkan tillmötesgå förbundet på sådan väg. Det passar\r\nkanske inte in just i plan- och bygglagen.\r\nBl.a. Ulla-Britt tog vidare upp den bristande till-\r\ngängligheten i vissa lokaler på grund av att det röks\r\nmycket i dem. Också doftallergiker har ett väldigt\r\nstort problem. Det finns mycket jobbiga osynliga\r\nhandikapp.\r\nJag tycker att en del av motionerna och reserva-\r\ntionerna i och för sig är bra. Jag skulle önska att man\r\nsåg på de här frågorna på ett annat sätt när det är så\r\nuppenbart att de är tillgodosedda. Det gäller bl.a.\r\nbeträffande handikapporganisationernas inflytande.\r\nAndra ledamöter har kanske större direktkontakt\r\nmed handikapporganisationerna. Vad har dessa sagt i\r\nden här frågan? De pratar med Kommunförbundet\r\noch diskuterar fram åtgärder med Boverket. Tycker\r\nde inte att det är tillräckligt att få fram sina åsikter på\r\nsådan väg? Jag ser inget behov av att ytterligare på-\r\nskynda den processen. Vi ska snart under detta år få\r\nse vad man har kommit fram till. Jag tar för givet att\r\nman för fram sina krav i det sammanhanget. Jag öns-\r\nkar likaledes att Handikappförbundens Samarbetsor-\r\ngan, HSO, för oss kunde ha påtalat den bristande\r\ntillgängligheten för allergiker.\r\nMan borde kunna inse att en del motionskrav fak-\r\ntiskt är tillgodosedda och inte avstyrkta rakt av. Nu\r\narbetar vi på det här sättet i kammaren, och jag ställer\r\nmig till fullo bakom utskottets förslag.\r\nJag har ett litet förslag till hur man skulle kunna\r\nfördela kostnaderna. Ett väldigt enkelt sätt att undvika\r\nkostnader är ju att inte lägga ut pengar. Jag skulle\r\nvilja uppmana alla att upphöra med att köpa parfymer\r\noch helst också att sluta röka. Jag vet att det låter\r\nkärvt, eftersom man lägger restriktioner på andra\r\nmänniskors livsutrymme, men vi som inte tål parfy-\r\nmer och rök bestjäls också på livsutrymme.</pre><pre>Anf.  232  RIGMOR STENMARK (c):\r\nFru talman! Det finns en sak som Helena Hillar\r\nRosenqvist skulle kunna göra, om hon menar allvar\r\nmed att det är viktigt att också de funktionshindrade\r\nsom inte berörs i det här betänkandet skulle kunna\r\nkomma till tals. Hon skulle kunna yrka bifall till vår\r\nreservation, där vi säger att det är nödvändigt bl.a. att\r\nbeakta de skilda krav på lösningar som ställs av olika\r\nsorters funktionshinder. Vi skulle då säkert få in syn-\r\npunkter på olika funktionshinder som vi här inte har\r\ntagit med.\r\nJag förstår inte varför inte Miljöpartiet kan se till\r\natt vår reservation går igenom. Då skulle vi ha kom-\r\nmit ytterligare ett steg framåt på vägen.</pre><pre>Anf.  233  HELENA HILLAR ROSEN-\r\nQVIST (mp):\r\nFru talman! Vi anser att detta är tillgodosett, och\r\njag tycker att ni som har gjort den här reservationen\r\nkunde inse att så är fallet. Ni borde förstå att man\r\narbetar precis med de här frågorna. Det hjälper föga\r\natt försöka påskynda detta arbete.\r\nJag är säkert inte särskilt konsekvent när jag brin-\r\nner för något, och jag tycker att man inte alltid bara\r\nska hänvisa till en utredning som kommer att vara\r\nklar vid någon tidpunkt osv. I det här fallet är det\r\ndock faktiskt så, och jag vill vädja till er som är så\r\nbestämda på den här punkten att inse att ni gör fel när\r\nni talar om för mig vad handikapporganisationerna\r\nhar sagt i den här frågan.</pre><pre>Anf.  234  RIGMOR STENMARK (c):\r\nFru talman! Helena Hillar Rosenqvist talade fak-\r\ntiskt i sitt anförande om att vi inte har beaktat syn-\r\npunkter som har kommit till oss. Jag tycker att det\r\nskulle vara ganska självklart att man då skulle yrka\r\nbifall till vår reservation, som går ut på att också\r\növriga organisationer ska få komma med. Det är lika\r\nenkelt som när jag insåg att jag hade sprutat på mig\r\nlite parfym efter att ha tvättat mig innan jag gick hit i\r\nkväll. Det var naturligtvis dumt, men jag tar till mig\r\ndet. Jag ska inte göra så nästa gång.</pre><pre>Anf.  235  HELENA HILLAR ROSEN-\r\nQVIST (mp):\r\nFru talman! Så bra! Vilka fina meningsutbyten vi\r\nhar!</pre><pre>Anf.  236  STEN LUNDSTRÖM (v):\r\nFru talman! Jag skulle vilja ställa en helt annan\r\nfråga till Helena Hillar Rosenqvist. Att handikappor-\r\nganisationen sätter sig ned och diskuterar det här med\r\nSvenska Kommunförbundet och Boverket är inte\r\nsärskilt konstigt. Den tar naturligtvis varje tillfälle till\r\ndiskussion. Handikapporganisationerna har under\r\nmånga år krävt att just få lov att komma in mycket\r\ntidigare i processen. Boverket har vid flera tillfällen\r\npåpekat behovet av detta.\r\nMan är otålig, därför att lösningen på vad som\r\nborde göras finns redan. Det handlar om att låta han-\r\ndikapporganisationerna och andra intresseorganisa-\r\ntioner komma in på ett tidigt stadium under byggpro-\r\ncessen, dvs. redan under projekteringsstadiet. Vi vet\r\nlösningen. Vi behöver inte avvakta denna sittning.\r\nDärför motionerar vi. Vi motionerar för femte eller\r\nsjätte gången i rad. Det är inga nyheter. Det behövs\r\ninga nya utredningar. Här behövs ett beslut i riksda-\r\ngen att ge regeringen i uppdrag att se till att det sker.\r\nDärför finns reservationen.</pre><pre>Anf.  237  HELENA HILLAR ROSEN-\r\nQVIST (mp):\r\nFru talman! Jag förstår precis. Den 29 juni 2001\r\nska Kommunförbundet, handikapporganisationerna\r\noch Boverket vara klara med vad de anser i frågan.\r\nJag tycker att vi kan avvakta det.</pre><pre>Anf.  238  STEN LUNDSTRÖM (v):\r\nFru talman! Jag får försöka en gång till.\r\nFrån vår, handikapporganisationernas och Bover-\r\nkets sida sett har man under ganska många år vetat\r\nvad det är som behöver göras. Det behövs inte fler\r\nutredningar. Vi vet inte vad som kommer ut den 29\r\njuni - om jag minns datumet rätt. Det finns ingen\r\nanledning att avvakta längre. Vi behöver inte avvakta\r\nytterligare en utredning. Vi vet vad det är som be-\r\nhövs, och vi vet vad handikapporganisationerna krä-\r\nver. Därför reserverar vi oss.\r\nVi har ingen aning om vad som kommer ut av den\r\nhär utredningen. Det dräller av utredningar som det\r\ninte kommer ut någonting alls av. Därför reserverar vi\r\noss. Det är inte alls för att på något sätt framhäva oss\r\nsjälva som duktiga eller för att obstruera mot riksda-\r\ngens sätt att arbeta, utan det är för att vi vet vilka\r\nlösningar som behövs. Det är lite synd att Miljöpartiet\r\ninte ställer upp.</pre><pre>Anf.  239  HELENA HILLAR ROSEN-\r\nQVIST (mp):\r\nFru talman! Jag anser fortfarande att man ska av-\r\nvakta det arbete som pågår. Om vi hade tyckt att en\r\nutredning skulle tillsättas för detta kan jag hålla med\r\nSten Lundström om att det hade varit onödigt. Med\r\nden otålighet vi har med bara en mandatperiod på oss\r\ni riksdagen behövs det lite snabbare tag. Nu finns\r\nutredningen redan, och jag ser med tillförsikt fram\r\nemot vad utredningen kommer fram till. I så fall får\r\nvi väl återkomma och bygga på det förslag som kan\r\nkomma ut av den utredningen.</pre><pre>Överläggningen var härmed avslutad.\r\n(Beslut skulle fattas den 8 mars.)</pre><pre>17 §  Anmälan om interpellationer</pre><pre>Anmäldes att följande interpellationer framställts</pre><pre>den 7 mars</pre><pre>2000/01:298 av Margit Gennser (m) till statsminister\r\nGöran Persson\r\nArbetsfördelningen i regeringen\r\n2000/01:299 av Kerstin-Maria Stalin (mp) till stats-\r\nrådet Maj-Inger Klingvall\r\nKvinnor som söker asyl\r\n2000/01:300 av Michael Hagberg (s) till jordbruks-\r\nminister Margareta Winberg\r\nFunctional foods</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 13 mars.</pre><pre>18 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 7 mars</pre><pre>2000/01:842 av Ronny Olander (s) till statsrådet\r\nMona Sahlin\r\nDrogtester i arbetslivet\r\n2000/01:843 av Margareta Sandgren (s) till närings-\r\nminister Björn Rosengren\r\nSamarbetsprojekt för bredband\r\n2000/01:844 av Rolf Gunnarsson (m) till näringsmi-\r\nnister Björn Rosengren\r\nTidningsdistribution i glesbygd\r\n2000/01:845 av Cristina Husmark Pehrsson (m) till\r\nsocialminister Lars Engqvist\r\nHaschklubbar\r\n2000/01:846 av Inger Lundberg (s) till justitieminis-\r\nter Thomas Bodström\r\nMobbning på fängelser\r\n2000/01:847 av Johan Pehrson (fp) till statsrådet\r\nMaj-Inger Klingvall\r\nSkydd för homosexuella</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 13 mars.</pre><pre>19 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 7 mars</pre><pre>2000/01:784 av Margareta Viklund (kd) till statsrådet\r\nMona Sahlin\r\nJämställdhetsperspektiv vid tillsättningen av offentli-\r\nga tjänster\r\n2000/01:797 av Berit Adolfsson (m) till justitiemi-\r\nnister Thomas Bodström\r\nBarn som brottsoffer\r\n2000/01:800 av Per Lager (mp) till statsrådet Maj-\r\nInger Klingvall\r\nAvvisning av kosovoalbaner\r\n2000/01:802 av Inger Lundberg (s) till statsrådet\r\nLars-Erik Lövdén\r\nBostadsdelegationen\r\n2000/01:803 av Åsa Torstensson (c) till justitiemi-\r\nnister Thomas Bodström\r\nSchengenavtalet och gästhamnarna\r\n2000/01:806 av Rolf Gunnarsson (m) till miljömi-\r\nnister Kjell Larsson\r\nMiljöavgifter för inrikesflyget\r\n2000/01:807 av Åsa Torstensson (c) till miljöminister\r\nKjell Larsson\r\nFartygsvrak med gifter utanför västkusten\r\n2000/01:809 av Kalle Larsson (v) till statsrådet Inge-\r\ngerd Wärnersson\r\nLidingö stads kampanj mot kommunism\r\n2000/01:812 av Marie Engström (v) till statsrådet\r\nBritta Lejon\r\nSkyddade personuppgifter\r\n2000/01:817 av Maria Larsson (kd) till utbildnings-\r\nminister Thomas Östros\r\nStudielån vid folkhögskolestudier\r\n2000/01:819 av Jan Backman (m) till kulturminister\r\nMarita Ulvskog\r\nKulturskövling i Afghanistan\r\n2000/01:825 av Eva Flyborg (fp) till statsrådet Britta\r\nLejon\r\nPersonvalsreglerna</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 13 mars.</pre><pre>20 §  Kammaren åtskildes kl. 22.23.</pre><pre>\r\nFörhandlingarna leddes\r\nav talmannen från sammanträdets början t.o.m. 6 §\r\nanf. 18 (delvis),\r\nav andre vice talmannen därefter t.o.m. 8 § anf. 53\r\n(delvis),\r\nav tredje vice talmannen därefter t.o.m. 9 § anf. 78\r\n(delvis),\r\nav förste vice talmannen därefter till ajourneringen\r\nkl. 16.48,\r\nav talmannen därefter till ajourneringen kl. 17.59,\r\nav förste vice talmannen därefter t.o.m. 12 § anf. 200\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}