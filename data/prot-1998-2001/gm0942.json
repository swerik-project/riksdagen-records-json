{"dokumentstatus":{"dokument":{"hangar_id":"2348717","dok_id":"GM0942","rm":"1998/99","beteckning":"42","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"42","slutnummer":"0","datum":"1999-01-20 00:00:00","systemdatum":"2005-10-27 13:07:01","publicerad":"1999-01-20 00:00:00","titel":"Riksdagens snabbprotokoll 1998/99:42 Onsdagen den 20 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{B4F110CE-0E9D-4758-A8ED-245980C32F38}","dokument_url_text":"http://data.riksdagen.se/dokument/GM0942/text","dokument_url_html":"http://data.riksdagen.se/dokument/GM0942","dokumentstatus_url_xml":"http://data.riksdagen.se/dokumentstatus/GM0942","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1998/99:42</div>\r\n<div class=\"sidhuvud_datum\">Onsdagen den 20 januari</div>\r\n<div class=\"sidhuvud_klockslag\">Kl. 9.00 - 12.27</div>\r\n<hr class=\"sidhuvud_linje\">\r\n<pre>14.00 - 22.55</pre><pre>Det justerade protokollet beräknas utkomma om 3 veckor</pre><pre>----------------------------------------------------------------------</pre><pre>1 §  Allmänpolitisk debatt\r\nPartiledardebatt</pre><pre>Talmannen inledde dagens sammanträde med att\r\nframföra sina varma lyckönskningar till statsminister\r\nGöran Persson på 50-årsdagen.</pre><pre>Anf.  1  CARL BILDT (m):\r\nFru talman! Låt mig börja med att bli nummer två\r\ni raden av officiella gratulanter till personen Göran\r\nPersson på hans 50-årsdag. Jag övervägde ett tag om\r\njag skulle sjunga i riksdagens talarstol, men vi har\r\ninom den s.k. sångalliansen en ansvarsfördelning på\r\nden punkten där vi respekterar respektive kompe-\r\ntensprofiler. Och jag tror att om jag skulle börja anta\r\nden typen av ton i riksdagens talarstol skulle det vara\r\natt alltför mycket förmörka den dag som skall vara\r\nljus för Göran Persson, mig själv och förhoppningsvis\r\nnationen. Men låt mig framföra en hjärtlig gratula-\r\ntion.\r\nLika svårt men helt annorlunda att gå förbi en dag\r\nsom denna, när vi skall blicka ut över de politiska\r\narbetsuppgifterna, utmaningarna och frågorna, är att\r\ngå förbi det som händer nere i sydöstra Europa. Jag\r\ntog upp det som hastigast i partiledardebatten i hös-\r\ntas. Jag sade att det håller på att ske och förberedas en\r\nexplosion där nere. Sedan dess har vi sett TV-\r\nbilderna på människor som dödats, oskyldiga som\r\ndrivits på flykt och barn som sörjer sina föräldrar.\r\nÅterigen står vi i världssamfundet osäkra, trevande\r\noch handfallna inför vad som kan göras och vad som\r\nmåste göras.\r\nJag är övertygad om att det behövs ett starkt euro-\r\npeiskt, amerikanskt och ryskt agerande samfällt, i\r\nförsta hand för att stoppa våldet. I en ond värld krävs\r\ndet ibland våld för att stoppa våld. I dag är Nato i\r\ndetta avseende fredsinstrumentet nummer ett i Euro-\r\npa. Vi står av olika skäl utanför dess diskussioner.\r\nMen vi har anledning att hoppas på att de diskussio-\r\nnerna kan leda fram till ett sådant tryck på bägge\r\nsidor att våldsspiralen kan stoppas men därefter bere-\r\nda vägen för en politisk lösning som är hållbar inte\r\nför veckan, månaden och året utan på sikt. Och där\r\nkan vi spela en större roll, både i vår roll i den euro-\r\npeiska unionen, politiskt, ekonomiskt och humanitärt\r\nnär det gäller att bygga de europeiska fredsstrukturer-\r\nna också i denna del av Europa, men också mera\r\nkonkret genom att vara närvarande där nere.\r\nRedan i dag är det många svenska män och kvin-\r\nnor, pojkar och flickor som i uniform arbetar för\r\nfredens sak i Bosnien, i Makedonien och i andra delar\r\nav detta område. I morgon kan deras tjänster komma\r\natt krävas också i Kosovo eller i andra delar av detta\r\nområde.\r\nDet ställs krav på vår utrikespolitik, det ställs krav\r\npå vårt europeiska engagemang, och det ställs också\r\nkrav på försvarspolitiken. Det är inte billigt att göra\r\ninsatser för den europeiska freden. Och när vi i dessa\r\ndagar också mellan partierna resonerar om det fram-\r\ntida försvaret är det visserligen så att vi tack och lov\r\ninte står inför hotet av en invasion av Sverige som vi\r\nsjälva alldeles isolerade skall möta bara med våra\r\nkrafter och vår förmåga. Men vi står inför hot mot\r\nfreden och mänskligheten i Europa som vi måste vara\r\nmed och möta, också med insatser som kostar pengar,\r\nresurser och kompetens. Andra skär inte ned försvaret\r\ni en tid då freden i Europa inte är säker. Vi bör und-\r\nvika att sänka ned vårt eget försvar i mera av det\r\ntumult och den osäkerhet som vi har sett under den\r\nsenaste tiden utan ge det stabilitet för lång tid fram-\r\növer. Det är vårt bidrag inte bara till vår egen säker-\r\nhet på sikt utan också till en europeisk freds- och\r\nsäkerhetsordning för människor oavsett i vilken del\r\nav Europa vi lever. Det gynnar oss själva om vi skall\r\nvara egoister. Det ger oss bättre samvete när vi blick-\r\nar ut över världen i övrigt.\r\nHitintills har försvarssamtalen inte lett till så\r\nmycket. Det kanske inte är så underligt i ljuset av\r\nolika situationer. Det krävs en vilja från regeringen\r\natt göra mer än att bara prata med lite olika stämmor.\r\nDet är en väl utvecklad talang nu för tiden. Jag hop-\r\npas att det finns vilja till samförstånd och kompro-\r\nmiss. Vi får se hur det går. Det är viktigt för Sveriges\r\nansvarstagande och för bilden av Sverige.\r\nNär vi skildes åt, fru talman, i höstas inför julen\r\nvar det en riksdag som skildes lite mer i moll än i dur\r\nnär vi tittar inte minst på den ekonomiska situationen.\r\nVi hade gått igenom en valrörelse där bilden från\r\nregeringens sida hade varit en bild i dur och väldig\r\noptimism. Allt skulle lösas, och det fanns inga pro-\r\nblem över huvud taget. Och löftena ströddes över den\r\nlite överraskade valmanskåren. Men mot slutet av\r\nhösten smög Finansdepartementet ut sina pressmed-\r\ndelanden där man reviderade ned tillväxten med en\r\nfjärdedel för 1999, reviderade upp den öppna arbets-\r\nlösheten med en tredjedel för år 2000 och de facto\r\nkastade det heliga målet om 4 % öppen arbetslöshet\r\når 2000 i papperskorgen, och Ekonomistyrningsver-\r\nket började varna för att statens budget går mot un-\r\nderskott.\r\nVi sade: Åtgärder, redovisning och bedömning av\r\nregeringen. Men av detta blev som bekant ingenting.\r\nSedan dess har vi fortsatt att fråga: Vad vill rege-\r\nringen göra? Vi kan inte ovanpå en förlorad höst - jag\r\ntror att det var Aftonbladets ledarsida som myntade\r\ndetta begrepp - lägga ytterligare förlorade månader.\r\nInte minst är det diskussionen om företagandeklimat\r\noch företagsflytt från Sverige - rätt eller fel - som har\r\nkommit att stå alltmer centralt. Om vi förlorar nyfö-\r\nretagande och om vi förlorar gamla företag, då förlo-\r\nrar vi jobb, och då förlorar vi välfärd, och då kommer\r\nmycket annat av det som vi ägnar oss åt också att te\r\nsig som hus byggda på skäligen lös sand.\r\nDet som vi har sett i kombinationen av diskussio-\r\nnen om företagsflytt och företagsklimat å den ena\r\nsidan och bilden av en mycket framgångsrik start för\r\nden gemensamma europeiska valutan euro är ju bil-\r\nden av Sverige som ett land som hamnat lite utanför\r\noch som förlorar både fart och företag, jobb och till-\r\nväxt.\r\nSå där skall det inte behöva vara. Det finns ingen\r\nanledning. Vi har inte sämre förutsättningar än andra\r\nländer. I många viktiga avseenden har vi faktiskt\r\nbättre förutsättningar än andra länder. Men i många\r\nhänseenden bromsas vi. Jag läste t.ex. den årliga\r\nrapporten från SNS konjunkturråd som kom i mån-\r\ndags. På många områden är det så tydligt. Bedömning\r\nefter bedömning visade att vi bromsas av en felaktig\r\noch ålderdomlig politik.\r\nJag tror inte, fru talman, att det handlar om någon\r\nenstaka åtgärd för att råda bot på det här. Jag tror att\r\ndet har gått för långt i det avseendet. Det som nu\r\nkrävs är mycket tydliga tecken på en samlad och stark\r\nvilja att föra vad jag skulle vilja kalla en tillväxtpoli-\r\ntik med turbo. Det är när vi får de starka och tydliga\r\nsignalerna om den politiken som det finns förutsätt-\r\nningar för att vända denna utveckling.\r\nI höstas talades det ju ganska friskt om det djärva\r\ninitiativet att tillskapa ett tillväxt- och näringsdepar-\r\ntement. Vi fick alla möjlighet att ta del av den ena\r\nintervjun efter den andra och av debattinlägg efter\r\ndebattinlägg. Det förkunnades snabba, det förkunna-\r\ndes stora åtgärder. Orden som kom från det hållet var\r\ninte direkt små. Det utlovades en stor tillväxtproposi-\r\ntion som skulle läggas på riksdagens bord när vi\r\nsamlades efter årsskiftet.\r\nI går fick vi då propositionsförteckningen där re-\r\ngeringen redovisar för riksdagen vilka förslag som vi\r\nhär i riksdagen skall ha att behandla under våren som\r\nett resultat av regeringens intensiva, spännande arbete\r\nmed framtidsfrågorna. Det stora tillväxt- och närings-\r\ndepartementet, med två statsråd, fem statssekreterare\r\n- eller har det tillkommit fler den senaste veckan? -\r\nsäkert bataljoner av sakkunniga och med all sanno-\r\nlikhet härskaror av informatörer, har nu låtit meddela\r\natt man på riksdagens bord för behandling under\r\nvåren lägger fyra propositioner, varav ingen är speci-\r\nellt central i förhållande till vad vi skall göra. Det är\r\nmindre än en proposition per statsråd varannan må-\r\nnad. Intervjuerna tar tydligen väldigt mycket tid, men\r\nen viss omdisposition av tiden förefaller motiverad.\r\nEn snigel skulle lätt framstå som stressad i jämförelse\r\nmed tillväxtdepartementets tempo när det gäller att\r\nåstadkomma förslag till riksdagen.\r\nDet är ju detta som är lite av det grundläggande\r\nproblemet just nu. Det pratas, och det pratas, och det\r\npratas. Men det blir inga propositioner och därmed\r\ningen förändring - och därmed samma gamla politik.\r\nJag ser i medierna att ministrarna pratar med var-\r\nandra genom medierna, och sedan pratar ministrarna\r\nmed journalister. Och sedan säger de att det vore bra\r\nom parterna i ekonomin pratade med varandra om de\r\nhär olika sakerna. Men eftersom man har svårt att\r\nprata har man pratat med Ingvar Carlsson om att han\r\nkan prata med parterna om att de kanske kunde prata\r\nvidare om det man möjligtvis skall prata om.\r\nSedan skall man nu bjuda på middag, har jag sett,\r\ni morgon i regeringens gästvilla på Djurgården, där\r\nman skall prata om de här sakerna. I Dagens Nyheter\r\nstår det att det inte är fråga om prat, utan det är fråga\r\nom ett rejält snack som skall äga rum om de olika\r\nåtgärderna. Och så blir det pladder, prat, snack. Men\r\npropositionsförteckningen är tom så det dammar om\r\ndet när man tittar på vad som kommer ut ur detta.\r\nDet som krävs är åtgärder. Vi moderater har lagt\r\nfram förslag som riksdagen bör kunna behandla -\r\nförslag som tillväxtdepartementet skulle ha lagt fram,\r\neller någonting annat. Vi hoppas att de kan bli före-\r\nmål för behandling.\r\nMin första fråga till statsministern - ursäkta,\r\nstatsministern, att jag bryter dagen - är väl egentligen\r\nden: När slutar pratandet, och när börjar politiken?\r\nNär kommer propositionerna från regeringen som gör\r\ndet möjligt för riksdagen att ta ställning till alla de\r\nfrågor som det behövs ta ställning till?\r\nTill dessa frågor skall jag självfallet lägga inte\r\nminst den gemensamma valutan euro. Där har social-\r\ndemokraterna gömt sig bakom den ena bastionen\r\nefter den andra. Den nesligaste av dessa var folkopi-\r\nnionen. Jag tyckte aldrig att det var något argument.\r\nDet är heller inte något argument i dag. Men det var\r\nregeringens eget argument, och även den bastionen\r\nhar fallit.\r\nRegeringen eller, om det dröjer för länge, riksda-\r\ngen bör ta initiativ till överläggningar och överens-\r\nkommelser om en tidtabell för Sveriges anslutning till\r\nden gemensamma valutan. Låt mig bara kort ange tre\r\nutgångspunkter.\r\nVi bör vara med senast när de gemensamma sed-\r\nlarna och mynten införs i de andra länderna i Euro-\r\nland. Vi bör ha en klart redovisad politik och strävan\r\nunder det svenska ordförandeskapet i EU det första\r\nhalvåret år 2001. Och vi bör inte bli allra sist i den\r\neuropeiska unionen. Finland var först, mera på grund\r\nav geografin än någonting annat, men i alla fall. Skall\r\nSverige då bli sist av alla länder i EU med denna\r\nviktiga fråga? Jag tycker inte det.\r\nMin andra fråga till dagens jubilar är då denna:\r\nNär får vi överläggningar om en tidtabell för Sveriges\r\nställningstagande och därmed möjliga medverkan i\r\nden gemensamma valutan?\r\n(Applåder)</pre><pre>Anf.  2  Statsminister GÖRAN PERSSON (s)\r\nreplik:\r\nFru talman! Jag skall så småningom tacka ordent-\r\nligt för all uppmärksamhet på högtidsdagen. Men låt\r\nmig, innan jag gör det, börja med att ställa en liten\r\nfråga till Carl Bildt.\r\nDet pratas och pratas, sade han, och det pladdras i\r\nsvensk politik. Vi har haft försvarsöverläggningar.\r\nDär har moderaterna inte dykt upp, de har uteblivit.\r\nAndra partier har konstruktivt suttit ned och försökt\r\nhitta en lösning. När Carl Bildt tillfrågas om mode-\r\nraternas inställning säger han att det är meningslöst\r\natt tala med försvarsministern. Man kan lika gärna\r\nprata med en korvgubbe på Mynttorget, säger Carl\r\nBildt. Vad han menar med rätt ton är en av vår tids\r\nviktigaste frågor. Det skulle vara intressant att höra\r\nhur man som oppositionsledare kommer fram till en\r\nsådan attityd i en sådan här fråga.</pre><pre>Anf.  3  CARL BILDT (m) replik:\r\nFru talman! Jag har problem med tiden eftersom\r\ntidsmaskinen var sönder. Har vi sådana här oerhörda\r\nsekunddebatter bör tekniken också kunna fungera i\r\nriksdagen. Men det är en annan sak.\r\nJag hade två frågor till jubilaren. Jag hoppas att\r\nsvaren kommer vad det lider.\r\nDet är riktigt som statsministern säger. Vi satt i\r\nförtroendefulla samtal med försvarsministern. Jag\r\ngjorde det, och de andra borgerliga partierna gjorde\r\ndet. Vi slöt en överenskommelse om försvarsekono-\r\nmin med regeringens försvarsminister och med de\r\nsocialdemokratiska ledamöterna i försvarsutskottet.\r\nDen desavouerades av en rätt ohelig allians mellan\r\nErik Åsbrink och Birger Schlaug, och statsministern\r\ngav aldrig sin försvarsminister det stöd han borde ha\r\nfått efter den överenskommelsen.\r\nDet säger sig självt att då är det mindre menings-\r\nfullt, om vi skall sluta en överenskommelse med\r\nregeringen, att tala med den person som Göran Pers-\r\nson själv har desavouerat. Det som visades i de över-\r\nläggningarna var att försvarsministern - som jag inte\r\nhar svårt att komma överens med - icke talar för\r\nlandets regering.\r\nSkall man göra upp med socialdemokraterna,\r\nmåste man nog tala med Göran Persson eller med\r\nErik Åsbrink. Nu för vi samtal med försvarsminis-\r\ntern, men jag har sagt att de inte kan avslutas på den\r\nnivån. Det har vi gjort en gång, och det som vi då\r\nkom överens om var inte värt vatten. Skall det föras\r\nsamtal som skall leda framåt, får de dessvärre föras\r\npå en annan nivå. Jag beklagar att försvarsministern\r\ndesavouerades av sin statsminister, men det är ett\r\nfaktum.</pre><pre>Anf.  4  Statsminister GÖRAN PERSSON (s)\r\nreplik:\r\nFru talman! Försvars- och säkerhetspolitik är\r\ncentrala frågor i debatten. Carl Bildt har ju försökt att\r\nprofilera sig på det området. Här skall man sträva\r\nefter samling och breda lösningar, och det har vi\r\ngjort. De enda som här skiljer ut sig radikalt i ton och\r\ni sak är ju moderaterna. Jag tycker att det är illustra-\r\ntivt att en tidigare statsminister kostar på sig att i den\r\nhär för Sveriges skull centrala frågan döma ut en\r\nförsvarsminister som en korvgubbe.\r\nFru talman! Det ligger i detta någonting som väl\r\nbäst sammanfattas i det som Carl Bildt förut själv\r\ntalade om: prat, prat, prat. Korvgubbar är naturligtvis\r\nrespektabla människor, men det var väl inte det som\r\nCarl Bildt avsåg.\r\nVad sedan gäller budgetuppgörelserna om försva-\r\nret vill jag säga att dessa skall hållas. Det handlar om\r\nen långsiktig framtida inriktning, men då mäler sig\r\nmoderaterna ut. Kanske orkar man inte ta ansvar.\r\nKanske vågar man inte säga att vi nu skall reducera\r\nresurserna i en tid då det säkerhetspolitiska läget är\r\nbättre, men säg då det! Stå upp för den saken! Säg att\r\nförsvaret skall ha mer pengar, även om andra inser att\r\nvi kan reducera det, men göm er inte bakom detta\r\nbilliga spel, detta billiga personangrepp att reducera\r\nen försvarsminister på så sätt som Carl Bildt har gjort.\r\nBjörn von Sydow talar naturligtvis för hela rege-\r\nringen när vi diskuterar en långsiktig inriktning av\r\nförsvaret. Det är självklart. Men med tanke på den ton\r\noch det anslag Carl Bildt hade i sitt inledningsanfö-\r\nrande, som ju i övrigt var rent på förslag, kunde jag\r\ninte låta bli att erinra om det egentligen enda som han\r\nhar gjort i svensk politik det senaste halvåret, nämli-\r\ngen hans utspel om försvaret. Det är en väldig diskre-\r\npans däremellan och vad han nu sade.\r\nDetta är tänkvärt för Carl Bildt, för riksdagens\r\nmoderater och för oss övriga, som försöker att hitta\r\nen bred lösning. Det kanske inte går, men i så fall\r\nberor det på att moderaterna så kraftfullt avviker från\r\noss andra.</pre><pre>Anf.  5  CARL BILDT (m) replik:\r\nFru talman! Jag höll på att säga till statsministern:\r\nTala med försvarsministern! Det som inträffade i\r\nhöstas var förmodligen - jag är inte säker på att det är\r\nriktigt, men jag vågar göra antagandet - att jag talade\r\nmer med hans försvarsminister än vad han själv gjor-\r\nde. Vi hade de facto en överenskommelse om hur vi\r\nskulle lösa de aktuella problemen i försvaret, och\r\nförsvarsministern desavouerades av statsministern, av\r\nfinansministern och av Birger Schlaug.\r\nJag har sedan begärt att vi skall ha partileda-\r\nröverläggningar om försvaret. Intresset för det har\r\nvarit rätt begränsat.\r\nDet är vidare inget fel på korvgubbar, men deras\r\ninflytande över finansministern och över statsminis-\r\ntern när det gäller försvarspolitiken är rätt begränsat,\r\noch problemet är att också försvarsministerns infly-\r\ntande har varit begränsat.\r\nJag begär överläggningar i seriös anda. Man des-\r\navouerar inte sin försvarsminister utan att detta får\r\nkonsekvenser. Detta har varit, Göran Persson, en\r\nregering där statsråd har pratat fram och tillbaka men\r\nsällan har verkat prata med varandra, och då blir det\r\nen sådan här röra. Den är inte ens rödgrön. Den är\r\nbara röd.</pre><pre>Anf.  6  LENNART DALÉUS (c) replik:\r\nFru talman! Jag vill först instämma i mycket av\r\ndet som Carl Bildt sade om utvecklingen i sydöstra\r\nEuropa. Jag tycker uppriktigt att det  är stimulerande\r\natt vi i Sveriges riksdag har en så kunnig debattör i de\r\nfrågorna, som kan tillföra mycket till diskussionen.\r\nJag vill gärna gå längre och säga att mycket av det\r\nsom hänt de senaste dagarna kräver ett tydligt fördö-\r\nmande och att det behövs ett rättsligt ingripande mot\r\nförövarna av de senaste dåden i det här området.\r\nJag tycker att det är positivt att de här värdering-\r\narna och bedömningarna tar ett rejält utrymme också i\r\nSveriges riksdag.\r\nSedan delar jag också mycket av synpunkterna om\r\natt prat har ersatt konkreta nödvändiga åtgärder för en\r\ntillväxt i Sverige. När man sysslar med datorer an-\r\nvänder man ju en annan benämning för att prata,\r\nnämligen att chatta, och vi vet att Carl Bildt mycket\r\nhåller på med det. Men tyvärr är det väl i detta sam-\r\nmanhang så att det är moderaterna som mest chattar\r\noch just bara chattar. Jag har svårt att i det som Carl\r\nBildt redovisat i dag och även i det som Carl Bildt\r\ntidigare sagt hitta några skarpa åtgärder vad gäller att\r\nse till att informationstekniken, IT, blir tillgänglig för\r\nalla i det här landet. Jag saknade ordet informations-\r\nteknik när det gällde möjligheterna till tillväxt och\r\nutveckling i hela landet.\r\nDet bekymrar mig att det råder så stora skillnader\r\ni tillgänglighet till den här tekniken. På en del håll i\r\nlandet kan det kosta en struntsumma att komma i\r\nåtnjutande av breda band och en god tillgänglighet. I\r\nde större städerna kan det kosta ett par tusen kronor.\r\nPå andra håll, inte alls långt utanför tätorterna, kan\r\ndet kosta 30 000-40 000 kr att komma i åtnjutande av\r\nmöjligheterna att chatta mer eller mindre seriöst. Inte\r\nminst vad gäller näringslivet sker det ofta seriöst.\r\nVi och jag i Centern tycker att det är angeläget att\r\nsamhället är med om att satsa på detta och tar ansvar\r\nför åtminstone den utbyggnaden.\r\nMan kan fundera över hur mycket en utbyggnad\r\nav ett sådant här nät för informationstekniken skulle\r\nkosta. Förra gången vi pratade om det här gjorde jag\r\nden bedömningen, som naturligtvis är grundad på mer\r\nkvalificerade bedömares uppfattning, att det skulle\r\nkrävas i storleksordningen 50 miljarder kronor för ett\r\nrejält fiberoptiskt nät över hela landet som skulle\r\nmöjliggöra det som vi kallar en digital allemansrätt.\r\nDetta är ju mycket pengar. Oavsett om det rör sig\r\nom 50, 40 eller 60 miljarder behövs det en rejäl sats-\r\nning för att hela landet skall kunna få nytta av det. Jag\r\ntycker mig se ett motstånd från moderaterna mot ett\r\nstatligt ansvar för att bygga upp den här digitala alle-\r\nmansrätten. Min fråga är: Vill Carl Bildt medverka\r\ntill ett statligt ansvar för att se till att detta kommer\r\ntill stånd?</pre><pre>Anf.  7  CARL BILDT (m) replik:\r\nFru talman! Tiderna förändras - nu blir jag at-\r\ntackerad av Centerpartiet för att inte tala så mycket\r\nom bredband. Jag håller med Lennart Daléus om att\r\ndetta är väldigt viktigt och att vi måste göra mera när\r\ndet gäller digitala motorvägar och digitala grusvägar\r\noch bredband för alla. Vi har lagt fram förslag beträf-\r\nfande privatiseringen av Telia. Björn Rosengren bör\r\nmed Telia göra det som han har gjort med andra fö-\r\nretag. Då får vi pengar som kan användas för att hjäl-\r\npa till också här. Kan vi ha en dialog mellan våra\r\nbägge partier om hur vi bättre konkretiserar våra båda\r\nförslag om detta, vore det bra för alla. Bredband för\r\nalla, moderater, centerpartister och socialdemokrater!</pre><pre>Anf.  8  LENNART DALÉUS (c) replik:\r\nFru talman! Varken jag eller Carl Bildt skall vara\r\nledsen för att man från Centerpartiets sida talar om\r\nbredband och digital allemansrätt. Det finns säkert\r\nmycket att utveckla gemensamt på den punkten. Men\r\ndet viktiga är att moderaterna har det tydliga engage-\r\nmanget i att det är ett samhälleligt ansvar och ett\r\nstatligt ansvar och i att investeringarna kommer till\r\nstånd, och att vi inte bara, som jag har läst i Carl\r\nBildts artiklar, anser att det är marknaden som skall\r\nsvara för detta. Jag tror att om detta skall ut till varje\r\nhushåll och till varje arbetsplats, då måste samhället\r\nta ansvaret. Marknaden kommer inte att klara av det.\r\nDet är möjligt att Moderaterna och Centern inte klarar\r\nav det ensamma, men man kan hoppas att det kom-\r\nmer att finnas en bred uppslutning kring engage-\r\nmanget i att skapa en digital allemansrätt.</pre><pre>Anf.  9  MARIANNE SAMUELSSON (mp)\r\nreplik:\r\nFru talman! Jag vill också börja med att instämma\r\ni den oro som vi väl alla känner över läget nere i\r\nKosovo och provinsen där runtikring. Det här kräver\r\nmer av internationell solidaritet och mer av gemen-\r\nsamma satsningar via FN för att klara upp den situa-\r\ntion som råder där nere.\r\nMen jag förstår inte riktigt den stora del som Carl\r\nBildt i sitt tal ägnade det svenska försvaret och sats-\r\nningarna där. Hoten mot Sverige är i dag inte militä-\r\nra, men ändå vill moderaterna i det här läget satsa\r\noerhört stora summor på ett militärt försvar i Sverige.\r\nDet kanske inte är bredband till alla utan bandvagn\r\ntill alla som Carl Bildt vill ha.\r\nJag vill ställa en fråga eftersom Carl Bildt egentli-\r\ngen inte med ett ord berörde den sociala situationen i\r\nSverige. Den handlar bl.a. om hur våra barn har det.\r\nVi får ständigt larmrapporter om hur resurserna i\r\nkommunerna inte räcker för kärnverksamheten, hur\r\nklasserna och barngrupperna är för stora, hur perso-\r\nnalen inte hinner med och hur vården och omsorgen\r\ninte räcker till för de sjuka och de gamla. Det är där-\r\nför jag undrar: Är det Moderaternas prioritering inom\r\nden ekonomiska politiken att det i dag skall satsas på\r\ndet militära försvaret och därmed naturligtvis inte\r\nfinnas ekonomi och resurser för den sociala satsning\r\nsom behövs i landet i dag?</pre><pre>Anf.  10  CARL BILDT (m) replik:\r\nFru talman! Det är det inte! Jag beklagar, Marian-\r\nne Samuelsson, att jag inte har tid att säga mer. Talar-\r\nreglerna är sådana. Jag hoppas att vi kan diskutera\r\ndetta vid ett annat tillfälle.</pre><pre>Anf.  11  GUDRUN SCHYMAN (v):\r\nFru talman! Jag tänkte börja med att gratulera Gö-\r\nran Persson på hans 50-årsdag. Vi får tillfälle att\r\ngratulera mera i eftermiddag, vet jag.\r\nJag vill också gärna gratulera till det mycket kloka\r\nbeslutet att låta tillsätta en sanningskommission. Det\r\nvar en bra present till alla oss som har arbetat för det\r\nhär under lång tid och framför allt en bra present till\r\nalla de människor som har blivit drabbade av den här\r\norättfärdiga åsiktsregistreringen. Det var klokt, tycker\r\njag.\r\nDebattreglerna tillät inte mig att begära någon re-\r\nplik på Carl Bildts anförande, men jag tycker att det\r\när intressant att diskutera Sveriges roll i världen. Vi\r\nhar anledning att göra det. Vilken roll skall Sverige\r\nha, och vilken röst skall Sverige ha i den internatio-\r\nnella politiken? Jag tror att vi är helt överens om,\r\növer alla partigränser, att vi måste verka för att stärka\r\nFN:s roll. Jag tror också att vi är överens om att Sve-\r\nriges röst i världen skall vara en röst som starkt arbe-\r\ntar för att hävda mänskliga rättigheter och som arbe-\r\ntar för fred, nedrustning och avmilitarisering.\r\nJag ser att det finns uppenbara svårigheter såsom\r\npolitiken bedrivs i Sverige i dag, också från Sveriges\r\nregering, och jag vill ta upp två exempel. Det ena är\r\nden rättsprocess som nu pågår i Storbritannien som\r\ngäller Pinochets roll och den makt han utövade under\r\nsin tid som diktator. Det finns en stark och bred inter-\r\nnationell opinion som naturligtvis vill att Pinochet\r\nskall ställas inför rätta och anser att man inte kan\r\nbetrakta immunitet för en statschef som ett legitimt\r\nförsvar för att man utövar terror, massmord, förtryck\r\noch mord.\r\nI den här debatten har Sveriges regering agerat\r\npåtagligt svagt, för att inte säga inte alls. Till skillnad\r\nfrån statschefer i många länder, inte minst i Europa\r\noch i EU-kretsen, har Sveriges regering inte uttalat\r\nsitt stöd i den här frågan. Utrikesministern har sagt att\r\ndet här är en juridisk fråga och att vi måste ha respekt\r\nför att vi lever i en rättsstat. Det är en mycket märklig\r\nargumentation, tycker jag. Det innebär ju att Frankri-\r\nkes president eller Tysklands utrikesminister, för att\r\nta några exempel, tydligen inte har förstått att de skall\r\nrespektera rättsstaten. De har mycket entydigt gått ut\r\noch sagt att de naturligtvis stöder de krafter som nu är\r\ni gång för att se till att Pinochet ställs inför rätta.\r\nJag skulle vilja fråga Göran Persson: Varför har\r\ninte den svenska regeringen tagit en klar ställning i\r\nden här frågan? Nu har i dag både Svenska PEN,\r\nAmnesty och Helsingforskommittén i ett brev till\r\nutrikesministern kritiserat det här och vill ha ett klart\r\nställningstagande från den svenska regeringen. Jag\r\nhoppas att Göran Persson kan leverera ett sådant.\r\nDet andra gäller vår syn på hur vi skall agera in-\r\nternationellt för att arbeta för fred, nedrustning och\r\navmilitarisering. Det här kopplar jag till Sveriges\r\nvapenexport, och det är en fråga som är aktuell i\r\nmånga länder. Jag tänker framför allt på vår försälj-\r\nning av JAS-planet. Det är aktuellt i Sydafrika och\r\nkommer väl igen att bli aktuellt i Chile. Det här är ett\r\nsätt att förhålla sig till nya demokratier där man an-\r\nvänder vapenindustrin som dörröppnare för nödvän-\r\ndiga och önskvärda civila investeringar.\r\nJag menar att det är omöjligt för ett land att förena\r\nen hög och tydlig röst för fred, nedrustning och av-\r\nmilitarisering med rollen som internationell vapen-\r\nhandlare. Det här är en fråga där Sverige måste ta\r\nställning. Man kan inte sitta på bägge de här stolarna.\r\nOch jag skulle vilja höra hur Göran Persson resonerar\r\nkring de här frågorna. Är det så att Sveriges roll\r\nframöver skall vara vapenleverantörens, eller är det så\r\natt Sveriges roll framöver i de internationella forumen\r\nskall vara en röst som talar klart och tydligt för ned-\r\nrustning, för fredsbyggande och för att stärka de de-\r\nmokratiska strukturerna i de nya demokratierna? Vi\r\nvet ju att det största hotet mot en demokrati är fattig-\r\ndomen, och vi vet att i de länderna, precis som i Sve-\r\nrige, behöver vi pengarna för att bygga välfärd. Det är\r\nden starkaste investeringen i en demokratisk utveck-\r\nling.\r\nJag har varit på en resa i Sydafrika och har nyli-\r\ngen kommit hem. Jag är mycket inspirerad av att se\r\nhur man där hanterar sina problem. Jag är mycket\r\ninspirerad av att se hur det hopp och den framtidstro\r\nsom finns där är så genomsyrande på samhällets alla\r\nnivåer. Det är svårt, skall jag säga, att komma tillbaka\r\ntill Sverige. Inte bara för att det är mörkt, regnigt och\r\nkallt, utan också för att det finns en mental försurning\r\ni den politiska debatten. På något sätt har vi i Sverige\r\nlyckats få missnöjet som drivkraft i den politiska\r\ndebatten.\r\nJag tror inte att det är särskilt fruktbart. Jag tror\r\ninte att det är framgångsrikt. Jag tror inte att det entu-\r\nsiasmerar och inspirerar människor att ta egna initia-\r\ntiv. Jag tror inte att det får människor att känna att\r\npolitiken är ett verktyg för att skapa förändring. Jag\r\ntror inte att det initierar delaktighet från alla de män-\r\nniskor som faktiskt behövs just nu i arbetet med att\r\nbygga välfärden i Sverige.\r\nDet är vad den kommande mandatperioden har\r\nsom sitt mål. Det är det som vi har fått som uppdrag\r\nav väljarna. Vi har haft en tid av saneringar. Nu skall\r\nvi gå mot en tid av byggande av välfärd. Vi skall gå\r\nfrån svångrem till skapande i politiken. Det måste vi\r\ngöra med en tilltro till att vi har möjlighet och kraft\r\noch till att varje människa i detta avlånga land som\r\nheter Sverige har intiativkraft och egen förmåga till\r\natt skapa. Den atmosfären, den mentala omställning-\r\nen, tror jag att vi måste försöka komma överens om\r\natt vi skall frammana. Då har vi som politiska före-\r\nträdare ett stort ansvar att själva se till att vi skapar\r\noss ett sådant utrymme i politiken att vi kan vara med\r\natt få människor att växa.\r\nJag ser ett stort hinder i detta när vi skall ta oss an\r\nde uppgifter vi har. Vi från Vänsterpartiet ser som\r\nden viktigaste att alla människor som kan och vill\r\narbeta och ha en egen inkomst att försörja sig på skall\r\nkunna få göra det. Det är huvudmålet. På vägen dit\r\nhar vi problem som också är möjligheter och tillgång-\r\nar när vi skall se till att alla människor kan arbeta.\r\nMiljöomställningen är nödvändig. Den kan vara\r\nen stor drivkraft i att skapa nya jobb, nya möjligheter\r\ntill försörjning och nya möjligheter för människor att\r\narbeta med intressanta och utvecklande saker. Vi har\r\njämställdhetsproblem. Det är också en möjlighet när\r\ndet gäller att skapa arbete. Det gäller att se till att\r\nkvinnors delaktighet blir större och att vi får samma\r\ntillgång till samhällets möjligheter som männen har.\r\nVi har orättvisor och ojämlikheter som vi måste rätta\r\ntill. Men det finns en produktiv rättvisa som också\r\nskapar jobb.\r\nVi har obalanser på arbetsmarknaden. En del job-\r\nbar nästan ihjäl sig medan andra inte har något arbete\r\nalls. Vi kan skapa en bättre balans genom arbetstids-\r\nförkortning. Det ger möjligheter och skapar arbete.\r\nDet finns många positivia drivkrafter för att skapa\r\nmöjligheter för människor att ha en egen försörjning.\r\nVi skall inte se det som problem utan som möjlighe-\r\nter att komma vidare.\r\nMen det finns en sak som jag tycker att vi måste\r\ndiskutera seriöst. Det är varför vi har satt oss i en\r\nsituation där vi som politiker binder ris åt egen rygg\r\noch där vi själva försätter oss i en handlingsförlam-\r\nning. Det är frågan om budgettekniken. Det låter\r\nväldigt kameralt. En majoritet här i riksdagen har\r\nbeslutat att vi skall ha en budgetprocess som innebär\r\natt vi sätter utgiftstak. De utgiftstaken försvaras med\r\nnäbbar och klor av vår finansminister, och naturligt-\r\nvis av hela regeringen.\r\nVi i Vänsterpartiet har i vårt samarbete gått med\r\npå den ekonomiska politiken. Men vi är väldigt kri-\r\ntiska till det inslaget av följande skäl. Jag skall försö-\r\nka att förklara hur det här fungerar inte i syfte att\r\nspräcka något samarbete utan för att få i gång en bred\r\nseriös diskussion kring det här problemet.\r\nDet fungerar så här om man sätter utgiftstak. Jag\r\nkan ta företagssidan. Om man på Volvo satte ett ut-\r\ngiftstak för inköp av plåt och sedan fick en beställ-\r\nning på 30 000 bilar kan man inte ta den beställning-\r\nen, eftersom man satt ett utgiftstak på plåt. Man kan\r\ninte köpa inte mer plåt för att tillverka bilarna. Alltså\r\nmåste man säga nej till beställningen. Annars spräck-\r\ner man utgiftstaket. Det är en absurd situation.\r\nVi kan ta en hushållsekonomi där frun i familjen\r\nhar fått en efterlängtad och bra löneförhöjning på en\r\ntusenlapp i månaden. Hon kommer glädjestrålande\r\nhem till familjen vid köksbordet och säger: Nu har\r\njag fått löneförhöjning! Nu skall vi spara den så att vi\r\nkan åka på en resa tillsammans allihop i slutet på året.\r\nSå säger mannen i familjen: Men kära du, det går\r\ninte! Kommer inte du ihåg att vi i våras kom överens\r\nom att vi skulle ha ett utgiftstak? Vi kan inte göra av\r\nmed de här pengarna för då spräcker vi taket. Det är\r\nmärkligt.\r\nJag kan ta ett annat exempel som rör jämställdhe-\r\nten. Tänk om vi fick detta genomslag i jämställdheten\r\ni Sverige som innebär att fler män börjar ta ut mer av\r\nsin föräldraledighet, fler än de 8 % som i dag tar ut\r\nden. Männen har som vi alla vet högre lön än vi kvin-\r\nnor. De får alltså en högre ersättning från föräldraför-\r\nsäkringen. Det innebär att om en massa män börjar ta\r\nut sin föräldraförsäkring spräcker man taket på den\r\nutgiftsposten. Det går alltså inte att uppfylla jäm-\r\nställdhetsmålet.\r\nSäg att vi får många fler människor i arbete än\r\nvad vi nu har, vilket vi ju vill. De kommer in i sys-\r\ntemet och är naturligtvis ibland också sjuka och ut-\r\nnyttjar sjukförsäkringssystemen. Då spräcker vi taket.\r\nDet går inte. Det är en omöjlig situation som jag\r\nhoppas att jag har klargjort på det här sättet.\r\nVi har satt oss med en budgetdisciplin - som inte\r\när nödvändig, men som är beslutad av en majoritet -\r\nsom innebär att vi inte kan uppnå de politiska mål vi\r\nsäger att vi vill uppnå, för då spräcker vi utgiftstaket.\r\nVi har skapat en handlingsförlamning i politiken som\r\nvi allvarligt måste diskutera av det skälet att vi måste\r\nkomma till rätta med det.\r\nVi måste gå från ord till handling. Jag håller med\r\nCarl Bildt om att man kan bli lätt frustrerad över att\r\ndet inte händer mer och att det inte händer fortare.\r\nMen det här sättet att hantera budgeten är som en\r\nbroms för oss att uppnå de politiska mål som vi har\r\nfått förtroende i valet att uppnå. Det måste vi föra en\r\nseriös diskussion om.\r\nVi måste skapa oss ett större handlingsutrymme i\r\npolitiken för att också kunna visa för människor i\r\npraktiken att politiken är ett verktyg för de nödvändi-\r\nga förändringar som krävs och att vi har en hand-\r\nlingsförmåga. Annars får vi den situationen att män-\r\nniskor känner att det inte händer någonting, att det\r\ninte blir någonting och att vi fortsätter samma ned-\r\nskärningspolitik som tidigare.\r\nMan sitter nu ute i kommunerna och skär och\r\nskär, och sparar och sparar. Barngrupperna blir större\r\npå dagis. De som inte har tillgång till barnomsorg för\r\natt de är arbetslösa har inte möjlighet att ta arbete,\r\nosv. Många människor lever i stora svårigheter. Vår\r\nambition är att göra någonting åt det. Men då måste\r\nvi också ha verktyget, den ekonomiska politiken.\r\nDå kan vi inte binda upp oss vid ett budgetförfa-\r\nrande som omöjliggör för oss att förverkliga våra\r\nambitioner. Då har vi reducerat politiken till just bara\r\nett forum för prat och inte handling. Det är inte poli-\r\ntikens roll. Politikens roll är att få människor att växa\r\noch bli mycket större än de någonsin trodde. Då be-\r\nhöver vi ha verktygen i vår hand.\r\n(Applåder)</pre><pre>Anf.  12  LARS LEIJONBORG (fp) replik:\r\nFru talman! Gudrun Schyman sade att det mentala\r\nklimatet har förgiftats. Vi har i för hög grad fått miss-\r\nnöjet som drivkraft i politiken. Jag antar att det var en\r\noch annan som undrade om vi hörde rätt. Det är väl\r\ningen politiker i Sverige som så systematiskt har\r\nutnyttjat missnöje för att vinna politiska framgångar\r\nsom just Gudrun Schyman.\r\nMen nu är vi i en ny situation, för nu utövar\r\nVänsterpartiet makt. I alla år har vi fått diskutera era\r\nidéer, och de är ju dåliga. Men nu har ni ändå fått en\r\nväldig massa röster, mycket på grund av den syste-\r\nmatiska missnöjespolitiken. Nu har ni fått makt. Då\r\nsäger Gudrun Schyman: Det händer ju ingenting.\r\nMånga människor lever i stora svårigheter, barngrup-\r\nperna växer.\r\nMen ni är ju ansvariga nu. Jag skulle vilja ta upp\r\ntvå konkreta saker. Vi har änkorna. Många lever i\r\nstora svårigheter, sade Gudrun Schyman. Änkorna\r\nbrukar demonstrera här utanför en gång i veckan. Jag\r\nhar varit ute hos dem några gånger. Före valet fick\r\nman vänta tills en vänsterpartist hade talat. Men efter\r\nvalet har vi inte sett till några vänsterpartister på de\r\ndemonstrationerna.\r\nJag hörde i TV Gudrun Schyman försvara sig med\r\natt oppositionen inte har något samlat förslag. Det är\r\nmöjligt att det är så, det vet jag inte. Men poängen är\r\natt Gudrun Schyman inte längre är i opposition. Gud-\r\nrun Schyman tillhör ju regeringsunderlaget. Hur har\r\nGudrun Schyman utnyttjat sin nya maktställning för\r\natt motsvara det förtroende som hon har fått av väl-\r\njarna?\r\nDet andra området jag skulle vilja ta upp är den\r\nstora arbetslösheten, inte minst är många kvinnor\r\narbetslösa. En mycket stor potentiell arbetsmarknad\r\nför kvinnor är tjänstesektorn. Men där händer alldeles\r\nför lite. Vi har inte alls den tillväxt av nya jobb som\r\nvi skulle kunna ha.\r\nGudrun Schyman har berättat i en intervju att hon\r\nsjälv har köpt städtjänster. Det är en del av detta. Men\r\ntjänstesektorn handlar om mycket annat. Borde inte\r\nVänsterpartiet ge upp sitt ideologiskt betingade mot-\r\nstånd mot någon form av skattestimulans för tjänste-\r\nsektorn. Det är på grund av att ni finns där och är så\r\nbenhårt emot varje åtgärd för att få fart på tjänstejob-\r\nben som Margareta Winberg och andra på socialde-\r\nmokratins vänsterflygel lyckas stoppa detta år efter\r\når.\r\nOm ni ändrade ståndpunkt och sade: Nu har jag\r\nt.o.m. köpt städtjänster själv, varför skall vi ha ett\r\nsådant ideologiskt motstånd mot detta? Låt oss införa\r\nen skattestimulans för den här typen av jobb. Mäng-\r\nder av medelålders invandrarkvinnor med dåliga\r\nspråkkunskaper och många andra kvinnor i olika\r\nsituationer skulle på det sättet få en ny chans. Hur\r\nutnyttjar Vänsterpartiet sin nya makt?</pre><pre>Anf.  13  GUDRUN SCHYMAN (v) replik:\r\nFru talman! Jag ser inte det stöd vi fick i valet\r\nsom ett stöd för missnöje på det viset som Lars Lei-\r\njonborg försöker att få det att framstå som. Stödet i\r\nvalet fick vi av människor som vill vara med, som vill\r\nvara delaktiga, som vill ha tillgång till ett arbete, som\r\nvill ha möjlighet att bättre rå över sina liv, som vill\r\nkomma bort ur den situationen att man är hänvisad\r\ntill socialbyrån eller en a-kassa som inte räcker. Det\r\när inte att vara missnöjd att vilja göra något åt sitt liv,\r\natt vilja få förbättringar. Det tycker jag faktiskt är en\r\nbra drivkraft.\r\nVad gäller änkorna står vi naturligtvis fast vid det\r\nförslag som vi förde fram i valrörelsen, att detta skall\r\nrättas till. Det är en av de frågor som vi har med när\r\nvi diskuterar med regeringen om den kommande\r\nbudgeten. Vi har på intet sätt övergett den stånd-\r\npunkten.\r\nMen det var så att det inte fanns något samlat för-\r\nslag på hur det skulle genomföras. En del borgerliga\r\npartier hade inte avsatt några pengar alls, andra bor-\r\ngerliga partier hade förslag på att man skulle finansie-\r\nra detta genom försämringar för andra pensionärs-\r\ngrupper. Det kan vi inte acceptera. Men vi arbetar\r\nmed frågan, jag lovar.\r\nVad gäller arbetslösheten och tjänstesektorn är vi\r\ninte emot att prova skattelättnader inom tjänstesek-\r\ntorn, men mycket bredare. Vi ser det inte som särskilt\r\nproduktivt att bevilja enskilda personer avdrag på\r\nskatten när man anlitar en person som kommer och\r\ngör en tjänst. Vi vill titta närmare på tjänstesektorn\r\nbrett. Det innefattar en mängd tjänster. Städföretag\r\nerbjuder en sådan tjänst, men det finns andra service-\r\ntjänster som också ingår i detta. Det tycker vi är ett\r\nintressant förslag, som bl.a. LO har tagit fram. I ett\r\nbrett perspektiv tittar man närmare på tjänstesektorn,\r\nsom då företrädesvis består av små företag, och ser\r\nefter om det kan vara produktivt att genom skattelätt-\r\nnader för de här företagen se till att få en bättre till-\r\nväxt i den sektorn. Vi är ingalunda motståndare till\r\ndet.</pre><pre>Anf.  14  LARS LEIJONBORG (fp) replik:\r\nFru talman! Nu börjar Gudrun Schyman låta som\r\nett statsråd. Nu använder hon orden tittar på. Det har\r\njag märkt är de vanligaste orden när man ser statsråd\r\npå TV: Vi skall titta på det. Vi skall titta på ett breda-\r\nre grepp, säger Gudrun Schyman. Men titta inte läng-\r\nre! Idéerna om skattestimulanser för tjänstesektorn\r\nfördes fram på ett socialdemokratiskt seminarium i\r\nVisby i början av 90-talet. Sedan dess har det politis-\r\nka systemet tittat på tjänstesektorn. Men titta inte\r\nlängre, utan gör någonting!\r\nAv alla argument tycker jag det sämsta är att för-\r\nslaget är för smalt. Men vi har ju försökt att lägga\r\nfram de förslag som vi har trott skall ha någon möj-\r\nlighet att få majoritet. Folkpartiet har ett förslag som\r\ninnebär att hela tjänstesektorn skulle få lägre beskatt-\r\nning. Det är inte för smalt. Men om Vänsterpartiet nu\r\nseriöst skulle gå in för en bredare stimulans av tjäns-\r\ntesektorn är det en mycket intressant situation i Sve-\r\nrige, för då skulle vi äntligen kunna få bättre fart på\r\nde jobben.\r\nGudrun Schyman talade länge om utgiftstaket. Nu\r\nhar det tydligen blivit den kuliss som man skall krypa\r\nbakom och säga: Vi kan inte få igenom några av våra\r\nvallöften, för de andra har hittat på någonting som\r\nheter utgiftstak. Om detta är så avgörande för er\r\nmåste ni ju lämna samarbetet. Då stöder ni inte en\r\ngrundbult i den regeringspolitik som ni i praktiken\r\nger ert stöd.\r\nMen nu råkar det vara så att Sverige är det land i\r\nhela världen som har de högsta offentliga utgifterna.\r\nUnder huvuddelen av de senaste 30 åren har vi haft\r\nstörre utgifter än vi har haft inkomster. Att de flesta\r\nav oss därför har kommit överens om ett system som\r\nskall hjälpa oss att se till att vi får balans i våra affä-\r\nrer, så att vi slipper låna, är väl inte så konstigt. Om\r\ndet enda budskapet från Gudrun Schyman egentligen\r\när att vi skall börja låna igen för att kunna göra allt\r\ndet som Vänsterpartiet har lovat ut före valet, för att\r\n\"uppmuntra\" missnöjet från olika grupper som man\r\nhar appellerat till, tycker jag att det är en mycket\r\ndålig politik. Om ni väljer att fortsätta att vara ett\r\nstödparti, måste ni hitta andra vägar för att förverkli-\r\nga i varje fall en del av era vallöften.\r\nSe till att ni får fart på de jobb som inte minst ar-\r\nbetslösa kvinnor behöver, och visa att ni kan göra\r\nnågonting åt de änkor som har berövats flera tusen\r\nkronor per månad. Det är en mycket utsatt grupp.\r\nNågra av dem röstade säkert på Vänsterpartiet för att\r\nde trodde på era löften. Ni är skyldiga dem att göra\r\nmer än ni hittills har gjort.</pre><pre>Anf.  15  GUDRUN SCHYMAN (v) replik:\r\nFru talman! Lars Leijonborg kan vara helt lugn.\r\nVi tänker inte bryta några löften till vare sig änkorna\r\neller om att se till att göra det möjligt för människor\r\natt få arbete.\r\nEtt av de förslag vi har diskuterat nyligen är att\r\nalla barn skall ha möjlighet att få en plats i förskolan\r\n- även om föräldrarna är arbetslösa. Ett sådant hinder\r\nför kvinnor att få tillgång till arbetsmarknaden är\r\noerhört angeläget för oss att undanröja. Vi skall nog\r\nkunna få en bra diskussion om det i regeringen.\r\nGrundskälet är barnen. Barnen har rätt till en plats i\r\nförskolan som ett första steg i det livslånga lärandet.\r\nVad gäller synen på tjänstesektorn, vet inte jag\r\nvarför Lars Leijonborg är så förvånad över att vi har\r\nhållningen att det är intressant att göra en bred över-\r\nsyn av tjänstesektorn och se om det går att stimulera\r\ntillväxten där. Det har vi upprepat i motioner, och\r\ndärför är det inte någon nyhet. Det är ingenting vi har\r\nförsökt att hemlighålla.\r\nFolkpartiets förslag är att man så fort någon\r\nkommer hem till den privata våningen, en bilreparatör\r\neller en veterinär, skall få göra avdrag för det. Det var\r\nett märkligt och dåligt förslag. Därför gav vi inte det\r\nnågot stöd. Vi tror att det är bra att se brett på frågan.\r\nFöretagen skall stimuleras. Skattepengar skall inte\r\nanvändas för att ge enskilda, oftast höginkomsttagare,\r\nmöjlighet att göra avdrag på skatten för att få billig\r\nhjälp hemma. Det är en skillnad i vårt synsätt, och det\r\nfår vi väl acceptera.\r\nJag tar upp diskussionen om balanskrav och bud-\r\ngetteknik på ett seriöst sätt, Lars Leijonborg. Det är\r\ninte för att spräcka något samarbete, utan för att vi\r\ntillsammans måste diskutera hur vi har utformat reg-\r\nlerna för den ekonomiska politiken. Om det visar sig\r\nvid en seriös granskning att det här sättet att hantera\r\nfrågan omöjliggör för oss att åstadkomma det vi vill,\r\nmåste vi sätta oss ned och fundera.\r\nJag förväntar mig att få ett seriöst bemötande. Det\r\när inte fråga om att vi skall lämna något samarbete.\r\nTvärtom! Vi skall intensifiera och fördjupa samarbe-\r\ntet. Det skall vara över hela mandatperioden. Vi har\r\nett uppdrag av väljarna, nämligen att se till att vi får\r\nrättvisa, jämlikhet, jämställdhet och miljöomställning\r\ni Sverige. Det är ett stort och viktigt uppdrag. Vi\r\nbehöver all den kraft och inspiration och de verktyg\r\nsom står till vårt förfogande.</pre><pre>Anf.  16  ALF SVENSSON (kd):\r\nFru talman! Herr statsminister!\r\nMed en enkel tulipan uppå bemärkelseda'n,\r\njag har den äran, jag har den äran att gratulera!</pre><pre>Blomman kanske ser ut som en tulipanaros - jag\r\nvet inte - men den skall i så fall inte uppfattas sym-\r\nboliskt. Den är i alla fall röd och grön. \"Rröd och\r\ngrrön.\" Samtidigt bör det understrykas att det var tur\r\natt det inte var han med sådana r som sjöng.\r\nJag har fått en lapp från ledamöter som ville att vi\r\nskulle sjunga: Hipp hurra för Bamsefar som är så\r\nsnäll och rar. Men jag har absolut motsatt mig det.\r\nNågon ordning får det vara, man ändrar inte på talen\r\nhur som helst en sådan här förmiddag.\r\nJag har lagt märke till att herr statsministern väl-\r\ndigt gärna sjunger själv. Jag har t.o.m. sett statsmi-\r\nnistern med iver sjunga Kungssången. Det är inte alla\r\nsocialdemokratiska partiledare genom åren som har\r\ngjort det. Jag har inte lagt märke till om detta fortfa-\r\nrande gäller sedan Göran Persson slog sig ihop med\r\nGudrun Schyman. Men, vem vet?\r\nGratulerar på födelsedagen!\r\nFru talman! Låt mig allra först få instämma i de\r\nord som yttrades om det katastrofala läge som råder\r\npå Balkanhalvön. Det var utomordentligt väl sagt.\r\nDet vore väl något märkligt om vi inte lite grann\r\ninför ett nytt arbetsår sysslade en aning med politisk\r\nrevision. Det måste te sig både naturligt och angelä-\r\nget att fundera över vad som ägt rum politiskt efter\r\nvalet förra året den 20 september. Försöker man in-\r\nventera vad regeringen har åstadkommit, kommer\r\nman fram till att den i stort sett inte har åstadkommit\r\nnågonting.\r\nJag kan förstå att man viftar bort ett sådant påstå-\r\nende med att det är en oppositionspolitikers sätt att\r\nagera, dvs. att påtala politisk försumlighet. Men tänk\r\nefter. Hösten 1998 måste gå till den svenska politiska\r\nhistorien som den höst då en svensk regering mani-\r\nfesterade tafatthet och oförmåga mer än någonsin.\r\nRegeringen har ju inte levererat någon politik!\r\nStatsråden verkar på något märkligt sätt ha berövats\r\nsitt självförtroende. Regeringen har bytt ut ministrar,\r\nslagit ihop departement och tillsatt arbetsgrupper.\r\nMen var finns politiken? Jo, den finns i viss mån i ord\r\noch i pressmeddelanden. Ordrikedomen kan ju ingen\r\nklaga på. Man lovar att det ena och det andra skall\r\nkomma. Men om ord kunde driva undan arbetslöshe-\r\nten, skulle sannolikt varenda svensk ha dubbla arbe-\r\nten i dag. Om eleganta uttalanden kunde få företagen\r\natt kasta utflyttningsplaner och funderingar på att\r\nlämna Sverige över bord, skulle nog näringslivet\r\nblomstra mer än någon av oss under vår levnad har\r\nupplevt. Men det räcker inte med ord och uttalanden!\r\nHur kunde ni, Göran Persson, få för er att slå ihop\r\ndepartement till ett s.k. superdepartement och sedan\r\ninte ha någon politik att leverera från detsamma? Hur\r\nkan det komma sig att ni får för er att kalla till skatte-\r\növerläggningar med alla partier och be dessa partiers\r\nföreträdare presentera deras syn på skattepolitik, för\r\natt sedan som regering inte själv ha någon sådan\r\npolitik att presentera och än mindre ha styrka nog att\r\nförverkliga?\r\nFörsvarspolitiken skall vi bara inte tala om! Ett\r\ntag verkade det som om Birger Schlaug var på väg att\r\nbli försvarsminister, trots att det fanns en deklarerad\r\növerenskommelse om att Schlaug inte skulle få ha\r\nmed försvarspolitiken att göra. Nu har den debatten\r\nåtergått till det för regeringen normala, nämligen att\r\ningen vet.\r\nFru talman! Vi kristdemokrater går inte omkring\r\noch inbillar oss att en regering har all makt att hålla\r\nindustrier kvar inom rikets gränser. Men vi skulle,\r\nenligt mitt sätt att se, vara anklagansvärda om vi inte\r\nreagerade och kände bestörtning - just bestörtning -\r\nnär vi hör och läser att regeringen \"inte någon gång\r\ntidigare sedan Göran Persson blev statsminister 1996\r\nhar bjudit in näringslivet\". Är det verkligen sant? Nu\r\nskall det tydligen ske något slags brandkårsutryck-\r\nning sedan tidningarna en längre tid har varit proppa-\r\nde med information om utflyttningar och funderingar\r\nrunt våra storföretags framtid.\r\nVi har kunnat ta del av de mest märkliga resone-\r\nmang i medier. Från regeringshåll verkar man trösta\r\nsig med att delar av storföretagen stannar krav. Man\r\nförfäktar den oförsvarbara åsikten att det inte betyder\r\nnågot om huvudkontoren hamnar i London - eller var\r\nde nu hamnar.\r\nDet är naturligtvis psykologiskt förödande och på\r\nsikt rent eländigt om svenska folket får uppleva hur\r\ndet ena industriella slagskeppet efter det andra flag-\r\ngas ut. Det verkar som om regeringen fastnat i hand-\r\nlingsförlamning och att det krävs att metallbasen\r\nGöran Johnsson yttrar sig för att regeringen skall\r\nvåga lyfta ett finger mot den traditionalism som nu-\r\nmera tydligen helt dominerar inom svensk socialde-\r\nmokrati.\r\nLåt mig ta ett enda exempel för att belysa. De all-\r\nra flesta länder som Sverige konkurrerar med har tagit\r\nbort dubbelbeskattningen på avkastningen av aktier.\r\nMen i Sverige säger statsministern att det låter sig\r\ninte bevisas att dubbelbeskattningen motverkar sys-\r\nselsättningen. Därmed har ju faktiskt statsministern\r\nsagt att i alla de länder som dubbelbeskattningen\r\ntagits bort begriper de politiskt ansvariga inte vad de\r\ngör - detta oavsett om de är socialdemokrater eller\r\nborgerliga. Är inte den inställningen väl stöddig?\r\nNär Erik Åsbrink får frågan om dubbelbeskatt-\r\nning, vet vi lika säkert som att solen går ned att han\r\nsvarar att han kan tänka sig att resonera om detta,\r\nmen då måste först en sådan åtgärd betalas. Visserli-\r\ngen lär många ha slutat på finansen på sistone, men\r\ndet finns väl någon kalkylmakare kvar som kan be-\r\nrätta att det dyraste Sverige kan drabbas av är att\r\nföretagen flyttar ut. Det batteri av åtgärder som krävs\r\nför att stoppa utflyttandet måste vidtas. Det är den\r\nklokaste och mest nödvändiga satsningen som kan\r\ngöras.\r\nNär sedan Metallbasen talat skall tydligen frågan\r\nupp på bordet, som det heter, för resonemang. Men si\r\ndå uppenbarar sig Vänsterpartiets talesman på scenen\r\noch säger att Vänsterpartiet inte tänker acceptera att\r\ndubbelbeskattningen tas bort, och Miljöpartiets ta-\r\nlesman i skattefrågor yttrar sig precis lika förlamande\r\noch förskräckande. Dubbelbeskattningen \"är en viktig\r\ninkomstkälla för staten\", säger han. Arma regering,\r\nsom har sådana överrockar!\r\nMan kan inte låta bli att tänka på hästägaren som\r\nsade: Jag hann vänja hästen av med att äta innan den\r\ndog, och hade den bara levt ett tag till skulle jag ock-\r\nså vant den av med att dricka.\r\nFru talman! Skall det verkligen inte gå att få för-\r\nståelse för att näringslivet skapar viktiga inkomstkäl-\r\nlor för staten, och att om dessa källor sinar och för-\r\nsvinner ifrån oss så flyttar också den materiella väl-\r\nfärden på sikt ur riket?\r\nVi tror inte alls att ett avskaffande av dubbelbe-\r\nskattningen är ett universalmedel, men sättet att non-\r\nchalera, bristen på engagemang, det loja och lama\r\nbeteendet gentemot svenskt näringsliv är häpnads-\r\nväckande. Det finns utomordentliga möjligheter ock-\r\nså för regeringen att skaffa fram majoriteter här i\r\nriksdagen för konkreta åtgärdsprogram, som skulle\r\nfrämja ett positivt näringsklimat och, är vi övertygade\r\nom, skapa behövlig optimism. Sverige måste sätta\r\nstopp för den tvinsot som vårt land drabbats av! Och\r\nregeringen har naturligtvis ett ofrånkomligt ansvar.\r\nPehr G. Gyllenhammar har naturligtvis helt rätt -\r\noch det han stryker under vet vi ju alla - i att vi måste\r\ninse vårt geografiska läge, begripa att utbildningen\r\nspelar en ofantligt betydelsefull roll för att rädda\r\nframtiden och att vi alla påverkas, för att nu inte säga\r\ntill dels styrs, av skatter och avgifter.\r\nFru talman! Vi partiledare har inte tillräckligt gett\r\noss i kast med uppgiften att visa medborgarna hur\r\nberoende vårt land är av vad som händer i vår om-\r\nvärld. Den tiden är förbi då vi i Sverige kunde fatta\r\nde beslut som oss behagade. Det är ett falskspel som\r\nvi hamnar i om vi inte klart och entydigt vill och\r\nvågar deklarera för svenska folket att lika lite som vi\r\nkan tygla vindar och vattenströmmar kan vi i dag\r\ntygla kapitalströmmar eller skydda oss från påverkan\r\nutifrån. Därför borde vi också åtminstone kunna bli\r\növerens om att skaffa fram konkurrensneutralitet så\r\nlångt vi nu bara mäktar, för bönder, fiskare, redare,\r\nåkare osv. Konkurrenskraften är oerhört viktig för ett\r\nså exportberoende land som Sverige. När andra euro-\r\npeiska länder lockar till sig investeringar kan inte vi i\r\navlägsna Sverige nöja oss med ordkaskader och tro på\r\natt allting ordnar sig av sig självt.\r\nFru talman! Rädslan för strukturförändringar blir\r\nförödande i en alltmer internationaliserad värld. Och\r\ndet är, om uttrycket tillåts, den vanliga hederliga\r\nmedborgaren som till slut drabbas.\r\nVi måste ta hänsyn till vad som händer och be-\r\nslutas eller försiggår i vår omvärld, vare sig vi vill\r\neller inte, när vi själva skall fatta beslut.\r\nVi politiker måste antingen bestämma oss för att\r\nvara med och påverka internationellt eller nöja oss\r\nmed att enbart påverkas utifrån.\r\nFru talman! Det är verkligen inte min önskan att\r\nfrämja dysterhet. Sverige har möjligheter. Det finns\r\nvilja och kunskap och kreativitet. Men den här viljan\r\natt likrikta, häckklipparivern, förmynderiet, misstron\r\noch kollektivismen måste vi börja trappa av.\r\nStrax före jul var vi riksdagsledamöter inbjudna\r\ntill IVA, Ingenjörsvetenskapsakademien. Jag vill\r\npåstå att när vi gick därifrån på kvällen hade vi begå-\r\nvats med stora portioner framtidstro, om vi tagit till\r\noss informationen. Unga forskare berättade om fasci-\r\nnerande medicinska framsteg, om hur koldioxid kan\r\ntvätta rent, om hur superkritiskt vatten kan befria oss\r\nfrån de farligaste föroreningar, osv. Var skall de nya\r\nforskningsresultaten omsättas i produktion? Vi politi-\r\nker har ett tungt ansvar för att se till att detta kan ske i\r\nSverige.\r\nFru talman! Vi har velat lyfta fram som det verk-\r\nligt akuta att regeringen omedelbart tinar upp den\r\ntraditionalismens tjäle som ligger tung över svensk\r\nekonomi och i synnerhet över näringspolitiken. Vi\r\nmåste komma därhän som politiker att vi vågar rensa\r\nut föreställningar som i dag är ur tiden, föreställning-\r\nar som har överlevt sig själva. Vi måste koncentrera\r\noss vida mer på hur resurser skapas och inte enbart\r\nträta som om resurser vore en gång för alla naturgiv-\r\nna och fanns till hands bara för fördelning.\r\nSedan är vi kristdemokrater de första att stryka\r\nunder vad vi alla vet, men sällan resonerar om, att\r\ningen av oss lever enbart av bröd.\r\nJag undrar om inte många människor tycker att\r\ndet vi politiker sysslar med är skalet, fast vi gärna vill\r\nframställa det som kärnan i våra medmänniskors\r\nvardag. När vi talar om ekonomisk tillväxt gör vi det\r\nofta som om den ekonomiska tillväxten vore mål och\r\ninte medel, som om politiken skapade mycket mer än\r\nkonstruktioner, förutsättningar och möjligheter.\r\nMedier har nyligen rapporterat - och jag studsade\r\ninför den rapporteringen för ett par dagar sedan i Ekot\r\n- att hundratusentals kvinnor i Sverige varje år utsätts\r\nför våld, plågas och torteras. Detta sker medan de\r\nstora dagstidningarna träter om vilka politiker som\r\ntänker mest rationellt, och medan vi här i riksdagen\r\nberömmer oss av att ha världens mest jämställda\r\nparlament.\r\nMassor av människors vardag passar inte in i de\r\nmönster som vi teoretiserar fram, och många faller\r\ngenom de sociala skyddsnäten hur vi än konstruerar\r\nmaskorna. Och de upplever oss nog emellanåt som\r\nom vi talade om en helt annan verklighet än deras.\r\nFru talman! För ett par veckor sedan, vid en\r\npresskontakt, talade jag mig varm för att den lilla\r\nmänniskan måste lyftas fram i fokus, att vården, om-\r\nsorgen och respekten för människovärdet är viktigare\r\nän penningvärdet. Genast började det komma e-mail.\r\nVad menade jag med talet om den \"lilla människan\"?\r\nBegåvade medborgare undrade vad jag avsåg med\r\nden typen av uttryck. Jag tror att vi alla nu och då,\r\nförr eller senare, upplever oss vara i den situationen\r\natt vi känner oss små, känner oss vid sidan om och i\r\nbehov av omsorg, i behov av något mer än det som\r\nkan mätas i kronor och ören.\r\nUnder den gångna helgen läste jag en bok med ti-\r\nteln Den enklaste glädjen. Där skriver författaren ett\r\npar meningar som sedan förföljt mig. Författaren, en\r\npappa till två pojkar som har små eller inga utsikter\r\natt få leva till vuxen ålder, skriver: Vårt liv ser sådant\r\nut, att vi inte kan ta till det klassiska: Bara vi får ha\r\nhälsan. Vi har inte hälsan. Den har behagat leta sig\r\nandra vägar. Ett öde vi delar med många.\r\nFörfattaren heter Tomas Sjödin.\r\nJa, det är ett öde som delas av många, att det som\r\nvi utgår ifrån som en självklarhet inte längre finns\r\ndär.\r\nFru talman! Vi har en pyrande debatt om kom-\r\nmunismens vanvett, om att vi måste rensa rent och\r\nvisa på de fasor som kommunismen stått och står för.\r\nJag håller med om att det är angeläget. Men det är\r\nvilset om vi i det sammanhanget enbart fixerar oss\r\nvid planekonomins omöjlighet och den vedervärdiga\r\ndiktatur som kommunismen medför och glömmer\r\neller bortser från den människosyn som marxismen\r\nförgiftade människor och länder med. Människan är\r\nvad hon genom arbetet blir, och när människans be-\r\nhov tillfredsställs så frigörs hon till en fullkomlig\r\nmänsklig tillvaro - det var marxismens förljugna lära.\r\nNu skall tydligen här i dag aviseras en sannings-\r\nkommission. Det är utmärkt. Jag hoppas att statsmi-\r\nnistern tar tillfället i akt och också aviserar att kom-\r\nmunismens illdåd skall upp på bordet och belysas.\r\nFinns det månne en risk för att dagspolitiken all-\r\ndeles för mycket fastnat i den människosyn som\r\nmarxismen prackat på oss, dvs. att människan är vad\r\nhon producerar och att vi enbart är materiella behov-\r\nsvarelser? Kan det vara förklaringen till att äldreom-\r\nsorgen och  äldresjukvården så ofta visar upp allt\r\nannat än värdighet? När vi inte längre producerar\r\navtar samhällets intresse för oss.\r\nI måndags kunde vi - för vilken gång i ordningen\r\nvet jag inte - läsa en rapport om hur eländigt många\r\näldre har det i denna region. Vi kunde läsa om 79-\r\nåringen som får sin morgondos insulin, men inte sin\r\nfrukost, varför han får kramper och skjutsas i ambu-\r\nlans till lasarettet. Den söndagen i maj, skriver tid-\r\nningarna, hade en enda sjuksköterska hand om 226\r\ngamla. Vi kunde läsa om hur gamla sitter halvsovan-\r\nde framför en påslagen TV dagarna i ända eftersom\r\ningen hinner med dem och om hur åldrande patienter\r\nfår lavemang och sedan får bli liggande hela dagen i\r\nsina sängar, osv.\r\nNu talar Socialstyrelsen om att en nolltolerans\r\nskall införas så att ingen skall behöva ha trycksår.\r\nUtmärkt! Välkomna att anamma vad vi kristdemo-\r\nkrater efterlyste och ivrade för under hela valrörelsen\r\n- en värdighetsgaranti.\r\nFru talman! Jag anklagar inget parti. Jag anklagar\r\noss alla - mig själv och alla andra - och jag tycker att\r\nvi får stämma ned vårt fagra tal om demokrati och\r\nvälfärdssamhälle tills vi skaffat fram garanti för att de\r\nsom slutat producera eller de som aldrig kunnat detta\r\nfår möta värdighet.\r\nFru talman! Politik handlar inte bara om att satsa\r\nhär och där och öka anslagen hit och dit så att vi blir\r\nkvitt vårt eget ansvar. Politik handlar i första hand om\r\natt se människan och se till så att hennes värde i gör-\r\nligaste mån upprätthålls oberoende av ålder. Ingen av\r\noss skall väl ändå inbilla sig att vårt samhälle inte har\r\nråd att ge våra gamla värdigare förhållanden. Det\r\nhandlar inte enbart om resurser. Det handlar om att\r\nmanifestera respekten för människovärdet.\r\nFru talman! Vi måste få fart på svenskt näringsliv\r\noch få slut på utflyttningskarusellen. Denna jubile-\r\numsdag skall man kanske också nämna att Vilhelm\r\nMoberg gav ut Utvandrarna för femtio år sedan. Jag\r\nhoppas att det inte skall vara möjligt att publicera fler\r\nsådana epos. Det är inte enbart företag och arbetsplat-\r\nser som försvinner ur vårt land. Det gör också, som\r\nen följd därav, våra möjligheter att skapa värdiga\r\nvård- och omsorgsförhållanden.\r\nYtterst är det respekten för individen och för fa-\r\nmiljen och tilltron till den enskilda människan det\r\nhandlar om. Är den ideologiska förankringen inte klar\r\nför oss alla tror jag att vi har små möjligheter att\r\nvitalisera demokratin - en av våra viktigaste uppgif-\r\nter.\r\n(Applåder)</pre><pre>Anf.  17  MARIANNE SAMUELSSON (mp)\r\nreplik:\r\nFru talman! Jag beundrar Alf Svensson för hans\r\nretoriska förmåga. Det låter alltid så trovärdigt när\r\nhan står i talarstolen och framför saker och ting, men\r\njag måste säga att jag blev något förundrad över hans\r\ninledning av talet. Han talade om ansvarstagande och\r\nklassade ned de partier som har tagit ansvar för poli-\r\ntiken efter valet. Vad gjorde han själv efter valet? Det\r\ngick förfärligt bra för Alf Svensson i valet, men han\r\nblev förfärligt tyst efter valet.\r\nNog borde han ha tagit några initiativ och funde-\r\nrat över om den borgerliga majoriteten skulle kunna\r\nåstadkomma något av allt det han hade talat vackert\r\nom i valrörelsen: solidaritet med svaga grupper, sats-\r\nningar på kommun och landsting osv. Förmodligen\r\nhade han ingen sådan majoritet i den gruppen, men då\r\ntycker jag inte att han skall klanka på oss som har\r\ntagit ett ansvar för att rätta upp landets ekonomi och\r\nfå ordning på budgeten.\r\nAlf Svensson talar bl.a. om dubbelbeskattningen\r\noch menar att det inte skulle kosta landet någonting\r\natt ta bort den. Det är precis de misstagen man gjorde\r\nnär Alf Svensson satt i regeringen. Ni sänkte intäk-\r\nterna men drog samtidigt inte ned på utgifterna. Ni\r\nlånade av kommande generationer. Det är det vi för-\r\nsöker rätta upp nu. Vi försöker få ordning i statens\r\nfinanser så att det går att lämna över med någorlunda\r\nvärdighet till barnen och kommande generationer.\r\nDet är inte så enkelt som det låter när man säger\r\natt företagen inte flyttar bara man tar bort dubbelbe-\r\nskattningen. Den globalisering och den internationella\r\nmarknad som vi har i dag innebär att alla företag\r\nsträvar efter rationaliseringar, effektiviseringar, sam-\r\nmanslagningar osv. Det finns företagsledare som har\r\nuttalat att företagen skulle flytta även om dubbelbe-\r\nskattningen tas bort, eftersom man vill komma när-\r\nmare marknaden. Det var det som vi från nej-sidan\r\nkritiserade när alla fagra löften i EU-\r\nfolkomröstningen kom om att ett medlemskap skulle\r\ngynna marknaden i Sverige. Många företag vill na-\r\nturligtvis vara så nära marknaden som möjligt. Då\r\nmåste Sverige konkurrera på andra sätt. Det har vi\r\nmöjlighet att göra om vi är ett bra land med bra om-\r\nsorg, vård och skola osv.\r\nJag vet inte vad Alf Svensson vill bidra med i det\r\nfallet. Det var mest kritik, och inte tal om några bi-\r\ndrag, i anförandet.</pre><pre>Anf.  18  ALF SVENSSON (kd) replik:\r\nFru talman! Jag vet inte riktigt hur jag skall tolka\r\nMarianne Samuelsson. Den rimliga och logiska tolk-\r\nningen måste vara att hon är väldigt besviken över att\r\nhon har ihop det med socialdemokratin. Hon är litet\r\nsur på mig för att jag inte gjorde mitt yttersta för att\r\nfria till fru Samuelsson och herr Schlaug så att hon\r\nhade sluppit befinna sig i det umgänge som hon nu\r\nprisar så högtidligt.\r\nJag hade inte den tilltron, för att vara mycket out-\r\nspoken, till den politik som Marianne Samuelsson\r\nförespråkar. Därför trodde jag inte på det frieriet. Det\r\när den enkla förklaringen. Då blev det ingen majori-\r\ntet. Ni utgör nu en majoritet, och den får ni faktiskt\r\nstå till svars för.\r\nJag sade inte att jag trodde att ett borttagande av\r\ndubbelbeskattningen var något universalmedel. Jag\r\nsade att det inte är ett universalmedel, men jag an-\r\nvände det som ett typexempel på den oförmåga som\r\nMarianne Samuelsson faktiskt är allierad med i rege-\r\nringshänseende. Det går väl inte att springa ifrån?\r\nSitter man i en regering och har majoritet kan man\r\ninte skälla på oppositionen för att den inte regerar.</pre><pre>Anf.  19  MARIANNE SAMUELSSON (mp)\r\nreplik:\r\nFru talman! Först vill jag tala om för Alf Svens-\r\nson att vi inte sitter i regeringen. Vi samarbetade med\r\nregeringen för att bilda majoritet i riksdagen när det\r\nbl.a. gällde budgeten. Det har vi faktiskt åstadkom-\r\nmit. Vi har under höstens arbete lyckats att lägga\r\nfram en budget som gick igenom i riksdagen och som\r\ninnehöll många bra och nya förslag. Framför allt var\r\nden i balans, så vi behöver inte låna ytterligare från\r\nkommande generationer. Vi satsar också på kommu-\r\nner och landsting, vilket var vårt vallöfte.</pre><pre>Anf.  20  ALF SVENSSON (kd) replik:\r\nFru talman! Jag tror mig inte om att ha den peda-\r\ngogiska talangen att jag kan förklara för Marianne\r\nSamuelsson, och kanske heller inte för andra, att vi\r\nkan tala om balans tills det ryker ur öronen på oss om\r\nsvenskt näringsliv flyttar ut ur landet. Vi måste fak-\r\ntiskt ha resurser att balansera med, och de uppstår inte\r\nav sig själva.</pre><pre>Anf.  21  LENNART DALÉUS (c):\r\nFru talman! Först får jag tacka Alf Svensson för\r\natt han sjunger på allas vägnar. Han brukar göra det,\r\noch vi brukar alltid tycka att det är lika trevligt med\r\nden sångstunden. I det här fallet var det en berättigad\r\ngratulation till statsministern. Han har ju på dessa 50\r\når vuxit fram just till statsminister i Sverige. Jag gra-\r\ntulerar på födelsedagen och till dessa 50 år.\r\nVingåker, dvs. Göran Perssons födelsekommun,\r\nhar inte vuxit på samma sätt. För Vingåker har det\r\nfaktiskt gått annorlunda. Vingåker tappar i befolkning\r\noch tappar i möjlighet till utveckling. På samma sätt,\r\nfru talman, kan jag apropå Carl Bildt säga att alla\r\nkommuner runt Halmstad tappar i befolkning. Så är\r\ndet. Simrishamn, fru talman, tappar i befolkning i\r\ndag. Nästan hälften av kommunerna i Jönköpings län,\r\nAlf Svensson, tappar i befolkning i dag.\r\nDetta illustrerar att det vi kallar en tudelning i\r\nSverige - för det finns en sådan - inte bara är en\r\ntudelning mellan de som har jobb och de som inte har\r\njobb; det är den viktigaste tudelningen i dag. Det\r\nfinns en annan tudelning, nämligen den som hänger\r\nsamman med den bristande balansen mellan regioner\r\ni Sverige. Den tudelningen är inte ett Norr-\r\nlandsproblem. Det var det jag ville säga, fru talman.\r\nDetta gäller alltså många kommuner i hela landet.\r\nI själva verket tappar 200 av landets 289 kommuner i\r\nbefolkning. Den här omvandlingen har vi inte varit\r\nmed om sedan 60-talet. Det är ett problem att hela\r\nSverige inte kan leva och utvecklas på ett rimligt sätt.\r\nMin vision är naturligtvis att hela Sverige måste\r\nha dessa möjligheter. Det här kan vi vara med om att\r\nåstadkomma. Vi kan t.ex. stimulera alla de utveck-\r\nlingsgrupper som finns runt om i landet som vill ta ett\r\nansvar för sin egen utveckling. Närmare 4 000 sådana\r\ngrupper kämpar för att vara med om att skapa en för\r\ndem möjlig balanserad utveckling.\r\nMan kan säga att det finns en livskraft i Småorts-\r\nsverige som vi måste ta till vara. Den livskraften har\r\nnaturligtvis en spegling i levande städer, som inte\r\nkvävs av bilism, stegrade bostadspriser och en tillta-\r\ngande segregation. Vi måste, fru talman, värna ut-\r\nvecklingen och den här balansen på båda dessa stäl-\r\nlen. Det kan vi göra inte bara genom att stimulera\r\ndessa utvecklingsgrupper på olika sätt. Det kan också\r\nske genom att vi medverkar till en fortsatt snabb\r\nutbyggnad av mindre och medelstora högskolor runt\r\nom i landet och naturligtvis genom ökade resurser för\r\nforskning på de orterna. Det blir en drivkraft i en\r\nutveckling, liksom IT-uvecklingen kan vara, som vi\r\nhann beröra något tidigare.\r\nLokal företagsutveckling är avgörande för att man\r\nskall kunna undanröja obalansen. Det har också\r\nsnuddats vid tidigare att det behövs åtminstone rättvi-\r\nsa - man skulle kunna säga gynnsamma - konkur-\r\nrensvillkor för landsbygdens olika basnäringar. Det\r\ngäller inte minst livsmedelsproduktionen, där jord-\r\nbruket självfallet ingår. Med en sådan stimulans och\r\nen sådan rättvis behandling kan vi konkurrera bättre\r\nfrån svensk sida på en EU-marknad.\r\nKampen för att hela Sverige skall kunna leva är\r\nalltså inte en kamp där stad ställs mot land. Stad och\r\nland är i själva verket varandras stöd. Vi måste tänka\r\npå att olika bygder har olika kvaliteter och att vi för-\r\nlorar mycket i välfärd om vi inte tar till vara de olik-\r\nheterna. Jag tror nämligen att mångfalden är en av\r\nSveriges största tillgångar. Vi har allting från storsta-\r\ndens myller till fjällviddernas storslagenhet. Att dessa\r\nskillnader finns i landet är en tillgång. Dessa fantas-\r\ntiska miljöer, som är en del av olikheterna, finns inte\r\nbara för oss svenskar. Den finns naturligtvis för alla\r\ndem som har möjlighet att besöka vårt land på olika\r\nsätt.\r\nFru talman! Det är aningslöst att inte se samban-\r\nden mellan småorternas problem och storstädernas\r\növerhettning. Det är sambandet som är det intressan-\r\nta. Vad kan göras för att man skall kunna lösa de\r\nsamlade problemen i småorterna och i de överhettade\r\nstorstäderna? Prognoser pekar ju entydigt på att Stor-\r\nstockholm fram till år 2010 kommer att växa med\r\nnärmare 300 000 invånare. Det är alltså lika mycket\r\nsom hela Malmö, och man kan lägga till Landskrona.\r\nSamtidigt vet vi att hela Stockholmsområdet i dag\r\nvisar välkända tecken på överhettning.\r\nBostadspriserna ligger på fantasinivåer. En etta på\r\nÖstermalm kan kosta 700 000 kronor. Det är mer än\r\ndubbelt så mycket som en normalvilla i Strömsund\r\neller i Sollefteå. En villa i Lidingö eller Täby kan\r\nkosta fem gånger mer än liknande villor i en småort i\r\nJämtland. Detta är tecken på avigsidorna med över-\r\nhettningen.\r\nDet blir naturligtvis svårt för ungdomar och nyin-\r\nflyttade att hitta någonstans att bo till rimliga priser.\r\nDå tvingas många att flytta ut ur städerna, från de\r\ndyrare innerstadsområdena till förorterna som har\r\nlägre status och lägre boendekostnader. De stora\r\nförlorarna är naturligtvis invandrare med låga in-\r\nkomster och hög arbetslöshet.\r\nDet är aningslöst att inte se kopplingen mellan\r\nden regionala obalansen och den tilltagande segrege-\r\nringen. Den lokala och regionala utvecklingen måste\r\nses också i ett ekologiskt sammanhang. Det är inte\r\nsvårt att inse att vi kommer att få det besvärligt att\r\nklara av centrala och viktiga miljövärden om vi fort-\r\nsätter att centralisera och koncentrera till bara ett fåtal\r\nstäder.\r\nFru talman! De sanna storstadsvännerna är natur-\r\nligtvis de som arbetar för en balanserad utveckling i\r\nSverige. En storstad med mindre inflyttningstryck får\r\nlägre boendekostnader, mindre segregation, bättre\r\nförutsättningar att lösa sociala problem, bättre miljö,\r\nmindre trängsel och mindre överhettning. Och det\r\nförutsätter att Småortssverige får möjlighet att ut-\r\nvecklas.\r\nDet är då man kommer till det verkliga problemet.\r\nDet största hotet mot en balanserad tillväxt i hela\r\nlandet är ju att regeringen saknar en vision för hur\r\nSverige skall kunna leva och utvecklas. Regeringen\r\nlovar ju mycket, inte minst via sin näringsminister.\r\nMen förslagen är väldigt magra för kommuner och\r\nlandsdelar som brottas med en snabb avfolkning. Dit\r\nhör Vingåker.\r\nDet är symtomatiskt att den utredning som dagens\r\nfödelsedagsbarn lovade för snart ett år sedan - för\r\nglesbygdens, landsbygdens och de små orternas\r\nframtid - inte finns. Den är inte tillsatt. Det har gått\r\nett år sedan statsministern på stående fot lovade detta\r\nvid landsbygdsriksdagen i Linköping.\r\nDet är klart att det är regeringen som är ytterst an-\r\nsvarig för att situationen är som den är. Det är då man\r\nnaturligtvis skall fråga vilka åtgärder Göran Persson\r\noch hans regering tänker vidta för att vända den här\r\nobalansen till en balanserad och hållbar tillväxt för\r\nhela landet. Den frågan, fru talman, tycker jag att vi\r\nkunde få svar på i dag på födelsedagen.\r\n(Applåder)</pre><pre>Anf.  22  LARS LEIJONBORG (fp):\r\nFru talman! Även jag vill gratulera Göran Pers-\r\nson. Jag tänkte också överlämna en present från\r\nFolkpartiet. Jag har bett mina medarbetare om tips,\r\nmen jag tyckte att de var för elaka. Det var sådant\r\nsom första hjälpen-låda, spelet Rappakalja eller en\r\nvindflöjel. Men jag fyller ju 50 själv senare i år, så\r\njag tycker att man skall ge snälla presenter. Jag ville\r\nge något modernt som Göran Persson också kan ha\r\nglädje av. Så jag har köpt en cd-rom om djur och\r\nnatur. Jag har läst att statsministern gärna strövar i\r\nnaturen.\r\nDet finns ett litet politiskt budskap insmugglat i\r\ndetta, en hälsning från Folkpartiet. För det finns också\r\nutländska djur med. När statsministern sitter och\r\nklickar, läser, tittar på bilderna och lyssnar på ljudil-\r\nlustrationerna kan han också klicka sig fram till ett\r\nuppslagsord som stavas e-m-u. Det finns nämligen ett\r\ndjur som heter emu. Vi vill ju på alla sätt uppmana\r\nstatsministern att komma till skott i EMU-frågan. Så\r\näven när han sitter med den här cd-romskivan skall\r\nhan bli påmind om vikten av att tänka på EMU.\r\nEmun är ett djur med starka muskler som rör sig\r\növer stora landområden. I Australien, där den lever,\r\nhar man noterat att den också medför en del nackde-\r\nlar. Man har försökt bygga stängsel för att hålla emu-\r\nerna ute. Men det har visat sig att stängsel är ett\r\nmycket ineffektivt medel mot emuer. Tänk på det,\r\nGöran Persson!\r\nDetta för mig in på mitt första ämne. Jag lämnar\r\ncd-romskivan här. Vi får hoppas att Marianne Samu-\r\nelsson inte stjäl den, så att den ligger och väntar på\r\nGöran Persson. Det för mig alltså in på mitt första\r\nämne, nämligen detta att vi måste bestämma oss för\r\natt Sverige skall bli ett bra land för företagande och\r\ninvesteringar. Då kommer man inte förbi frågan om\r\nvalutaunionen.\r\nCarl Bildt nämnde SNS konjunkturrapport. Jag\r\nhar också läst den, och jag hoppas verkligen att Göran\r\nPersson och många andra gör det. Den visar så tydligt\r\ndetta att vi i Sverige alltid har en tendens att skylla på\r\nandra. Nu säger vi att nja, det går inte så bra som vi\r\nhade trott för Asienkrisen kom emellan. Förra gången\r\nvar det Tyskland som inte var en tillräcklig motor.\r\nDet har hela tiden varit så att vi skyller på andra. Men\r\nsumman av kardemumman är att år efter år gör Sve-\r\nrige sämre ifrån sig än andra jämförbara länder. Det\r\nmåste ju tolkas så att det är någon hemläxa som vi\r\ninte har gjort själva, att det är saker och ting som vi\r\nmåste ta itu med som andra har löst bättre. Valutau-\r\nnionen är en sådan sak som nu bidrar till den utflytt-\r\nning av företag som vi ser, men det finns mycket,\r\nmycket annat.\r\nDet här med att \"vi skall titta på det\" som vi stän-\r\ndigt hör från statsråd har vi nu också hört om dubbel-\r\nbeskattningen. Göran Persson har varit inne på det; är\r\ndet ett problem så får vi titta på det. En oinvigd TV-\r\ntittare kan ju få intrycket att dubbelbeskattningen är\r\nen lite ny fråga som behöver tekniskt belysas innan\r\nden förs upp till det politiska systemet.\r\nMen den som har varit med ett tag vet ju att detta\r\nvar en stor ideologisk huvudfråga för socialdemokra-\r\nterna när de vann valet 1994. Borgarna hade gött\r\nkapitalägarna och nu skulle bl.a. dubbelbeskattning\r\nåterinföras. Vi varnade för det. Vi sade att det kom-\r\nmer att leda till att företag flyttar till länder som inte\r\ntillämpar dubbelbeskattning. De varningarna viftades\r\nundan. Då tittade man inte på dubbelbeskattningen.\r\nMan återinförde den. Varje år sedan dess har vi och\r\nandra motionerat om att den skall tas bort. Då tittar\r\nman inte på den från socialdemokraters och andras\r\nsida, utan man röstar för att den skall vara kvar. Nu\r\nser vi konsekvenserna. Företag efter företag väljer att\r\nlägga huvudkontor utomlands.\r\nDå kommer försvar från regeringen: Ja, men det\r\när mycket stora direktinvesteringar i Sverige för när-\r\nvarande. Det där har ju analyserats. Detta begrepp\r\nbetyder framför allt att utländska företag köper\r\nsvenska företag. Det blir mycket få nya jobb, mycket\r\nlite nyetableringar. Man säger alltså att visst flyttar\r\nföretag ut, men det sker direktinvesteringar. Men om\r\nett amerikanskt företag köper ett svenskt för att kron-\r\nkursen är låg kan det ju bara innebära att ytterligare\r\nett huvudkontor flyttar från Sverige. Det är alltså\r\ninget svar vad gäller den här oron.\r\nVi i folkpartiet är internationalister. Vi tror på in-\r\nternationell solidaritet, på samverkan. Det är därför vi\r\när så entusiastiska Europavänner. Låt mig i det sam-\r\nmanhanget säga: Kosovo får inte bli ett nytt Bosnien!\r\nVi måste tala klartext om det som nu händer i Ko-\r\nsovo. Milosevic i Belgrad har skadat tillräckligt.\r\nOmvärlden måste sätta mycket effektiva gränser med\r\nde medel som krävs, och Sverige skall i solidaritetens\r\nnamn vara redo att medverka. Låt oss tala mycket\r\nklart och säga att Kosovo inte får bli ett nytt Bosnien.\r\nVi accepterar inte att Milosevic fortsätter att behandla\r\nmänniskor på Balkan på det sätt som han har gjort\r\nalltför länge.\r\nDet är som sagt just den här internationalismen\r\nsom leder oss till att vara så engagerade för Europa\r\noch den europeiska unionen. Vi tycker att det som nu\r\nhänder på den europeiska kontinenten är sorgligt i ett\r\navseende. Situationen med de här socialdemokratiska\r\nregeringarna som vi har fått i flera länder, som Göran\r\nPersson brukar framhålla som en sådan fördel, har ju\r\nlett till att den europeiska visionen om att central- och\r\nösteuropeiska länder skall infogas i detta demokrati-\r\nernas samarbete har falnat. Det är mycket oroande.\r\nEn röst på Folkpartiet i parlamentsvalet i juni är\r\nen röst för att denna vision skall hållas levande. Det\r\när en röst för att Sverige skall bli en del av valuta-\r\nsamarbetet, euron, och det är en röst för att EU skall\r\nbli mycket mer öppet och demokratiskt i sin interna\r\nfunktion.\r\nJag höll med Göran Persson helhjärtat i förra\r\nveckan i den egendomliga strid som uppkom efter\r\nkommissionspresidenten Santers brev till Göran Pers-\r\nson. Det är mycket bra att Göran Persson säger ifrån\r\nmot korruption. Men det där föll ju platt till marken\r\nnågra dagar senare, för det var ju Europas socialister,\r\noch de svenska socialdemokraterna i Europaparla-\r\nmentet, som hjälpte Santer att vara kvar. Därmed tror\r\njag att vi gick miste om en mycket viktig möjlighet\r\natt en gång för alla markera att EU måste bli öppnare,\r\nmer genomskinligt, mer demokratiskt. Nu begravdes\r\ndet i en utredning. Vi får se vad det blir av detta. Men\r\njag beklagar att Sveriges socialdemokrater inte hade\r\nkraften att hålla den fana högt som Göran Persson\r\nreste ett tag i förra veckan. Det föll som sagt platt till\r\nmarken.\r\nAtt vara liberal, som jag är, innebär först och\r\nfrämst att stå för att människor måste få större möj-\r\nligheter att ta makten över sina egna liv. Det gäller\r\nalla människor, var de än bor och i vilka omständig-\r\nheter de än lever. Det gäller dem som har fastnat i\r\nfattigdomsfällor, dem som köar i vårdköer och dem\r\nsom hindras på olika sätt.\r\nVi känner mycket tydligt att det behövs ett liberalt\r\nparti som på allt sätt går till storms mot alla de ofri-\r\nheter och krafter som hindrar människors utveckling\r\noch frigörelse. I detta ingår det som jag började med\r\natt tala om, nämligen att se till att Sverige blir sådant\r\natt människor som vill arbeta också kan få arbeta. Det\r\nfinns ingenting som knäcker självkänslan så mycket\r\noch som är en sådan utmaning mot den vision om\r\nmänniskor som har makten över sina egna liv som jag\r\ntalade om, som att man förnekas rätten att tjäna egna\r\npengar.\r\nDet är därför vi måste ta itu med de här sakerna.\r\nTitta inte på dubbelbeskattningen - avskaffa den!\r\nTöva inte med eurofrågan utan lägg fast en tidtabell\r\nså att svenska folket kan fatta beslut! Detta gäller på\r\npunkt efter punkt. Gör någonting så att fler kommer i\r\narbete, så att företagen stannar kvar och så att Sverige\r\nblir ett land som växer!\r\nSverige sjunker i den internationella välståndsli-\r\ngan. Nu är vi nere på 18:e plats. Både Irland och\r\nFinland har passerat oss. Storbritannien har kommit\r\nupp jämsides. En bit efter ligger fortfarande Nya\r\nZeeland, och ytterligare en bit efter ligger Spanien.\r\nMen om andra fortsätter att vara duktigare än vi och\r\nom Sverige stagnerar kan vi bli omsprungna av ännu\r\nfler. Det spelar väl i och för sig ingen roll om vi lig-\r\nger på 16:e, 19:e eller 20:e plats, men faktum är ju att\r\ninget annat land har sjunkit på det sätt som Sverige\r\nhar gjort. Vi var på prispallen i början på 70-talet.\r\nBara under 90-talet har ungefär åtta länder gått förbi\r\noss. Varför skall vi vara sämre än andra? Varför är\r\ndet en sådan handlingsförlamning?\r\nLåt mig avsluta med att säga att det här att männi-\r\nskor skall få makt över sitt eget liv också handlar om\r\nen inre styrka. Där är skolan av en oerhörd betydelse,\r\nframför allt för dem som kommer från hem som inte\r\när tillräckligt stimulerande i olika avseenden. Den\r\nsvenska skolan befinner sig i kris. Den förfaller på\r\nmånga sätt. Det kommer ständigt larmrapporter. Jag\r\nför min del behöver dem inte. Jag vet genom många\r\nbesök och många samtal med lärare, elever och för-\r\näldrar hur situationen är. Låt oss gemensamt göra\r\nnågonting för att lyfta den svenska skolan.\r\nLåt mig allra sist säga att jag på sistone har note-\r\nrat att Folkpartiet, trots vår nuvarande litenhet, är ett\r\nuppvaktat parti. Det verkar vara många som vill sam-\r\nverka och ha med Folkpartiet att göra. Man säger ju\r\nibland att liberalismen har segrat sig till döds och att\r\nvi inte behövs längre eftersom liberalism finns i alla\r\npartier. Vi delar inte den uppfattningen. Vi uppskattar\r\natt vi är uppskattade, men vi anser inte att vi kan\r\növerlåta bevakningen av liberalismen på något annat\r\nparti.\r\nDet är inte så att liberalismen har segrat sig till\r\ndöds. Liberalismen lever i Folkpartiet, och på andra\r\nhåll också, men framför allt i Folkpartiet. Men Sveri-\r\nge är inte ett liberalt land. Vi är ett land där segrega-\r\ntionen tilltar, där skolor är i kris och där minst en halv\r\nmiljon människor saknar arbete. Vi är ett land där\r\nregeringsmakten är i förfall. Sverige är värt ett bättre\r\nalternativ. Sverige är värt ett liberalt alternativ.\r\n(Applåder)</pre><pre>Anf.  23  MARIANNE SAMUELS-\r\nSON (mp):\r\nFru talman! Jag tänkte börja med att överlämna en\r\nliten present till statsministern. Anledningen till det är\r\natt jag läste protokollen ifrån tidigare debatter. Då\r\nupptäckte jag att när Olof Johansson och regeringen\r\nsamverkade var Olof Johansson så oerhört snäll i sitt\r\nanförande. Det klarar jag nog inte av. Jag vill nog\r\nändå av och till kunna ge statsministern en känga.\r\nDärför var jag ute och köpte en känga. Det blev en\r\nbarnkänga med tanke på att det är barnens bästa och\r\nbarnens framtid som vi måste värna om. Dessutom är\r\ndet en sparbössa så att vi kan få ordning på finanserna\r\noch kan hålla dem i ordning. Och om vi skall ta nå-\r\ngot, skall vi ta det och ge det till barnen.\r\nJag såg en artikel i Aftonbladet, jag tror att det var\r\ni går, där statsministern antydde att han kunde tänka\r\nsig andra samarbetspartner än de nuvarande. Då\r\ntänkte jag att det nog var bäst att knyta ett grönt och\r\nrött band om för att markera att om man skall klara\r\ndet gröna folkhemmet, som statsministern har ut-\r\ntryckt det, miljömålen och framtidsfrågorna måste\r\nman samarbeta med de gröna partierna. Det är de som\r\ntillhör framtiden, och det är framför allt de som växer\r\nnär det gäller idétänkande och nytänkande i Europa i\r\ndag.\r\nLars Leijonborg kan känna sig helt lugn. Eftersom\r\nhans paket innehåller EMU-propaganda tänker jag\r\ninte ta med mig det. Jag har ganska nog av det just\r\nnu. Det pågår nämligen en debatt där propagandan för\r\nEMU är ganska stark. Alla hade tydligen velat vara\r\nmed på nyårsfesten. Kritiken och eftertanken när det\r\ngäller konsekvenserna av ett EMU-medlemskap sak-\r\nnas i dag. Vi som är kritiska till EMU måste sätta i\r\ngång och debattera och ta fram detta. Annars riskera\r\nvi att EMU-frågan blir en fråga som bara slinker i\r\nväg. Propagandan ökar, och plötsligt står man där\r\nutan att ha argumenten klara. Rätt vad det är, är det\r\nett medlemskap på gång. Det oroar mig mycket.\r\nJag känner att det är nödvändigt att vi får i gång\r\nden debatten. Det är inte så enkelt att det bara är för-\r\ndelar med ett EMU-medlemskap, som vissa vill häv-\r\nda i dag. Det finns naturligtvis en annan sida av det\r\nhela. Det finns en helhet i EU som man också måste\r\nfundera över. Vart tar EU vägen? Skall det bli Euro-\r\npas förenade stater med en gemensam ekonomisk\r\npolitik där bara de länder som platsar i gänget får vara\r\nmed? Då riskerar vi att utvidgningen och samarbetet\r\nmed övriga länder inte blir verklighet därför att man\r\nstärker den inre kärnan. Jag känner att vi måste ta upp\r\nden debatten. Vi i Sverige har ju ändå stått för någon\r\nform av internationell solidaritet. Vi kan inte bara\r\nslinka med i ett EU-medlemskap och en propaganda\r\nsom går ut på att stärka kärnan i Europas redan starka\r\nländer utan hänsyn till omvärlden och de länder som\r\nfinns runtomkring.\r\nDetta är en fråga som ligger i de framtidsfrågor\r\nsom vi måste föra en seriös debatt och diskussion om.\r\nDet måste finnas möjligt för båda åsikterna att få\r\nresurser att debattera detta. Så småningom kommer\r\ndet i gång kampanjorganisationer, och någon gång\r\nframöver blir det kanske också en folkomröstning där\r\nfolket får avgöra den här frågan. Det får inte bli så att\r\ndet bara är den glädjeyra som vissa ägnar sig åt just\r\nnu som avgör frågan.\r\nDet har sagts en del om att det har varit trögt och\r\natt det inte har hänt så mycket i viktiga frågor. Men i\r\nen debattartikel som  Vänsterpartiet, socialdemokra-\r\nterna och vi skrev före jul pekade vi på en mängd\r\nviktiga frågor som vi tillsammans vill åstadkomma en\r\nlösning på. Jag hoppas också att vi skall kunna klara\r\nav det.\r\nEn viktig fråga där vi fick en tidigt löfte från\r\nstatsministern som jag gläder mig åt gäller att det\r\nskall bli barnkonsekvensbeskrivningar i alla politiska\r\nbeslut. Det låter kanske inte så märkligt, men det är\r\nrevolutionerande om man i varje ekonomiskt beslut\r\nockså analyserar hur det slår på barnen. Vad blir\r\neffekterna av beslutet i förhållande till våra barn och\r\nvåra barns behov? Först genom att göra en barnkon-\r\nsekvensanalys kommer man att kunna leva upp till\r\nFN-konventionen om barnens rättigheter och kunna ta\r\nhänsyn till barn och barns behov.\r\nFortfarande är det tyvärr många barn i vårt land\r\nsom far illa. Många familjer lever under ekonomisk\r\nstress. Enligt en rapport från Västra Götalands län är\r\ndet 25 % av barnen som lever under existensmini-\r\nmum. Jag tror inte att Västra Götaland är unikt i det\r\nfallet jämfört med övriga landet. Det är säkert många\r\nfler barn som har det stressigt och jobbigt därför att\r\nfamiljernas ekonomi är för dålig. En av anledningarna\r\när att alltför många är utan arbetsinkomst och har\r\nsvårt att försörja sig. Därmed får man inte ekonomin\r\natt gå ihop.\r\nDet är naturligtvis oerhört viktigt att vi stimulerar\r\ntill fler jobb och fler arbetstillfällen. Ett sätt att göra\r\ndetta är bl.a. att genomföra en arbetstidsförkortning.\r\nVisserligen finns det en arbetsgrupp tillsatt, men jag\r\nönskar att den kunde skynda på så att det blir ett upp-\r\nsnabbande av beslutet om kortare arbetstid. Det skulle\r\nfå positiva effekter, inte bara i form av fler arbetstill-\r\nfällen utan det skulle också minska stressen i sam-\r\nhället, i första hand hos dem som inte har jobb men\r\nockså hos alla dem som i dag är stressade på grund av\r\natt de har för mycket arbete och skulle vilja ha mer\r\nfritid och mer tid för sin familj och sina barn.\r\nDetta är frågor som jag tycker att det går lite väl\r\ntrögt med när det gäller samarbetet. Vi ser gärna att\r\ndet skyndas på så att det kan fattas beslut.\r\nEn annan fråga som också berör barnen och som\r\nborde vara en självklar rättighet, nämligen att de får\r\nvara kvar på sina jobb om mamma eller pappa blir\r\narbetslös, att ha rätt till en dagisplats. I många kom-\r\nmuner har barnen i dag inte längre någon möjlighet\r\natt vara kvar på dagis om någon av föräldrarna blir\r\narbetslös. Jag tror inte att vi skulle acceptera att också\r\npappan i en familj skulle bli arbetslös om mamman\r\nblir arbetslös. Så är det ju när det gäller barnen. Men\r\nför många barn är det viktigt att ha kompisar och att\r\nha en arbetsplats att gå till där de känner trygghet och\r\nhar möjlighet att utvecklas. Då skall de ha den möj-\r\nligheten och föräldrarna skall ha möjlighet att välja.\r\nDet är också viktigt för att den arbetslöse föräldern\r\nskall kunna ta de jobb som dyker upp.\r\nJag får väldigt ofta klagomål från vårdpersonal.\r\nDet sägs att det är så oerhört svårt att få tag på någon\r\nsom kan vikariera eller rycka in en dag eller två. Det\r\när inte så konstigt om dagisplatsen har gått förlorad.\r\nOm någon ringer på morgonen klockan halv sju och\r\nundrar om man kan komma och jobba, kan man inte\r\ndet om man har två barn som behöver plats på dagis,\r\nom inte barnen är inskolade och känner att de hör\r\nhemma i gruppen. Det är klart att detta får en effekt\r\nnär det gäller många vikariat och tillfälliga jobb, om\r\ndet inte kan ordnas så att barnen kan ha kvar sin da-\r\ngisplats.\r\nDet kommer många larmrapporter i dag om sko-\r\nlans situation. Det är svårt att få tag på lärare, det\r\nfinns inte tillräckligt med utbildad arbetskraft, grup-\r\nperna är för stora osv. Detta måste naturligtvis åtgär-\r\ndas. Samtidigt vill jag poängtera att det finns många\r\nbra och fina skolor som fungerar där eleverna trivs\r\noch får lära sig saker. Problembilden finns, men den\r\när inte - som det ofta låter - generellt gällande över-\r\nallt.\r\nVad som skulle behövas för att framför allt kom-\r\nmunpolitiker skall veta vad som händer i skolans\r\nvärld är en bättre kvalitetsgranskning. Många kom-\r\nmunpolitiker får en budgetrapportering, men utvärde-\r\nring av antagna måldokument och kvalitetsgransk-\r\nning får de inte ta del av lika ofta. Det kan göra att de\r\ninte alltid tillskjuter de resurser som de skulle göra\r\nom de fick se hur verkligheten såg ut. Därför är det\r\noerhört viktigt att man gör kvalitetsgranskningar i\r\nkommunernas verksamhet så att ansvariga kommun-\r\npolitiker kan få rapporter om hur situationen är, så att\r\nde inte står förvånande när det plötsligt kommer sto-\r\nra, braskande rubriker i tidningen om någon skola\r\nsom inte har klarat sin verksamhet.\r\nI den politiska debatten tycker jag att det finns\r\nalldeles för lite av framtidsdebatt. Det är väldigt\r\nmycket av lappa-och-laga-politik. Det sker utryck-\r\nningar därför att det plötsligt händer någonting. Det\r\nblir stor debatt och förhållandet åtgärdas.\r\nDet är ungefär som Lennart Daléus var inne på,\r\natt det nu sker en flyttkarusell och att glesbygdspro-\r\nblematiken är aktuell. Det uppstår då en debatt när det\r\nvisar sig att det är väldigt många som flyttar från\r\nglesbygd till stad, men debatten borde hela tiden\r\nhållas levande för att man skall kunna stimulera män-\r\nniskor att leva och bo kvar i glesbygden.\r\nNär det gäller företagarsidan är det inte så förvå-\r\nnande att företag slås samman, att man rationaliserar,\r\neffektiviserar och har ambitionen att göra större\r\nvinster. Det ligger ju helt i globaliseringseffekten.\r\nFöretag som skall konkurrera på en global marknad\r\nhar behov av att se till att de klarar att göra det. Det\r\nkan vi nu delvis se följderna av när flera företag slås\r\nsamman, rationaliserar och effektiviserar för att göra\r\nstörre vinster.\r\nVad vi bör fundera över och diskutera är vad detta\r\nfår för effekter på lång sikt. Hur kan vi stimulera en\r\nhemmamarknad att producera mera dagligvaror än\r\nvad de stora globala företagen gör? Vi bör se till att vi\r\nhar ett småföretagarklimat i landet som gör att småfö-\r\nretagare har råd att anställa människor och att företa-\r\ngen har möjlighet att växa utifrån de behov som finns.\r\nVi i Miljöpartiet vill ha generella regler. Vi vill\r\ninte ha de regler som pigdebatten har rört sig om,\r\nnämligen att man skall ha specialregler för vissa om-\r\nråden. Vi tror att det skulle bli oerhört svåra gräns-\r\ndragningar. Skall hårfrisörskan som kommer hem och\r\nklipper mitt hår få klippa mig till lägre kostnad än om\r\njag åker till henne och klipper mig? Hur blir det då\r\nmed konkurrensen mellan småföretagarna i Sverige?\r\nDet blir naturligtvis helt ohanterligt, som jag ser det.\r\nDärför behöver vi ha generella regler.\r\nEn viktig del är att skatteväxla. Sänk skatten på\r\narbete, det som är arbetsgivaravgifter, och höj skatten\r\npå energi och råvaror! Då får vi i gång miljöjobben,\r\noch då får vi också i gång tjänstesektorn.\r\n(Applåder)</pre><pre>Anf.  24  Statsminister GÖRAN PERS-\r\nSON (s):\r\nFru talman! Först skall jag tacka för alla vänliga\r\nord som har sagts, dessutom för strålande presenter.\r\nKanske är jag lite mer försiktig med EMU-\r\nprojektet än Lars Leijonborg. Jag skulle nog inte\r\nriktigt vilja likna det vid den där fågeln som inte kan\r\nflyga. Emun låter mycket, det vet vi, men den flyger\r\nju inte så bra. Vi får se vad som händer med det pro-\r\njekt som nu har startats i Europa. Förhoppningsvis\r\nlyfter det lite bättre.\r\nEn del har frågat hur man kan komma på tanken\r\natt fira sin 50-årsdag med en riksdagsdebatt som start.\r\nDet är i och för sig ingenting som man själv styr helt\r\noch hållet över. Men låt mig säga att för mig som är\r\nfostrad i folkrörelse och politiskt arbete finns det\r\ningenting finare än en politisk debatt, och det finns\r\ninget finare forum än det folkvalda Sveriges riksdag.\r\nDet är för mig ett privilegium att stå här i dag och få\r\ndelta i denna debatt. För mig som politiker kan jag\r\ninte tänka mig en finare start på en personlig högtids-\r\ndag än att få utbyta åsikter om hur Sverige skall ut-\r\nvecklas framöver. Tack för den möjligheten, och tack\r\nför alla vänliga ord!\r\nAtt fylla 50 år är ju någonting speciellt. En del sä-\r\nger att det är att stå mitt i livet. Det kanske är lite väl\r\noptimistiskt. Men det är ändå ett tillfälle då de flesta\r\nav oss reflekterar över livet: Vad har vi uträttat? Vad\r\nkan vi vara stolta över? Vad har vi försummat? Men\r\nframför allt: Vad mer vill vi åstadkomma?\r\nSamma behov av att summera och se framåt\r\nkommer nog många att känna just detta år. Vi lämnar\r\n1900-talet och kliver in i ett nytt sekel. Vi står inför\r\nett nytt millennium.\r\nLänge såg 1900-talet ut att bli våldets sekel. Eu-\r\nropa slets i stycken av krig, men byggdes upp och\r\nförenades igen. Demokratin hotades av nazism,\r\nkommunism och fascism. Fortfarande, på tröskeln till\r\n2000-talet, utmanas demokratin och de mänskliga\r\nrättigheterna. Barbariet på Balkan är det sena 1900-\r\ntalets stora europeiska tragedi, och de senaste dagar-\r\nnas händelser i Kosovo måste fördömas. Men ändå\r\nkan vi i dag konstatera att fler människor i fler länder\r\nän någonsin kan välja sina företrädare i allmänna och\r\nfria val.\r\nVisst är demokratin 1900-talets stora idé. Den\r\ndrivs framåt av självklara moraliska principer om\r\nrättvisa och jämlikhet - principer som väckt männi-\r\nskans förhoppningar i många tusen år, från de grekis-\r\nka stormötena till franska revolutionen, från bergs-\r\npredikan till Martin Luther Kings drömmar. Likväl\r\nhar demokratins konstitutionella grund, en människa\r\n- en röst, bara funnits i vårt land i 78 år.\r\nVi svenskar kan sannerligen säga att demokratin\r\nhar varit människans starkaste vapen mot oförrätter\r\noch orättvisor. Ur folkflertalets värderingar växte\r\nfolkhemstanken och det starka samhället fram. Fol-\r\nkets röst drev igenom 30-talets krisprogram mot ar-\r\nbetslöshet och fattigdom. Armod i livets slutskede\r\nbekämpades genom striden för bra pensioner till alla.\r\nSå fick fler och fler möjlighet att utbilda sig i skolor\r\noch på universitet. Det var människor tillsammans\r\noch i kraft av sin rösträtt som omvandlade det gamla\r\nlort- och fattigsverige till ett föregångsland med god\r\nomsorg och allmän sjukvård, med jämställdhet och\r\nrättvis fördelning.\r\nSamma krafter driver dagens samhälle mot en\r\nbättre framtid, eller, för att låna ord från Ulf Lundell,\r\nen annan av årets 50-åringar:\r\n\"Men det är folket som bygger landet\r\nFolket är dom enda som kan det\r\nDet kommer underifrån när den dagen är här\r\nOm folket vill så bygger folket landet\"</pre><pre>Omdaningen som vi nu står inför är lika stor. Om-\r\nställningen till ekologisk hållbarhet drivs fram när\r\nmänniskor köper miljövänligt och källsorterar. Det\r\nsker lokalt när kommuner rustar upp bostadsområden\r\noch allergisanerar skolor. Det sker i näringslivet när\r\nföretagen utvecklar nya produkter och processer för\r\natt ta hand om utsläpp och avfall. Det sker nationellt\r\nnär vi här i riksdagen beslutar om att satsa på forsk-\r\nning och när vi ställer om energisystemet. Det sker i\r\nEuropa när EU utvidgas och beslut fattas om gemen-\r\nsamma lagar och regler. Det sker också när länderna i\r\nFN går samman om globala mål. Så bygger vi det\r\ngröna folkhemmet.\r\nKampen för rättvisa mellan samhällsgrupper blir\r\nockså en kamp för rättvisa mellan generationer. Vi\r\nskall till våra barn och barnbarn lämna över ett sam-\r\nhälle där de stora miljöproblemen är lösta. Så verkar\r\ndemokratin.\r\nVid familjens samtal vid köksbordet, lika väl som\r\nvid EU:s toppmöten, fattas beslut som formar framti-\r\nden. Det är inte någon ny företeelse. Det som är nytt\r\när att avståndet mellan det lokala och det globala är så\r\nmycket kortare i dag. Denna situation fångas i två\r\nuttryck, å ena sidan av den förre amerikanske talman-\r\nnen Tip O'Neill, som skrev att all politics is local, å\r\nandra sidan av företagens syn att all business is glo-\r\nbal.\r\nDen dubbla utvecklingen påverkar naturligtvis\r\ndemokratin. I en värld där kapital rör sig över na-\r\ntionsgränserna måste de politiska besluten följa med\r\ngenom internationellt samarbete. Samtidigt verkar en\r\nannan kraft. Information kan nå människor samtidigt\r\nvarhelst de befinner sig. Alltfler får allt större kun-\r\nskaper. Informationsprivilegiet som centraliserat\r\nmakten bryts. Den lokala demokratin stärks.\r\nFör ett land som alltid strävat mot internationa-\r\nlism och människors frigörelse är dessa båda krafter\r\ningenting att frukta. Tvärtom: Visionen om ett bättre\r\nsamhälle vidgas till att omfatta hela Europa. Rättvisan\r\nvidgas till att bli global. Framtiden för Malmö, Mari-\r\nestad och Malung kan utformas av kommuninnevå-\r\nnarna själva, inte nödvändigtvis av beslut fattade i\r\nStockholm.\r\nDet som vi har att frukta är belåtenhet och förnöj-\r\nsamhet. Att inneha makt får aldrig leda till liknöjdhet.\r\nSamhällskritiken måste fångas upp. Fel och brister\r\nmåste leda till förändring, inte till försvar av det rå-\r\ndande. Detta är politikens uppgift och därmed vårt\r\nuppdrag i denna kammare.\r\nDärför är ingenting viktigare än att betvinga ar-\r\nbetslösheten. Antalet jobb ökar, men likväl: 270 000\r\nmänniskor i Sverige och 17 miljoner människor i EU\r\nhar inget arbete att gå till på morgonen. Det är slöseri\r\nmed samhällets viktigaste resurs - människans livs-\r\ndrömmar och kreativitet. Det är ett hot mot delaktig-\r\nhet och demokrati. Jag kan därför inte ge ett viktigare\r\nbudskap i dag än detta: Målet att halvera arbetslös-\r\nheten till 4 % år 2000 ligger fast. Sysselsättningen\r\nskall nå 80 % av den arbetsföra befolkningen år 2004.\r\nFru talman! Ser man hur utvecklingen både ger\r\nmänniskor större inflytande över deras vardag och\r\nhur internationella politiska arenor växer i betydelse,\r\ndå ser man också att möjligheten att bedriva politik\r\nnog aldrig har varit större än nu. De ideologiska mot-\r\nsättningarna minskar inte i den globaliserade världen.\r\nDe är lika stora som någonsin mellan dem där uppe\r\noch dem där nere, mellan dem som kräver ett bättre\r\nsamhälle för alla och dem som hävdar att vidgade\r\nklyftor behövs.\r\nDen europeiska högerns kris är ingen slump. Den\r\nhar växt fram under 20 år av marknadsliberala miss-\r\nlyckanden. Klyftorna har vidgats, arbetslösheten har\r\nökat, tillväxten har sjunkit, och tryggheten har urhol-\r\nkats. När utrymmet för politik ökar, ökar också folk-\r\nflertalets makt, och folkflertalet kräver välfärd och\r\nrättvisa. Högern har därför mist sin politik för dagen.\r\nDen kan inte erbjuda förhoppningar för patienter,\r\nelever, föräldrar eller uteliggare, för att låna ord av\r\nStaffan Burenstam Linder. Därför står högern också\r\nutan trovärdiga visioner för Sverige och för Europa.\r\nPartiernas uppslutning i valrörelsen bakom social-\r\ndemokratiska krav på bättre vård, skola och omsorg\r\när ett uttryck för detta. Demokratin stärker välfärdens\r\nförsvarare. Samtidigt innebär politikens genomslags-\r\nkraft att konsekvenserna av varje felaktigt beslut blir\r\nså mycket värre. Se på de asiatiska tigrarna. Se på\r\nMexiko, Ryssland och Brasilien. Ja, se på Sverige\r\n1992, då räntan steg till 500 %. Kraven är knivskarpa.\r\nMen se också på kunskapslyftet. Se på utbyggnaden\r\nav högskolan. Se på höjningen av a-kassan och sjuk-\r\npenningen. Med rätt politik i rätt tid har vi en fantas-\r\ntisk möjlighet att främja en sund samhällsutveckling\r\nför människor och för företag. Bra skola, trygg om-\r\nsorg och god vård måste förenas med en stabil eko-\r\nnomisk grund. Rättvis fördelning måste förenas med\r\nstarka drivkrafter till personlig förkovran och utveck-\r\nling. Effektivitet och kompetens i näringsliv och\r\nsamhällsförvaltning måste förenas med en levande\r\ndemokrati och ett dynamiskt kulturliv.\r\nFru talman! Tiden medger inte en heltäckande\r\ndagordning. Men låt mig presentera Socialdemokra-\r\nternas syn på fem av de områden som har diskuterats\r\nhär i debatten i dag och som kanske mer än något\r\nannat kommer att överskugga vårens politiska diskus-\r\nsion.\r\nFör det första: Sverige skall spela en aktiv roll i\r\nEuropa. Under innevarande år står unionen inför ett\r\nflertal viktiga frågor. EU går till gemensamt val. Det\r\nblir ett viktigt ideologiskt vägval. Tillsammans med\r\nandra progressiva regeringar vill vi leda ett Europa\r\nsom kan möta 2000-talet med flera arbeten, större\r\nrättvisa och bättre miljö.\r\nEU måste vidga sitt ansvar som ekonomisk stor-\r\nmakt. Ohämmad spekulation och djupa ekonomiska\r\nkriser kan endast mötas av en aktiv politik. Beredska-\r\npen finns för samordnade insatser mellan kontinen-\r\nterna.\r\nI vårt närområde skall utvidgningen av unionen\r\nfortsätta och samarbetet med Ryssland utvecklas.\r\nJämställdheten skall stärkas. Den europeiska kon-\r\nferensen som Sverige står värd för i september blir ett\r\nviktigt led i arbetet för jämställdhet i Europa. Kvin-\r\nnovåldet skall bekämpas. Regler och försäkringar får\r\ninte motarbeta kvinnors deltagande på arbetsmarkna-\r\nden. Hela lönen och halva makten skall eftersträvas.\r\nDet är självklara principer. Men Europa har långt\r\nkvar innan kontinenten är jämställd.\r\nEMU skall diskuteras på djupet. Delegationen för\r\nstöd till folkbildningsinsatser om EMU skall under\r\n1999 göra det möjligt för var och en att söka kunskap\r\noch delta i diskussionen om vår tids största och svå-\r\nraste politiska beslut.\r\nFör det andra: Samtalen om det framtida skatte-\r\nsystemet måste leda till resultat. Socialdemokratins\r\növergripande ambitioner är följande:\r\n· Skattereformen skall långsiktigt garantera kvali-\r\nteten i vården, skolan och omsorgen. Regeringen\r\nvill snabbt finna en kompromiss om systemet för\r\nskatteutjämning som kan skapa en bred uppslut-\r\nning bland landets kommuner.\r\n· Skattereformen skall öka rättvisan i Sverige. Vi\r\nvill steg för steg minska skatten för löntagarna\r\ngenom att ta bort den extra belastning på hus-\r\nhållsekonomin som egenavgifterna innebär. Skat-\r\nteöverläggningar bör resultera i sänkta barnom-\r\nsorgsavgifter. Vi står fast vid kravet på en max-\r\ntaxa. När ekonomin tillåter skall barn till arbetslö-\r\nsa få möjligheter att gå på dagis.\r\n· Skattereformen skall befrämja omställningen till\r\nekologisk hållbarhet. Skattesystemet skall bidra\r\ntill att skydda miljön, påskynda teknikutveckling-\r\nen och stärka en hållbar tillväxt.\r\n· Skattereformen skall förbättra förutsättningarna\r\nför flera arbeten. Vi är beredda att diskutera stra-\r\ntegiska åtgärder för att underlätta utländska in-\r\nvesteringar och svenskt ägande. Sänkta skatter\r\neller arbetsgivaravgifter bör genomföras för att\r\nunderlätta för långtidsarbetslösa att få arbete.\r\n· Skattereformen skall kompletteras med åtgärder\r\nför att förhindra att skattebaserna urholkas. Ge-\r\nnom EU-samarbete vill vi slå vakt om välfärdens\r\nfinansiering. En förnyad kampanj mot skatteflykt\r\noch skattefusk skall genomföras.\r\n· Skattereformen får slutligen inte äventyra de sun-\r\nda statsfinanserna. Vi kan aldrig gå med på ofi-\r\nnansierade skattesänkningar. Vi förkastar allt tal\r\nom dynamiska effekter som finansiering. De par-\r\ntier som vill ingå en uppgörelse med Socialdemo-\r\nkraterna om skattepolitiken måste ställa upp på\r\nmålet att nå överskott i de offentliga finanserna\r\növer en konjunkturcykel.</pre><pre>För det tredje: Den socialdemokratiska regeringen\r\nskall främja tillväxt och utveckling genom en offen-\r\nsiv politik inom bl.a. följande områden:\r\nHög sysselsättning skall kombineras med låg in-\r\nflation. Den svenska arbetsmarknadspolitiken skall\r\nutvecklas, inte avvecklas. Det skall vara enkelt att\r\nstarta och driva företag. Regelverk kommer att mo-\r\nderniseras. Regeringen är beredd att vidta åtgärder\r\nsom förbättrar lönebildningen.\r\nHela Sverige skall leva. Regeringen kommer att\r\nbjuda in företrädare från de sju nordligaste länen till\r\nen diskussion om deras utvecklingsmöjligheter. Till-\r\nväxtavtal med samtliga regioner sluts under året. Den\r\nekologiska omställningen fortsätter i hela Sverige. 40\r\nkommuner kommer under 1999 att starta lokala in-\r\nvesteringsprojekt.\r\nTelia kommer att fusioneras med Telenor. Det\r\nkommer att meddelas på gemensamma presskonfe-\r\nrenser i Oslo och Stockholm om en halvtimme. Däri-\r\ngenom skapas ännu ett svenskt telekommunikations-\r\nbolag i samma storleksordning som Ericsson. Huvud-\r\nkontoret förläggs i Stockholm. En försäljning av\r\nminoritetsposter i bolaget skall genomföras till ett\r\nuppskattat värde i storleksordningen 100 miljarder\r\nkronor. Avyttringen skall ske på ett sådant sätt att det\r\noffentliga majoritetsägandet av det nya bolaget inte\r\nhotas. Det nya Telia skall vara en nordisk aktör som\r\nsäkrar vår position som en ledande IT-nation.\r\nSverige skall vara ett framstående forsknings- och\r\nutvecklingsland. Under 1999 kommer tre nya univer-\r\nsitet att invigas. Resurserna för en vital grundforsk-\r\nning vid högskolor och universitet skall stärkas. Dis-\r\nkussionen mellan regering, forskare och näringsliv\r\nskall fördjupas i en ny forskningsberedning som\r\nkommer att ledas av utbildningsminister Thomas\r\nÖstros. En i forskarsamhället framstående och be-\r\ntrodd person kommer senare att knytas till regeringen\r\nsom vetenskaplig rådgivare.\r\nFör det fjärde: Rättvisa, solidaritet och trygghet\r\nskall prägla steget in i 2000-talet. Följande frågor\r\nkommer att stå i fokus på detta område:\r\nFramtidens välfärd måste säkras. Ett program ut-\r\narbetas för att förbättra anställningsvillkoren och\r\nförhindra framtida bristsituationer i vården och om-\r\nsorgen. Ingen människa skall lämnas utanför.\r\nHemlöshet är inte acceptabelt i en modern välfärd.\r\nUnder 1999 skall den kommitté som leds av Widar\r\nAndersson säkerställa att de avsatta medlen skapar en\r\nbättre situation och förhindrar att fler blir hemlösa.\r\nDe äldres situation skall förbättras. Varje männi-\r\nska skall kunna åldras i trygghet och värdighet. Alla\r\nskall bemötas med respekt och ha tillgång till vård\r\noch omsorg. Äldre kvinnor och män skall få bättre\r\nförutsättningar att leva ett aktivt liv. Deras inflytande\r\növer samhället och den egna vardagen skall öka.\r\nPensionerna höjs, och bostadstilläggen växer.\r\nPensionsreformen skall fullföljas. Inriktningen är\r\natt redan under årets första sex månader lösa de kvar-\r\nstående frågorna för att därmed genomföra riksdagens\r\nbeslut fullt ut.\r\nKlyftorna i det svenska samhället skall minska.\r\nSverige är rikare än någonsin. Samtidigt upplever\r\ntusentals människor att de blivit fattigare och att väl-\r\nfärden har urholkats under 90-talet. Regeringen\r\nkommer därför att tillkalla en kommitté med framstå-\r\nende forskare. Den skall grundligt undersöka barnfa-\r\nmiljernas ekonomiska situation och barnens förutsätt-\r\nningar i skola och barnomsorg. Den skall kartlägga\r\nförändringar i inkomstskillnader och levnadsnivå.\r\nDen skall beskriva situationen och möjligheterna för\r\nutsatta grupper. Den skall undersöka hur 90-talet\r\npåverkat möjligheterna för funktionshindrade, ålder-\r\nspensionärer och arbetsskadade. Den skall gå igenom\r\nfolkhälsan och kvaliteten i sjukvården.\r\nKommittén skall förmedla en helhetsbild, ett bok-\r\nslut, om ni så vill, över välfärden i Sverige i slutet av\r\n90-talet. Arbetet skall vara klart vid årsskiftet. Bok-\r\nslutet blir inte ett historiskt dokument. Det blir en\r\nuppmaning inför framtiden. Med ett gediget kunskap-\r\nsunderlag skall denna kammare kunna besluta om\r\nåtgärder för att stärka välfärden i nästa sekel.\r\nFör det femte: Regeringen avser att i kommande\r\npartiöverläggningar ta upp frågan om en gransk-\r\nningskommission. Den skall tillkallas för att kartläg-\r\nga och granska de svenska säkerhetstjänsternas verk-\r\nsamhet inom Sverige efter andra världskriget. Upp-\r\ndraget skall resultera i ett uttömmande och definitivt\r\nklarläggande av de frågor som kan finnas kvar efter\r\nUnderrättelsenämndens och Registernämndens vikti-\r\nga arbete och andra utredningar.\r\nFör att säkerställa kommissionens möjligheter att\r\nfullgöra sitt uppdrag kommer regeringen att föreslå\r\nen särskild lagstiftning som ger kommissionen de\r\nbefogenheter den behöver för att fullgöra sitt arbete\r\npå ett effektivt och rättssäkert sätt. Kommissionen\r\nskall sätta in säkerhetstjänsternas verksamhet i sitt\r\nhistoriska sammanhang. Den forskning som regering-\r\nen har initierat skall fortsätta. Arbetet i gransknings-\r\nkommissionen skall bedrivas på ett sådant sätt att\r\nSveriges förbindelser med andra länder inte skadas.\r\nDet är min förhoppning och övertygelse att kom-\r\nmissionens arbete skall stärka allmänhetens förtroen-\r\nde för dagens säkerhetstjänster och genom sin histo-\r\nriska betydelse förbättra den demokratiska kontrollen\r\noch insynen i verksamheterna. Sverige skall inte\r\nlämna detta århundrade utan heltäckande svar i denna\r\nviktiga fråga.\r\nFru talman! Detta är några av de viktigaste punk-\r\nterna på socialdemokratins dagordning. EMU får inte\r\ntrumfas igenom av en politisk elit. Skatterna skall\r\nsänkas i första hand för dem som har lägst inkomster.\r\nSamhällets resurser skall öka genom en hög och grön\r\ntillväxt. De människor som bar de tyngsta bördorna\r\nunder budgetsaneringen skall stå först när vi åter har\r\nen sund ekonomi. Socialdemokratin är beredd att\r\ndiskutera och resonera kring var och en av frågorna.\r\nVarje vägval är viktigt. Vi tummar dock icke på våra\r\ngrundläggande värderingar.\r\nNär människan växer, när kunskap och delaktig-\r\nhet ökar hennes ansvar för kommande generationer,\r\nvidgas hennes solidaritet och kärlek till andra männi-\r\nskor. Det är denna insikt som nobelpristagaren\r\nAmartya Sen sprider när han visar att en hungerka-\r\ntastrof aldrig har inträffat i en demokrati. Folkflertalet\r\nhar aldrig accepterat att vissa tvingas svälta.\r\nVi har alla ett ansvar för att 1900-talets viktigaste\r\nidé, demokratin, under 2000-talet skall fira triumfer\r\növer hela världen.\r\n(Applåder)</pre><pre>Anf.  25  ALF SVENSSON (kd) replik:\r\nFru talman! Det är väl ingen tvekan om att vi alla\r\nuppfattade Göran Perssons tal som ett idogt grävande\r\ni startgroparna. De blir djupare och djupare, och efter\r\nett verbalt utomordentligt tal skulle man vilja hojta:\r\nKlara, färdiga, gå! Sätt igång nu! Det var mycket som\r\nlovades inför framtiden. Att sysselsättningen ökar\r\nbeträffande nya kommittéer och utredningar var ock-\r\nså uppenbart.\r\nFru talman! Jag uppmärksammade särskilt det ut-\r\nomordentliga talet om demokratin. Men jag skulle\r\nvilja att statsministern sade någonting mer om demo-\r\nkratins värden. Vi vet att de byggs, skapas och stad-\r\nfästs i synnerhet i hemmen, i familjerna och i skolan.\r\nNu är det ju dessvärre så att vi i dessa dagar har fått\r\nbesked:\r\n\"Bara tre av tio niondeklassare skulle lämna till-\r\nbaka pengarna om de fick för mycket växel på en\r\nhamburgare.\r\nElevers känsla för rättvisa och demokrati mattas\r\nav ju längre de går i skolan. En elev i årskurs fem har\r\nstarkare känsla för vad som är rätt och fel än skol-\r\nkamraten som går i nionde klass. - - -\r\nEnligt den senaste läroplanen . är det viktigt att\r\ndemokratitanken genomsyrar skolans arbete:\r\nSkolan ska fostra eleverna till demokrati, hjälpa\r\ndem att utvecklas till medvetna och reflekterande\r\nmänniskor som kan argumentera och stå för sina\r\nvärderingar. - - -\r\nMen detta verkar inte många elever ha lärt sig,\r\nenligt undersökningen\".\r\nJag tycker - och det är inte för att skapa polemik -\r\natt detta är utomordentligt allvarligt. När sådana här\r\nundersökningar lades på bordet i Norge tillsatte man\r\nen värdekommission. Vad gör vi när de presenteras i\r\nSverige?\r\nJag har absolut ingenting emot eleganta tal om\r\ndemokrati och om när principen en man-en röst in-\r\nfördes i vårt land. Det är många år sedan. Men ytterst\r\när det ju värderingarna vi skall vara bärare av, och jag\r\ntycker att detta är alarmerande. Jag ser att skolminis-\r\ntern nu har något värdefullt att säga och jag skall med\r\nspänning lyssna på vad det är.</pre><pre>Anf.  26  Statsminister GÖRAN PERS-\r\nSON (s):\r\nFru talman! Låt mig först säga Alf Svensson att\r\njag uppskattar det seriösa tonfallet. Jag tror att det är\r\nså vi skapar respekt i svensk politik, om vi kan föra\r\nett samtal av det här slaget.\r\nJag diskuterar naturligtvis gärna med oppositionen\r\nom de här sakerna. Det är viktiga ting som Alf Svens-\r\nson tar upp och som också sysselsätter oss. Det är rätt\r\natt skolministern viskade till mig. Det gör hon därför\r\natt hon arbetar för fullt med dessa saker i den värde-\r\ngrundsdiskussion som nu pågår inom den svenska\r\nskolan.\r\nDet är ofta så, Alf Svensson, att vi på något sätt\r\nskjuter över hela ansvaret på skolan. Läroplanerna\r\nkan nog kanske inte bli särskilt mycket tydligare än\r\nvad de är på den här punkten. Jag tror att lärarna sliter\r\nhårt. De gör ett jättearbete. Men sedan finns det så\r\nmycket annat som drar åt ett annat håll för dagens\r\nbarn och ungdomar. Det är ett våldsamt starkt tryck\r\nfrån medierna, och ofta har ju också vi som föräldrar\r\nsvårt att hålla emot och balansera. Här finns natur-\r\nligtvis inga enkla svar och inga enkla lösningar. Här\r\nfinns bara denna enträgna folkliga diskussion om vad\r\ndu och jag har för ansvar, vad vi kan göra i vår familj\r\noch vår vänskapskrets.\r\nSedan har vi det för mig så oerhört viktiga, att\r\nockså orka att i politiken bilda opinion för att vi ge-\r\nmensamt sätter av så mycket resurser att vi ger en bra\r\nskola, att läraren får bra arbetsmöjligheter, att vi ger\r\nen bra vård och omsorg och att det finns skattepengar\r\nsom klarar av den saken.\r\nSå jag ser gärna ett samtal om värdegrunden, det\r\npersonliga ansvaret, gärna ett samtal över blockgrän-\r\nserna om detta i svensk politik och gärna ett fortsatt\r\nsamtal i denna seriösa ton.</pre><pre>Anf.  27  ALF SVENSSON (kd) replik:\r\nFru talman! Tack för de orden. Jag tror visst att vi\r\nskall resonera om det.\r\nJag är emellertid lite besviken över att inte föräld-\r\nrarnas roll, familjernas roll, lyfts fram mer i vår de-\r\nbatt. Jag tror på skolans oerhörda betydelse. Men jag\r\ntror att förankringen måste ske väldigt tidigt. Vi\r\nmåste faktiskt se till att vi under de första sex åren får\r\ni oss respekt för de värdena och att vi får undervis-\r\nning i dem senare så att vi får dem stadfästa.\r\nJag tror alltså att vi väjer för ofta för att ta upp det\r\nhär till resonemang. Jag vet ju vilket hallå det blev\r\nnär vi vågade säga: Det kanske vore dags att lyfta\r\nfram värderesonemang i det svenska folkhemmet\r\nprecis som man gör i Norge - inte för att pracka på\r\nnågon någonting, men för att ändå aktualisera hur\r\ngalet det blir i ett samhälle om inte de här värdena\r\nfinns för oss alla till efterrättelse.</pre><pre>Anf.  28  Statsminister GÖRAN PERSSON (s)\r\nreplik:\r\nFru talman! Det beror kanske också på hur man\r\nlyfter fram de här frågorna. Vi behöver inte nödvän-\r\ndigtvis skapa konflikt omkring dem.\r\nVi är vidare fostrade i olika traditioner. Jag är\r\nfostrad i en tradition som burits upp av begreppet\r\nsolidaritet, detta vackra franska ord. Det betyder att\r\nman skall ta hand om sin nästa och att man skall bära\r\nvarandras bördor, som det också uttrycks någonstans i\r\nen viss bok.\r\nDet här bär vi med oss. Kanske är vi för dåliga på\r\natt tala om det. Jag känner att det inom arbetarrörel-\r\nsen finns en hunger efter ett ideologiskt resonemang.\r\nMan vill prata om idéerna och om förhållningssätt\r\nmänniskor emellan. Då tänker man naturligtvis på\r\nnågonting som ligger åt det håll som också Alf\r\nSvensson nu talar om, hur vi gemensamt tar ansvar\r\nför varandra och för dem som skall leva efter oss.\r\nFör mig bärs detta av den urgamla tradition som\r\nhela den västerländska civilisationen lever vidare på,\r\nhumanismens kärna; att vi skall ta ansvar för varand-\r\nra, att vi skall bära varandras bördor. Så gärna ett\r\nsamtal om detta. Det blir då ett bättre samhälle, och\r\ndet blir mer av gemensamt ansvarstagande för vår\r\nframtid. Jag kan försäkra Alf Svensson att den rörelse\r\nsom jag representerar inte har några svårigheter med\r\natt föra ett sådant resonemang.\r\n(Applåder)</pre><pre>Anf.  29  LENNART DALÉUS (c) replik:\r\nFru talman! Jag tyckte att statsministern hade ett\r\nväldigt avspänt sätt att förhålla sig till EMU-frågans\r\nhantering i Sverige. Jag tycker dock att den avspänd-\r\nheten motsägs lite av åsikter och attityder som under\r\nsenare tid kommit fram från flera andra ledande soci-\r\naldemokrater, vilka ger ett lite stressat intryck att\r\nSverige bör skynda in i EMU.\r\nSamtidigt som jag uppskattar den här avspändhe-\r\nten i dag undrar jag vad som gäller. Självklart är det\r\nså att socialdemokraterna internt - det har jag inte alls\r\nmed att göra - skall hålla sina kongresser vid de tid-\r\npunkter de väljer och att de skall ta ställning som\r\nparti. Frågan är dock om statsministern just som\r\nstatsminister kan tala om ifall regeringen nu har nå-\r\ngon planering av hanteringen av EMU-frågan med\r\navseende på folkomröstningar och beslut, så att vi\r\nandra slipper gå i osäkerhet kring vad som egentligen\r\ngäller på den punkten.\r\nVi har varit väldigt tydliga från Centerpartiets sida\r\nom hur vi menar att man bör arbeta med den här\r\nfrågan. En folkomröstning bör, om den skall komma\r\ntill stånd, ligga en bit bort - vi har sagt år 2002. Skä-\r\nlet till det är att man då kan utnyttja det rådrum som\r\ndet nu gällande beslutet ger Sverige, utan sådana\r\nstressade uttalanden som man i dag ser från ledande\r\nsocialdemokrater.\r\nVi har för vår del sagt att det här rådrummet också\r\ngör det möjligt att återkommande pröva giltigheten i\r\nvåra argument mot ett svenskt inträde i valutaunio-\r\nnen. Jag undrar hur statsministern, inte partiledaren,\r\nser på den svenska regeringens agerande.\r\nSedan nämnde Göran Persson som tredje punkt i\r\ndet socialdemokratiska regeringsprogrammet att man\r\nskall ha samtal med företrädare för de sju nordligaste\r\nlänen. Jag tolkar det lite som ett svar på det som jag\r\nförsökte redovisa som en mycket stor fråga.\r\nJag tror inte, fru talman, att det räcker med att föra\r\nsamtal med företrädare för de sju nordligaste länen.\r\nJag tror att det måste komma till starka åtgärder.\r\nSverige blöder i dag utanför de stora städerna. Det går\r\ninte att vänta på de här samtalen. Det behövs skarpa\r\nåtgärder. Det kan vara allting från att återföra vatten-\r\nkraftsvinster till att sänka arbetsgivaravgifter som\r\noriktigt har höjts i delar av Norrlands inland. Det kan\r\nockså vara att utveckla IT-tekniken och ge jordbruket\r\nrättvisa konkurrensvillkor. Men de här sakerna be-\r\nhövs nu.\r\nDet tredje som jag skall säga, fru talman, är att\r\nstatsministern upprepar det som jag hörde miljömi-\r\nnistern säga för inte så länge sedan. Miljöministern\r\nvar inne på att vi till nästa generation skall lämna\r\növer ett samhälle där de stora miljöproblemen är\r\nlösta. Ja, give att så vore, men jag undrar om vi inte\r\nskall inrikta politiken på att skapa instrument och en\r\nstruktur som gör det möjligt att fortlöpande arbeta\r\nmed de miljöfrågor som - tro mig, miljöministern -\r\nalltid kommer att dyka upp.\r\nJag tror att det är med miljön som det är med de-\r\nmokratin. Den måste alltid försvaras, inte bara av vår\r\ngeneration utan av många kommande generationer.\r\nGe inte intrycket att vi kommer att ha klarat detta till\r\nden generation som kommer efter oss!</pre><pre>Anf.  30  Statsminister GÖRAN PERSSON (s)\r\nreplik:\r\nFru talman! Det är möjligt, Lennart Daléus, att allt\r\ninte kommer att vara löst inom t.ex. 30 år. Men vår\r\nvilja, vår ambition och vår inriktning som politisk\r\nrörelse och politisk kraft skall vara att vi skall klara ut\r\ndet här nu. Visst skall det samhälle som vi lämnar\r\növer till våra barn vara ett samhälle som vi är stolta\r\növer. Det kan naturligtvis mycket väl innehålla det\r\nLennart Daléus efterfrågar, ett sätt att hantera miljö-\r\nfrågorna politiskt för att de inte skall uppstå igen. Låt\r\noss samarbeta där! Vi är naturligtvis intresserade av\r\nvad Centerpartiet med sin rika bakgrund i detta avse-\r\nende kan föra med sig.\r\nDet som jag sade om de sju nordligaste länen var\r\nett svar på det som Lennart Daléus tog upp i sitt anfö-\r\nrande. Också vi ser den här utvecklingen. Vi har ju\r\nfaktiskt som parti ansvaret i de allra flesta av de\r\nkommuner som ligger i norra Sverige, och vi känner\r\nin på bara märgen att den utveckling som nu äger\r\nrum, med en stark koncentration till storstadsområde-\r\nna, är farlig. Den måste mötas. Jag tror inte att den\r\nkan brytas genom att vi hindrar tillväxten i storstads-\r\nområdena. Däremot kan den brytas genom att vi ak-\r\ntivt - precis som vi på 60- och 70-talen vände den\r\nregionalpolitiska chock som då var på väg i en god\r\nutveckling - satsar på sådant som är framtidsinriktat.\r\nMen vi vill från regeringens sida engagera länen\r\nsjälva. Vi vill faktiskt möta dem som i vardagen sitter\r\nmed problemen upp över öronen, höra deras syn-\r\npunkter och få deras förslag. Naturligtvis skall vi\r\nhandla, men på ett sådant sätt att vi får maximalt\r\nutslag, också där gärna i samtal med Centerpartiet,\r\nbåde här i Stockholm och ute i de delar av landet som\r\ni första hand berörs.\r\nVisst har jag en avspänd inställning till EMU, och\r\ndet är jag glad för. Jag vill utstråla den avspända\r\ninställningen, eftersom vi har skaffat oss ett hand-\r\nlingsutrymme. Det som Lennart Daléus företrädare\r\nOlof Johansson gjorde var en historisk insats för att\r\nge Sverige friheten att, om den här församlingen och\r\nsvenska folket så vill, gå med i EMU därför att våra\r\nfinanser är i en sådan ordning, men också friheten att,\r\nom svenska folket och den här församlingen vill det,\r\nstå utanför EMU därför att vi är starka nog.\r\nVi skaffade oss det handlingsutrymmet, och vi sa-\r\nde att vi inte går med i EMU från staten. När vi väl\r\nhar skaffat oss det utrymmet, skall vi naturligtvis\r\nanvända det för att engagera en bred folklig debatt.\r\nJag får ofta kritik för att det skulle vara ett svagt\r\nledarskap att låta svenska folket ta initiativet i debat-\r\nten, att låta vanliga människor balansera eliterna.\r\nDå brukar jag fråga mig stilla: Om det är dåligt\r\nledarskap att låta svenska folket brett studera en fråga\r\noch ta del i debatten, vad är då ett gott ledarskap, och\r\nvad är då ett starkt ledarskap?\r\nVi har ett år framför oss. Låt oss använda detta för\r\nreflexion. Låt oss använda detta för analys. Inom det\r\nsocialdemokratiska partiet har vi möjlighet att ta\r\nställning till frågan vid nästa års extra partikongress.\r\nDär bestämmer vi om vi vill gå fram med förslaget\r\nom ett medlemskap. Där bestämmer vi oss i så fall\r\nhur vi vill förhålla oss till en eventuell folkomröst-\r\nning. Men fram tills dess: Låt oss faktiskt studera\r\nfrågan, och låt oss respektera en demokratisk process.\r\nJag har inget som helst till övers för dem som nu vill\r\nrusa på snabbt och med stöd av eliter i medier och i\r\npolitik fatta vår tids största politiska beslut. Det skall\r\nvi göra efter en noggrann analys tillsammans.</pre><pre>Anf.  31  LENNART DALÉUS (c) replik:\r\nFru talman! Det låg lite av ett svar på frågan om\r\nprocessen och tidsutrymmet i det Göran Persson sade.\r\nVi talar alltså om det närmaste året. Samtidigt hyllar\r\nGöran Persson folkrörelsedebatten, något som jag\r\nockså gör, och debatten i en organisation. När Olof\r\nJohansson redovisade sina ståndpunkter här i riksda-\r\ngen i den här frågan tror jag att han också tydligt\r\nredovisade det som ju är vår utgångspunkt och stånd-\r\npunkt i detta: Sverige bör stå utanför medlemskapet i\r\nEMU.\r\nMen vad gäller svaret på frågan om tidsutdräkten:\r\nÄr inte det närmaste året en kort tidsperiod för att\r\nman skall kunna se alla aspekter av EMU-projektet -\r\nmer än att alla datamaskiner skall fungera - och se\r\nlite mer över det man kallar en konjunkturcykel för\r\natt se hur det fungerar, om vi nu skall utnyttja tidsut-\r\ndräkten, vilket ju är själva poängen? Risken är att\r\nman så att säga säljer smöret och tappar pengarna;\r\nman är inte med från start av olika, mycket välmoti-\r\nverade skäl, och man utnyttjar heller inte tidsutdräk-\r\nten utan kastar sig in i detta beslut mitt i på något sätt.\r\nSom jag återkommer till har en del ledande socialde-\r\nmokrater redovisat detta. Det var det jag skulle ha\r\nvelat höra statsministerns svar på: Hur ligger tidspe-\r\nrioden egentligen? Nu tolkar jag det som att tiden är\r\ntillräcklig. Nästa år går händelserna slag i slag med\r\nSocialdemokraternas kongress och sedan på något\r\nsätt ett ställningstagande. Det var det ena.\r\nDet andra jag vill ta upp är regionalpolitiken och\r\nde sju nordligaste länen. Jag är glad att Göran Persson\r\ntar upp det här. Men nu är ju inte regionalpolitik bara\r\nde sju nordligaste länen. Det gäller Vingåker också,\r\noch Simrishamn och kommunerna utanför Halmstad,\r\nsom blöder. Ta ett lite vidare grepp, det är nog min\r\nuppmaning! Ta också gärna ett grepp som inkluderar\r\nalla de lokala utvecklingsgrupper - inte bara företrä-\r\ndare för länen - som är många tusen och som arbetar\r\njust offensivt för att ge utrymme åt sin egen utveck-\r\nling i sin egen bygd. Styr inte detta uppifrån, utan låt\r\ndet växa nerifrån, från de enskilda människorna och\r\nde enskilda grupperna, inte bara länsföreträdarna. Det\r\ntror jag vore bra.\r\nDet allra sista jag vill ta upp gäller miljön. Jag\r\nhåller med om att vi skall lämna över - om det är det\r\nsom det är fråga om - ett samhälle, en natur och en\r\nmiljö som är så bra och har så bra förutsättningar som\r\növer huvud taget är möjligt. Men min poäng var alltså\r\ndetta, och det är samma sak som gällde demokratin:\r\nVi får inte ge skenet av att om vi är riktigt duktiga nu\r\när problemen lösta. På samma sätt som vi stimulerar\r\ndemokratin måste vi stimulera och utveckla ett miljö-\r\narbete som kan bära för en längre framtid än bara till\r\nnästa generation.</pre><pre>Anf.  32  LARS LEIJONBORG (fp) replik:\r\nFru talman! Göran Persson är en god retoriker,\r\nmen det finns ju någonting som heter tom retorik. Det\r\nfinns en väldig förväntan bland människor, därför att\r\ndet har blivit ett etablerat faktum långt in bland soci-\r\naldemokratiska tidningar och bland andra socialde-\r\nmokrater att det händer för lite i regeringen. När rege-\r\nringsledamöter deltar i debatten debatterar de oftast\r\nmed varandra, och det sker ingenting i verkligheten.\r\nDärför lyssnar människor väldigt noga, kanske rentav\r\nmänniskor på Volvo Personvagnar: Hur skall vi göra?\r\nKan vi vara kvar i Sverige, eller skall vi delta i en\r\naffär?\r\nMänniskor på många håll tycker att det är viktigt\r\nvilka besked som ges, men inga besked ges ju.\r\nDen 11 december lämnades ett pressmeddelande\r\ndär man från Finansdepartementet sade: De kalkyler\r\nsom vi lämnade i budgetpropositionen gäller inte.\r\nTillväxten blir lägre. Vi klarar inte arbetslöshetsmå-\r\nlet.\r\nNu, den 20 januari, säger statsministern: Jo, vi\r\nkommer att klara sysselsättningsmålet.\r\nInnebär det att de kalkyler som Erik Åsbrink re-\r\ndovisade den 11 december inte längre gäller? I så fall\r\nmåste det ju finnas ett dramatiskt handlingsprogram\r\nför att åstadkomma en rivstart vad gäller en högre\r\ntillväxt, men ingenting av det redovisades ju.\r\nLennart Daléus komplimenterade födelsedagsbar-\r\nnet för en avspänd attityd. Jag beklagar: Jag kan inte\r\ninstämma i den komplimangen. Jag är mera i linje\r\nmed Alf Svensson. Jag skulle vilja ha en startpistol.\r\nNi i regeringen ligger där i startgroparna, men ni\r\nkommer ju inte iväg.\r\nDet behövs konkreta besked, och jag vill fråga:\r\nInnebär statsministerns löften att de kalkyler som\r\nredovisades den 11 december inte längre gäller, och\r\nvilka gäller då i stället?</pre><pre>Anf.  33  Statsminister GÖRAN PERSSON (s)\r\nreplik:\r\nFru talman! Jag vet inte om Lars Leijonborg inte\r\nriktigt lyssnar på vad jag säger, men jag sade någon-\r\nting ganska självklart för en politiker, nämligen att\r\ndet mål vi har satt upp ligger fast. Vi vill dit! Vi vill\r\ndit. Vi strävar dit. Sedan vet vi att det har blivit svåra-\r\nre - det var vad man sade från Finansdepartementet -\r\ndärför att vi har en utveckling i vår omvärld som ser\r\nannorlunda ut än vad vi trodde för ett halvår sedan.\r\nSådant inträffar ju i politiken.\r\nJag vet heller inte varför Lars Leijonborg fortsät-\r\nter mekaniskt med att framhärda att det bara är tom\r\nretorik, det jag säger. Mitt tal i dag innehöll väl åt-\r\nminstone fyra fem riktigt stora politiska nyheter. Hur\r\nförhåller sig Folkpartiet till dem? Är Lars Leijonborg\r\nglad för att vi nu lyckas genomföra en stor fusion\r\nmed Telia? Tycker Lars Leijonborg att det är bra?\r\nVad tycker Lars Leijonborg om att börja sänka skat-\r\nterna, när vi väl får resurser till detta, för dem som\r\nfick höjd egenavgift? Likaväl som det var ett inslag i\r\nbudgetsaneringen att höja den, likaväl kan vi nu, när\r\ntiderna förbättrats, successivt trappa ned den. Vad\r\ntycker Folkpartiet om det, i stället för att grinigt tala\r\nom startgropar? Vad tycker Folkpartiet om idén om\r\nkommission, eller vad tycker Folkpartiet om detta att\r\nsystematiskt gå igenom välfärdens situation just nu\r\nför att lägga fram förslag? Jag kan ta upp många\r\npunkter i mitt anförande.\r\nDet där förvånar mig lite. Kanske är det som så\r\nofta med oppositionspolitik, att replikerna är skrivna i\r\nförväg, och man lyssnar inte på vad som sägs. Det är\r\ndystert i så fall.\r\nMen ta de sista sekunderna i anspråk nu, och säg\r\nnågonting om det jag annonserade om en av vår tids\r\nstörsta företagsaffärer, och gnäll inte bara på att vi\r\ninte gör någonting. Det är väl handling om något!\r\n(Applåder)</pre><pre>Anf.  34  LARS LEIJONBORG (fp) replik:\r\nFru talman! En sanningskommission har vi krävt\r\nlänge. Äldreomsorgen behöver inte nya utredningar\r\nutan konkreta beslut. Telia borde inte slås ihop med\r\nett annat statligt företag utan borde säljas i sin helhet\r\ntill andra intressenter.\r\nEgenavgifterna ger ungefär 30-40 miljarder, om\r\njag räknar ut det snabbt i huvudet. Att säga att ni skall\r\nkompensera dem som betalar egenavgifter säger inte\r\nsärskilt mycket. Har ni 40 miljarder för att sänka\r\ninkomstskatterna? Det har Göran Persson i andra\r\nsammanhang sagt att ni inte har.\r\nDet var inget konkret besked det heller. Nu visar\r\ndet sig att det som sades om jobben inte heller var\r\nnågonting. Det var bara ett tomt löfte, precis som vi\r\nhar hört så många gånger förut.</pre><pre>Anf.  35  Statsminister GÖRAN PERSSON (s)\r\nreplik:\r\nFru talman! Sälj Telia, säger Lars Leijonborg.\r\nAldrig. Det skall vara kontrollerat av offentliga in-\r\nstanser, gärna i samverkan med ett annat nordiskt\r\nland som har en god tradition på det här området.\r\nMen när Lars Leijonborgs partivänner satt i rege-\r\nringen ville ni sälja Telia. Det finns en privatise-\r\nringsminister från den tiden här i kammaren. Då var\r\nprislappen 40 miljarder. Vi sade nej. Vi trodde inte på\r\ner förmåga att bedriva politik, er rivstartsteknik, så att\r\nsäga. Vi väntade. I dag är prislappen 200 miljarder\r\neller däromkring. Det är 160 000 miljoner därför att\r\nvi inte rivstartade med Folkpartiet.\r\nLars Leijonborg borde fundera lite på den typen\r\nav facit innan han så aggressivt ger råd om vad rege-\r\nringen skall göra. Vi arbetar på, och vi tänker syste-\r\nmatiskt fullfölja vår politik. På skatteområdet ligger\r\nbeskedet. Vi börjar med löntagarna. I samma ut-\r\nsträckning som utrymmet växer reducerar vi det som\r\negenavgiften representerar. Det är bra fördelningspo-\r\nlitik. Det bara avfärdades som något slags orealistisk\r\nhållning.\r\nVarför är det orealistiskt, när andra partiers skat-\r\nteuppfattningar tydligen är realistiska? Är vår upp-\r\nfattning orealistisk därför att den bygger på något\r\nslags rättvisetanke? Är det vad som smärtar Folkpar-\r\ntiet? I så fall kan jag förstå om oppositionen har ett\r\noch annat problem, såsom har uttryckts i medierna de\r\nsenaste dagarna.</pre><pre>Anf.  36  CARL BILDT (m) replik:\r\nFru talman! Statsministern höll ett födelsedagstal\r\nom demokrati. Sedan gled vi över i vad som var lite\r\nnygammalt valtal där även jag försökte att extrahera\r\nom det var någonting som var nytt och konkret.\r\nDet första som slog mig var att det talades väldigt\r\nmycket om förr, dvs. målet att halvera den öppna\r\narbetslösheten till år 2000. Det som försvann ned i\r\npapperskorgen med Erik Åsbrinks pressmeddelande\r\nden 11 december förblir i papperskorgen. Det viktiga\r\nlöftet, det viktiga målet, var icke längre med. Jag\r\nförstår varför. Det var ett annat mål längre fram som\r\nstatsministern ägnade sig åt.\r\nSedan ställde jag två frågor till statsministern.\r\nDen första är: När kommer det förslag från detta\r\nnäringsdepartement som pratar så mycket men som\r\nhar så tomt, så tomt i propositionsförteckningen? Det\r\nbehövs åtgärder för jobb och för att förhindra före-\r\ntagsflytt.\r\nStatsministern talar om Telia-Telenor. Det var det\r\nsom Bengt Westerberg som styrelseordförande för-\r\nsökte driva fram. Det lyckades inte av olika skäl. Om\r\ndet är en defensiv eller en offensiv affär i ett Europa\r\nsom omstruktureras kan diskuteras. Men att det gamla\r\nTelia icke kunde överleva har vi sagt länge. Att detta\r\nbara kan vara första steget i en större omstrukturering\r\ntror jag alla inser. Men när kommer förslagen från det\r\ntomma pratande Näringsdepartementet? Vad gör de\r\ndär när journalisterna har gått ut?\r\nDen andra frågan har statsministern delvis berört.\r\nDet gäller den gemensamma europeiska valutan. Det\r\ningick i födelsedagstalet. Jag tyckte det var bra, och\r\njag höll med om den nya världen vi lever i. Vi skall\r\nförsöka riva gränser, försöka bygga broar och skapa\r\nett nytt samarbete. Att skapa en gemensam valuta för\r\nEuropas folk är bland det allra viktigaste i detta ar-\r\nbete med att bygga en ny framtid.\r\nDet kräver ledarskap och beslut. Det har Europas\r\nandra regeringar - andra socialdemokrater, om jag\r\ntillåter mig att säga det - levererat. Hade jag blommor\r\nsom jag kunde ge till dem skulle jag gjort det - jag\r\nskall ge blommor sedan till statsministern av andra\r\nskäl. De har gett ledarskapet. Men det enda vi får reda\r\npå nu är att vi skall vänta till en extra socialdemokra-\r\ntisk partikongress. Innan dess inga besked.\r\nHamnar vi då inte i en situation, statsministern,\r\ndär det är en politisk elit som kanske i sin rädsla för\r\nmakt, vad vet jag, och i sin interna splittring - jag såg\r\nMarita Ulvskog på TV häromkvällen - bromsar Sve-\r\nrige? Här sker en stor samhällsförändring i Europa.\r\nDet är många människor som vill med. Här vill före-\r\ntagsamheten utvecklas. Då är det en splittrad elit som\r\nbromsar Sveriges möjligheter.\r\nJag vill ha förslag från Näringsdepartementet om\r\ntillväxt- och företagandeklimat. Jag vill ha överlägg-\r\nningar med regeringen om en tidtabell så att Sverige\r\ninte bromsas längre i den stora europeiska omvand-\r\nlingen. Jag vill kanske också ha ett litet svar på frå-\r\ngorna från statsministern.</pre><pre>Anf.  37  Statsminister GÖRAN PERSSON (s)\r\nreplik:\r\nFru talman! Mycket kort: Det finns bara ett parti i\r\nden här kammaren som har sett en ledamot lämna\r\npartiet och gå över till ett annat parti på grund av att\r\nvederbörande enligt partiledningen hade fel uppfatt-\r\nning om EMU-frågan. Tala försiktigt om splittring,\r\nCarl Bildt!\r\nNär det gäller Telia hade Carl Bildt och hans pri-\r\nvatiseringsminister precis den här slarviga attityden.\r\nDet skall bort. Det kommer inte att fungera. Då var\r\nTelia värt 40 miljarder. Vi sade att det visst kommer\r\natt fungera. Låt oss vara pragmatiska och fortsätta.\r\nNu är Telia värt 200 miljarder. Det är 160 000 miljo-\r\nner därför att Carl Bildts nonchalanta attityd inte fick\r\nråda.\r\nVad är det som säger att det är den typen av ledar-\r\nskap som på något sätt skulle vara någonting att luta\r\nsig emot när vi står inför vår tids största politiska\r\nbeslut, att ta ställning till om vi skall ha kvar den\r\nsvenska kronan eller inte? Det tror jag att svenska\r\nfolket frågar sig.\r\nJag tror också att svenska folket söker mer av\r\nsamtal, mer av diskussion och mer av reflexion i det\r\ntonläge som jag och Alf Svensson hade förut. Låt oss\r\nförsöka att hitta det, Carl Bildt, också från det stora\r\noppositionspartiet i procent räknat i samtal med rege-\r\nringen. Jag är öppen för ett sådant samtal.</pre><pre>Anf.  38  CARL BILDT (m) replik:\r\nFru talman! Först till euron. Det behövs ledarskap.\r\nStatsministern sade mycket riktigt att vi lever i en tid\r\ndär vi måste forma framtiden. Utrymmet och behovet\r\nav politik är stort. Men politik kräver ledarskap.\r\nMin enkla fråga är: Vad är det för fel på Europas\r\nandra socialdemokratiska partier som har vågat visa\r\nledarskap, vågat fatta beslut och vågat och velat vara\r\nmed att forma framtiden?\r\nJag har måndag efter måndag runt om i detta land\r\nresonerat, diskuterat och bildat opinion. Jag vet att\r\nmånga känner osäkerhet. Ja. Därför vill de också\r\nresonera med sina politiska ledare. Socialdemokratins\r\nmedvetna tystnad är en brist på ledarskap - jag skall\r\ninte använda hårdare ord än så på födelsedagen - som\r\nbromsar Sverige. Det är en splittrad politisk elit i\r\nsocialdemokratin som bromsar Sveriges viktiga steg i\r\ndenna fråga.\r\nNäringsdepartementet berördes inte, men jag åter-\r\nvänder till den frågan. Det var fyra departement som\r\nslogs samman till ett stort departement. När man tittar\r\npå propositionsförteckningen verkar det inte vara\r\nsammanslagning av departement utan nedläggning.\r\nDe kan åstadkomma fyra propositioner som inte\r\nhandlar om så mycket alls under denna vårriksdag.\r\nÖver huvud taget är det så att statsministern håller\r\ntal, men vi får inga förslag från regeringen. Bokstav-\r\nligen, fru talman, får vi inte igenom att vår motion får\r\nväckas skulle jag vilja aktualisera frågan att vi lika\r\ngärna kan hemförlova riksdagen under de närmaste\r\nmånaderna. Vi har klarat av budgetbehandlingen. Det\r\nfinns inga förslag av substans från regeringen att ta\r\nställning till. Vi har några kvarvarande ärenden som\r\nvi kan sysselsätta oss med. Men det är så tomt på\r\nförslag från regeringen, och budgeten är klar, att vi\r\nförmodligen skulle kunna göra större nytta för landet\r\nom vi hemförlovade riksdagen intill dess att regering-\r\nen började komma med konkret politik.\r\nJag vet inte om statsministern har talat med till-\r\nväxtministrarna. Men de kanske kunde ge en intervju\r\ni ärendet.</pre><pre>Anf.  39  Statsminister GÖRAN PERSSON (s)\r\nreplik:\r\nFru talman! Det blir kanske som Carl Bildt själv\r\nsade i sitt första anförande, väldigt mycket prat, när\r\nhan orerar på det här sättet i talarstolen om brist på\r\nledarskap i EMU-frågan. Vi har samma hållning i\r\nSverige som man har i Danmark och som man har i\r\nStorbritannien. Det är klart att jag också kan över-\r\nräcka blommor till än den ena än den andra, utan att\r\nde fyller 50 år. Men i den här frågan tycker jag fak-\r\ntiskt att vi själva skall bestämma oss för hur vi skall\r\nha det.\r\nVi har röjt upp efter Carl Bildts tid vid makten. Vi\r\nfår vara med i EMU nu. På Carl Bildts tid fick vi inte\r\nvara med. Det var ledarskapets innebörd under de\r\nåren. Nu får vi vara med om vi vill. Låt oss ha en\r\ndiskussion utifrån det självförtroende som den kan ha\r\nsom har så god ordning i sitt hus att han faktiskt inte\r\npressas till att ta ställning.\r\nVi skall inte töva om beslutet är självklart, om\r\nuppbackningen är total. Självklart inte. Men det är\r\ninte så den svenska situationen just nu ser ut. Här\r\nfinns en lång rad frågor ställda som inte är besvarade.\r\nLåt oss söka svaren på dem utan att drabbas av tvekan\r\noch panik.\r\nSlutligen, fru talman, Telia. Varför svarar ni inte,\r\nni som ville skänka bort 160 000 miljoner genom att\r\nprivatisera Telia för några år sedan? Känns det inte\r\nkonstigt i dag när det näringsdepartement som ni\r\nangriper så hårt har genomfört en god affär.\r\n(Applåder)</pre><pre>Anf.  40  GUDRUN SCHYMAN (v) replik:\r\nFru talman! Det blir såvitt jag förstår inte något\r\nreplikskifte, eftersom Göran Persson inte har någon\r\ntalartid kvar. Det är det där med hushållning och\r\nrättvis fördelning. Det är inte alltid så lätt i praktiken.\r\nMen vi har ju tillfälle att tala med varandra ändå,\r\neftersom vi nu samarbetar om stora delar av politiken.\r\nJag delar statsministerns optimistiska anslag. Jag\r\ndelar väldigt mycket av det som statsministern har\r\nsagt om rättvisa, om att vi skall använda skattesys-\r\ntemet för att skapa rättvisa, att det är de som har fått\r\nbetala mest som nu skall få igen, att det är jobben\r\nsom står i centrum, att vi skall ha regional balans och\r\njämställdhet mellan könen. Det här skall vi naturligt-\r\nvis hjälpas åt med, för det är en obalans i dag.\r\nJag tycker också att det är viktigt när statsminis-\r\ntern för in diskussionen på demokrati. Jag är helt\r\növerens med honom om  att detta är själva nerven i\r\nvårt samhälle. Demokratin är det som får folkets röst\r\natt komma fram. Det finns mycket att göra på det\r\nområdet, inte minst inom ekonomin. Vi har en stor\r\nobalans i dag, där mycket få har väldigt mycket makt\r\noch där väldigt många har mycket lite makt. Det finns\r\nfaktiskt en utbredd känsla av maktlöshet. Den har\r\nverklighetsförankring. Så är det.\r\nNär vi pratar om företagen, Telia och Telenor,\r\nmåste jag säga att jag tycker att det här verkar vara en\r\nmycket bra åtgärd. Det väcker frågan om det statliga\r\nägandet och vilken roll det statliga ägandet skall ha.\r\nHur skall vi få ett mer offensivt statligt ägande som\r\nhar tydliga politiska strategier? I detta fall handlar det\r\nt.ex. om att bygga den infrastruktur som vi skulle\r\nbehöva för att den nya tekniken verkligen skall nå ut i\r\nalla kommuner runt om i vårt avlånga land. Det hop-\r\npas jag att vi kan diskutera.\r\nPå samma sätt hoppas jag att vi kan diskutera hur\r\nvi skall använda det offentliga sparandet. Hur skall vi\r\nanvända fjärde och sjätte AP-fonderna? Hur skall vi\r\nfå de pengarna till produktiva, konstruktiva fram-\r\ntidsinriktade investeringar, till miljöomställning,\r\nosv.? Vi måste gå ifrån det kortsiktiga ekonomiska\r\nvinstintresset med placerarperspektiv och i stället få\r\nett investeringsperspektiv. Det skall vi diskutera, för\r\ndetta handlar just om makt, ägande och demokrati\r\noch möjlighet för folket att göra sin röst hörd.\r\nPå samma sätt förhåller det sig med premiereserv-\r\nsystemet, som det naturligtvis har startat en intressant\r\ndiskussion om inom fackföreningsrörelsen. Hur kan\r\ndetta utnyttjas på ett sätt som gynnar tillväxt, jobb,\r\nosv. i de sektorer som vi är överens om är de där det\r\nskall komma? Den typen av demokratidiskussion är\r\nnödvändig.\r\nDet här pekar också på att det är nödvändigt att ha\r\nen värdegemenskap i det politiska samarbetet. Det är\r\nju så, statsministern, att det finns en värdegemenskap\r\nmellan våra partier som bygger på rättvisa och solida-\r\nritet, jämlikhet och jämställdhet. När man sätter de\r\nmålen, parat med en insikt om att framtiden måste\r\nbygga på hållbar utveckling, har vi en stabil värde-\r\ngemenskap som grund för det samarbete som jag\r\nhoppas att vi skall kunna utveckla ännu mer.\r\nJag får ibland frågan, och det får säkert statsmi-\r\nnistern också: Hur går samarbetet? Är det inte bräck-\r\nligt? Nu har ni olika uppfattningar här, nu är det nå-\r\ngon som säger någonting där. Det verkar så skakigt\r\nosv. Visst, vi tycker inte lika om allt. Men man kan\r\nuttrycka det så här: Man kan sova i samma säng, även\r\nom man ibland drömmer olika drömmar.\r\n(Applåder)</pre><pre>Anf.  41  MARIANNE SAMUELSSON (mp)\r\nreplik:\r\nFru talman! Statsministern har inte möjlighet att\r\ndebattera med mig. Det råder nämligen inte marknad-\r\nsekonomi i kammaren, så jag kan inte skänka bort\r\nnågon talartid. Det ger mig naturligtvis anledning att\r\ntala om vad jag tycker att vi tillsammans borde åstad-\r\nkomma.\r\nVäldigt mycket av det som statsministern tog upp\r\nställer sig också Miljöpartiet bakom. Naturligtvis är\r\nvi glada att vi nu också har fått besked om att det blir\r\nen sanningskommission. Vi har väntat på att det be-\r\nskedet skulle komma. Vi var redan tidigare övertyga-\r\nde om att utredningarna inte räckte till för att få fram\r\ndet material som behövdes på området. Det fanns inte\r\nmöjlighet att få den öppenhet som behövdes.\r\nStatsministern tog upp frågan om den ekologiska\r\nomställningen, och den har vi naturligtvis synpunkter\r\npå. Den behövs och är nödvändig. Skatteväxling är ett\r\nviktigt vapen för att klara av en ekologisk omställ-\r\nning.\r\nJag såg häromdagen att regeringens arbetsgrupp\r\nför gröna jobb skulle bli försenad. Jag är övertygad\r\nom att det redan finns många förslag som kan använ-\r\ndas för att komma i gång med de gröna jobben och\r\nden ekologiska omställningen. På sikt går det då att\r\nskapa ett samhälle med bättre ekologisk balans än i\r\ndag.\r\nStatsministern aviserade en utredning. Den är in-\r\ntressant. Ännu har vi inte sett direktiven om vad som\r\nskall omfattas. Det finns en viktig del som bör tas\r\nmed, nämligen alla de människor som inte omfattas\r\nav trygghetssystemen - som är utförsäkrade. De\r\ntvingas att gå till socialförvaltningarna för att få\r\npengar.\r\nFrån början var det tänkt att kommunernas social-\r\nförvaltningar skulle hjälpa människor som var i social\r\nkris, som behövde stöd och hjälp vid tillfälliga kriser.\r\nI dag går många dit därför att det inte finns någon\r\nannanstans där de kan få betalning för att klara över-\r\nlevnaden. Det är oacceptabelt.\r\nDet händer av och till att barnen skall i väg på nå-\r\ngonting i skolan och behöver utrustning. Då får för-\r\näldrarna gå till socialen för att höra om de kan få\r\npengar till barnen. De kan inte planera sin ekonomi\r\nlångsiktigt framåt.\r\nDet behövs en statlig grundtrygghet som träder in\r\nnär vi inte kan komma in i de övriga trygghetssys-\r\ntemen. Alla skall veta att det finns en statlig garanti\r\nsom faller ut om det inte går att få jobb eller att\r\nkomma åt andra trygghetssystem vid arbetslöshet. De\r\nkan då beräkna och veta vad som gäller några måna-\r\nder framöver.\r\nDet skulle vara bra om vi kunde fundera över\r\nstressen i arbetslivet. Det finns nog mycket som be-\r\nhöver göras. Stressen har ökat enormt, och den kom-\r\nmer på sikt att innebära stora kostnader för oss om\r\ninget görs. Det är en viktig del i samhället att kunna\r\nminska utgifter i samhället för sådant som vi vill bli\r\nav med. Det gäller allergisanering, stress, förslit-\r\nningsskador osv. Sådant skall minska för att skapa\r\nbättre livskvalitet och ett bättre sätt att leva. Där går\r\ndet att göra oerhört mycket för att minska de totala\r\nkostnaderna i samhället, få bättre livskvalitet och ett\r\nbättre samhälle.\r\n(Applåder)</pre><pre>Anf.  42  CARL BILDT (m):\r\nFru talman! Bara några slutord i denna debatt. Vi\r\nformar inte framtiden med nostalgi över det som har\r\nvarit utan i ledarskap i de nya och stora frågorna. Vi\r\nhar alla en skyldighet till ledarskap vad gäller Sveri-\r\nges roll i det nya Europa. Det handlar om de nya\r\nfredsallianser vi måste vara med om. Kosovo visar\r\ndet. Det handlar om den gemensamma valutan som vi\r\nmåste vara med i. Jobben visar det.\r\nMen det handlar också om att skapa ett nytt klimat\r\nför kreativitet, för frihet och för företagande i detta\r\nland. Alf Svensson talade om en gräsklipparmentali-\r\ntet som begränsar alldeles för mycket. Gärna privati-\r\nseringar till höga priser; men åtgärder för de små och\r\nnya företagen.\r\nBygg en ny frihet bortom kollektivismens sekel\r\nsom nu går mot sitt slut. Detta förenar seklet med\r\nmig.</pre><pre>Anf.  43  GUDRUN SCHYMAN (v):\r\nFru talman! Moderaterna pratar mycket om beho-\r\nvet av skattesänkningar. När vi har fört diskussioner\r\nom företagens framtid i Sverige har det i mycket\r\nhandlat om att dubbelbeskattningen skall slopas, dvs.\r\natt arbetsfria inkomster också skall befrias från skatt.\r\nDet är ett mycket märkligt resonemang tycker vi\r\ninom Vänstern. Men Moderaterna för fram detta med\r\nväldig energi.\r\nJag har förstått att detta kommer att kosta ungefär\r\n7-10 miljarder kronor i minskade skatteintäkter för\r\nden svenska staten. Min fråga som Carl Bildt inte kan\r\nbesvara, men som kan vara bra för alla att fundera\r\növer, gäller hur detta skall betalas och vad detta får\r\nför effekter för den välfärd som vi har talat om att vi\r\nvill bygga ut.</pre><pre>Anf.  44  MARIANNE SAMUELS-\r\nSON (mp):\r\nFru talman! Jag vill knyta an till frågan om ledar-\r\nskapet. För Carl Bildt verkar det som om ledarskap är\r\natt säga ja till EMU.\r\nFör mig är ledarskap att alla vi förtroendevalda\r\nmåste vara förebilder för våra barn, för människor i\r\nsamhället. Vi skall sköta våra uppdrag så att det inte\r\nblir fler politikerskandaler. Där har vi väl alla anled-\r\nning att vara kritiska till EU-kommissionen och även\r\ntill en del politikerskandaler hemma.</pre><pre>Anf.  45  ANDRE VICE TALMANNEN:\r\nTack. Därmed är dagens partiledardebatt avslutad.\r\nJag vill tacka alla partiledare för deltagandet, liksom\r\nriksdagens ledamöter och regeringens ledamöter.\r\nKammaren ajourneras till kl. 14.00 när den all-\r\nmänpolitiska debatten påbörjas.\r\nJag önskar för egen del statsministern en lika\r\ntrevlig fortsättning på 50-årsdagen som den har startat\r\ni dag.\r\n(forts. 5 §)\r\nAjournering</pre><pre>Kammaren beslutade kl. 12.27 på förslag av andre\r\nvice talmannen att ajournera förhandlingarna till\r\nkl. 14.00 då den allmänpolitiska debatten skulle åter-\r\nupptas.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>2 §  Anmälan om kompletteringsval till för-\r\nsvarsutskottet</pre><pre>Tredje vice talmannen meddelade att Vänsterpar-\r\ntiets riksdagsgrupp under Stig Sandströms ledighet\r\nanmält hans ersättare Rossana Valeria som suppleant\r\ni försvarsutskottet.</pre><pre>Tredje vice talmannen förklarade vald till</pre><pre>suppleant i försvarsutskottet\r\nRossana Valeria (v)</pre><pre>3 §  Anmälan om inkomna faktapromemorior\r\nom förslag från Europeiska kommissionen</pre><pre>Talmannen anmälde att följande faktapromemori-\r\nor om förslag från Europeiska kommissionen inkom-\r\nmit och delats ut till kammarens ledamöter:\r\nRådets direktiv om ändring av direktiv om faststäl-\r\nlande av principerna för organisationen av offici-\r\nell kontroll på djurfoderområdet KOM (98) 602\r\nÄndring av beslut när det gäller vissa nödåtgärder vad\r\nbeträffar skydd mot bovin spongiform encefalo-\r\npati KOM(98)656</pre><pre>4 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1998/99:32 och 43 till justitieutskottet\r\n1998/99:46 till konstitutionsutskottet</pre><pre>Motioner\r\n1998/99:K6-K8 till konstitutionsutskottet\r\n1998/99:T8-T12 till trafikutskottet</pre><pre>5 §  (forts. från 1 §) Allmänpolitisk debatt\r\nVälfärdsfrågor</pre><pre>Anf.  46  CHRIS HEISTER (m):\r\nFru talman! Nu införs en vårdgaranti, en vårdga-\r\nranti som innebär att människor kan få vård i tid. Men\r\ndet sker bara i de borgerligt styrda landstingen, där\r\ndet sitter moderater i ledningen, i Stockholm, Skåne\r\noch Halland. Var tredje svensk kommer att omfattas\r\nav den moderata vårdgarantin. Vi vet också att det är\r\npå gång i det sedan jul borgerligt styrda Västra Göta-\r\nland.\r\nVi moderater har lovat att alla skall garanteras\r\nsjukvård i tid. Det tycker vi varken är häpnadsväck-\r\nande eller extravagant, utan det är något som varje\r\npatient har rätt att få. Det handlar i grunden om att det\r\noffentliga skall uppfylla sin del av samhällskontrak-\r\ntet. Medborgarna betalar skatt - hög skatt - och har\r\nrätt att få den vård de behöver i tid.\r\nDet går en djup ideologisk klyfta mellan oss och\r\nsocialdemokraterna. I valet mellan en politisk styr-\r\nning av sjukvården och en garanterad vård för den\r\nenskilde väljer socialdemokraterna den politiska\r\nstyrningen. Landstinget och systemet är viktigare än\r\nsjukvården och patienterna.\r\nKöerna är symtom på att de stora politiska sys-\r\ntemen inte fungerar. Vi moderater har ett annat alter-\r\nnativ. På kort sikt - i dag - tar vi tag i problemen,\r\nkortar köer, ökar personalinflytandet och minskar\r\nlandstingsbyråkratin. På sikt vill vi se en nationell\r\nförsäkring som omfattar alla och som garanterar alla\r\nmedborgare sjukvård. För oss är vården viktigare än\r\nlandstingen.\r\nFru talman! I dag står åter tusentals människor i\r\nsjukvårdsköerna efter fyra års socialdemokratiskt\r\nstyre.\r\nI Helsingborg har väntetiden för en gallstensope-\r\nration ökat från 10 till 25 veckor mellan maj och\r\nseptember i fjol. På Karolinska sjukhuset i Stockholm\r\nfår man nu vänta ett helt år. Det är en fördubbling\r\nbara på ett år. I Borås får den som har ett sjukt barn\r\nvänta i 34 veckor för att komma till en allergiexpert.\r\nBor man i Göteborg har man en något bättre situation,\r\ndå man får vänta i 24 veckor, i ett halvår, för att få\r\nkomma till en allergiexpert på Sahlgrenska sjukhuset.\r\nOch i Kungsbacka får man i värsta fall vänta ett och\r\nett halvt år för att få prova ut en hörapparat.\r\nOch köerna kostar. Bara i mitt eget landsting\r\nkostar köerna miljarder, för patienterna själva, sjuk-\r\nkassan, kommunerna, landstingen och staten.\r\nDet är inget som säger att det måste finnas köer i\r\nsjukvården. Under den borgerliga regeringsperioden\r\ninfördes en vårdgaranti, och köerna avskaffades. Bara\r\nlandstingens och systemens försvarare kan tro att\r\nköer och lidande sparar pengar.\r\nOch de moderata politikerna agerar nu i de lands-\r\nting där de har möjlighet att påverka politiken. I stäl-\r\nlet för utredningar och fler omgångar i de politiska\r\nkvarnarna ser man till att människor får ut något för\r\nsina skattepengar. Låt mig ge några exempel på vad\r\nsom händer i de moderatledda landstingen.\r\nI mitt eget landsting, Stockholm, satsar man i år\r\növer 700 miljoner kronor mer på sjukvården än vad\r\nsocialdemokraterna gjorde i fjol, samtidigt som man\r\nsänker skatten. 300 av dessa 700 miljoner skall man\r\nanvända för att korta köerna så att folk får vård i tid.\r\nSamarbetsavtal kommer att slutas mellan vård-\r\nfacket och landstinget så att så många sjuksköterskor\r\nsom möjligt skall kunna starta nya, små egna företag.\r\nSamtidigt skall sjukhusen få en friare ställning.\r\nErfarenheterna från S:t Görans sjukhus är positiva\r\noch skall nu prövas på flera håll.\r\nBarnakuten i Danderyd öppnas igen.\r\nPrimärvården byggs ut under mandatperioden\r\nmed fler husläkare, distriktssköterskor och andra\r\npersonalgrupper.\r\nDet möjliggör bättre sjukvård för våra äldre, ger\r\nfler hembesök, bättre jourverksamhet och bättre till-\r\ngänglighet, kort sagt ökad trygghet och bättre vård.\r\nDet är det som skall vara landstingets egentliga upp-\r\ngift.\r\nI Skåne lägger man ut Simrishamns sjukhus på\r\nentreprenad och gör sjukhusen i Helsingborg och\r\nÄngelholm fristående. Remisstvång för besök hos\r\nsjukgymnast eller specialist slopas. Liksom i Stock-\r\nholm väljer den moderatledda majoriteten att priorite-\r\nra vården. Tvättinrättningar, trafikbolag och hälso-\r\nbolag som kan skötas bättre privat skall säljas.\r\nI Halland tänker man pröva olika driftsformer för\r\nvården för att öka valfriheten för patienter och perso-\r\nnal. Det blir också fritt för patienten att välja vårdgi-\r\nvare oavsett om den är offentlig eller privat och också\r\nutanför Hallands läns landsting.\r\nAllt detta sker i de borgerligt styrda landstingen.\r\nSkiljelinjen blir därmed tydlig. Bra vård och trygghet\r\nför alla medborgare kräver förnyelse och förändring.\r\nDet levererar vi moderater i Stockholm liksom i Skå-\r\nne, Halland och Västra Götaland.\r\nFru talman! Den socialdemokratiska politiken\r\nskapar inte bara problem inom sjukvården. Vi är\r\nockså fattigare än vi borde vara.\r\nEn vanlig familj får knappt tillvaron att gå ihop\r\ntrots att de jobbar och sliter varje dag. Trots att båda\r\nföräldrarna arbetar så klarar många inte ens av att ha\r\nen bil - och bil behöver de flesta barnfamiljer - utan\r\natt hamna under gränsen för en skälig levnadsnivå.\r\nAtt kunna köpa en ny bil ligger helt utom räckhåll för\r\nen vanlig svensk barnfamilj.\r\nFör 40 år sedan kom Saabs första kombimodell.\r\nFör 30-40 år sedan kunde en svensk barnfamilj köpa\r\nen ny Saab eller Volvo. Nu kommer Saab med en ny\r\nkombimodell, men nästan ingen barnfamilj kommer\r\natt ha råd att köpa den. Hade vi haft en rimlig tillväxt\r\ni Sverige hade svenska barnfamiljer kunnat köpa en\r\nny, säker bil.\r\nI stället tvingas de leva ur hand i mun. En oväntad\r\nutgift, en söndertuggad tand - det händer de flesta -,\r\nett trasigt kylskåp eller nya vinterdäck kan helt kull-\r\nkasta familjens ekonomi.\r\nAtt kunna spara en liten slant på banken som buf-\r\nfert för det oförutsedda är omöjligt för de flesta. I\r\nSverige är det förbehållet bara höginkomsttagare.\r\nDet har t.o.m. gått så långt att regeringen i somras\r\ntvingades fatta beslut om att betala ut barnbidragen\r\nnågra dagar i förväg för att svenska barnfamiljer\r\nskulle ha råd att fira en rimlig midsommar. I ett sam-\r\nhälle som inte växer är det alltid de svagaste som\r\ndrabbas hårdast.\r\nInga bidrag, ingen omfördelning, inget AMS och\r\ninga socialkontor kan ersätta en god ekonomisk till-\r\nväxt eller en väl fungerande ekonomi - den goda\r\ntillväxt som bara nya riktiga jobb i nya och växande\r\nföretag kan ge.\r\nVi måste vinna tryggheten åter - tryggheten i att\r\nfå ett arbete, tryggheten i att kunna leva på sin in-\r\nkomst, tryggheten i att få en bra pension på gamla\r\ndagar, tryggheten i att ha makt över sin vardag och\r\ntryggheten i att kunna fatta de viktiga besluten hem-\r\nma vid köksbordet. Det är därför som vi moderater\r\nvill sänka skatten så att man kan leva på sin lön. Det\r\när därför som vi vill göra det lättare att anställa. Det\r\när därför vi ökar valfriheten, så att fler kan välja sin\r\nsjukvård, sin skola och sin äldre omsorg, men också\r\nsin arbetsgivare. Det är därför vi föreslår konkreta\r\npraktiska beslut. Vi pratar inte bara - vi agerar.\r\nModerat politik är egentligen väldigt enkel. Vi\r\nstår på människors sida och vill ge dem makt och\r\ninflytande över sina egna och sina närmastes liv. Vi\r\när nämligen övertygade om att det ger ett bättre och\r\ntryggare Sverige för alla.</pre><pre>Anf.  47  INGRID BURMAN (v):\r\nFru talman! Under hela 90-talet har välfärden ur-\r\nholkats. Detta kan man mäta på olika sätt. Man ser\r\ndet i en hög arbetslöshet. Man ser det i att alltfler\r\nmänniskor tvingas leva allt längre på socialbidrag, på\r\natt stora grupper ställs utanför de generella välfärds-\r\nsystemen och på att omsorgen för äldre uppvisar stora\r\nbrister i kvaliteten. Man kan också se det i att sopp-\r\nköken återfinns i Sverige och att gruppen bostadslösa\r\nhar ökat under 90-talet. Det finns en nyfattigdom som\r\nväxer i Sverige.\r\nDet är i denna miljö - det vill jag säga efter Chris\r\nHeisters inlägg - som moderata kommunpolitiker\r\nagerar på ett sätt som drabbar handikappade, socialt\r\nutslagna, arbetslösa och ungdomar. Jag refererar nu\r\ntill Stockholms stad, där det finns en moderatledd\r\nledning och där det moderata finanskommunalrådet\r\nCarl Cederschiöld säger att staden inte har råd med\r\nallting. Det innebär att man i den moderatstyrda\r\nkommunen Stockholm tydligen inte har råd med\r\nfattiga, handikappade, arbetslösa och ungdomar. Vi\r\nser hur man sänker skatterna - moderat politik - på\r\nett sådant sätt att det drabbar just boendeservice som\r\nriktar sig till handikappade och åtgärder som riktar\r\nsig till arbetslösa och ungdomar. Moderat politik har\r\ninte råd med fattiga. Det är också en recension av den\r\nmoderata politiken.\r\nFör Vänsterpartiet är det i stället en prioriterad\r\nuppgift att återskapa och återställa den generella\r\nvälfärden. Den skall vara offentligt styrd, och den\r\nskall vara offentligt finansierad. Det är en välfärd\r\nsom bygger på en solidarisk socialpolitik och som tar\r\nalla i samhället med sig. Det innebär att vi avvisar\r\nindividuella försäkringslösningar som man måste\r\nkombinera med någon form av fattigvårdspolitik eller\r\npolitik av välgörenhetskaraktär för dem som inte\r\nsjälva förmår eller kan ordna sin försörjning under\r\nperioder av sjukdom eller arbetslöshet eller av andra\r\nskäl.\r\nGrunden för denna generella välfärdspolitik är\r\nmänniskors möjlighet och rätt att arbeta. Det är en av\r\npolitikens viktigaste uppgifter att skapa förutsättning-\r\nar för detta, men vi kan inte stanna bara vid det. Det\r\nhandlar också om att skapa system som bär för män-\r\nniskor under perioder då de av olika anledningar inte\r\nkan finnas på arbetsmarknaden. Det kan handla om\r\nsådana saker som att man blir förälder. Då måste vi\r\nhitta de lösningar som bär för människor, och de skall\r\nvara offentligt finansierade så att de kan omfatta alla.\r\nDet krävs också aktiva åtgärder för att klara dem\r\nsom inte direkt kan eller förmår återgå till arbets-\r\nmarknaden och som behöver rehabiliteringsinsatser\r\neller andra åtgärder. Nu talar jag om grupper som\r\naldrig hörs i den politiska debatten - grupper som har\r\nmarginaliserats till tystnad.\r\nDen politiska prioriteringen för stora delar av 90-\r\ntalet har varit att skapa en ekonomi i balans. Vi menar\r\natt det nu är dags att skapa ett samhälle i balans, där\r\nalla människor ges möjlighet att leva ett gott liv med\r\ntillgång till sjukvård, barnomsorg och äldreomsorg av\r\nhög kvalitet - detta oavsett inkomst eller social status.\r\nSå är inte fallet i dag. Många barn till arbetslösa\r\ntvingas lämna sin barnomsorgsplats när mamma eller\r\npappa blir arbetslös. De tvingas lämna sin barngrupp\r\noch sina kompisar, och de förstår sällan varför. Ur ett\r\nbarnperspektiv är det viktigt att se till att alla barn har\r\nrätt till barnomsorg om de så önskar - om föräldrarna\r\nönskar det.\r\nStora grupper tvingas leva allt längre på socialbi-\r\ndrag. För vissa grupper har socialbidragen blivit per-\r\nmanent försörjning. Som konsekvens av detta har\r\nutbetalningen av socialbidrag ökat från 6 miljarder\r\n1990 till 12 miljarder 1997. Det här är också ett re-\r\nsultat av 90-talets åtstramningspolitik. Det finns stora\r\ngrupper som har betalat den åtstramningspolitiken\r\nmed sin välfärd och också med sin möjlighet till en\r\nrimlig försörjning. Stora grupper av ungdomar och\r\nnyanlända flyktingar får ingen plats på arbetsmarkna-\r\nden och kommer därför heller inte in i våra generella\r\nförsäkringssystem. De tvingas leva på marginalen. De\r\ntvingas söka socialbidrag.\r\nDet finns andra områden där 90-talets åtstram-\r\nningspolitik har urholkat välfärden. Så sent som i\r\nmåndags kunde vi läsa om att få äldreboenden klarar\r\nkvaliteten i vården. Man pratar om missförhållanden,\r\nbrister och övergrepp. Detta redovisades i en rapport\r\nfrån Länsstyrelsen i Stockholm, som hade tittat på\r\näldreboende i Stockholm. Man angav personalbrist\r\nsom största orsak. Man är helt enkelt underbemannad.\r\nDet finns exempel på äldre som tvingas gå till\r\nsängs redan på eftermiddagen på grund av persona-\r\nlens tidsbrist. På ett sjukhem fick de gamla stanna i\r\nsängen hela dagen vissa dagar. Det är orimliga villkor\r\nför våra äldre.\r\nEnligt min mening är detta ett resultat av att så\r\nmånga tvingas lämna sina viktiga och riktiga jobb i\r\noffentlig sektor och tvingas ut i arbetslöshet under\r\nperioder av hård ekonomisk åtstramning.\r\nEn rad funktionshindrade och andra biståndssö-\r\nkande nekas ibland sina självklara rättigheter. Det\r\nfinns kommuner som inte verkställer länsrättens do-\r\nmar om rätt till bistånd - inte för att man allmänt\r\nobstruerar, utan för att man anser sig sakna ekono-\r\nmiska resurser. Andra kommuner uppvisar orimliga\r\nhandläggningstider när det gäller olika ansökningar\r\nom bistånd. I värsta fall handlar det om tider upp till\r\nett år.\r\nDenna verklighet gör att det är dags att mobilisera\r\nför att återskapa och utveckla en generell välfärdspo-\r\nlitik. Vi menar att det är möjligt. Men då gäller det\r\nockså att avsätta resurser. Kommuner och landsting\r\nhar, och kommer att få, pengar. Frågan är om det\r\nräcker. Skall vi kunna garantera en rimlig kvalitet\r\nt.ex. i äldreomsorgen och skapa möjlighet för kom-\r\nmuner och landsting att återställa personal för att\r\nminska underbemanningen och utbrändheten bland\r\npersonalen kan det komma att behövas mer statliga\r\npengar. Det är också nödvändigt att slopa det skatte-\r\nstopp som ligger på kommuner och landsting. Det\r\ninnebär att staten tar en del om kommuner och lands-\r\nting höjer skatten för att kunna finansiera sina verk-\r\nsamheter.\r\nVi måste också börja diskutera om det krävs stat-\r\nliga normer för att t.ex. garantera en lägsta nivå av\r\nbemanning i olika verksamheter, eller om det finns\r\nandra redskap för att garantera att de nationella hand-\r\nlingsplaner som riksdagen antar inte bara stannar vid\r\ngoda honnörsord utan omsätts ute i människors verk-\r\nsamhet.\r\nDet förtjänar också att påpekas - jag har sagt det\r\nförr från denna riksdags talarstol, men det förtjänar\r\natt upprepas - att olika verksamheter har ett ansvar\r\noch behöver utveckla sin pedagogik när det gäller att\r\nbemöta klienter, patienter och omsorgstagare. Det\r\nvittnar inte minst de många klient- och intresseorga-\r\nnisationer som hör av sig om.\r\nVi menar att det finns mycket kvar att göra för att\r\nutveckla den generella välfärden och nå alla vackra\r\nmål som finns redovisade i olika handlingsplaner och\r\nmåldokument. Vi är helt övertygade om att vägen dit\r\ngår via generella system. Vi avvisar kategoriskt alla\r\nlösningar som går ut på att byta ut den generella väl-\r\nfärden mot individuella lösningar, för vi vet att stora\r\ngrupper då kommer att bryta igenom, marginaliseras\r\noch ställas vid sidan av.\r\nSlutligen, fru talman, vill jag säga att jag tycker\r\natt det är glädjande att statsministern har aviserat en\r\nutredning i dag. Men i Vänsterpartiet menar vi att vi\r\ninte kan avvakta utredningen, utan det gäller att fak-\r\ntiskt vidta de konkreta åtgärderna nu.</pre><pre>Anf.  48  CHRIS HEISTER (m) replik:\r\nFru talman! Ingrid Burman ställer sig på system-\r\nens sida. Hon är kanske den här kammarens största\r\nsystemkramare. För henne är det viktigt att slå vakt\r\nom landstingen. För henne är det viktigt att slå vakt\r\nom den politiska styrningen. Och vi ser ju vad resul-\r\ntatet blir av det. Det blir växande sjukvårdsköer, och\r\ndet blir en växande nyfattigdom. Det berörde också\r\nIngrid Burman i sitt anförande.\r\nSverige är nu fattigast i Norden. Våra barnfamiljer\r\nhar en köpkraft som ligger i botten i Europa. Detta\r\nkan man inte göra någonting åt genom den politik\r\nsom Ingrid Burman förespråkar. Det är en politik mot\r\ntillväxt.\r\nFörutsättningen för att vi skall kunna ha en väl-\r\nfärd är ju att vi har en tillväxt. Då måste man ha en\r\npolitik som innebär att man får nya riktiga jobb i nya\r\noch växande företag. Och där står Ingrid Burman\r\ntomhänt.\r\nSedan talade hon vackert om de utslagna. Hon ta-\r\nlade om de handikappade. Före jul visade det sig att\r\nIngrid Burman gick hand i hand med socialdemokra-\r\nterna, som har urholkat handikappreformen.\r\nTack, så länge!</pre><pre>Anf.  49  INGRID BURMAN (v) replik:\r\nFru talman! Det är riktigt att nyfattigdomen har\r\nvuxit i Sverige. Den har vuxit bland vissa marginali-\r\nserade grupper, bland ensamstående föräldrar, bland\r\nnyinkomna invandrare osv.\r\nDet är grupper som vi faktiskt behöver bygga upp\r\nrimliga villkor för. Det gör man bäst genom att ha\r\ngenerella välfärdssystem som fångar alla. Vi börjar\r\nnu se facit av den motsatta vägen. Vi ser det i Stock-\r\nholms kommun. Där har man satsat på vissa områden.\r\nMen man glömmer bort handikappade, ungdomar och\r\narbetslösa. Och man säger att en skattesänkning\r\nkommer att stimulera och göra det bättre för vissa\r\ngrupper. Det är säkert så, men de grupper som inte får\r\ndel av skattesänkningen hamnar vid sidan av.\r\nNär det gäller tillväxt vet Chris Heister mycket\r\nväl att Vänsterpartiet är ett parti som också jobbar\r\nmed tillväxtmål, men vi är angelägna om att fördela\r\ntillväxten, så att den når alla.</pre><pre>Anf.  50  CHRIS HEISTER (m) replik:\r\nFru talman! Man måste förstå vad som är grunden\r\nför välfärd, Ingrid Burman. Vi måste först se till att\r\ndet finns några pengar att fördela. Ingrid Burman står\r\nju tomhänt.\r\nNyfattigdomen växer. Sverige har halkat efter de-\r\ncennium efter decennium, och Ingrid Burman och\r\nhennes parti har inte gjort något för att vända den\r\nutvecklingen.\r\nSedan säger hon att hon vill höja skatten och att\r\nhon vill ha mer av offentlig sektor. Dessa problem har\r\nju växt parallellt med att vi har fått allt högre skatter,\r\nallt större offentlig sektor och en alltmer reglerad\r\narbetsmarknad. Man måste ta till en annan politik för\r\natt man skall kunna få ordning och på det sättet ga-\r\nrantera en välfärd för alla.\r\nDet är intressant att se att Ingrid Burman och hen-\r\nnes parti och socialdemokraterna vaknade när det\r\ngällde de hemlösa framför allt i Stockholm efter det\r\natt den borgerliga majoriteten där, när den kom till\r\nmakten i höstas, hade fördubblat budgeten. Den bor-\r\ngerliga majoriteten har lagt fram ett ambitiöst pro-\r\ngram när det gäller att komma åt det allvarliga och\r\nomfattande problemet med de hemlösa.</pre><pre>Anf.  51  INGRID BURMAN (v) replik:\r\nFru talman! Nu har jag blivit citerad på ett sätt\r\nsom jag inte tror riktigt stämmer. Grunden för välfär-\r\nden är arbete åt alla. Det vet jag att jag har sagt.\r\nGrunden för välfärd är också att vi har ett samhälle\r\nsom förmår skapa tillväxt. Vänsterpartiet har presen-\r\nterat många förslag om detta. Men om vi skall ha ett\r\nrättvist, jämställt och jämlikt samhälle måste också\r\nden tillväxten fördelas på ett rimligt sätt, så att den\r\nnår alla och inte bara några.\r\nVi i Vänsterpartiet tycker också att det gäller att\r\nha en politik som håller ihop. Moderaterna har bedri-\r\nvit en bra handikappolitik i Sveriges riksdag, men när\r\nman ser helheten och den politik som genomförs i\r\nmoderatledda kommuner finner vi att man där skär\r\nned. Där drar man in stödet.\r\nVi har försökt påverka och utforma handikappoli-\r\ntiken så att det finns en helhet. Därför har vi också i\r\nSveriges riksdag i höst antagit vissa reformer på det\r\nområdet.</pre><pre>Anf.  52  ULLA-BRITT HAGSTRÖM (kd):\r\nFru talman! Vad innebär välfärd? Är det aktie-\r\nmarknadens aktörer som sätter välfärden på pränt\r\ngenom kursuppgångar och störtdykningar på markna-\r\nden? Innehåller euron mer välfärd än den svenska\r\nkronan? Ett är säkert; det är inte ett välfärdsmått att\r\nregeringen låter föräldrar till barn med funktionshin-\r\nder vänta mellan ett och två år på besked om vårdbi-\r\ndrag och assistansersättning. Vi kristdemokrater vill\r\ndirekt föra 300 miljoner till detta. Det är inte välfärd\r\natt 750 000 människor under 1997 måste leva på\r\nsocialbidrag. Välfärd är en nationell folkhälsa. Ingen\r\nskall behöva uppleva att vara Svarte Petter i välfärds-\r\nspelet och gå vilse i superdepartementslabyrinten.\r\nVälfärd innebär att den enskilda människan sätts i\r\ncentrum. Det handlar om varje människas lika och\r\nunika människovärde. Det må vara att man erbjuder\r\nalla en meningsfull utbildning eller ett meningsfullt\r\narbete, att man inte tillåter att våra familjejordbruk\r\nförsvinner; de måste finnas kvar. Det må vara att man\r\nfullföljer FN:s barnkonvention och FN:s standar-\r\ndregler för personer med funktionshinder. Det största\r\nhotet mot den svenska välfärden är när våra företag\r\ntillåts flytta ut ur landet, när underleverantörerna inte\r\nlängre blir intressanta och när den svenska företag-\r\nsamheten inte tas till vara. Detta sker samtidigt som\r\nmassarbetslösheten kostar 150 miljarder kronor plus\r\nförlorad självkänsla och framtidstro. Välfärd är att\r\nfamiljen erkänns som samhällets viktiga byggsten,\r\nockså för att den ekonomiska utvecklingen skall bli\r\nlångsiktigt positiv. Därför är det tragiskt, ja noncha-\r\nlant, att statsministern i regeringsförklaringen inte\r\nnämner familjen.\r\nJag skulle genom socialminister Lars Engqvist\r\nvilja hälsa statsministern följande:\r\nVälfärd byggs inte, herr statsminister, genom att\r\nman tillsätter superdepartement och tror på tillväxt\r\nom inte ledningen fungerar och folk springer runt\r\nsom skållade råttor utan att känna till sina mål eller\r\narbetsuppgifter. Välfärd, herr statsminister, byggs inte\r\ngenom att man faller i armarna på Vänstern och trot-\r\nsar valvindarna och svenska folket. Välfärd, herr\r\nstatsminister, byggs inte genom att man byter ut mi-\r\nnistrar som vi bytte filmstjärnor när jag gick i skolan.\r\nVälfärd byggs i hemmet i samtalen runt köksbordet, i\r\nen skola som ges möjligheter och arbetsro, med ett\r\narbete som känns meningsfullt, med ett trygghets-\r\nsystem värt namnet, med en äldreomsorg med vär-\r\ndighetsgaranti och med en sjukvård som ger tillit.\r\nEtt lands välfärd bygger på en god etik. Den etik\r\nsom förvaltats av kristen tradition och västerländsk\r\nhumanism är grunden för vår välfärd. Den kristdemo-\r\nkratiska välfärdsmodellen vilar på tre fundament: en\r\nstark ideell sektor, en offentlig sektor som stöd för\r\nindividen och inte minst en väl fungerande privat\r\nsektor.\r\nKristdemokraternas konkreta politik och vår bud-\r\ngets tio välfärdsbud har en prislapp med sig.\r\nVälfärdsbud nummer ett: ett så bra företagsklimat\r\natt landets företagare vågar satsa och nyanställa. Ut-\r\növer inkomstskattesänkningar och strukturella refor-\r\nmer föreslår vi satsningar på ca 28 miljarder kronor\r\nunder den kommande treårsperioden.\r\nVälfärdsbud nummer två: mer tid för barn och\r\ngamla. Ett vårdnadsbidrag för barn mellan ett och tre\r\når införs med 3 640 kr per månad, bostadsbidraget\r\nförstärks med 1 miljard. Kommunerna får mera i\r\nkassakistan så att de kan satsa på vård och omvård-\r\nnad.\r\nVälfärdsbud nummer tre: höjda och trygga pen-\r\nsioner. Pensionstillskottet höjs med 200 kr per månad\r\noch änkepensionerna återställs. Dagens socialförsäk-\r\nringssystem är inte tillräckligt robust för att skapa\r\nekonomisk trygghet.\r\nVälfärdsbud nummer fyra: värdig vård utan köer.\r\nDet var allas valbudskap. Nu föreslår vi 1,8 miljarder\r\nkronor utöver regeringens förslag under de komman-\r\nde åren för vården och skolan. Man skryter ibland\r\nmed att Sverige, som inga andra länder, har klarat av\r\natt minska andelen av bruttonationalprodukten till\r\nsjukvård. Då måste frågan ställas: På vems bekost-\r\nnad? Samtidigt som kommuner och landsting nu\r\nbörjar redovisa sina lokala hälsobokslut, ta fram\r\nmallar för hälsokonsekvensbedömningar och diskute-\r\nra hälsoverktyg söker inte ungdomarna omvårdnads-\r\noch vårdutbildningar.\r\nKristdemokraterna vill skapa 20 000 nya vårdplat-\r\nser de kommande åren. Vi vill också att man skall\r\ndiskutera från golvet hur sjukvården skall ske. Jag har\r\nett bra exempel som jag tänker dela ut så småningom.\r\nDet gäller projektet \"Med skaraborgaren i centrum\".\r\nDär sägs just att: \"Det politiska uppdragets viktigaste\r\nuppgift är att vara allmänhetens företrädare. Detta\r\nkräver ett politiskt arbetssätt som erbjuder en öppen\r\ndialog om vården mellan politiker och invånare\". Då\r\ntror jag att vi skulle slippa begreppet klinikfärdiga.\r\nVälfärdsbud nummer fem: fler lärare i grundsko-\r\nlan. 20 % neddragningar i skolan har drabbat grund-\r\nskolan hårt. Jag tycker att det är fel av regeringen att\r\nanvända Skolverket som sin förlängda arm för att gå\r\nut och pricka hårt arbetande rektorer och piska upp en\r\nnegativ stämning bland folk mot rektorer. Det måste\r\nju vara den kommunala ledningen och skolplanen\r\nsom skall angripas, inte rektorer som arbetar 70 tim-\r\nmar i veckan.\r\nVälfärdsbud nummer sex: en skattepolitik där alla\r\nfår behålla mer av sin lön. Grundavdraget höjs suc-\r\ncessivt. År 2000 är skattelättnaden för alla inkomstta-\r\ngare uppe i ca 310 kr per månad. Att få behålla en\r\nstörre del av sin lön bryter bidragsberoendet och vi\r\nkan klara att vara mer generösa med socialbidragen.\r\nVälfärdsbud nummer sju: sänkt skatt på boende. I\r\ndag kan endast 60 % av antalet hushåll med hemma-\r\nvarande barn ge varje barn ett eget rum. Boendekost-\r\nnaderna mätt som andel av hushållens disponibla\r\ninkomster är ca 30 %.\r\nVälfärdsbud nummer åtta: ett återupprättat rätts-\r\nväsende. 1997 polisanmäldes ca 1 700 våldtäkter\r\nvarav 77 % betraktades som fullbordade. Var finns\r\ndomarna? Jag får svar i en interpellationsdebatt på\r\ntisdag. Rättsväsendet får av oss ett tillskott på\r\n380 miljoner kronor.\r\nVälfärdsbud nummer nio: en ökad miljösatsning\r\noch bättre villkor för jordbruket. Jordbruket måste få\r\nkonkurrera på lika villkor. Sedan har vi allergisane-\r\nring av innemiljön som direkt skall tillföras 200 mil-\r\njoner kronor. En nyligen framlagd rapport från 220\r\nskolor visade på ett stort antal innemiljöproblem som\r\ninnebär hot mot elevers hälsa och därmed välfärd.\r\nVälfärdsbud nummer tio: jordens fattigaste. De\r\nmåste ges bättre utvecklingsmöjligheter. Vi vill ha\r\n1,7 miljarder kronors höjning.\r\nJag skulle nu kunna tala länge om rapporten Liv\r\ntill åren som bl.a. Folkhälsoinstitutet och Bengt\r\nWramner har varit med om att ta fram. Den hade jag\r\negentligen velat ge Göran Persson på 50-årsdagen.\r\nLiv till åren visar hur livet kan bli rikt också när man\r\nkommer vidare efter ytterligare 15 år och passerar 65.\r\nMen jag hinner inte det, för jag känner att jag vill\r\nanvända min återstående tid till att rikta mig direkt till\r\nsocialminister Lars Engqvist.\r\nDet handlar om en viktig samverkan mellan för-\r\nsäkringskassa och vård med gemensamma mål och en\r\ngemensam ekonomisk pott. Det är en finansiell sam-\r\nverkan som har varit mycket framgångsrik som kallas\r\nFINSAM. Det beslut som riksdagen har fattat på\r\ngrund av regeringens proposition ger bara möjlighet\r\natt medge försäkringskassorna en något friare an-\r\nslagsanvändning inom begränsade ekonomiska ramar.\r\nSkall vi förändra i framtiden så måste riksdagsbeslu-\r\ntet ge nödvändiga redskap så att vi kan förvalta de här\r\nbetydande beloppen. Sjukvården skulle kunna tillfö-\r\nras 3 miljarder kronor och Västra Götaland 500 mil-\r\njoner kronor utan extra samhällsinsatser.</pre><pre>Anf.  53  HANS ANDERSSON (v) replik:\r\nFru talman! Jag skulle vilja fråga Ulla-Britt\r\nHagström om välfärdstraditionen. Hon talar väldigt\r\nnegativt om den svenska modellen. Det är mest dåligt\r\nallting. Och hon pratar ganska fint om den idé som\r\nutgår från familj och välgörenhet med ideella organi-\r\nsationer.\r\nMen titta på den svenska modellen, graden av\r\njämställdhet mellan män och kvinnor och bristen på\r\nstora fattigdomsproblem. Titta på de äldre. Far till\r\nTyskland, far till Italien. Låt oss nu ta en rejäl diskus-\r\nsion om detta!\r\nVarför tala så illa om den svenska traditionen,\r\nbyggd på en välfärdsstat, en stark kommunal aktivitet\r\nför välfärd och facklig jämlikhetspolitik? Och varför\r\nhylla de system som jag tycker har lett till mycket\r\nstora klyftor och mycket stor osjälvständighet för\r\nframför allt kvinnor som är bundna till sin karl i fa-\r\nmiljen och som inte har sin självständiga försörj-\r\nningsmöjlighet? Hur ser kd egentligen på de här två\r\ntraditionerna?</pre><pre>Anf.  54  ULLA-BRITT HAGSTRÖM (kd) re-\r\nplik:\r\nFru talman! Jag tror att Hans Andersson har miss-\r\nuppfattat mig. Jag talar ju om tre fundament i den\r\nsvenska välfärdspolitiken - den ideella sektorn, den\r\nprivata sektorn och den offentliga sektorn - som skall\r\nstärka individen. Där tror jag att vi är överens. Dess-\r\nutom tillför vi ju denna offentliga sektor 1,8 miljarder\r\nkronor mer än vad regeringen och Vänsterpartiet gör.\r\nSå det kan jag inte riktigt förstå.\r\nSedan är det faktiskt inte så - jag lyssnade till ett\r\nintressant skattesamtal i morse - att bara för att den\r\noffentliga sektorn finns har kvinnorna det mycket\r\nbättre på arbetsmarknaden. Det hinner jag dock inte\r\nta upp just nu. Kvinnorna vill finnas inom den privata\r\nsektorn och den offentliga.</pre><pre>Anf.  55  HANS ANDERSSON (v) replik:\r\nFru talman! Vi har mycket stora problem, och de\r\nhar delvis förvärrats på slutet. Kristdemokraternas\r\nbudgetpolitik hinner jag inte kritisera nu. Det gjorde\r\njag före jul. Det är mycket luft i den ballongen.\r\nNi talar i själva verket för skattesänkning. Ni talar\r\nför ökat utrymme för marknadskrafterna och minskat\r\nutrymme för demokratin. Men det jag egentligen ville\r\nåt är just den hyllning, som ni trots allt kommer till-\r\nbaka till i varje anförande, av de länder i Europa som\r\nhar lyckats oerhört mycket sämre med en välfärd som\r\nsprids till hela folket och som har skapat oerhörda\r\nfattigdomsproblem - för att inte tala om jämställd-\r\nhetsproblem. Kvinnan är väldigt ofta till för att serva\r\nmannen, som i bästa fall går till jobb, att serva barnen\r\noch att serva de gamla. Det gäller t.o.m. i ett land som\r\nTyskland. Ta en rejäl titt på den kristdemokratiska\r\nvälfärdsmodellen så skall vi ta en rejäl debatt sedan,\r\nUlla-Britt Hagström. Jag är ganska säker på vem som\r\nvinner den.</pre><pre>Anf.  56  ULLA-BRITT HAGSTRÖM (kd) re-\r\nplik:\r\nFru talman! Jag tar gärna en debatt med Hans An-\r\ndersson. Jag kan inte tänka mig att vi över huvud\r\ntaget har en luftballong. Snarare är det Hans Anders-\r\nsons luftballong som snart spricker i armarna på So-\r\ncialdemokraterna och Miljöpartiet.\r\nJag har heller inte hyllat ett land utanför Sverige,\r\nt.ex. USA, i den här debatten. Jag skulle kunna göra\r\ndet givetvis, men jag har inte riktigt tid nu. Men om\r\nföretagen försvinner från vårt land och om vi inte har\r\nkreativa möjligheter att få fram resurser, då finns det\r\nheller inga pengar till den offentliga sektorn.</pre><pre>Anf.  57  BIRGITTA CARLSSON (c):\r\nFru talman! Inom Centerpartiet har vi valt att ta\r\nupp olika frågor i den här allmänpolitiska debatten.\r\nPå min lott har det fallit att ta upp förslaget om\r\ngrundtrygghet för alla samhällsmedborgare. Sedan\r\nkommer andra som finns med i debatten längre fram\r\natt lyfta upp olika frågor som sjukvård, vårt barn-\r\nkonto och andra viktiga frågor inom välfärdsområdet.\r\nVårt samhälle står inför stora utmaningar, inte\r\nminst inom det sociala området. Vi i Centerpartiet\r\nanser att det är mycket viktigt att vi nu formar ett\r\nhållbart samhälle med en grundtrygghet för alla med-\r\nborgare. Vi lever i en föränderlig tid där fler och fler\r\nmänniskor känner sig otrygga och vilsna. Människor\r\nlitar inte på att trygghetssystemen skall fungera i\r\nframtiden. Grunden för misstron mot de offentliga\r\nsystemen bottnar i alla de förändringar som skett\r\nunder senare år och i känslan av att man inte får del\r\nav välfärden.\r\nMånga av förändringarna har varit nödvändiga.\r\nInom sjukförsäkringen har det t.ex. tidigare ibland\r\nvarit mer lönsamt att vara sjuk än att arbeta. Det skall\r\nhela tiden vara ett system som stimulerar till arbete.\r\nEndast ett samhälle där människor känner trygg-\r\nhet och tillit till sin förmåga att utveckla sina liv kan\r\nbli hållbart. En god välfärd uppnås bäst i ett samhälle\r\ndär alla har meningsfulla uppgifter och där alla be-\r\nhövs. Detta samhälle vill vi i Centerpartiet vara med\r\nom att forma.\r\nUnder senare år har vi upplevt stora brister i vår\r\nvälfärdspolitik, inte minst inom socialförsäkringsom-\r\nrådet. Det sociala försäkringssystemen, som i princip\r\nenbart bygger på att man har ett arbete, räcker inte till\r\noch omfattar inte alla. Många människor är i stället\r\nhänvisade till behovsprövade bidrag. Dessa orättvisor\r\nmärks extra tydligt i tider med hög arbetslöshet.\r\nEn ersättning baserad på inkomstbortfallsprinci-\r\npen som huvudprincip i den statliga välfärdspolitiken\r\nmedför att staten ger olika mycket trygghet. Man ger\r\nmest till den som redan har mest och inget till den\r\nsom inte kunnat eller hunnit kvalificera sig för social-\r\nförsäkringen. När trygghetssystemen utgår från den\r\nenskildes anställningsförhållanden han konsekven-\r\nserna bli att den som inte lyckas ta sig in på arbets-\r\nmarknaden också hamnar utanför den generella\r\ntryggheten.\r\nAtt på detta sätt utestänga stora grupper från den\r\ngenerella tryggheten är djupt orättvist.\r\nUnder 1997 fick närmare 750 000 personer i Sve-\r\nrige socialbidrag. Tre kvarts miljoner människor har\r\ninte möjlighet att klara sin egen försörjning utan nöd-\r\ngas besöka socialkontoret för att där granskas huruvi-\r\nda det finns möjligheter till hjälp med försörjnings-\r\nstöd. Närmare var femte 20-24-åring fick socialbi-\r\ndrag under samma år.\r\nDet som förenar flera av socialbidragstagarna är\r\natt de inte har eller har haft ett arbete. Många har inte\r\nmöjlighet att kvalificera sig till socialförsäkringssys-\r\ntemen. Det visar också att alltfler tvingas att under\r\nallt längre tid leva på socialbidrag. Under 1990-talet\r\nhar antalet hushåll som haft bidrag under 10-12 må-\r\nnader nästan tredubblats. Nästan 100 000 hushåll har\r\nlångvarigt socialbidrag. Detta har skett samtidigt som\r\nkraven för att få socialbidrag kraftigt har skärpts.\r\nKommunerna har fått ta ett större ansvar för med-\r\nborgarnas ekonomiska trygghet. Det är ett hot mot\r\nkommunernas övriga verksamhet som vård, omsorg\r\noch skola.\r\nCenterpartiet står inte bakom en riksnorm för so-\r\ncialbidragen. Vår främsta kritik riktar sig mot att det\r\nbefäster ett system med behovsprövade bidrag. Män-\r\nniskors ekonomiska situation och övriga levnadsför-\r\nhållanden granskas i detalj. Dessutom innebär\r\nriksnormen att det är staten som beslutar om storleken\r\npå riksnormen medan kommunerna får betala.\r\nJag har en fråga till socialminister Lars Engqvist.\r\nÄr det inte nu läge att slopa riksnormen och i stället\r\ninföra en grundpenning utan individuell prövning? Är\r\ndet inte dags att låta socialkontoren återgå till sin\r\nursprungliga uppgift att vara samhällets yttersta\r\nskyddsnät och låta det normala försörjningsstödet\r\nvara en statlig angelägenhet i stället?\r\nVälfärdssystemen skall utformas så att de blir\r\nlångsiktigt hållbara. Ett trygghetssystem skall vara\r\nrobust, lättöverskådligt och det får inte finnas risk för\r\natt det blir så omfattande att statens och kommuner-\r\nnas centrala uppgifter trängs undan.\r\nEtt nytt välfärdssystem måste bygga på nya tiders\r\nförutsättningar. Alltfler människor väljer att starta\r\neget, vara egenföretagare, vara uppdragstagare eller\r\natt ha flera anställda. Alla personer skall vara lika\r\nkvalificerade till den grundläggande tryggheten. Det\r\ngår inte att bygga ett nytt trygghetssystem på förhål-\r\nlandet arbetsgivare-löntagare.\r\nCenterpartiet har föreslagit en ny arbetslivs- och\r\nohälsorelaterad försäkring. Det skall vara en allmän-\r\nförsäkring som skall täcka oväntat inkomstbortfall\r\nunder de förvärvsaktiva åren. Det skall vara ett nytt\r\ntrygghetssystem som skall ge grundtrygghet åt var\r\noch en strax över socialbidragsnormen - en garanti-\r\ndel.\r\nDärutöver skall det finnas en inkomstrelaterad del\r\nvars storlek är baserad på den inkomst man har som\r\nföretagare eller anställd. Den bör ge 80 % i ersättning\r\nvid arbetslöshet, sjukdom, arbetsskada och förtids-\r\npension. I den här försäkringen skall arbetslinjen hela\r\ntiden stärkas. Principen skall vara att arbete alltid\r\nskall löna sig mer än bidrag.\r\nDen som efter upprepade erbjudanden inte är be-\r\nredd att ta anvisat arbete skall kunna utförsäkras. Den\r\nsom däremot utan egen förskyllan står utanför ar-\r\nbetsmarknaden, t.ex. den som är sjuk eller på annat\r\nsätt är tillfälligt eller långvarigt oförmögen att för-\r\nsörja sig, skall omfattas av det generella systemet.\r\nMed Centerpartiets välfärdspolitik, byggd på\r\ngrundtrygghetsprincipen, skapas en i verklig mening\r\ngenerell välfärd genom den ekonomiska tryggheten.\r\nDet innebär att betydande grupper av människor som\r\ni dag uppbär behovsprövade socialbidrag i stället får\r\ndel av den generella grundtryggheten.</pre><pre>Anf.  58  KARIN PILSÄTER (fp):\r\nFru talman! Rubriken på den här debatten är väl-\r\nfärdspolitik. Jag tycker att det alltför ofta bara blir en\r\nsorts materialistisk diskussion om bidrag och den\r\noffentliga sektorns storlek.\r\nFör mig handlar välfärden så otroligt mycket om\r\natt människor skall kunna bestämma själva. Man skall\r\nha makt över sin egen vardag och kunna bestämma\r\növer sitt eget liv. Då blir ju den viktigaste välfärds-\r\nfrågan att ha jobb och egna pengar. Pengar kan också\r\nbetraktas som något materiellt, men det handlar fram-\r\nför allt om att kunna vara den som styr och ställer i\r\nsitt eget liv. Det handlar om att man inte skall vara\r\nberoende av någon överhets beslut.\r\nVår liberala vision om jobb handlar just om indi-\r\nvidens frihet och individens makt över sin egen tillva-\r\nro. För att den här friheten och makten över den egna\r\ntillvaron inte bara skall bli någonting krasst, som vi\r\nalltid anklagas för, och bara gälla de friska och starka\r\nkrävs det, för att många människor skall få del av\r\ndetta, gemensamt betalda insatser för att kunna skapa\r\nfrihet.\r\nFriheten för en handikappad ungdom kan ju just\r\nvara att få en personlig assistent. För att en handikap-\r\npad ung människa skall kunna gå på bio, kunna gå till\r\njobbet och kunna träffa kompisar som alla andra\r\nkrävs det en personlig assistent.\r\nFör att friheten och makten över vardagen skall\r\nkunna gälla för en lågutbildad, invandrad kvinna som\r\nvill kunna ge sina barn en bättre framtid än vad hon\r\nsjälv har kunnat skapa sig handlar det om att det finns\r\nen skola - och kanske t.o.m. att hon får välja skola för\r\nsina barn - som kan ge den bästa utbildningen med\r\nläxstöd, satsning på svenska och bra utbildning i\r\nbaskunskaper och att hennes barn får gå i förskolan.\r\nFör den arbetslösa småbarnsmamman kan ju fri-\r\nheten och makten handla om att hon har barntillsyn\r\nför barnen och att barnen får gå i en bra pedagogisk\r\nförskola. Om hon är utan jobb får barnen inte gå i\r\nförskolan, och om barnen inte går i förskolan får hon\r\ninget jobb.\r\nFör en äldre människa kan frihet och makt handla\r\nom att färdtjänsten skall komma på utsatt tid så att\r\nman själv kan passa den läkartid man har fått. Frihet\r\noch makt kan handla om att både gamla människor\r\noch deras anhöriga kan sova gott i vetskap om att\r\nhemvården faktiskt kommer på morgonen.\r\nFrihet och makt kräver därför välfärdstjänster. Vi\r\ni Folkpartiet vill självfallet att detta skall bli bättre.\r\nDet kräver fler skattebetalare och det kräver att kom-\r\nmun, landsting och stat, som har ansvar för detta,\r\nväljer att jobba med de riktigt viktiga sakerna - att\r\nman gör saker rätt och att man gör rätt saker.\r\nSocialdemokraterna valde att ägna den mesta de-\r\nlen av valrörelsens diskussion om de här frågorna åt\r\natt tala om mer statsbidrag. Vi stöder dessa extra\r\npengar på grund av det som jag nämnde tidigare,\r\nnämligen att det fattas skattebetalare och att man inte\r\nalltid gör de rätta sakerna. Både vi och människor\r\nruntomkring oss ser att mer statsbidrag inte räcker.\r\nDet krävs mycket mer.\r\nFör att de människor som för sin frihet och makt i\r\nvardagen ytterst är beroende av de offentligt betalda\r\nvälfärdstjänsterna, t.ex. förtidspensionärer, vårdbehö-\r\nvande i alla åldrar, gamla människor och handikappa-\r\nde, säkert och tryggt skall veta att vi har råd med\r\ndetta, att detta är något som finns för dem och att de\r\ninte behöver oroa sig för detta, behöver vi en stark\r\nekonomi. Men vi behöver också en stark vilja.\r\nBengt Westerberg talade om att det behövs starka\r\nnypor i den ekonomiska politiken för att kunna för-\r\nsvara mjuka värden. Det kan också uttryckas så att för\r\natt kunna sköta välfärden måste vi vårda de väl-\r\nståndsbildande krafterna.\r\nJag upprörs mycket över att människor är fattiga.\r\nJag upprörs nästan ännu mer över att människor som\r\när fattiga också sitter fast i fattigdomsfällor och av\r\nsystem som vi har byggt upp hindras att ta sig ur sin\r\nfattigdom. Det gör mig nästan ingenting att folk är\r\nrika, men det gör mig oerhört mycket att folk är fatti-\r\nga och sitter fast i fattigdomsfällor. Jag vill bo i ett\r\nland där människor kan bestämma själva, där männi-\r\nskor så långt det är möjligt får samma förutsättningar\r\nmen där de faktiskt får möjlighet att välja att använda\r\ndet på olika sätt och får göra olika saker. Då måste vi\r\nframför allt få ett öppet Sverige, ett Sverige där vi\r\nöppnar den nya arbetsmarknaden. Arbetsmarknaden\r\när ogästvänlig mot människor. Ungdomar, invandra-\r\nre, människor med utländsk bakgrund sedan många\r\ngenerationer ibland, och lågutbildade släpps inte in.\r\nDet utanförskapet ombildas till vanmakt.\r\nFru talman! Den andra sidan av det här utanför-\r\nskapet är att vi får färre skattebetalare och att de som\r\när skattebetalare får mer att betala. Arbete har blivit\r\nså dyrt att vi inte har råd att använda varandra. Vi\r\nmänniskor har gjort oss själva för dyra för varandra.\r\nMänniskan skall ju skapa system till sin hjälp, system\r\nsom skall vara redskap. Nu har systemen i stället\r\nblivit människans fiender. De har blivit hinder. Då\r\nskall vi ändra på systemen. Systemen är till för män-\r\nniskorna, inte tvärtom. Därför tycker jag att det är\r\notroligt viktigt att vi sänker skatten på arbete, att vi\r\nreformerar arbetsmarknaden så att vi kan släppa in de\r\nutestängda.\r\nFru talman! Jag har just kommit tillbaka från en\r\nföräldraledighet. Det är underbart att få tillbringa en\r\ntid, med ekonomin nästan opåverkad, med att enbart\r\nvara mamma. Samtidigt har min mellandotter haft sin\r\npedagogiska förskola som hon älskar, och min son\r\nhar kunnat delta i verksamheten på fritis, som hela\r\ntiden följer upp och arbetar i samklang med skolar-\r\nbetet. Varför kunde det här ske? Jo, därför att jag\r\nhade ett jobb innan att vara ledig ifrån. Därför får\r\nmina barn den förutsättningen. Det är en skarp kon-\r\ntrast att se det moderna klassamhället. Där skiljer\r\nman inte på arbetare och kapitalägare eller arbetare\r\noch tjänstemän, utan där skiljer man på arbetare och\r\narbetslösa. Arbetslöshetens utanförskap förs vidare\r\ntill barnen. Samtidigt som jag har kunnat glädjas åt\r\nmina barns situation har jag känt skammen att andra\r\nbarn inte får vara med när fritis åker på utflykt och\r\ntittar på det man har talat om på lektionen. Jag kan\r\nkänna vreden över att andra barn inte får den skolför-\r\nberedelse och den pedagogik som mina barn får där-\r\nför att deras föräldrar inte platsar på arbetsmarkna-\r\nden.\r\nRubriken på den här debatten är Välfärdsfrågor.\r\nDet handlar om så otroligt mycket mer än om pengar,\r\nbidrag och offentlig sektor. Det handlar om att låta\r\nfolk få bestämma över sitt eget liv, att göra makt över\r\nvardagen till någonting vardagligt och inte särskilt\r\nmärkvärdigt. Det handlar om att jobb och egen för-\r\nsörjning, inte minst för kvinnor, skall bli någonting\r\nsjälvklart.\r\nFru talman! Man pratar om ekonomiskt oberoen-\r\nde. Det intressanta är att det betyder två helt olika\r\nsaker beroende på om det är män eller kvinnor. Eko-\r\nnomiskt oberoende män är oberoende av arbete. Eko-\r\nnomiskt oberoende kvinnor är sådana som inte är\r\nberoende av en man utan kan klara sig själva.\r\nJag blev ganska illa berörd när jag i morse blev\r\npåmind om att när Göran Persson talar om välfärd\r\ntalar han om den i termer av att lillgrabben kan få en\r\nny cykel och mamman kan få en ny vinterkappa. Jag\r\nkan tala om att mamman vill ha ett jobb, en rättvis lön\r\noch bestämma själv vad hon skall köpa för sina peng-\r\nar. Vi behöver inte mer av överhet, omhändertagande,\r\nprojekt och klienttänkande. Vad vi behöver mer av är\r\nrivna hinder, tilltro och fler möjligheter. Då får vi ett\r\nsamhälle med välfärd.</pre><pre>Anf.  59  HANS ANDERSSON (v) replik:\r\nFru talman! Jag gillar det Karin Pilsäter säger om\r\natt det inte bara handlar om pengar. Välfärd handlar\r\nmycket om frihet. Då skall man riva hinder, säger\r\nhon. Men många hinder på t.ex. en fri marknad är\r\nägnade att skapa trygghet för människor.\r\nKarin Pilsäter säger att människor inte släpps in -\r\nunga och invandrare. Nej, under de senaste åren är\r\ndet korttidsjobb, deltidsjobb, lågavlönade jobb som\r\nofta inte uppfyller ett minimum av trygghet som går\r\ntill ungdomar, invandrare och framför allt unga kvin-\r\nnor. Varför är ni i Folkpartiet, som tidigare lade en så\r\nstor vikt vid ordning och reda och system som stärkte\r\narbetslinjen och rättvisan, och också hade en relation\r\ntill facket, emot att ha ordnade förhållanden? Varför\r\nvill ni enbart riva ned allt annat än det som är fri\r\nmarknad? Karin Pilsäter vet ganska väl vilka det\r\ngynnar och inte gynnar.\r\nJag tycker mycket om och ställer upp på ambitio-\r\nnen i det Karin Pilsäter säger, jag gillar det. Men de\r\nlösningar som hon förordar är inte roliga att höra.</pre><pre>Anf.  60  KARIN PILSÄTER (fp) replik:\r\nFru talman! Under föregående år minskade antalet\r\nmänniskor som försörjde sig som egenföretagare med\r\n1 200 personer. Det är en siffra på att villkoren för\r\ndem som skapar välståndet inte är tillräckligt bra i det\r\nhär landet.\r\nNär jag talar om att riva hinder handlar det om att\r\nriva sådana hinder som hindrar människor från att\r\nkunna komma in på arbetsmarknaden och från att\r\nkunna vara med och försörja sig själva. De nya jobb\r\nsom skapas är ofta på det sättet en spegel av att sys-\r\ntemen håller människor utanför. Arbetsgivare, inte\r\nminst kommuner och landsting, är väldigt stora nytt-\r\njare av det här med vikariat och utanförskap. För dem\r\nsom står utanför finns det ingenting därför att regel-\r\nverket håller människor utanför snarare än innanför.\r\nSystemen är inte till för att leva sitt eget liv, utan\r\nverkligheten förändras. Då måste vi vara beredda att\r\nförändra regelverk och annat så att det tjänar männi-\r\nskan. Jag kan ta ett mycket konkret exempel.\r\nJag förordar en ny modern arbetstidslag som gör\r\ndet möjligt för folk att hitta mycket bättre lösningar i\r\nbalans med arbetsgivare och arbetstagare, i stället för\r\natt ha det som nu att man antingen är inne i ett stelt\r\nsystem eller man står helt utanför. Jag kan räkna upp\r\nexempel på område efter område.</pre><pre>Anf.  61  HANS ANDERSSON (v) replik:\r\nFru talman! Det är tur att replikomgången räddar\r\nKarin Pilsäter. Jag tror inte att det blir så lätt att räkna\r\nupp dem. Jag har nämligen följt Folkpartiets politik\r\nunder senare år. Jag tycker att ni avlägsnar er från\r\nrealiteten. Realiteten är att alltfler, just de grupper\r\nsom Karin Pilsäter nämnde, tappar i välfärd och blir\r\nallt otryggare.\r\nJag delar uppfattningen att vi inte skall ha rigida\r\nsystem som håller folk ute. Vi har i dag system som\r\nfår mindre och mindre inverkan på arbetsmarknaden,\r\noch marknaden verkar alltmer fritt. Det leder till allt\r\nstörre otrygghet. Det leder till allt större lönediskri-\r\nminering. När vi tar initiativ till att i positiv anda\r\nunderstödja jämställdhets- och jämlikhetsåtgärder och\r\nhävda arbetslinjen och bekämpa lönediskrimineringen\r\när det väldigt svårt att få Folkpartiet med hela vägen,\r\näven om ni i princip talar om de liberala principerna.\r\nDet räcker inte, Karin Pilsäter.</pre><pre>Anf.  62  KARIN PILSÄTER (fp) replik:\r\nFru talman! Hans Andersson tror kanske att de\r\nförslag som Vänsterpartiet förordar och ibland får\r\nigenom gynnar jämlikhet och gör att folk får bättre\r\nvillkor. Men vi ser att löneskillnaderna mellan kvin-\r\nnor och män ökar med er politik. Med er politik ökar\r\notryggheten på arbetsmarknaden, framför allt för\r\nmånga stora kvinnogrupper.\r\nDet finns otaliga undersökningar som visar bl.a.\r\natt kvinnor som jobbar inom privata alternativ inom\r\nden offentligt finansierade välfärdssektorn både har\r\nbättre betalt och trivs bättre på jobbet. Det tycker jag\r\när en bra trygghetsreform som är bättre både för dem\r\nsom nyttjar tjänsterna och för dem som jobbar där.\r\nDe som biter sig fast i systemen i sig och tror att\r\nhöga murar kan hålla människor kvar på en arbets-\r\nmarknad som inte fungerar är fel ute. Vad vi behöver\r\ngöra är att skapa en arbetsmarknad där så många\r\nmänniskor som möjligt kan finna ett jobb och en\r\nfödkrok och kan vara med och betala skatt så att de\r\nsom verkligen behöver de offentligt betalda tjänsterna\r\noch servicen kan känna sig riktigt säkra på att det här\r\nfungerar.</pre><pre>Anf.  63  PER LAGER (mp):\r\nFru talman! Det behövs en solidarisk världsord-\r\nning och en rättvis resursfördelning om livet skall ha\r\nen chans på det här klotet. Det behövs respekt för allt\r\nlevande och framför allt förståelse för de icke för-\r\nhandlingsbara gränser som naturen sätter. Det behövs\r\nen stark solidaritet med alla människor i världen och\r\nmed framtidens generationer. Detta handlar solidarisk\r\nvälfärd och mitt anförande om.\r\nSjälvklart måste vi börja här hemma med att ska-\r\npa arbeten, sänka arbetstiden och genomföra en grön\r\nskatteväxling, förbättra vården, skolan och omsorgen\r\nsamt minska de ekonomiska och sociala klyftorna och\r\nskapa rättvisa för inte minst de nya svenskarna. Men\r\nperspektivet, fru talman, måste vidgas. Vi måste höja\r\nblicken över nationsgränsen, över den växande EU-\r\nmuren och våga se den fattiga befolkningen på jorden\r\ni ögonen, dem som flyr för sina liv från svält och dem\r\nsom inte orkar.\r\nVi lever på gräddhyllan i världen. Det är vi som\r\nhar resurserna, tekniken, och det är vi som har råd.\r\nDet är vi som måste sträcka ut den hjälpande handen.\r\nDet är vi som måste avstå i rättvisans namn.\r\nVi har snärjt in oss i tron att allt kan värderas i\r\npengar och att ett ständigt ökat konsumerande är\r\neftersträvansvärt när det i stället på lite längre sikt är\r\nförödande för överlevandet, även för oss själva.\r\nHushållningen av våra gemensamma resurser har\r\nexploderat, naturens gränser ignorerats och obalansen\r\ni världen är i det närmaste total när det gäller tillgång\r\noch efterfrågan på livsmedel och livsviktiga förnö-\r\ndenheter. Vi är helt enkelt tvingade att återfinna ba-\r\nlansen.\r\nEn ständig ekonomisk tillväxt är inte möjlig. Inte\r\nens en grön tillväxt, som vi i Miljöpartiet förordar, är\r\ngränslös. De förnybara resurserna kräver stram hus-\r\nhållning för att räcka till för alla, och det gäller de\r\nändliga resurserna i än högre grad.\r\nVad vi borde eftersträva är en dynamisk balans\r\nmellan oss och alla organismer på jorden där vi var-\r\nsamt kan nyttja de förnybara resurserna och skapa en\r\nrättvis fördelning, så att alla ges möjlighet till ett\r\nvärdigt liv. Livet är ju till för allt levande, det är inte\r\nbara till för oss människor.\r\n1,3 miljarder av jordens befolkning lever i dag i\r\nextrem fattigdom. Drygt 26 miljoner dör enbart av\r\nfattigdom varje år varav de flesta är barn. Livsme-\r\ndelssituationen för dessa medmänniskor är sedan\r\nlänge ohållbar, och den blir bara värre. Vattensitua-\r\ntionen är katastrofal i deras regioner liksom den på-\r\ngående miljöförstörelsen.\r\nDet undgår väl ingen att vi har försatt oss själva i\r\nett kemiskt fullskaleexperiment som infiltrerar hela\r\nlivscykeln och drabbar allt levande. De fattiga drab-\r\nbas värst och barnen drabbas förstås först. Marknaden\r\ntar givetvis inga ekologiska och sociala hänsyn. Till\r\ndetta måste vi förhålla oss i våra dagliga diskussioner\r\nhär och nu i alla beslut och vid alla ekonomiska över-\r\nväganden. Vi kan inte låtsas om att vi inte är en del\r\nav detta.\r\nVad som behövs är något av en mental revolution,\r\nen kulturell och socialekologisk synvända som kan\r\nlyfta oss ur och bort från snäva och inskränkta per-\r\nspektiv. Det är dags att sätta globala överlevnadsetis-\r\nka hänsyn på den nationella dagordningen och dis-\r\nkutera nödvändiga begränsningar i produktion och\r\nkonsumtion. Det är dags att konkretisera ett rättvist\r\nmiljöutrymme, dvs. det resursutrymme som vi kan ge\r\noss rätt att ta i förhållande till den övriga världen och\r\nutan att det sker på andras och framtidens bekostnad.\r\nJag föreslår att regeringens nytillsatta tillväxt- och\r\nmiljögrupp definierar det rättvisa miljöutrymmet och\r\nanvänder det som kontroll och avstämningsvärde i\r\narbetet för en grön tillväxt.\r\nPå det internationella planet borde vi initiera att år\r\n2000 blir den rättvisa resursfördelningens år och\r\nsedan aktivt driva på arbetet med en solidarisk sane-\r\nring eller avskrivning av de fattiga ländernas skulder.\r\nFN uppskattar att en generell sådan avskrivning\r\nskulle rädda cirka sju miljoner barns liv om året. Är\r\ninte detta anledning nog? frågar jag mig.\r\nI dag är biståndet, u-hjälpen, genom olika avtal\r\nofta i slutändan i stället en nettoöverföring från bi-\r\nståndstagare till biståndsgivare, alltså ett slags i-hjälp.\r\nDetta är givetvis oacceptabelt. Vår solidariska resur-\r\nsöverföring för att öka balansen måste bygga på lokal\r\noch regional självtillit och självförsörjning i u-\r\nländerna, alltså hjälp till självhjälp. I detta samman-\r\nhang ter sig Sveriges biståndsmål som oerhört futtigt,\r\nja, som en välgörenhetsskärv. Det behövs solidariska\r\nkrafttag och en internationell överenskommelse av en\r\nhelt annan dignitet.\r\nAv de 75-100 miljarder dollar som årligen satsas\r\npå u-ländernas energiinvesteringar handlar långt över\r\n90 % om fossil energi. Detta är fullständigt horribelt\r\nmed tanke på de kunskaper som vi har om växthusef-\r\nfekten och om den giftiga livsmiljö som olja, fossil\r\noch gas skapar. Samtidigt uppgår stödet till miljövän-\r\nlig energiproduktion bara till 200-300 miljoner dol-\r\nlar.\r\nFru talman! Det behövs en global synvända, ett\r\nskifte av grundläggande tankemönster framför allt\r\nbland världens makthavare inför det nya årtusendet.\r\nVi här i Sverige med vår teknik, med vår forskning\r\noch våra möjligheter kan gå i första ledet och driva\r\nresursfördelningsfrågan som den viktigaste frågan i\r\nFN. Vi måste hjälpa till med s.k. teknikhopp, dvs. att\r\nkomma förbi de dåliga teknikstegen, våra egna miss-\r\ntag, och förmedla den återerövrade insikten om lång-\r\nsiktig social och ekologisk hållbarhet. Jag tror att det\r\när den chans som vi måste ta för att undvika just en\r\nglobal ekologisk kollaps.\r\nI Sverige förbrukar vi upp till tio gånger mer än\r\nvad som är ett rimligt, rättvist miljöutrymme. Det\r\nfinns ingen anledning för oss att vara särskilt stolta.\r\nOckså vi överskrider ständigt gränserna för vad natu-\r\nren och framtiden tål.\r\nJag anser därför att det är dags att förstärka det\r\nnationella Agenda 21-arbetet med en permanent kon-\r\nsument- och livsstilskommitté, som identifierar\r\nmisstagen och som kan ge utvecklingsmöjligheter\r\ninom såväl de nationella som de internationella soci-\r\nala och ekologiska gränserna, de gränser som vi i\r\nmångt och mycket har blivit blinda för, och att inspi-\r\nrera oss att ta ett ökat personligt ansvar, ett större\r\nengagemang och visa ökad solidaritet.\r\nVi måste utveckla kretsloppssamhället, den mil-\r\njövänliga tekniken och inrikta oss på förnybara ener-\r\ngikällor för att successivt och snarast påbörja av-\r\nvecklingen av den livsfarliga kärnkraften och mini-\r\nmera uttaget av farliga metaller och fossil energi ur\r\njordskorpan.\r\nVi måste hejda den sanslösa konsumtionen och\r\nbesinna den livsstil som vi har utvecklat här i väst-\r\nvärlden. Vi måste helt enkelt höja blicken och se\r\neffekterna och ta ett större ansvar.\r\nFru talman! Välfärd handlar i stor utsträckning om\r\nhur barnen har det här hemma och ute i världen. Det\r\när barnen som alltid råkar värst ut. Det är barnen som\r\nråkar ut för kemikalierna, allergierna, de obotliga\r\nsjukdomarna, krigen, ovärdigheten och svälten. Och\r\ndet lilla barnet är som den känsligaste kompassnål.\r\nNålen kanske darrar, men vart den pekar går det inte\r\natt ta miste på.\r\nFör att stärka arbetet för en solidarisk välfärd an-\r\nser jag att man i skolan från första till sista studieår\r\nbör ha ett övergripande och obligatoriskt ämne om\r\nlivet - låt oss kalla det för livet på jorden - som\r\nhandlar om grundläggande livskunskap, alltifrån den\r\nmest basala och praktiska överlevnadskunskap till\r\nindividuell personlig utveckling, våra behov, balan-\r\nsen i naturen, om kretsloppet och global solidaritet,\r\ndvs. om livets hela spektrum. I grunden handlar vår\r\nnärvaro här på jorden om att överleva och just därför\r\nsamsas om och hushålla med de gemensamma resur-\r\nserna.\r\nFru talman! till sist: Varför inte låta idén om det\r\ngröna och rättvisa folkhemmet bli starten för något\r\nstörre, för en verklig solidaritet med hela världen nu\r\noch i framtiden? Den frågan skickar jag vidare till\r\nsocialministern.</pre><pre>Anf.  64  CHRIS HEISTER (m) replik:\r\nFru talman! Jag blir mörkrädd när jag hör Per La-\r\nger i talarstolen. Han tror att välfärd är någon form av\r\nnollsummespel, att någon måste bli fattigare för att\r\nnågon annan skall få det bättre.\r\nVi ser och kan lära av historien att i de länder där\r\nman har valt marknadsekonomi och där man inser\r\nbetydelsen av en god ekonomisk tillväxt får folkfler-\r\ntalet det bättre.\r\nMen det är klart att Miljöpartiet förespråkar en\r\npolitik som är emot tillväxt, så egentligen är kanske\r\nPer Lagers anförande väldigt logiskt.\r\nLåt mig bara ge ett kort exempel för att förklara\r\nför Per Lager vad tillväxt betyder.\r\nEn 22-årig sjuksköterska tjänar i dag knappt\r\n15 000 kr i månaden. Hade vi i Sverige haft en nor-\r\nmal tillväxt på 3-4 % skulle hon om 20 år ha dubbelt\r\nså mycket i månadslön. Fråga hennes arbetskamrat i\r\n40-årsåldern vad det skulle innebära att ha 30 000 kr i\r\nmånadslön i stället för de futtiga 17 000 kr som hon\r\nhar i dag!</pre><pre>Anf.  65  PER LAGER (mp) replik:\r\nFru talman! Vad jag talar om är att vi skall höja\r\nblicken utöver nationsgränserna och se hela jordklo-\r\ntet, se till det behov som vi har av att balansera resur-\r\nserna i världen. Det är ett helt annat perspektiv. I\r\nslutändan är detta ett nollsummespel. Det går nämli-\r\ngen inte att ha en tillväxt utöver de gränser som natu-\r\nren sätter.\r\nMen här hemma, Chris Heister, handlar det givet-\r\nvis också om rättvisa. Den utjämning som bör ske av\r\nde ekonomiska resurserna går just i den riktning som\r\nbl.a. Chris Heister nämner. De lågavlönade är för lågt\r\navlönade och de högavlönade är för högt avlönade.\r\nDet finns ingen rättvisa när det gäller lönerna i Sveri-\r\nge.</pre><pre>Anf.  66  CHRIS HEISTER (m) replik:\r\nFru talman! Med det synsätt som Per Lager har\r\nmåste ju vissa befinna sig på stenåldern för att det\r\nskall gå bättre i andra länder. Detta är ju helt befängt,\r\nPer Lager.\r\nJag är bekymrad över att Socialdemokraterna\r\ntvingas samarbeta med ett parti som har den synen på\r\nvälfärden och den synen på hur man kan se till att\r\nmänniskor runt om i världen kommer ifrån den fattig-\r\ndom som gör det svårt för så många miljoner männi-\r\nskor att kunna klara av sin vardag.\r\nDet är marknadsekonomi och en ekonomi med\r\nöppna gränser som är grunden för välfärd och grun-\r\nden för att bli av med fattigdomen.</pre><pre>Anf.  67  PER LAGER (mp) replik:\r\nFru talman! Chris Heister, det är ju just mark-\r\nnadskrafterna som skapar den situation som råder i\r\nvärlden. Jag förstår inte hur man kan se den i så blå\r\nfärger. Det är ju fruktansvärda situationer som råder\r\nute i världen. Att inte ha åsikten att det krävs samlade\r\nkrafter för att fördela resurserna någorlunda jämnt\r\növer världen är något som jag över huvud taget inte\r\nförstår, om man skall tala om rättvisa i världen.</pre><pre>Anf.  68  Socialminister LARS\r\nENGQVIST (s):\r\nFru talman! Låt mig inledningsvis ge några kom-\r\nmentarer till några av inläggen som har framförts från\r\ntalarstolen.\r\nFörst en kommentar till Chris Heister. Chris He-\r\nister är fascinerande i sin tro på sin egen retorik. Hon\r\ntror att det har införts en garanti i Stockholms län, i\r\nVästra Götalands län och på andra håll. Vad som har\r\ninförts är ett löfte om att skapa denna garanti, men det\r\nfinns inga medel för att genomföra den. Detta är be-\r\nkymret. Det räcker alltså inte att de nya ledningarna i\r\nlandstingen säger att nu skall garantin gälla om man\r\nfaktiskt inte kan finansiera verksamheten.\r\nI västra Götaland, som jag besökte nyligen, har\r\nden nya majoriteten helt enkelt bestämt sig för att\r\nanta en budget som man inte kan finansiera. Då tror\r\nman att man kan föra upp en förväntad intäkt på 200\r\nmiljoner kronor för 1999 och 400 miljoner kronor för\r\når 2000 genom att säga att detta borde vi kunna få\r\nsom FINSAM-pengar.\r\nI Stockholms län har man sagt att om man skall\r\nförverkliga garantin krävs det dock att staten ställer\r\nupp med 200 miljoner kronor. Trots att man har haft\r\nråd att sänka skatten, begär man att staten skall vara\r\nmed för att garantin skall utvecklas fullt ut.\r\nDet är helt enkelt så, Chris Heister, att den dagen\r\nkommer då vi kommer att utvärdera vad som har\r\nskett i Stockholms läns landsting. Det är viktigt för\r\nmänniskor att veta vad som faktiskt sker. Blir vården\r\nbättre med sämre resurser? Blir vården bättre när man\r\ninte kan finansiera verksamheten, när man har luckor\r\ni budgeten? Jag tror inte det. Jag tror att det viktiga är\r\natt man tar ansvar för verksamheten, presenterar bud-\r\ngetar som är realistiska och naturligtvis att man ser\r\ntill att använda resurserna effektivt och att också\r\nminska köerna.\r\nJag har ingenting emot att man ställer ut löften om\r\natt köerna skall minskas i form av en garanti. Men jag\r\nhar i ett antal debatter försökt påpeka att garantin\r\ningenting är värd ifall det inte finns läkare och annan\r\nsjukvårdspersonal som kan ta emot dem som behöver\r\nbehandling. Det krävs helt enkelt att man finansierar\r\nverksamheten, och jag är högst bekymrad när det\r\ngäller flera av de landsting som Chris Heister har\r\nnämnt.\r\nJag vill dessutom ställa två frågor till Chris Heis-\r\nter.\r\nChris Heister talar mycket föraktfullt om den väl-\r\nfärdsmodell som vi har arbetat med och som bygger\r\npå dels offentlig verksamhet på viktiga områden -\r\nskolan, vården, omsorgen - dels på sociala försäk-\r\nringar som är gemensamt finansierade och öppna för\r\nalla. Hon tror att detta på något sätt är ett hot mot\r\nvälfärden. Säg mig ett enda samhälle, en enda nation,\r\nsom har gått längre när det gäller att fördela resurser-\r\nna till medborgarna än de samhällen som har använt\r\ndenna modell? Finns det några sådana exempel?\r\nFinns det några förebilder att söka efter? Berätta det i\r\nså fall för oss, Chris Heister. Sedan en sista fråga:\r\nHur gick det med tillväxten när ni regerade senast?\r\nEn liten kommentar till Ingrid Burman: Visst, de\r\nekonomiska åtstramningarna har varit tuffa under\r\nperioden 1995-1998. Men det är viktigt att påpeka att\r\nde nog i stor utsträckning var en förutsättning för att\r\nvi skall kunna klara välfärden för nästa generation.\r\nDet var nödvändigt att komma ur det ekonomiska\r\nmoraset.\r\nFör Birgitta Carlsson vill jag påpeka att de som\r\nhar försökt att införa en grundpenning  eller en s.k.\r\ngrundlön eller grundtrygghet som ersättning för de\r\ninkomstrelaterade försäkringssystemen i alla fall\r\nfaktiskt har misslyckats när det gäller att skapa en\r\nbättre fördelning. Det finns inga exempel på att\r\ngrundtrygghetssystemen faktiskt ger den grundtrygg-\r\nhet som man säger sig sträva efter. För min del är jag\r\nför att vi arbetar vidare -  jag återkommer till det -\r\nmed de inkomstrelaterade systemen, dvs. att du skall\r\nvara garanterad en rimlig del av din inkomst när du\r\nråkar ut för sjukdom eller när du blir gammal.\r\nJag skall också säga till Ulla-Britt Hagström när\r\ndet gäller detta med väntetider: Förväxla nu inte Han-\r\ndikappombudsmannens ganska alarmerande rapport,\r\nsom handlade om ett antal fall som har gått vidare till\r\nprövning i länsrätten, med den allmänna hanteringen\r\nav ansökningar om vårdbidrag eller assistansersätt-\r\nningar. Det är dessbättre inte så att den bild som\r\nHandikappombudsmannen ger av dessa specialfall är\r\ngiltig för alla fall. Den normala handläggningstiden är\r\n4-5 månader. Vi kan diskutera om den är för lång,\r\nmen det är vad som gäller. Handikappombudsman-\r\nnens rapport var så allvarlig att jag sade att vi måste\r\ngöra en översyn så att vi förkortar  handläggningsti-\r\nderna för komplicerade fall, som hon pekade på, och\r\natt vi framför allt måste diskutera hur lång tid det\r\nskall ta innan länsrätten ger besked.\r\nDetta var några kommentarer till debatten. Jag\r\nhoppas att vi kan fortsätta den. Låt mig emellertid\r\nanvända resten av min talartid till att reflektera något\r\növer den svenska välfärdsdebatten.\r\nNär vi nu är på väg att avsluta 1900-talet tror jag\r\natt man kan sammanfatta 1900-talets politiska debatt\r\nför svenskt vidkommande genom att peka på två stora\r\nsociala perspektivskiften.\r\nDet ena viktiga perspektivskiftet skedde under de\r\ntvå första årtiondena på 1900-talet och det andra\r\nperspektivskiftet under de två sista årtiondena.\r\nVid sekelskiftet var Sverige mitt uppe i den stora\r\nindustriella moderniseringen. Den nya tekniken hade\r\ngett löften om nya landvinningar för den mänskliga\r\ncivilisationen. Framtiden tillhörde maskinerna, plane-\r\nrades av ingenjörerna och, kunde man se på den ti-\r\nden, bestämdes av patronerna. Det fanns förhopp-\r\nningar om den nya teknikens möjligheter att skapa\r\nnya materiella förutsättningar för den mänskliga civi-\r\nlisationen. Det fanns många drömmar om att tekniken\r\nskulle ge oss en ny tid.\r\nMen under seklets första årtionden försköts det\r\nsamhälleliga perspektivet från den nya teknikens\r\nmateriella möjligheter till den industriella produktio-\r\nnens sociala effekter. Klassamhällets orättvisor, fat-\r\ntigdomen och den sociala misären blottlades. Jämlik-\r\nhet blev ett i vida kretsar accepterat mål för sam-\r\nhällsutvecklingen.\r\nSocialdemokraterna och den tidens liberaler, Ka-\r\nrin Pilsäter, vann gehör, inte bara för sin kritik av\r\nmissförhållandena utan också för sin förklaring av\r\nsamhällets orättvisor. Tillsammans lyckades de visa\r\natt de sociala problemen hade att göra med brister i\r\nsamhällets organisation och att denna inte var given\r\nav någon oåtkomlig makt. Med allmän och lika röst-\r\nrätt kunde samhället förändras, och med det sociala\r\nreformarbete som sedan utvecklades kunde klass-\r\ngränserna bit för bit rivas ned och friheten vidgas. Det\r\nfanns ingen motsättning mellan jämlikhet och frihet.\r\nDet andra sociala perspektivskiftet har således\r\nskett under de två senaste årtiondena. För att använda\r\nen formulering av den amerikanske ekonomen John\r\nKenneth Galbraith domineras det sena 1900-talet av\r\nföreställningen att det är de fattiga som har för myck-\r\net pengar, att de rika har för lite pengar och att det\r\ngäller för politiken att korrigera detta missförhållan-\r\nde.\r\nDet har åter blivit en sanning att strävan efter\r\njämlikhet motverkar individens frihet. 1990-talets\r\nstora ekonomiska kriser har alltså hanterats i ett poli-\r\ntiskt klimat, där framträdande ekonomer och sam-\r\nhällsdebattörer beskrivit fördelningspolitik och social\r\ntrygghet som antingen väsentliga orsaker till kriserna\r\neller i vart fall som avgörande hinder för att lösa dem.\r\nDe få resonerande analyserna har överröstats av\r\nideologiskt motiverade krav på ökade inkomstskill-\r\nnader och försämrade välfärdssystem.\r\nDe internationella finanskriserna i början av 70-\r\ntalet som följdes av inhemskt ekonomiskt lättsinne\r\nledde till stora underskott i finanserna. När vi skulle\r\ndiskutera lösningar på detta framfördes just tanken\r\nom att man borde rasera trygghetssystemen.\r\nSocialdemokratin fick ansvar för att reda ut finan-\r\nserna. Och det blev ganska framgångsrikt. Men det är\r\ningen tvekan om att det har fått betydelse också för\r\nvårt välfärdssystem.\r\nNär vi nu har en ekonomi i hygglig balans och när\r\nvi nu börjar arbetet för att möta ett nytt århundrade,\r\nmenar jag att den viktigaste politiska uppgiften, åt-\r\nminstone för oss socialdemokrater, är att åter vrida\r\nperspektivet. Nu måste reformarbetet åter ta sin ut-\r\ngångspunkt hos dem som har det sämst. Vi måste åter\r\nse att den viktigaste uppgiften är att minska klasskill-\r\nnaderna och bygga ut välfärden. Vi är nämligen\r\növertygade om,  precis som det var i början av seklet,\r\natt välfärden inte är frihetens motsats. Välfärd är inte\r\nheller något hinder för ekonomisk tillväxt utan snara-\r\nre en förutsättning för den. En utvecklad välfärdspo-\r\nlitik som tar sikte på att minska skillnaderna är för-\r\nmodligen den enda förutsättningen för att människor\r\nskall möta framtiden med optimism, delta i det euro-\r\npeiska samarbetet, acceptera internationaliseringen\r\noch ställa sig positiva till den nya informationstekni-\r\nken. Om vi kan garantera människor att vi tar vårt\r\npolitiska ansvar genom att bygga ut välfärdssystemen\r\noch bygga vidare på den generella välfärdens princip-\r\ner, då tror jag att människor är med oss in i ett nytt\r\nårtusende.</pre><pre>Anf.  69  CHRIS HEISTER (m) replik:\r\nFru talman! Återigen talar socialministern om att\r\ndet är viktigt att minska klyftorna, att det är viktigt att\r\nde som har det sämst ställt får det bättre och att det är\r\nviktigt att sjukvården blir bättre.\r\nMen jag skulle vilja fråga socialministern: Vad\r\ngör socialministern för att sjukvården skall bli bättre\r\nså att köerna försvinner? Vad gör socialministern för\r\natt de som har det sämst ställt skall få det bättre?\r\nPrecis som när det gäller superdepartementet tittar\r\nman i propositionsförteckningen, men det finns ing-\r\nenting där som visar att det skall komma något nytt\r\noch revolutionerande under våren, allt det som soci-\r\nalministern har talat om, både här i kammarens talar-\r\nstol och runt om i landet. Var finns den socialdemo-\r\nkratiska politiken för att åstadkomma en bättre väl-\r\nfärd?\r\nSocialdemokraterna har nu regerat i fyra år, och\r\nköerna växer. Ni har försökt med frivilliga överens-\r\nkommelser med landstingen. Ni har infört en behand-\r\nlingsgaranti. Och nu har ni utökat statsbidragen. Men\r\nköerna har ju inte minskat i alla fall. Vi har fortfaran-\r\nde tiotusentals människor som står i kö. Var finns er\r\npolitik för att göra det bättre?</pre><pre>Anf.  70  Socialminister LARS ENGQVIST (s)\r\nreplik:\r\nFru talman! Chris Heister borde fundera lite innan\r\nhon går vidare i debatten. Beslutet om de s.k. Pers-\r\nsonpengarna fattades i den här kammaren med med-\r\nverkan av Chris Heister. Men hon röstade emot. Hon\r\nville inte att sjukvårdshuvudmännen skulle få de\r\nresurser som vi menar behövs för att garantera en god\r\nsjukvård. Det betyder alltså att landstingen och sjuk-\r\nvårdshuvudmännen under detta år skulle ha fått 5\r\nmiljarder kronor mindre och nästa år ytterligare 5\r\nmiljarder kronor mindre om Chris Heister hade fått\r\nbetstämma. Det handlar faktiskt om att ge sjukvårds-\r\nhuvudmännen resurser för att klara sjukvården. Det\r\nräcker inte med att bara formulera slagord.</pre><pre>Anf.  71  CHRIS HEISTER (m) replik:\r\nFru talman! I mitt landsting, Stockholms läns\r\nlandsting, satsar man 700 miljoner kronor mer än vad\r\nSocialdemokraterna satsade i fjol på sjukvården. Av\r\ndem avsätter man 300 miljoner kronor för att minska\r\nköerna. Man gör också förändringar för att skapa\r\nmöjlighet för personalen att få bättre arbetsvillkor,\r\noch man försöker på andra sätt se till att man får mer\r\nsjukvård för de resurser som man har. Det är i de\r\nmoderatstyrda landstingen som man nu inför en vård-\r\ngaranti och ger möjlighet för människor att få vård i\r\ntid. Vad gör socialministern för att minska sjukvårds-\r\nköerna?</pre><pre>Anf.  72  Socialminister LARS ENGQVIST (s)\r\nreplik:\r\nFru talman! Chris Heister, jag försökte alldeles\r\nnyss förklara den socialdemokratiska regeringens\r\npolitik när det gäller landstingen. Vi har också sagt att\r\nvi långsiktigt får bedöma om det behövs mer resurser\r\nför att klara sjukvården. Men nu har vi en plan som\r\ninnebär att landstingen får ökade resurser genom de\r\ns.k. Perssonpengarna. Vi är alldeles övertygade om\r\natt detta innebär att landstingen får bättre möjligheter.\r\nOch sannolikt är det så att detta är det som de borger-\r\nliga partierna i Stockholm har utnyttjat för att sänka\r\nskatten. Det må vara hänt, men poängen är att om de\r\ninte hade sänkt skatten och gått på den socialdemo-\r\nkratiska linjen i Stockholms läns landsting hade det\r\navsatts mer resurser för att just klara köerna än det\r\nsom den borgerliga majoriteten föreslog.\r\nVad Chris Heister gör är alltså att jämföra med\r\nförra året. Men inför de resursförstärkningar som\r\nkommer hade Socialdemokraterna föreslagit ökade\r\nresurser i stället för att sänka skatten.</pre><pre>Anf.  73  KARIN PILSÄTER (fp) replik:\r\nFru talman! Jag noterade att socialministern inte\r\nhade någon kommentar till mitt inlägg som framför\r\nallt handlade om att ett eget jobb är en viktig väl-\r\nfärdsfråga och en viktig väg till jämlikhet.\r\nI stället har jag med intresse lyssnat på den här\r\ndebatten om pengar. Socialministern sade ungefär att\r\nhan inte har något emot att man ställer ut löften, men\r\nsedan tycks han vara mest kritisk mot dem som för-\r\nsöker uppfylla sina löften snarare än mot dem som\r\ninte ens försöker.\r\nDet har ju pågått en mycket bisarr debatt under de\r\nsenaste dagarna om Socialdemokraternas vallöften\r\nom plats i barnomsorgen för barn till arbetslösa, till\r\ndem som står utanför arbetsmarknaden. Jag skulle\r\ndärför vilja fråga om socialministern har någon annan\r\nkommentar till detta än att man måste lagstifta för att\r\nsocialdemokratiska kommunalpolitiker skall genom-\r\nföra socialdemokratiska vallöften.</pre><pre>Anf.  74  Socialminister LARS ENGQVIST (s)\r\nreplik:\r\nFru talman! Jag delar Karin Pilsäters alldeles\r\ngrundläggande hållning när det gäller sysselsättning\r\noch arbete som grunden för välfärd. Det är inte möj-\r\nligt att bygga ett fungerande välfärdssamhälle om vi\r\ninte har i princip full sysselsättning, dvs. att alla män-\r\nniskor som vill och kan arbeta också får möjlighet till\r\ndet.\r\nMen Karin Pilsäter glömde bort att sysselsättning-\r\nen under förra året, då 1 200 färre tydligen försörjde\r\nsig som egna företagare, ökade med 100 000. 100 000\r\nfler i sysselsättning är ett resultat av den politik som\r\nhar förts av socialdemokratin.\r\nDen viktiga poängen är alltså att välfärd utan sys-\r\nselsättning förmodligen är omöjlig. Och det handlar\r\nom att föra en politik som ökar välfärden.</pre><pre>Anf.  75  KARIN PILSÄTER (fp) replik:\r\nFru talman! I dagens AKU anges att beräkningar-\r\nna för förra året är att 57 000 fler har jobb och ingen-\r\nting annat.\r\nDen här debatten som nu har pågått och som jag\r\ntycker är lite bisarr - för att gå tillbaka till välfärden -\r\nhandlar ju just om hur man skall försöka komma\r\növerens om att man skall försöka genomföra sina\r\nvallöften. I detta fall har det rört just frågan om barn-\r\nomsorg till barn vilkas föräldrar står utanför arbets-\r\nmarknaden. Men väldigt många av de viktiga väl-\r\nfärdstjänsterna utförs ju och betalas via kommuner\r\noch landsting. Jag vill därför återigen fråga:\r\nKan man som väljare påräkna att de socialdemo-\r\nkratiska kommunalpolitikerna genomför era vallöften\r\nute i kommunerna frivilligt, eller kan socialdemokra-\r\ntisk kommunalpolitik bara genomföras med statlig\r\nlagstiftning?</pre><pre>Anf.  76  Socialminister LARS ENGQVIST (s)\r\nreplik:\r\nFru talman! Jag skall börja med att ta upp statisti-\r\nken om sysselsättningen. Den statistik som jag hänvi-\r\nsade till handlar om jämförelser från oktober till ok-\r\ntober. Den redovisades för någon vecka sedan. Från\r\noktober 1997 till oktober 1998 ökade faktiskt syssel-\r\nsättningen med 100 000. Men om vi jämför det med\r\nkalenderåret 1998 så är ökningen något mindre för\r\nkalenderåret därför att sysselsättningsökningen har\r\ntrappats av något under det senaste året.\r\nMen poängen var att nu ökar sysselsättningen.\r\nSysselsättningen ökar, och den ökar fortsättningsvis.\r\nOch det tror jag är en grund för att vi skall lyckas\r\nmed välfärdspolitiken.\r\nDen andra frågan som Karin Pilsäter ställde\r\nhandlar i grunden om två viktiga principer. Båda två\r\nmåste vi upprätthålla. Å ena sidan skall de beslut som\r\nfattas här i riksdagen och som gäller möjligheten att\r\nskapa nationella mål följas. Å andra sidan är det klart\r\natt vi gemensamt slåss för en sorts kommunal själv-\r\nbestämmanderätt. Det är inte alldeles enkelt att reda\r\nut detta. Min ståndpunkt är ganska klar, nämligen att\r\nom kommuner, oavsett partibeteckning hos dem som\r\nbestämmer, inte följer det som beslutas här får vi hitta\r\nsanktioner mot kommunerna.</pre><pre>Anf.  77  INGRID BURMAN (v) replik:\r\nFru talman! Jag tänkte börja med att kommentera\r\nsocialministerns kommentar om mitt inlägg. För\r\ntydlighets skull är det viktigt med en sund ekonomi\r\nför att bygga välfärd. Jag delar socialministerns upp-\r\nfattning att det var nödvändigt med en budgetsane-\r\nring. Vänsterpartiet bidrog också aktivt med en stor\r\ndel av den budgetsaneringen, främst på inkomstsidan.\r\nSedan fick budgetsaneringen en annan inriktning\r\ntillsammans med en annan part. Det är historia.\r\nJag lyfte upp det hela därför att vi nu ser att den\r\nåtstramningspolitik som har förts har visat att man har\r\nfått ökade klassklyftor. Det har också varit en gro-\r\ngrund för nyfattigdomen. Det är den plattformen som\r\ni alla fall bygger min politiska viljeinriktning att det\r\när dags nu att skapa en annan form av balans, en\r\nvälfärdsbalans där vi måste titta på de svaga grupper-\r\nna. Jag är glad att socialministern verkar ha samma\r\ninställning.\r\nJag har också några frågor, men dem får jag åter-\r\nkomma till i mitt nästa inlägg.</pre><pre>Anf.  78  Socialminister LARS ENGQVIST (s)\r\nreplik:\r\nFru talman! Ingrid Burman och jag är säkert över-\r\nens i vissa principiella frågor när det gäller synen på\r\nvälfärden. Exakt vilka resultat 90-talets ekonomiska\r\npolitik har fått för välfärdssystemen vet vi inte. Vi\r\nkan se en del av det, och det är ganska dystert. Utan-\r\nförskapet har ökat. Marginaliseringen har ökat. Vi ser\r\nnya problem, och de måste vi ta fatt i.\r\nMen helhetsbilden saknas. Därför kommer vi nu\r\natt tillkalla en forskargrupp som skall göra ett socialt\r\nbokslut för 90-talet, som grund för den politik vi\r\nbehöver föra på 2000-talet.\r\nDet är inte så, som har påpekats tidigare, att det\r\ninte finns utrymme för mycket politisk handling utan\r\ndetta bokslut. Men det sociala bokslutet är nödvändigt\r\nför att få en helhetsbild. Det är nödvändigt för att få\r\nveta vad som egentligen skedde under åtstramnings-\r\npolitikens årtionde och vilka åtgärder vi behöver\r\nvidta för att långsiktigt stärka de svenska välfärds-\r\nsystemen.</pre><pre>Anf.  79  INGRID BURMAN (v) replik:\r\nFru talman! Jag har redan sagt att vi i Vänsterpar-\r\ntiet är väldigt glada över utredningen. Vi har flera\r\ngånger motionerat om motsvarigheten till en lågin-\r\nkomstutredning. Jag hör att den här utredningen går i\r\nden riktningen, och det är bra.\r\nMen det finns också saker som man behöver åt-\r\ngärda och som inte kan vänta på en utredning. Jag har\r\nnågra frågor till socialministern.\r\nDen ena frågan rör rapporterna som kommer när\r\ndet gäller äldreomsorgen. Det är inte så länge sedan\r\nvi antog en nationell handlingsplan i riksdagen. Men\r\ndenna har tydligen inte fått genomslag ute i verksam-\r\nheterna, utan det kommer nu rapporter om att det\r\nfaktiskt inte är så roligt för de äldre. Avser socialmi-\r\nnistern att vidta några åtgärder med anledning av\r\ndetta?\r\nMin andra fråga gäller grupper som i dag tvingas\r\nleva på socialbidrag som permanent försörjning, t.ex.\r\näldre invandrare som inte har intjänat pensionspoäng\r\neller pension här i Sverige. För dem har socialbidra-\r\ngen blivit en permanent försörjningskälla. Har soci-\r\nalministern något förslag? Avser socialministern att\r\nvidta någon åtgärd när det gäller detta?</pre><pre>Anf.  80  Socialminister LARS ENGQVIST (s)\r\nreplik:\r\nFru talman! Jag tror att Ingrid Burman känner till\r\nde beslut som fattades om äldreomsorgen och äldre-\r\nprojektet, som börjar den 1 januari 1999. Det innebär\r\natt det ställs 300 miljoner kronor till förfogande för\r\nen rad olika förstärkningar när det gäller äldreomsor-\r\ngen.\r\nDet arbetet har ju börjat nu, och det är inte rimligt\r\natt tro att vi skulle kunna avmäta resultat redan den\r\n20 januari. Men det arbetet är en viktig del för att\r\nstärka äldrepolitiken.</pre><pre>Anf.  81  BIRGITTA CARLSSON (c) replik:\r\nFru talman! Jag ställde en fråga i mitt anförande\r\nsom jag inte fick svar på. Det gällde just det sista som\r\nIngrid Burman tog upp. Jag frågade socialministern\r\nom det inte var läge att slopa riksnormen och i stället\r\ninföra en grundpenning utan individuell prövning,\r\nsamt att låta socialkontoren återgå till sin ursprungli-\r\nga uppgift att vara samhällets yttersta skyddsnät. Vi\r\nbeslutar ju om saker som berör kommunernas eko-\r\nnomi. När vi då beslutar om en riksnorm för socialbi-\r\ndrag tycker vi att det också är viktigt att vi tar det\r\nekonomiska ansvaret.</pre><pre>Anf.  82  Socialminister LARS ENGQVIST (s)\r\nreplik:\r\nFru talman! Socialtjänstutredningen har i uppgift\r\natt utreda frågan om fördelningen mellan kommun\r\noch stat när det gäller socialbidragen och kostnads-\r\nansvaret, och därmed naturligtvis också hela ansvaret\r\nför den delen av socialtjänsten som handlar om soci-\r\nalbidrag. Vi kommer att i maj månad få social-\r\ntjänstutredningens rapport, och vi får då ta ställning\r\ntill frågan om vilket ansvar staten skall ta. Däri ligger\r\nju frågan, i vilken mån staten skall ersätta hela eller\r\ndelar av socialbidragen. Vi får återkomma till den\r\nfrågan.</pre><pre>Anf.  83  BIRGITTA CARLSSON (c) replik:\r\nFru talman! Jag ser med spänning fram emot det\r\nförslag som kan komma ur detta.\r\nSocialministern tog upp vårt förslag till samord-\r\nnad trygghetsförsäkring. Det är inget bra system vi\r\nhar i dag, när många människor hamnar mellan olika\r\nsystem eller försöker saxa sig fram mellan olika sys-\r\ntem. Vi vill ha en samordnad trygghetsförsäkring med\r\nen grundtrygghet i botten. Det skulle vara en samord-\r\nning vid sjukdom, arbetsskada, arbetslöshet och för-\r\ntidspension. Det systemet tror vi på, på sikt. Även om\r\nman har prövat det i andra länder måste vi kunna\r\nutreda och hitta en modell som skulle kunna passa för\r\noss här i Sverige.</pre><pre>Anf.  84  ULLA-BRITT HAGSTRÖM (kd) re-\r\nplik:\r\nFru talman! Jag tackar socialministern för att so-\r\ncialministern tar tag i handläggningen just vad gäller\r\nfunktionshindrade barn och föräldrars väntetider. Jag\r\ntog inte upp drastiska siffror på tre år och föräldrar\r\nsom t.o.m. har tröttnat. Men det är bra att socialmi-\r\nnistern tar tag i det.\r\nDäremot vill jag fråga varför socialministern är så\r\nkritisk till samhällslösningar som ger pengar tillbaka.\r\nOm vi tittar på vården på lika villkor är frågan: Var-\r\nför skall vi inte använda våra samhällsresurser så\r\neffektivt och positivt som möjligt?\r\nJag satt med i den utredning som Kommunför-\r\nbundet var klar med 1996, Framtidens närvård. Vi\r\ntalade t.ex. mycket om helhet och FINSAM-pengar.\r\nVarför skall vi inte kunna ha kvar det systemet? Är\r\ndet revirgränser som skall behållas? Eller vad handlar\r\ndet om?</pre><pre>Anf.  85  Socialminister LARS ENGQVIST (s)\r\nreplik:\r\nFru talman! Det pågår ett arbete med det som\r\nkallas SOCSAM. Från FINSAM-projektet, som bara\r\nhandlade om sjukförsäkringen, försäkringssystemet\r\noch sjukvården, har det vidgats till att också gälla\r\nsocialtjänsten och arbetsförmedlingarna. Jag är all-\r\ndeles övertygad om att vi kan hitta samverkansformer\r\nmellan dessa tre olika samhälleliga trygghetsinstutio-\r\nner för att minska köerna och använda pengarna ef-\r\nfektivare än vad vi gör i dag. Det projektet pågår.\r\nJag är övertygad om att SOCSAM-idén, som\r\nhandlar om ett vidgat samarbete, är bättre än att man\r\nbara begränsar det till försäkringssystemet och sjuk-\r\nvården. Det arbetet pågår och vi får en chans att ut-\r\nvärdera och se vad det kan innebära. Jag vill varna för\r\nföreställningen om att man genom att avskaffa för-\r\nsäkringssystemet på något sätt skall kunna satsa alla\r\npengar på verksamheten. Vi behöver också slå vakt\r\nom ett fungerande försäkringssystem.</pre><pre>Anf.  86  ULLA-BRITT HAGSTRÖM (kd) re-\r\nplik:\r\nFru talman! Då vill jag tacka socialministern för\r\nsvaret. Jag tror att vi är inne på samma linje, att vi\r\nskall utveckla det här i mån av de förutsättningar och\r\nmöjligheter som finns.\r\nJag var snarast rädd för att regeringen hade av-\r\nskaffat idén. Men då finns alltså både FINSAM-\r\nprojektet och SOCSAM-projektet kvar, och man kan\r\nutveckla detta tillsammans, och då tackar jag för\r\nsocialministerns positiva svar.</pre><pre>Anf.  87  KENNETH JOHANSSON (c) re-\r\nplik:\r\nFru talman! Jag har två frågor till socialministern.\r\nLandstingsförbundet visar i en rapport som samman-\r\nfattar landstingens ekonomi under 1998 att det för att\r\nåterföra standarden inom hälso- och sjukvården till\r\n1994 års nivå krävs ca 5 miljarder kronor. Jag skulle\r\nförst vilja fråga socialministern vilka kommentarer\r\nhan har till Landstingsförbundets analys.\r\nMin andra fråga handlar om det som har om-\r\nnämnts här, nämligen personalförsörjningen. Det är\r\nviktigt att vi har en säkrad framtida  personalförsörj-\r\nning. Vilka konkreta åtgärder planerar regeringen för\r\natt se till att den viktigaste resurs som vi har, nämli-\r\ngen personalen, är tryggad för framtiden?</pre><pre>Anf.  88  Socialminister LARS ENGQVIST (s)\r\nreplik:\r\nFru talman! När det gäller landstingens ekonomi\r\nbör Landstingsförbundets bedömning ställas mot\r\nandra bedömningar. Det gäller att väga samman dem.\r\nVad gäller sjukvårdskostnaderna bedömer exem-\r\npelvis Socialstyrelsen att det knappast behövs nya\r\nresurser i förhållande till dem som vi nu beslutat om\r\nför de närmaste åren.\r\nDet är en väldigt stor skillnad mellan de här två\r\nbedömningarna, och vi får väga samman dem. Jag\r\ntror att de viktigaste beskeden på kort sikt till lands-\r\ntingen är att villkoret att landstingen skall klara ba-\r\nlanskravet till år 2000 gäller, att de skall koncentrera\r\nsig på att hitta rationellare effektiva arbetsmetoder, att\r\nde skall se över sin organisation och att de skall ge-\r\nnomföra de omstruktureringar som de kan och bör\r\ngöra här och var.\r\nPå lång sikt, kanske bortom en femårsperiod, är\r\njag övertygad om att vi behöver skjuta till mer av\r\nsamlade resurser till sjukvården.</pre><pre>Anf.  89  KENNETH JOHANSSON (c) re-\r\nplik:\r\nFru talman! I den första delen har jag samma upp-\r\nfattning. Jag tror att hälso- och sjukvården på lång\r\nsikt behöver ytterligare resurser. Men det är en av\r\nlösningarna. Det viktigaste är att vi är öppna för att\r\nhitta nya organisatoriska lösningar och ser till att alla\r\nlandsting i vårt land har rättvisa förutsättningar vad\r\ngäller statsbidrag o.d.\r\nNär det gäller personalförsörjningen är det min\r\nuppfattning att kommuner och landsting och även\r\nriksdag och regering måste jobba mycket intensivt för\r\natt hitta nya flexibla lösningar som kan möta de stora\r\nbehov som finns av både ökad och tryggad personal-\r\nförsörjning inför framtiden.</pre><pre>Anf.  90  Socialminister LARS ENGQVIST (s)\r\nreplik:\r\nFru talman! En särskild kommission diskuterar nu\r\nfrågan om personalrekryteringen inom vårdsektorn.\r\nDenna kommission, där jag själv är en av ledamöter-\r\nna, skall presentera sina synpunkter och förslag i\r\nslutet av våren. Men det skall påpekas att det är hu-\r\nvudmännen som är ansvariga för personalrekrytering\r\noch personalfrågor. Det är ganska viktigt att huvud-\r\nmännen, landstingen likaväl som kommunerna, re-\r\nflekterar över sitt ansvar för den långsiktiga personal-\r\nrekryteringen.\r\nJag tror att det behövs ganska mycket av föränd-\r\nringar i arbetsmiljö, arbetsorganisation, möjligheter\r\natt utveckla den egna kompetensen osv. för att jobben\r\ninom vårdsektorn skall kunna vara attraktiva.\r\nVi kommer alltså att lägga fram ett förslag som så\r\nsmåningom skall behandlas av riksdagen.</pre><pre>Anf.  91  LENNART KOLLMATS (fp) re-\r\nplik:\r\nFru talman! Socialministern talade om den of-\r\nfentliga verksamheten inom vården. Jag vet att många\r\ngör ett väldigt bra jobb där. Men som även Karin\r\nPilsäter pekade på finns det många som gör ett bra\r\njobb också inom privat vård.\r\nSocialministern talade också vackert om männi-\r\nskans frihet men undvek ordet valfrihet, som ger\r\nmöjlighet för människor att få ökad makt över sina\r\negna liv.\r\nLåt mig ta ett exempel fram tandvården. Det finns\r\nett märkligt landstingsmonopol på barn- och ungdom-\r\nstandvård. T.o.m. för myndiga invånare i Sverige\r\nfinns ett landstingsmonopol inom tandvården. Det är\r\ndå väldigt stor risk för att det blir en snedvriden kon-\r\nkurrens i förhållande till den privata tandvården.\r\nJag undrar om socialministern kan tänka sig att\r\nslopa landstingsmonopolet för myndiga svenskar och\r\näven för barn och ungdomar och därmed förbättra\r\nvälfärden genom ökad valfrihet.</pre><pre>Anf.  92  Socialminister LARS ENGQVIST (s)\r\nreplik:\r\nFru talman! Låt mig först redovisa en principiell\r\nuppfattning som är mycket viktig. Jag anser att hela\r\nsjukvården också i framtiden skall vara offentligt\r\nfinansierad, skall ligga under det politiska ansvaret\r\noch skall lyda under den demokratiska beslutsproces-\r\nsen.\r\nDet betyder inte och får inte betyda att all pro-\r\nduktion av vård skall ligga inom det offentliga områ-\r\ndet. Jag menar att det är ett ansvar för huvudmännen\r\natt sträva efter mångfald och efter att arbeta med flera\r\nleverantörer. Jag tror att det är ett effektivt sätt att\r\npröva skilda arbetsmetoder. Däremot har jag, vilket\r\nmöjligtvis är bekant, varnat för att man om man gör\r\nsig av med hela enheter, centrala delar av sin sjuk-\r\nvård, riskerar att förlora handlingsfriheten på den\r\npolitiska sidan, och det tycker jag att man skall vara\r\nförsiktig med.\r\nNär det gäller just tandvården, som Lennart Koll-\r\nmats frågar om, ser jag inga skäl att ändra det system\r\nsom råder nu.</pre><pre>Anf.  93  LENNART KOLLMATS (fp) re-\r\nplik:\r\nFru talman! Det var inte offentligt finansierad\r\nvård utan just produktionen som jag tog upp. Man\r\nriskerar självklart i hög grad att vuxentandvården blir\r\nsubventionerad via barntandvården när barntandvår-\r\nden är monopoliserad. Att man inte ens låter myndiga\r\nsvenskar, 18-19-åringar,  välja att gå till samhällsbe-\r\ntald privat tandvård tycker jag är mycket dåligt.</pre><pre>Anf.  94  Socialminister LARS ENGQVIST (s)\r\nreplik:\r\nFru talman! Låt mig svara mycket kort. Jag har\r\nväldigt svårt att se poängen med att ändra detta. Just\r\nbarn- och ungdomstandvården är en av de vårdsekto-\r\nrer som fungerar allra bäst och som vi faktiskt har\r\nanledning att vara stolta över när det gäller det svens-\r\nka folkets tandstatus. Vi har blivit av med väldigt\r\nmånga problem och har hälsotal på tandvårdsområdet\r\nsom är unika i världen. Det beror i hög grad på det\r\nsätt som vi har organiserat barn- och ungdomstand-\r\nvården på.</pre><pre>Anf.  95  TREDJE VICE TALMANNEN:\r\nReplik begärdes även av Bo Lundgren, men Bo\r\nLundgren har inte rätt till replik. Bo Lundgren är\r\nnämligen näste talare på talarlistan och kan inte bryta\r\ntalarlistan med replik. Men ordet för anförande går nu\r\ntill Bo Lundgren.</pre><pre>Anf.  96  BO LUNDGREN (m):\r\nFru talman! Det kändes trist att höra en socialmi-\r\nnister som trots de stora bristerna i de offentliga soci-\r\nala åtagandena inte visade några ansatser till ompröv-\r\nning. Några lösningar för framtiden skymtade inte\r\nalls.\r\nJag vill börja med att svara på den fråga som Lars\r\nEngqvist ställde till Chris Heister om hur tillväxten\r\nhar sett ut under det senaste decenniet. Det är alldeles\r\nriktigt att vi från sommaren 1990, när socialdemo-\r\nkraterna regerade, fick se hur effekterna av spekula-\r\ntionsbubblan på 80-talet, den som Kjell-Olof Feldt\r\noch även Göran Persson har beskrivit, ledde till ett\r\nvåldsamt ras i ekonomin, minskande bruttonational-\r\nprodukt och produktion.\r\nDetta pågick fram till sommaren 1993, när ut-\r\nvecklingen vände. Vi fick en bra tillväxt åren 1994\r\noch 1995, till dess att återställare och annat återigen\r\nledde till en sämre utveckling.\r\nFru talman! Välfärd används ofta som en syno-\r\nnym för offentligt stöd, offentliga subventioner och\r\nandra offentliga åtaganden. Men välfärd är något\r\nbetydligt mer omfattande. Det är en kombination av\r\nvälstånd och trygghet. Vad välstånd är känner vi alla\r\ninstinktivt - levnadsstandard är ett annat ord för det.\r\nTryggheten är mycket mer komplicerad. Den kan\r\ndelas upp i två delar: en personlig trygghet och en\r\ngemensam trygghet.\r\nHur ser då situationen ut i dagens Sverige från ut-\r\ngångspunkten av personlig trygghet och gemensam\r\ntrygghet samt om välståndet som en viktig del av\r\nvälfärden i denna breda egentliga bemärkelse?\r\nJa, när det gäller välståndsutvecklingen kan vi ju\r\nkonstatera att sedan vi fick den snabba expansionen\r\nav offentlig sektor, de höga skatterna och de omfat-\r\ntande regleringarna har tillväxttakten i Sverige varit\r\nså låg jämfört med andra länder att vår levnadsstan-\r\ndard har utvecklats sämre. Det drabbar naturligtvis\r\nmänniskorna. Det har givit sämre välfärd än vad som\r\nhade varit möjligt.\r\nDen personliga tryggheten innebär ju en känsla\r\nhos individer och familjer av att normalt kunna klara\r\nsig själva, att kunna leva på sin lön, att kunna spara\r\nför att ha en buffert; att kort sagt känna den trygghet\r\noch det oberoende som man kan få när man har kon-\r\ntroll över både sin egen ekonomi och sin egen sociala\r\nsituation och man har ett arbete. Sådan kan man inte\r\nsäga att situationen är i dag.\r\nVi hade en debatt för ett par år sedan som gällde\r\natt barnfamiljer gick ut och sade: Vi har inte råd att\r\nbetala barnens sjukvårdsavgifter. Vad var felet? Var\r\ndet sjukvårdsavgifterna som var för höga? Nej, pro-\r\nblemet var att barnfamiljer hade för lite kvar efter\r\nskatt, och de små marginalerna gjorde att de upplevde\r\natt de blev klämda och hade svårt att få utrymme för\r\ndet som ändå var så nödvändigt. Det var ju därför\r\nsom den socialdemokratiska regeringen bestämde sig\r\nför att betala ut barnbidrag före midsommar i somras.\r\nEtt land där regeringen måste tidigarelägga barnbi-\r\ndragsutbetalningar för att barnfamiljer skall kunna få\r\nen dräglig midsommar är ett land där den personliga\r\ntryggheten har ersatts av en ny otrygghet.\r\nVi kan se på den gemensamma tryggheten. Trots\r\nvärldens högsta skatter har vi brister i äldreomsorgen,\r\nköer i sjukvården som tilläts växa fram efter 1994 när\r\nden vårdgaranti som fungerade slopades och brister i\r\nskolan och när det gäller andra offentliga åtaganden.\r\nTrots världens högsta skatter har vi ändå inte världens\r\nbästa välfärd i detta avseende.\r\nDet är egentligen en skandal när det gäller den se-\r\nnare delen att vi har en regering, har haft en socialmi-\r\nnister, och uppenbarligen fortfarande har en ny soci-\r\nalminister, som inte är lyhörda när de tar del av vad\r\nde som jobbar inom sjukvården skrev i en debattarti-\r\nkel i november 1997, nämligen att om de som kände\r\ntill vården bara fick chansen att själva på ett bättre\r\nsätt hantera och organisera den så skulle de kunna ge\r\nen bättre sjukvård för samma eller lägre kostnad.\r\nHade det varit en annan socialminister hade han\r\neller hon väl bett dessa personer att omedelbart kom-\r\nma upp till departementet och sagt: När sätter vi i\r\ngång, och vad gör vi? Men nej. Insnärjd i det gamla,\r\noförmögen till omprövning, fortsatte man med pengar\r\ntill just de politiker som inte hade kunnat hantera\r\nsituationen tidigare, de politiker som hade tagit på sig\r\nett så stort åtagande utan att kunna klara av det.\r\nDet som har inträffat under de år som socialde-\r\nmokratisk politik har präglat Sverige är att välståndet\r\nhar urholkats jämfört med andra länder, den personli-\r\nga tryggheten har urholkats och den gemensamma\r\ntryggheten har blivit sämre. På alla dessa tre punkter\r\nhar välfärden urholkats.\r\nVad skall man då göra? Vad är det som behövs?\r\nJa, det borde återigen vara ganska självklart. Det\r\nförsta som regeringen måste göra - eller Sveriges\r\nriksdag som ju, om den motion som vi moderater har\r\nväckt kan behandlas i riksdagen, har möjlighet att ta\r\nställning till det - är att skapa förutsättningar för\r\nsnabb tillväxt och fler jobb. Det är grunden för också\r\nden andra delen av välfärden, nämligen den personli-\r\nga och den gemensamma tryggheten. Det är åtgärder\r\nsom har med avregleringar, skattesänkningar och\r\nförbättringar i många andra avseenden att göra. Där\r\när regeringen passiv. Men det behövs ett program\r\nmed en stabil valutasituation, lägre skatter, mindre\r\nregleringar på arbetsmarknaden, högre kompetens\r\noch rätten för individer att själva skaffa egen kompe-\r\ntens samt mindre regleringar för småföretag. Detta är\r\nbasen för välfärd.\r\nFör det andra: För att öka den personliga trygg-\r\nheten krävs det ju att jobben växer fram så att man\r\nhar ett arbete. Det är en första förutsättning. Men man\r\nmåste också kunna leva av den inkomst arbetet ger,\r\nbåde leva och ha marginaler och kunna spara i nor-\r\nmalfallet. Det kräver att man sänker skatterna, och då\r\nräcker det inte med Göran Perssons fromma förhopp-\r\nningar. Det gläder i och för sig mig och oss moderater\r\natt Göran Persson nu säger att den skattepolitik han\r\nbekämpade i valrörelsen, nämligen förvärvsavdrag\r\nför att kompensera för egenavgifterna; just den skat-\r\ntepolitiken borde man sträva efter. Problemet för\r\nhonom och Socialdemokraterna är att det så sällan\r\nblir några sänkta skatter. Det är alltid vanliga löntaga-\r\nre som skall betala. Sannolikheten är rätt liten för att\r\ndet blir några egentliga skattesänkningar.\r\nDen politik man driver syftar ju till det. Man vill\r\nha ännu högre skatter och sedan mer subventioner,\r\nmindre valfrihet och maxtaxa. Man vill ha lägre av-\r\ngifter på dagis, vilket innebär alternativet högre skat-\r\nter. Det är också ett sätt att tvinga människor att välja\r\nen form av barnomsorg. Vi moderater vill stärka\r\nfamiljernas rätt att själva välja genom barnomsorgs-\r\navdrag, grundavdrag för barn och andra åtgärder som\r\nger familjerna rätten och den personliga trygghet som\r\nLars Engqvist vill ta ifrån dem.\r\nOch när det gäller den gemensamma tryggheten är\r\ndet klart att vi skall ta till vara de möjligheter som\r\nredovisas av just de fackliga företrädarna på vårdom-\r\nrådet att skapa en mindre politiskt styrd vårdapparat.\r\nMan skall självklart ha en gemensam finansiering,\r\nmen man måste också ta till vara möjligheterna för\r\ndem att göra det på ett bättre sätt.\r\nÄven när det gäller skolan skall vi ge valfrihet och\r\nskapa en situation där det blir viktigt och bra att ge\r\ngoda kunskaper.\r\nÅtgärder som syftar till att skapa förutsättningar\r\nför tillväxt och nya jobb, skattesänkningar som ger\r\nmänniskor möjlighet att leva på sin lön och åtgärder\r\nsom gör att de offentliga åtagandena begränsas till det\r\nsom man verkligen måste genomföra samt att man\r\ndessutom ser till att det också genomförs väl, det är\r\nett program som tyvärr dagens regering står handfal-\r\nlen inför, men som en opposition skulle kunna göra\r\nnågonting av.</pre><pre>Anf.  97  HANS ANDERSSON (v):\r\nFru talman! Låt mig säga det så är det sagt: Till-\r\nväxt och ökad sysselsättning är förutsättningen och\r\ngrunden för välfärd. Men dra inga enkla växlar på\r\ntidsserier med tillväxtstatistik, Bo Lundgren. Kasino-\r\nekonomi, efter en avreglering som ni gillade, bidrog\r\ntill mycket elände. En underfinansierad skattereform\r\nbidrog till ytterligare elände. Vi har en konservativ\r\nsvensk näringsstruktur, för lite nyföretagande, för lite\r\nentreprenörsskap och för lite kreativt företagande i\r\ntillväxtbranscher, javisst. Men den största delen av\r\nproblemet är faktiskt demografi. Antalet åldringar i\r\nSverige under den period som Bo Lundgren jämför\r\nmed är väsentligt högre än omvärldens. Men det\r\nhindrar inte att vi har stora problem.\r\nOch det hindrar inte, fru talman, att vi har väldiga\r\nproblem med vår välfärd. De flesta har talat här om\r\nvälfärd som välstånd, som Bo Lundgren gjorde, eller\r\nvälfärd som trygghet i vårdsystemet, och det är vik-\r\ntigt. Vi har haft mycket kritik av hur situationen ser\r\nut, och vi har varit rädda för vart nedskärningarna har\r\nlett oss.\r\nMen jag vill också betona andra saker. Jag tror att\r\nman kan ha välfärd i ett samhälle på olika BNP-\r\nnivåer. Jag tror att välfärd innehåller en viktig kom-\r\nponent av delaktighet, t.ex. när det gäller arbete. Hur\r\när det i dag med massarbetslösheten och med margi-\r\nnalisering av invandrargruppen? Pratar man välfärd\r\ndär? Ofärd var ordet, skulle jag säga!\r\nMan kan se detta socialt. Någon nämnde hur\r\nmånga som inte är med i vårt socialförsäkringssystem\r\nberoende på att de inte är med i arbetslivet. Vi har en\r\ngemensam jätteproblematik där, men vi åtgärdar inte\r\nden genom att avveckla socialförsäkringssystemet.\r\nJag är oerhört glad över socialministerns budskap mot\r\nslutet av anförandet om att vägen går i att utveckla\r\ndessa system och att minska klassamhället. Den pro-\r\nduktiva rättvisan leder framåt.\r\nBoendet ökar segregationen. Det är ytterligare så-\r\ndana välfärdsförluster som vi lider av och som jag\r\npersonligen verkligen känner av: Jag bor i ett sämre\r\nland, även om faktiskt BNP har ökat under den sista\r\ntioårsperioden.\r\nDetta gäller jämlikhet när det gäller lön, makt, re-\r\nsurser och fritid - klassaspekten är fortfarande så\r\ntydlig. Men detta gäller också mänskliga rättigheter.\r\nMänniskor utsätts för våld, sexualiserat våld, därför\r\natt de är kvinnor i första hand. Homosexuella utsätts\r\nför våld. Människor som har en annan bakgrund, som\r\ninvandrare, utsätts för våld. Kvinnor lönediskrimine-\r\nras. Funktionshindrade lönediskrimineras. Nu sätts en\r\nserie av lagstiftningar i verket för att förhindra att\r\nolika grupper i vårt land diskrimineras - på den fria\r\nmarknaden, Bo Lundgren. Och när vi då tar upp och\r\nskärper frågor om sexuella trakasserier och när vi\r\nskärper jämställdhetslagen för att förhindra att kvin-\r\nnor skall diskrimineras tycker jag alltid att det är ett\r\nenastående motstånd från de fria marknadskrafternas\r\nförsvarare här i kammaren, där jag tycker moderater-\r\nna går i spetsen.\r\nFrihet - ja! Makt - ja! Jag vill kalla kombinatio-\r\nnen av makt, frihet, rättvisa och icke-diskriminering\r\nsom jag och Vänsterpartiet vill stå för för jämlikhet.\r\nJag vill för dagen lyfta fram frågan om kön. Vi\r\nbrukar för det mest lyfta fram frågan om klass. Skär\r\njag med klassens kniv när det gäller löner, förmögen-\r\nheter, utbildningsnivå, arbetsmiljö och boende finner\r\njag att den kniven fungerar. Skär jag klassmässigt får\r\njag fram stora sociala skillnader.\r\nDet är likadant om jag tar könskniven och skär\r\ngenom vårt samhälle strukturellt och tittar på lön,\r\nförmögenhet, pension, arbetsskador, anställningsav-\r\ntal, obetalt arbete, deltider som är ofrivilliga, sexuella\r\ntrakasserier, ohälsa, hur handikappade får sina resur-\r\nser tilldelade, resursfördelningen i stort, kvinnliga och\r\nmanliga idrotter och för att inte tala om makten i\r\nnäringslivet. Hur många vd:ar är kvinnor?\r\nVem tar det sociala ansvaret? Vem tar hand om\r\ngubbarna, barnen och de äldre? Vem får alltid stiga\r\ntillbaka när de riktigt viktiga frågorna i samhället\r\nlyfts? Hur är det med krig? Det är mest män. Hur är\r\ndet med våldtäkter? Det är mest män. Hur är det med\r\nvåldet? Det är mest män.\r\nKvinnor exploateras i sexindustrin. Kvinnor ex-\r\nploateras i pornografin, som jag tycker att jag får på\r\nmig dagligen från TV, veckotidningar och t.o.m.\r\nflicktidningar. Detta är för mig stora välfärdsfrågor.\r\nJag vill verkligen som vänsterperson säga att jag har\r\nett ideologiskt motstånd mot vad de fria marknads-\r\nkrafterna har försett oss med. Vilken välfärdsförlust\r\nvi har drabbats av när alltför mycket har blivit mark-\r\nnad. Den är anonym, och där köper var och en vad\r\nhan kan eller vill. Det drabbar hårt klassmässigt. Men\r\ndet drabbar också väldigt hårt ur könssynpunkt.\r\nJag hatar klassamhället. Jag vill ha mer demokra-\r\ntiskt inflytande när det gäller att fördela makt, resur-\r\nser, pengar och trygghet. Därför är jag socialist. Men\r\njag hatar också det patriarkala maktsystem som vi\r\nlever under och som leder till de effekter jag nämnde.\r\nKönskniven är så precis när den skär i orättvisorna.\r\nDärför är jag feminist.\r\nJag läste i Aftonbladet häromdagen hur två mode-\r\nrater - Sten Tolgfors och Per Bill, som kommer upp i\r\ndebatten här senare - ondgjorde sig över Margareta\r\nWinberg som de tyckte var den som bidrog till den\r\npolarisering som finns mellan könen. Ha, ha! Tror ni\r\natt det är Margareta Winberg som bidrar till det? Det\r\när helt andra mekanismer som bygger på makt, över-\r\noch underordning och kommersiellt utnyttjande av\r\negenskaper som hänger ihop med de socialt konstrue-\r\nrade könen.\r\nNi säger i er artikel att varken män eller kvinnor\r\när offer för sina gener. Nej, men för den socialt kon-\r\nstruerade egenskap som kallas för kön. Lika lite som\r\nmoderater förstår vad klass innebär ur social syn-\r\npunkt lika lite har ni förstått vad kön innebär. Därför\r\när ni blinda när det gäller den källan till ofärd i vårt\r\nsamhälle och den källan för ökade klyftor.\r\nDet här är dokumenterat. SCB har en utmärkt\r\nsammanställning som heter På tal om kvinnor och\r\nmän. Där finns det oerhört mycket ledsamma saker\r\natt läsa om för oss som är intresserade av jämlikhet,\r\njämställdhet och rättvisa. Kvinnors och mäns löner\r\nkom häromdagen från Arbetslivsinstitutet och Statis-\r\ntiska Centralbyrån. Den visar att vi har backat lite\r\nsedan 1992 när det gäller att eliminera lönediskrimi-\r\nnering.\r\nKvinnors lön är 83 % i förhållande till männens.\r\nRäknar jag bort ålder, utbildning och yrkestillhörighet\r\nåterstår det fortfarande 7 %, eller 7 cm som jag bru-\r\nkar säga. Det är något slags snopptillägg som till-\r\nkommer det manliga könet. Lönediskriminering är\r\nenligt min uppfattning ett brott mot mänskliga rättig-\r\nheter.\r\nVi har anslutit oss till konventioner som förbjuder\r\ndetta. Vi har anslutit oss till EU-direktiv som förbju-\r\nder detta. Vi har en egen lagstiftning som förbjuder\r\ndetta. Ändå säger man - och det säger även regering-\r\nen, Lars Engqvist - att det är avtalsparterna som får\r\nsköta det.\r\nMarknaden är för hård för att avtalsparterna skall\r\nkunna lösa detta. Vi måste ha skarpare politiska in-\r\nstrument som tillåter de demokratiska institutionerna\r\natt upprätthålla lönejämlikhet mellan könen och för-\r\nbjuda diskriminering. Jag hoppas på ytterligare posi-\r\ntiva besked. Det finns ett litet tilläggsdirektiv. Men\r\ndet går alls icke så långt som nödvändigt är.</pre><pre>Anf.  98  BO LUNDGREN (m) replik:\r\nHerr talman! När man hört Margareta Winberg\r\nnär hon har karakteriserat lokalvårdsarbete som pi-\r\ngjobb, vilket är ganska mycket förakt mot de männi-\r\nskor som utför sådant jobb, kan man diskutera om\r\ninte det har varit mycket negativt för jämställdhetsde-\r\nbatten.\r\nNär man lyssnar på Hans Andersson får man klart\r\nför sig att Vänsterpartiet liksom tidigare vill styra åt\r\nmänniskan i stället för att låta människan själv be-\r\nstämma. Hans Andersson använder ord som delaktig-\r\nhet i stället för valfrihet och självbestämmande. Men\r\ndet är rätt signifikativt för en som är vänsterpartist.\r\nDet är ganska givet.\r\nHan var också ganska föraktfullt mot vad han\r\nkallade för marknadskrafterna. Men om vi ser var\r\nvälståndet faktiskt har utvecklats positivt, vilket i sin\r\ntur har hjälpt till att frigöra och skapa förutsättningar\r\nför kvinnor att arbeta och få en bättre ställning, är det\r\ndär marknadsekonomin har gett god tillväxt och bra\r\nekonomi.\r\nDär planhushållningen och den vänsterpartistiska\r\nsocialismen har firat triumfer, på östra sidan av det\r\nsom en gång kallades för järnridån, tror jag inte man\r\nkan tala om att jämställdheten varit särskilt utpräglad,\r\nom vi uttrycker det milt.</pre><pre>Anf.  99  HANS ANDERSSON (v) replik:\r\nHerr talman! Bo Lundgren vet mycket väl att jag\r\när en ivrig försvarare av marknadskrafter där de leder\r\ntill nytta och välstånd och till välfärd. Det gör de när\r\ndet gäller det mesta av varuproduktion och en hel del\r\ntjänsteproduktion, men inte när det gäller allt. Det\r\ngäller inte där människors existens är beroende av att\r\nresurser ställs till förfogande.\r\nBo Lundgren bryr sig inte om de deltidsarbetslö-\r\nsa. Han bryr sig inte om att ytterligare 50 000 kvinnor\r\nkom till på korttidskontrakt som inget annat vill än att\r\nfå friheten, Bo Lundgren, att kunna försörja sig och\r\natt i det civila livet kunna ha längre framförhållning\r\nän till torsdag morgon. Förstå att demokratin och de\r\npolitiska institutionerna har sin roll att spela på basis\r\nav en effektiv marknadsekonomi.\r\nSedan till frågan om lokalvård och pigor. Lo-\r\nkalvård är någonting hedervärt. Pigor är när en män-\r\nniska tvingas att utföra detta för en annan mycket\r\nbättre lottad människa, som dessutom enligt Bo\r\nLundgren skall ha samhällssubventioner. Det förstår\r\njag inte.</pre><pre>Anf.  100  BO LUNDGREN (m) replik:\r\nHerr talman! Jag tycker naturligtvis att den som\r\nvill arbeta mer och som i dag har deltid eller inget\r\narbete alls skall ha ett arbete. Det kräver att vi låter\r\nmarknadsekonomin fungera på ett vettigt sätt.\r\nDet förvånar mig att Hans Andersson efter sin\r\n\"avrättning\" av socialdemokraterna när det gällde\r\nkasinoekonomin på 80-talet vill stötta ett sådant parti\r\noch dess politik. Den politiken har misslyckats i detta\r\navseende. Det förvånar mig väldigt mycket.\r\nSedan är det rätt intressant med hans definition.\r\nDen man eller kvinna, oftast kvinna här i riksdagen,\r\nsom städar Hans Anderssons tjänsterum gör ett sam-\r\nhällsnyttigt arbete. Men så är det inte om samma\r\nperson skulle hjälpa till att städa hemma hos Hans\r\nAndersson för att möjligen avlasta hans hustru - jag\r\nvet inte Hans Anderssons familjesituation - eller\r\nhonom själv.\r\nSom ungkarl har jag städat mycket i mina dagar.\r\nDet kan göras effektivt eller mindre effektivt. Men\r\nom arbetet görs hemma är det plötsligt inte samhäll-\r\nsnyttigt. Detta är förakt. Det finns inte en diskussion\r\nsom handlar om att den som reparerar fönstren här i\r\nriksdagen gör ett samhällsnyttigt arbete men om han\r\ngör det hemma hos Hans Andersson är det inte sam-\r\nhällsnyttigt. Detta är ett mansgrisresonemang och ett\r\nförakt för kvinnorna.</pre><pre>Anf.  101  HANS ANDERSSON (v) replik:\r\nHerr talman! Jag tror att det är bäst att tvätta\r\nfönstret så att det blir klar utsikt. Jag har inte talat om\r\npigor, städning och fönsterputsare. Jag vill inte ha en\r\nsamhällssubvention för en man som kommer hem och\r\nputsar mina fönster. Jag vet inte om Bo Lundgren har\r\ndet, men jag vill inte ha det.\r\nBo Lundgren talade om kasinoekonomin. Jag har\r\nvarit mycket kritisk mot vad som då hände och vad\r\nsocialdemokraterna gjorde, i den takt de gjorde det\r\noch det sätt på vilket de gjorde det. Men de var under\r\ntrycket av en nyliberalism som, vill jag påstå, hade\r\nsin främsta exponent hos moderaterna.\r\nDet jag har velat diskutera här än en annan kom-\r\nponent av välfärden än den som mäts i procentnivåer\r\ni socialförsäkringssystem, nämligen delaktighet på\r\narbetsmarknaden, den sociala välfärden och att ha\r\njämlikhet som grund för samhället när det gäller makt\r\noch att hävda mänskliga rättigheter. Alla de försök\r\nsom har gjorts för att ta sig framåt vad gäller jämlik-\r\nheten mellan könen har moderaterna varit emot under\r\nde senare åren. Jag beklagar det.</pre><pre>Anf.  102  ULLA-BRITT HAGSTRÖM (kd)\r\nreplik:\r\nHerr talman! Hans Andersson borde varit med på\r\nSPN-frukosten om arbetsbeskattning och sysselsätt-\r\nning i morse.\r\nDet handlar om 7 miljarder timmar i obetalt\r\negenarbete. Vem är det som gör detta obetalda arbe-\r\nte? Här bör nog Hans Andersson lyfta könskniven\r\noch hjälpa till att få fart på tjänstesektorn.\r\nHans Andersson är med och sänker sysselsätt-\r\nningsmålet för år 2004 till 77 %. Han vill inte tillbaka\r\ntill 80-talets mål. Sverige ligger på femte plats vad\r\ngäller betalda sysselsättningstimmar för kvinnor. Om\r\nen miljard av dessa timmar skulle överföras till mark-\r\nnadsarbetssektorn skulle vi få 700 000 nya jobb. Jag\r\ntycker att Hans Andersson skall ta könskniven och\r\nskära skatten.</pre><pre>Anf.  103  HANS ANDERSSON (v) replik:\r\nHerr talman! Jag förstod inte allting. Jag har väl\r\ninte sänkt sysselsättningsmålet för 2004 till 77 %. Det\r\nkom i drömmen, Ulla-Britt Hagström.\r\nMen jag är glad över att min begreppsapparat så\r\nsnabbt har förankrats på andra sidan blockgränsen.\r\nSkär med könskniven! Då skall Ulla-Britt Hagström\r\nockså se att kvinnor har tvingats ned på deltid eller\r\nbetalar sin deltid alldeles själva, att arbetet är helt\r\nolika fördelat i vårt samhälle, åtminstone om man\r\nmäter det betalda arbetet.\r\nKvinnor gör det obetalda arbetet för att männen\r\nskall göra sitt betalda arbete med makalösa över-\r\ntidsvolymer. Det är därför som jag står för arbetstids-\r\nförkortning som en oerhört viktig jämställdhetsreform\r\ni vårt samhälle. Vi skall med olika metoder, om inte\r\nannat så med incitament, men jag kan även tänka mig\r\ntvång, fördela föräldraledigheterna jämnare mellan\r\nkönen. Jag accepterar inte den ojämlikhet som i dag\r\nråder mellan könen.</pre><pre>Anf.  104  ULLA-BRITT HAGSTRÖM (kd)\r\nreplik:\r\nHerr talman! Det gör inte jag heller, Hans Anders-\r\nson. Men vi måste gå skilda vägar för att kunna klara\r\ndetta. Hans Andersson klarar inte i sin modell att\r\nkvinnorna får bättre arbetstid och att kvinnorna\r\nkommer fram. Det finns t.ex. betydligt fler kvinnliga\r\nchefer på mellannivå i andra länder. Här i Sverige\r\nstannar det på en viss nivå av någon oförklarlig an-\r\nledning.\r\nSänkningen av arbetstidsmålet var inte en dröm,\r\nutan plötsligt har alla 16-20-åringar försvunnit och då\r\nsänks målet från 80 % till 77 %. Man har glömt att\r\nden gruppen är borta ur målet.</pre><pre>Anf.  105  HANS ANDERSSON (v) replik:\r\nHerr talman! Det senare är ett missförstånd.\r\nJag vet inte riktigt hur jag skall göra, i den mån vi\r\nbåda är lika bekymrade över den ojämställda situatio-\r\nnen på arbetsmarknaden, i hierarkierna. Jag läser ur\r\nSCB:s tabell och allra värst är det ju bland verkstäl-\r\nlande direktörer och verkschefer. Det är 91 % män.\r\nTittar jag på de största företagen, börsbolagen, finner\r\njag att det är nättopp 100 %, alltså 99,4 %.\r\nMed demokratisk-politiska medel kommer vi lite\r\ngrann åt den situation som gäller den offentliga sek-\r\ntorn. Men marknadssektorn är fri, och den skall bli\r\nännu friare enligt vad det borgerliga blocket tycker.\r\nDet tycker inte jag. Jag tycker att vi skall upprätthålla\r\nde grundläggande värderingarna om jämlikhet, jäm-\r\nställdhet och frihet för alla människor. Då krävs det\r\nrejäla korrektiv från den politiska sidan om markna-\r\nden inte skall haverera.\r\nVi kommer att få oerhört svåra situationer när\r\nmänniskor som är marginaliserade inte längre accep-\r\nterar det. Då går det inte längre så fint till i en demo-\r\nkrati.</pre><pre>Anf.  106  PER BILL (m) replik:\r\nHerr talman! Jag är glad att Hans Andersson tog\r\nupp den viktiga frågan om kvinnovåld. Varje kvinna\r\nsom blir slagen i hemmet eller av någon hon känner\r\nlever definitivt inte i välfärd utan i ofärd. Det jag och\r\nSten Tolgfors har vänt oss emot är att det här inte\r\ninnebär att alla män automatiskt är våldsverkare och\r\natt alla kvinnor är offer. Vi borde kunna ha en lite\r\nmer intellektuell debatt i denna mycket viktiga fråga.</pre><pre>Anf.  107  HANS ANDERSSON (v) replik:\r\nHerr talman! Jag är överens med Per Bill. Det är\r\nså roligt att få säga det.\r\nMen jag tror att alla är överens med Per Bill. Jag\r\ntror inte att det finns någon som menar att alla kvin-\r\nnor blir slagna eller att alla män slår. Men det jag\r\nsäger är att det finns ett utomordentligt tydligt möns-\r\nter av manlig överordning och kvinnlig underordning\r\ni vårt samhälle. Det är en strukturell fråga.\r\nJag säger inte att alla kapitalister och företagsleda-\r\nre är elaka och lika lite att alla arbetare är snälla. Men\r\njag säger att det finns mycket tydliga mönster som\r\nsocialt skiljer ut människor på grundval av klasstill-\r\nhörighet, så också vad gäller könstillhörighet.\r\nDet sexualiserade våldet tycks många i vårt sam-\r\nhälle acceptera. Till alldeles nyligen, tills vi fick ige-\r\nnom den nya lagstiftning som ni gick emot, var det\r\nockså omöjligt att komma åt grova misshandelsbrott\r\nav sexualiserad natur. Kvinnor utsattes på ett sätt som\r\ndet egentligen är ofattbart att det inte har beivrats i\r\nvåra domstolar.</pre><pre>Anf.  108  PER BILL (m) replik:\r\nHerr talman! Det finns många bra sätt, men ett av\r\nde viktigaste för att komma åt detta är att se till att det\r\nblir tuffa straff för dem som gör sådana här saker. Jag\r\ntror att det kan vara viktigare än om jag också ställer\r\nupp på att vi skall ha jämlikhet. Det är självklart att\r\nen kvinna och en man som gör precis samma jobb på\r\nett företag och är precis lika duktiga skall kunna ha\r\nsamma lön.</pre><pre>Anf.  109  HANS ANDERSSON (v) replik:\r\nHerr talman! Per Bill, ni går ju ständigt emot reg-\r\nler som skall garantera denna jämställdhet. Ni gjorde\r\ndet senast nu i våras.\r\nNär det gäller synen på män och på individer\r\nmåste Per Bill inse att det finns strukturer i samhället\r\nsom verkar. När ni säger i er artikel att en jämställd-\r\nhetspolitik måste utgå från människors lika värde och\r\nindividens rätt att betraktas just som individ vill jag\r\nbe er att betrakta massmedierna. Betrakta hur vårt\r\nsamhälle differentierar mellan män och kvinnor och\r\nse hur kvinnor ofta inte alls behandlas som individer\r\nav kvinnligt kön, utan som kvinnor, pinuppor, bim-\r\nbos. Den rollen tvingas på, och de kommersiella\r\nkrafterna har en oerhörd inverkan. Det måste vi som\r\när politiker motverka. Häng med, Per Bill, så skall det\r\nnog bli jämlikhet i vårt samhälle!</pre><pre>Anf.  110  KJELL ELDENSJÖ (kd):\r\nHerr talman! Flera talare har tidigare sagt att väl-\r\nfärden inte bara handlar om materiella ting. Jag tänkte\r\ni mitt anförande lyfta fram välfärdspolitiken utifrån\r\nvärderingar, värden och värdegrund i samhället och\r\nmänniskor emellan.\r\nNär vi ser till den materiella välfärden och till ut-\r\nvecklingen av demokrati, liksom även jämställdhet,\r\nhar det trots allt gått framåt under det här århundra-\r\ndet, även om det finns väldigt mycket kvar att göra.\r\nOch det är det som har debatterats mycket i dag.\r\nMen det finns också människor som trots materi-\r\nell välfärd mår dåligt i dag. Det kan handla om sjuk-\r\ndomar som ofta hänför sig till stress och liknande.\r\nMen det kan också handla om ensamhet, uppgiven-\r\nhet, fruktan för framtiden, drogbruk, offer för brotts-\r\nlighet, våld, mobbning och mycket annat. Det kan\r\näven vara fråga om vilsenhet och villrådighet om\r\nvilka värden och värderingar som gäller.\r\nMan kan då fråga sig hur det har blivit på det här\r\nsättet, trots all materiell välfärd, den demokrati som\r\nhar utvecklats osv. Den frågan är inte helt enkel att\r\nsvara på. Det finns säkert en mängd saker som har\r\nbidragit.\r\nMan kan peka på sådant som den strukturella om-\r\nvandlingen från bondesamhället till industrisamhället\r\nosv. mot informationssamhället. Man kan peka på\r\nomflyttningen från landsbygd till städer och storstä-\r\ndernas tillväxt. Det är sådana saker som har inneburit\r\natt föräldrars och barns vardagsgemenskap, liksom\r\ngenerationernas gemenskap och utbyte, har minskat\r\nför en del. Det finns säkert en hel del ytterligare fak-\r\ntorer som i den här samhälleliga strukturomvandling-\r\nen har bidragit till att människor känner sig vilse och\r\nutanför.\r\nJag tror emellertid att en viktig orsak till att\r\nmånga människor mår dåligt har sin grund i sam-\r\nhällsbyggets värdegrund, dvs. att den inte i tillräcklig\r\ngrad har ställts i förgrunden, diskuterats, framhållits\r\noch definierats som en viktig grundpelare för en god\r\nsamhällsutveckling och som en förutsättning för att\r\ntillfredsställa hela människans behov. I och med att\r\nvärdegrunden inte hela tiden aktualiseras och hålls\r\nlevande blir den inte heller en naturlig bas för alla och\r\nenvar i vardagslivet, och den blir inte heller i samma\r\nutsträckning som tidigare en viktig faktor i den unga\r\ngenerationens fostran eller en självskriven del i sko-\r\nlans undervisning.\r\nHerr talman! För inte så många årtionden sedan\r\nvar den kristna värdegrunden självskriven i de flesta\r\nsammanhang och en naturlig bas i vardagslivet, inte\r\nminst i skolans värld. Den kristna kulturtraditionen\r\nfördes vidare, och utan särskild dramatik implemente-\r\nrades de kristna grundvärderingarna som sedan länge\r\nvarit västvärldens bärande etiska fundament.\r\nSedan mitten av detta århundrade har denna tidi-\r\ngare ordning med odramatiskt införlivande av etiska\r\nregler och levnadsnormer successivt avvecklats från\r\ndagordningen i skola och annorstädes. Vad är det då\r\nsom har lett till detta införlivande av värderingar? Jag\r\nhar inget svar. Men det tenderar till att bli en mer\r\nytlig syn på rätt och fel, ett ovårdat språk, minskad\r\nrespekt för nästan, själviskhet och andra destruktiva\r\nyttringar. För många har det lett till en känsla av\r\nmeningslöshet, kanske psykiskt illamående, avsaknad\r\nav livsmål osv. I en del fall kan det bli brottsligt bete-\r\nende eller kanske ett passivt livsmönster med avsak-\r\nnad av livskvalitet.\r\nTyvärr präglas många människor i vår tid i hög\r\ngrad av ett ganska ytligt betraktelsesätt av vår stund\r\npå jorden. Materiell standard, pengar, frigjordhet och\r\nsjälvförverkligande är några av ledstjärnorna i ett\r\nannars ofta fattigt andligt livsmönster. Tillämpningen\r\nav sådana begrepp som hederlighet, sanning, trohet,\r\naktning osv. har däremot en tendens att devalveras.\r\nMitt anförande och sätt att resonera kan ses som\r\nett sätt att moralisera över människors sätt att vara\r\noch leva. Det kanske uppfattas så av en del. Men det\r\när självfallet inte avsikten. Mitt inlägg uttrycker i\r\nstället en djup oro över utvecklingen i landet vad\r\ngäller brottslighet, rasism, våld, förflackat språkbruk,\r\nmänniskors inre otillfredsställelse och tomhet,\r\ndrogbruk och annat nedbrytande. Utvecklingen har\r\nvisat att enbart materiellt överflöd inte fyller männi-\r\nskors behov av verklig livskvalitet.\r\nDet är nödvändigt att lyfta fram den värdegrund\r\nsom vi vill bygga samhället på, att vi starkare fram-\r\nhåller de värderingar som skall ligga till grund för ett\r\ndemokratiskt och jämställt samhälle, att vi poängterar\r\nbetydelsen av ett vårdat och icke-kränkande språk, att\r\nvi låter vänlighet, hjälpsamhet och godhet framstå\r\nsom grundvalen för ett mjukt och  människovänligt\r\nsamhällsklimat, att vi låter detta synsätt genomsyra\r\nsamhället och fostrar det uppväxande släktet i denna\r\nanda.\r\nHerr talman! En svensk genomlysning av sam-\r\nhällets fundament, dvs. den värdebas som håller ihop\r\nsamhället, är mycket betydelsefullt. Vi kristdemo-\r\nkrater har lagt fram ett förslag om att inrätta en vär-\r\ndekommission med uppgift att få i gång en brett\r\nupplagd samhällsdebatt som handlar om värden och\r\nvärderingar i samhället. Det skall vara en kommission\r\nsom inte i första hand skall lägga fram en rapport utan\r\nsom skall finna vägar att stimulera en process för\r\nökad värdeförankring i samhället. Syftet är givetvis\r\natt vi skall få en strömning i samhällsutvecklingen\r\nsom leder till ett bättre och mjukare samhälle. Det är\r\nen grundläggande förutsättning för att människan\r\nkommer i centrum, dvs. att den lilla människans röst\r\nblir hörd.</pre><pre>Anf.  111  SUSANNE EBERSTEIN (s):\r\nHerr talman! Jag är glad över att bo i Sverige. Jag\r\när glad över att mina barn växer upp i ett land som\r\nhar den absolut längsta föräldraledigheten inom EU.\r\nJag är glad över att barnomsorgen från 1994 till 1997\r\nökat med 34 000 platser, att Sverige har lägst antal\r\nmobbade elever, att Sverige har EU-ländernas lägsta\r\ndödstal för olyckor med barn, att vi lever i ett land\r\nmed den lägsta spädbarnsdödligheten bland OECD-\r\nländerna. Mina barn kan statistiskt räkna med en\r\nlängre medellivslängd än i alla andra OECD-länder\r\nutom Japan. Min dotter kan förlösas i ett land med de\r\nlägsta dödsriskerna inom EU. Barnen växer här upp i\r\nett land med den minsta fattigdomen och den mesta\r\njämställdheten i världen. Jag är stolt över den välfärd\r\nvi har, och jag är full av beundran för alla dem som\r\narbetar inom välfärdens olika områden, dvs. skolan,\r\nvården och omsorgen. 100 000 undersköterskor har,\r\ntrots tidspress, ett ord över för den som behöver.\r\nKvalificerad vård ges, våra barn ges omsorg i för-\r\nskolan och kunskaper i skolan.\r\nDet svenska välfärdssamhället är en ung företeel-\r\nse och är därför sårbar. Vi har knappt sett det fungera\r\ni sin helhet. Det finns många brister som måste åtgär-\r\ndas. Dem blundar jag inte för, men jag står ändå här\r\nsom en försvarare av det generella välfärdssystemet.\r\nVälfärdssamhället skall värnas, förbättras och ut-\r\nvecklas.\r\nDet finns de som tagit som sin livsuppgift att\r\nständigt klaga och kritisera Sverige ur välfärdspers-\r\npektiv. De vill ge sken av att allt är uselt, grått och\r\narmt, och att vi lever i den sämsta av alla världar. Vi\r\ndignar under orättfärdiga skatter som inte ger någon-\r\nting tillbaka. Ingen får vård eller får lära sig något,\r\noch man lever i fullständig ofrihet. Det är som om\r\nverkligheten i Sverige vore en Norénpjäs.\r\nVi socialdemokrater anklagas för att vara system-\r\nets talesmän, medan moderaterna påstår sig se till\r\nmänniskorna. Ja, moderaterna har rätt i att vi försva-\r\nrar rättvisa system, men de skall utgå från männi-\r\nskorna. Det är om det jag vill tala.\r\nEtt av kriterierna för ett välmående samhälle är att\r\nmänniskor har arbete. I Sverige är arbetslösheten\r\nalldeles för hög. Vi socialdemokrater vill se full sys-\r\nselsättning. Vi har satt upp mål för arbetslösheten,\r\noch vi har genomfört flera åtgärder för att komma dit.\r\nSysselsättningen är vår viktigaste fråga och hänger\r\nintimt samman med landets välfärd. Med arbetslöshet\r\nföljer olyckliga barn som behöver extra stöd, männi-\r\nskor som mår dåligt och behöver vård, ökad belast-\r\nning på trygghetssystemen och många som lever på\r\nden ekonomiska gränsen. Då är det nödvändigt att\r\nsystemen fungerar, dvs. att den som behöver social-\r\nbidrag kan få det, att a-kassan går att leva på. Mode-\r\nraterna säger sig se till människorna, men vill sänka\r\na-kassan och ifrågasätter socialbidragen. I sina förfö-\r\nriska tal säger de samtidigt att det är de som bäst\r\nbehöver som skall få.\r\nLåt mig ta ett exempel från Stockholm där mode-\r\nraterna styr. I helgen läste jag om den stadsdel vi\r\nbefinner oss i, nämligen Maria-Gamla stan. Man skall\r\ndär spara 34 miljoner kronor. De förslag som har\r\nlagts fram innebär att socialbidragen skall minska\r\nkraftigt, liksom arbetsmarknadsåtgärderna. Enligt\r\ntidningarna innebär det att pengarna räcker till färre\r\nhushåll och att medelbidraget måste bli lägre. Anled-\r\nningen till besparingen är att moderaterna beslutat att\r\nsänka skatten med 40 öre. Vilken frihet ger det den\r\nsom inte har någon inkomst, den som redan är under\r\nden ekonomiska gränsen eller den som är arbetslös?\r\nFör oss socialdemokrater är det självklart att vi\r\nskall ha en offentlig sektor som finansieras med skatt.\r\nAv var och en efter förmåga, till var och en efter\r\nbehov.\r\nOm vi alla är med och bidrar är vi också intresse-\r\nrade av att systemen skall fungera. När vi behöver\r\nsjukvården, skall vi kunna få den utan att plånboken\r\nskall styra. När våra barn behöver extra stöd i skolan,\r\nskall vi veta att de får det. Det är lätt att tycka att man\r\nbetalar för mycket skatt när livet är bekymmerslöst.\r\nMen den dag man står där med ett barn med läs- eller\r\nskrivsvårigheter som inte får stöd, eller när bibliote-\r\nket stängs för att pengarna inte räcker, har man inte så\r\nstor nytta av sin frihet att själv bestämma hur man vill\r\nsatsa sina pengar i stället för att solidariskt vara med\r\noch betala skatt.\r\nSvenska folket är positivt till att den offentliga\r\nsektorn finansieras med skattemedel. Stödet för vår\r\ngemensamt finansierade och offentligt drivna välfärd\r\nhar varit starkt och stabilt och också ökat de senaste\r\n15 åren. Men som jag sagt tidigare behöver välfärden\r\ni Sverige inte bara värnas utan också utvecklas. Det är\r\nmycket som inte fungerar bra i dag.\r\nDet finns flera rapporter från äldrevården som\r\nskakar mig. Jag sade att jag har stor respekt för de\r\npressade vårdbiträdenas och undersköterskornas ar-\r\nbete. Jag vet att verkligheten är mycket tuff. I Svens-\r\nka Dagbladet i måndags refereras ett allvarligt fall,\r\ndär en enda sköterska ansvarade för 226 äldre på\r\nBlackebergs äldreboende. Socialstyrelsens besked är\r\natt det är svårt att sätta bemanningsnormer, men det\r\när orimligt både för de äldre och för personalen att\r\nleva i en sådan situation som den beskrivna. Om man\r\ninte förmår ha tillräckligt många i arbete måste vi\r\nkanske fastställa en bemanningsnorm.\r\nHär finns återigen kopplingen till moderaternas\r\nkritik av oss socialdemokrater och vår vilja att ordna\r\nsystem. Ja, med utgångspunkt från människors bästa\r\nanser jag att det finns en hel del som vi måste reglera.\r\nVi måste naturligtvis hitta rimliga system som ger\r\nnormer men som inte är så trubbiga att de motverkar\r\nsitt syfte.\r\nEtt annat område är vårdköerna. Det är inte rim-\r\nligt att människor skall gå sjukskrivna från sitt arbete\r\neller leva i smärta för att de inte får en nödvändig\r\noperation. Vi har gett Socialstyrelsen i uppdrag att\r\nsnabbt utreda förutsättningarna för en generell be-\r\nhandlingsgaranti i vården, en garanti som skall gälla\r\nbehandling inom tre månader. Utredningen skall vara\r\nklar snart. Man kan kritisera oss för att stoppa undan\r\nproblemet i en utredning, men vi vill inte lova något\r\nsom vi känner att vi inte kan hålla.\r\nErfarenheterna från förra vårdgarantin är blanda-\r\nde. Vårdgarantin omfattade tio diagnoser och innebar\r\natt man skulle få behandling inom tre månader. Enligt\r\nSocialstyrelsens utvärdering var effekten kortade köer\r\noch minskade väntetider, men effekten var kortvarig.\r\nEfter ett år levde nästan alla kliniker upp till målsätt-\r\nningen. Andra året var köerna i stort sett oförändrade,\r\noch därefter ökade de. Eftersom garantin berörde ett\r\nfåtal diagnoser missgynnades patienter med andra\r\ndiagnoser, t.ex. kroniska sjukdomar och brådskande\r\ninsatser som strålbehandling. Ett annat problem var\r\natt vårdgarantin tenderade att flytta köerna dit där de\r\ninte syntes. Många patienter fick vänta länge innan de\r\nkom till doktorn.\r\nNu föreslår moderaterna att en ovillkorlig vårdga-\r\nranti införs utan att anslå extra pengar. Mot bakgrund\r\nav tidigare erfarenheter ställer jag mig mycket tvek-\r\nsam till detta.\r\nNy kunskap, ny teknik och nya behandlingsmeto-\r\nder innebär att alltfler kan behandlas. Överlevnadsti-\r\nden i flera sjukdomar har förlängts. Antalet äldre som\r\nbehöver mest sjukvård ökar. Operationer och be-\r\nhandlingar görs i betydligt högre åldrar än tidigare.\r\nDessutom ställer dagens patienter med rätta högre\r\nkrav.\r\nJag är ingen förespråkare för orättvisa skatter, och\r\njag menar också att skatten skall vara rimlig: av var\r\noch en efter förmåga åt var och en efter behov. Men\r\njag tycker att moderaterna är oärliga när de påstår att\r\nde kan göra allt bättre för allt mindre pengar.\r\nDet finns flera exempel i Stockholm, och det\r\nkommer att bli mycket intressant att se vad som hän-\r\nder med den skattesänkning som moderaterna har\r\nlovat. För att människor skall kunna få den vård som\r\nde har rätt att kräva måste vi ha som utgångspunkt att\r\nvälfärden skall utvecklas och att den skall vara solida-\r\nriskt finansierad. Vi måste börja i den änden när vi\r\nskall förändra det som inte fungerar.</pre><pre>Anf.  112  ULLA-BRITT HAGSTRÖM (kd)\r\nreplik:\r\nHerr talman! Jag blir lite förvånad när Susanne\r\nEberstein säger att hon är så stolt och att allt är så bra.\r\nJag vill ta en snabb jämförelse mellan Bergsjön i\r\nGöteborg och Älvsborgs län.\r\nMedellivslängden för kvinnor i Bergsjön är 76,1\r\noch i Älvsborg 83,7. För män är den i Bergsjön 70,1\r\noch i Älvsborg 79,8. Det skiljer alltså ganska många\r\når.\r\nAndelen utländskt födda utom Västeuropa, USA\r\noch Kanada är i Bergsjön 57,2 % och i Älvsborg\r\n8,1 %.\r\nErsatta dagar för totala ohälsotal för åldrarna 16-\r\n54 år är i Bergsjön 66,0 och i Älvsborg 14,8 och för\r\nåldrarna 55-64 år i Bergsjön 202,4 och i Älvsborg\r\n56,2.\r\nAndelen med högsta utbildning efter treårigt\r\ngymnasium är i Bergsjön 6,2 och i Älvsborg 30,0.\r\nJag hinner inte längre, men jag tycker att det här\r\ntalar för sig självt.</pre><pre>Anf.  113  SUSANNE EBERSTEIN (s) re-\r\nplik:\r\nHerr talman! Jag valde inte just Bergsjön i Göte-\r\nborg som exempel, utan det här var statistik generellt\r\nför Sverige.</pre><pre>Anf.  114  ULLA-BRITT HAGSTRÖM (kd)\r\nreplik:\r\nHerr talman! Men det måste väl ändå vara vårt\r\npolitiska ansvar att se till att alla människor har det\r\nlika bra. Vi talar om alla människors lika och unika\r\nmänniskovärde. Man kan bo i Bergsjön i Göteborg, i\r\nSkövde, där jag bor, i Stockholm eller i Älvsborg, och\r\njag tycker att man skall ha samma förutsättningar.</pre><pre>Anf.  115  SUSANNE EBERSTEIN (s) re-\r\nplik:\r\nHerr talman! Jag vet inte om talaren menar att vi\r\nskall leva precis lika länge, om det är det som är ett\r\nuttryck för den absoluta välfärden. I så fall skulle det\r\nfå väldigt konstiga konsekvenser.</pre><pre>Anf.  116  BO LUNDGREN (m) replik:\r\nHerr talman! Jag skulle vilja fråga Susanne\r\nEberstein: Är det rimligt att av låginkomsttagare ta ut\r\növer 60 % av deras arbetsinkomster i skatt? Det inne-\r\nbär ju att just de som har låga och medelstora in-\r\nkomster betalar så mycket i skatt att de inte kan välja\r\nannat än det som det offentliga erbjuder, och när det\r\noffentliga inte fungerar är det de som drabbas. De\r\nsom alltid kan välja och kan gå förbi köer är de som\r\ntjänar mer. Det är det som den socialdemokratiska\r\nvälfärdsmodellen leder till: frihet för dem som har\r\nmen inlåsning och beroende för dem som inte har.\r\nVår kritik är att socialdemokraterna tar ut världens\r\nhögsta skatter och ändå misslyckas. Är Susanne\r\nEberstein stolt över att uppemot en miljon människor\r\nstår utanför arbetsmarknaden, att ungefär 700 000\r\nmänniskor behöver socialbidrag, att vårdköerna har\r\nväxt sedan 1994, att problemen i äldreomsorgen har\r\naccentuerats och att skolan ifrågasätts?</pre><pre>Anf.  117  SUSANNE EBERSTEIN (s) re-\r\nplik:\r\nHerr talman! Det finns självfallet en massa saker\r\nsom jag inte är stolt över. Jag räknade upp vad jag är\r\nstolt över.\r\nJag vill återkomma till Maria-Gamla stan. Här har\r\nman alltså på grund av de moderata sänkningarna\r\nförsämrat för handikappade, så att de kommer att få\r\nsämre vård och omsorg. Jag tycker inte att det är ett\r\nsätt att visa solidaritet och visa att man värnar om\r\nrättvisan. Det är just moderaterna som försämrar för\r\nde handikappade.</pre><pre>Anf.  118  BO LUNDGREN (m) replik:\r\nHerr talman! Det är väl svårt för en socialdemo-\r\nkrat i riksdagen att tala om de handikappade, efter att\r\nhär ha skurit ned de handikappades ersättning med\r\nnärmare 2 miljarder kronor. Om det är någonting som\r\nvi i riksdagen borde slå vakt om är det just de svaga\r\ngrupperna.\r\nKvar står min kritik och min fråga. Visst finns det\r\nmycket som är bra i Sverige - skam vore det annars.\r\nProblemet är att med de höga skatterna borde vi kun-\r\nna få ut mycket mer valuta, i form av en vård utan\r\nvårdköer och inte så många socialbidragstagare - om\r\nnu systemet höll, men det gör det inte.\r\nDet är inte lätt att vara politiker och ha ett så stort\r\nansvar att man inte klarar att ta det ansvaret. Det är\r\ndet som inträffar.\r\nLåt därför människorna få en större personlig\r\ntrygghet och större självbestämmande, och se till att\r\ndet gemensamma fungerar bättre genom att politiker-\r\nna koncentrerar sig på de grundläggande åtagandena!\r\nDet är vårt recept. Man kan inte vara stolt över värl-\r\ndens högsta skatter och så stora brister i de offentliga\r\nåtagandena som Susanne Eberstein försvarar.</pre><pre>Anf.  119  SUSANNE EBERSTEIN (s) re-\r\nplik:\r\nHerr talman! Vi har inte försämrat för de handi-\r\nkappade. Vi har i stället ökat stödet med 2,5 miljar-\r\nder.</pre><pre>Anf.  120  VIVIANN GERDIN (c) replik:\r\nHerr talman! Jag reagerar på Susanne Ebersteins\r\nsätt att tala om att när arbetslösheten ökar är det vik-\r\ntigt att de sociala trygghetssystemen fungerar. Men\r\ndet är ju precis tvärtom i dagens samhälle. Det är just\r\nnu, när belastningen har ökat, som vi kan se de stora\r\nbristerna och hur uppenbara de är. Ta bara det här att\r\nungdomar inte kommer in på arbetsmarknaden. De\r\nhar då inte möjlighet till a-kasseersättningar. Unga\r\nsom blir föräldrar har inte heller föräldraersättning,\r\nutan mycket dåligt stöd.\r\nDet finns alltså uppenbara brister, och det är inte\r\nnågonting att skryta med i dag. Det är därför som vi i\r\nCentern föreslår att man skall se över grundtrygghets-\r\nsystemet så att det omfattar alla människor i samhäl-\r\nlet.</pre><pre>Anf.  121  SUSANNE EBERSTEIN (s) re-\r\nplik:\r\nHerr talman! Jag förstår inte riktigt. Bara för att\r\nman talar om att man är stolt och glad över att vissa\r\nsaker fungerar får man pådyvlat sig en massa påstå-\r\nenden om vad man har sagt, vilka inte alls stämmer.\r\nJag kan inte riktigt förstå det.\r\nDet är ju faktiskt så, att människor som behöver\r\nsocialbidrag i dag får socialbidrag. De som behöver\r\na-kassa för att de står utan arbete får a-kassa. Vi har\r\nalltså ett trygghetssystem som fungerar. Grunden till\r\nallt detta är den höga arbetslöshet vi har, och den\r\nskall vi göra allt för att sänka.</pre><pre>Anf.  122  VIVIANN GERDIN (c) replik:\r\nHerr talman! Att erhålla socialbidrag är inte den\r\nallra bästa trösten. Det sker väl i en krissituation. Det\r\nsom är viktigt är ändå att människor ser en ljusning\r\nnär det gäller deras ekonomiska förhållanden. I dag,\r\nnär vi är på väg in i ett tredjedelssamhälle, ökar de\r\ngrupper som blir beroende av socialbidragen därför\r\natt den ekonomiska tryggheten inte är bättre utfor-\r\nmad.</pre><pre>Anf.  123  SUSANNE EBERSTEIN (s) re-\r\nplik:\r\nHerr talman! Det är aldrig bra när människor\r\ntvingas att söka socialbidrag och får leva på socialbi-\r\ndrag. Men jag kan inte riktigt se att ett slags grundlön\r\nskulle göra att situationen blev helt annorlunda och så\r\nmycket bättre. Roten till problemet är faktiskt ar-\r\nbetslösheten, och det viktigaste är att vi bekämpar\r\nden.</pre><pre>Anf.  124  PER BILL (m):\r\nHerr talman! \"Välfärdsfrågor\" är rubriken på den-\r\nna del av den allmänpolitiska debatten. Vad är då\r\nvälfärd? Svaret, tror jag, blir väldigt olika beroende\r\npå vem man frågar. Frågar man en stressad medarbe-\r\ntare på något av våra framgångsrika stora, medelstora\r\neller små företag tror jag att han skulle svara \"En helg\r\nmed barnen och familjen. Det vore höjden av väl-\r\nfärd\". För de drygt en miljon personer som är öppet\r\narbetslösa, deltidsarbetslösa eller dolt arbetslösa tror\r\njag att svaret skulle bli \"Ett riktigt jobb\".\r\nOm man tittar på vad det står i Nationalencyklo-\r\npedin kan man läsa följande: \"Välfärd, samlande\r\nbenämning på människors levnadsförhållanden. En\r\nbeskrivning av människors välfärd bygger som regel\r\npå en redovisning av deras ekonomi, hälsa, utbild-\r\nning, bostadsförhållanden, arbetsförhållanden etc.\r\nVanligtvis försöker man inte sammanföra de olika\r\nkomponenterna till ett enda mått på individens väl-\r\nfärd. Inom ekonomisk forskning ses emellertid väl-\r\nfärd snarast som individens samlade ekonomiska\r\nresurser.\"\r\nDet är två skilda definitioner i Nationalencyklo-\r\npedin, men båda har individen i centrum - en mer\r\nsammansatt och en strikt ekonomisk.\r\nI valrörelsen och även i denna debatt har vi fått\r\nhöra att välfärd är någonting annat för socialdemo-\r\nkraterna. Tusentals och åter tusentals gånger har vi\r\nhört mantrat vård, skola och omsorg. Om vi skall vara\r\nmer precisa handlade det om kommunala skolor,\r\nlandstingsvård och kommunal omsorg. De privata\r\nalternativen har man behandlat mycket styvmoderligt.\r\nI socialdemokraternas välfärdsstat är det den offentli-\r\nga sektorn som är välfärd, medan privata alternativ\r\noch lägre skatter är hot mot välfärden. Det är de kol-\r\nlektiva systemen som är välfärd, precis som vi hörde\r\nSusanne Eberstein säga.\r\nUnder de senaste 30 åren har det skett en väldig\r\nförändring i samhället. Vi har gått från ett ganska\r\nbalanserat samhälle där de tre olika delarna av sam-\r\nhället - det offentliga, marknaderna och gemenska-\r\nperna - allihop har stått för stora delar till dagens\r\nvälfärdsstat, där offentlig sektor tar drygt två tredje-\r\ndelar av BNP i anspråk. Vi har fått en väldigt konstig\r\nvälfärdsstat, som nu inte längre klarar sig.\r\nDå försöker man se om det kommer några bra för-\r\nslag från socialdemokraterna mot denna välfärdsstat\r\nultra light som är på väg att växa fram. Men det vi ser\r\när tyvärr mestadels utredningar och segdragningar.\r\nVad är då välfärdsstaten ultra light? Enligt min\r\nåsikt är det när man betalar 60-70 % av sin inkomst i\r\nskatt, så att man inte kan leva på sin lön, och sedan\r\ntvingas till bidrag. När man sedan behöver den ge-\r\nmensamma omsorg som vi har betalat via skattsedeln\r\nfår man inte den service som man borde få.\r\nÄr det rimligt att en person som har jobbat hela\r\nsitt liv och sedan tvingas uppsöka akutmottagning\r\nskall behöva ligga både fem och tio timmar på en\r\nbrits i någon korridor? Är det rimligt att skolan är så\r\ndålig att Skolverket nu får gå ut med en katastrofrap-\r\nport och säga att man nog måste börja om från början\r\nnär det gäller reformeringen av skolan? Är det rimligt\r\natt en sjuksköterska skall ta hand om 246 äldre perso-\r\nner och att de bara får vara uppe några enstaka tim-\r\nmar per dag? Är det verkligen rimligt? Mitt svar är\r\nnej.\r\nVi har fått en urholkning av välfärden som jag tror\r\nberor på att vi har socialiserat denna gemensamma\r\nvälfärd. På många ställen kan man inte längre prata\r\nom vård, skola och omsorg. Det handlar tyvärr om\r\nvanvård, flumskola och seniorförvaring.\r\nStat och samhälle är inte samma sak. Staten är en\r\ndel av samhället. De andra delarna är minst lika vikti-\r\nga, nämligen marknaderna och gemenskaperna. Om\r\nvi skall ha råd med en bra offentlig sektor - och det\r\nskall vi - måste vi se till att de båda andra delarna av\r\nsamhället kan växa. Vi måste få ett företagsklimat\r\nmed lägre skatter och avregleringar, men också med\r\nborttagande av allt kommunalt och statligt företagan-\r\nde. Företag och näringsverksamhet skall det offentli-\r\nga inte ägna sig åt. Det sköts bättre på en fri marknad.\r\nVi skall inte glömma bort de små gemenskaperna\r\noch de små kooperativen - de kooperativa dagisen\r\noch den kooperativa äldreomsorgen. Det finns massor\r\nav kooperationer och små gemenskaper - kyrka och\r\nannat - som kan göra stora insatser om de bara får\r\nmöjligheten.\r\nVi moderater vill ha ett välfärdssamhälle som er-\r\nsätter dagens välfärdsstat. Vi vill ha betydligt lägre\r\nskatter. Vi vill att man skall kunna leva på den egna\r\nlönen och att man faktiskt skall kunna ha ett enskilt\r\nsparande som ger en personlig välfärd och trygghet.\r\nDet ger också möjligheter till företagande genom att\r\ndet blir lättare att få tag i riskkapital. Vi vill också ha\r\nmindre bidragsberoende, därför att fler skall kunna\r\nleva på sin lön.\r\nVarje människa är unik. Vi måste se till att varje\r\nmänniska kan leva sitt livsprojekt tillsammans med\r\ndem han eller hon så vill och att de drömmar och\r\nidéer man har kan bli verklighet. Det är den bästa\r\ngrunden för ett nytt välfärdssamhälle där vi har ett bra\r\nföretagsklimat och ett bra individklimat och där det\r\nväxer fram nya företag, men där också de stora gamla\r\nvälfärdsmotorerna - ABB, Pharmacia, Stora, Astra\r\nosv. - skulle ha kunnat stanna kvar.</pre><pre>Anf.  125  MARGARETA ISRAELSSON (s)\r\nreplik:\r\nHerr talman! Att vara eller inte vara nöjd, det är\r\nfrågan.\r\nMan kan ju få kritik när man är nöjd med saker i\r\nSverige. Då kan man kanske tro att jag skulle kritisera\r\natt någon är missnöjd.\r\nJag funderade lite grann över den direktör som\r\nPer Bill uppehöll sig vid inledningsvis i sitt anföran-\r\nde. Han längtade efter en helg då han skulle få umgås\r\nmed familjen. Jag hoppas att den direktören har valt\r\natt ha sin verksamhet i ett land där samhället under\r\növrig tid tar hand om familjen, att dagis eller skola\r\nerbjuder plats för de barn som han inte hinner med,\r\natt vården tar hand om de föräldrar som han kanske\r\ninte hinner träffa och att det finns en verksamhet som\r\nmöjliggör för familjen att fungera.\r\nDet är lite bestickande att lyssna till det eviga talet\r\nom att det inte finns alternativ i vårt samhälle. Det\r\nutmålas något slags öststatssocialistiskt Sverige. Vårt\r\nland är i stället fyllt av olika verksamheter med olika\r\ninriktning. Det finns skolor som jobbar med olika\r\nverksamheter, med kulturinriktning och idrottslig\r\ninriktning. Det finns kooperativa sätt att anordna\r\nbarnomsorg. Det finns olika alternativ inom äldreom-\r\nsorgen.\r\nSluta att måla tillvaron i svart och vitt! En del är\r\nvisserligen grått, men det finns det som också är bra.</pre><pre>Anf.  126  PER BILL (m) replik:\r\nHerr talman! Självfallet finns det mycket som är\r\nbra, men det är viktigt att vi också diskuterar det som\r\när mindre bra och det som är direkt dåligt.\r\nI mitt anförande pratade jag inte om direktören\r\nutan om medarbetarna. Det är många som skulle\r\ntycka att det vore skönt att få en helg i lugn och ro\r\ntillsammans med sina barn. Sedan kan de barnen gå\r\npå dagis eller i skola. Det är upp till varje medarbeta-\r\nre att själv fundera över om det skall vara ett koope-\r\nrativt eller offentligt dagis. Det viktiga är ju att det är\r\nen kvalitet och en pedagogik som passar just den\r\nindividen.</pre><pre>Anf.  127  MARGARETA ISRAELSSON (s)\r\nreplik:\r\nHerr talman! Vi skall naturligtvis kunna titta på\r\ndet som inte fungerar bra. Det är just därför skolmi-\r\nnistern förklarade i TV i morse att man har begärt att\r\nSkolverket skall gå in och titta på vilka frågor som vi\r\nbehöver lösa i dagens skola.\r\nMan kan göra det oerhört enkelt för sig från mo-\r\nderat håll. När vi tittar tillbaka några år och ser hur\r\nskolan har utvecklats säger man att skälet till alla de\r\nhär problemen naturligtvis är att vi har en socialde-\r\nmokratisk regering. Då är det konstigt att man kan\r\nkonstatera och kan uttyda i statistiken att det också\r\nfanns problem under år när vi har haft andra rege-\r\nringar.\r\nLåt oss sluta med den här pajkastningen och i\r\nstället tala om hur vi skall utveckla skolan, vården\r\noch omsorgen, så att den blir bättre, som Per Bill var\r\ninne på! Det är ju skälet till att vi begär att få redovis-\r\nningar av vilka problem som vi skall ta itu med i\r\nskolan.</pre><pre>Anf.  128  PER BILL (m) replik:\r\nHerr talman! Allting är inte alls socialdemokra-\r\nternas fel, men vi kan titta på vad som sker i skolan i\r\ndag. Det är mycket oroande att resultaten på de ma-\r\ntematikprov som finns på t.ex. en del tekniska utbild-\r\nningar på universitetet blir sämre och sämre. För\r\nvarje år går resultatet ned. Det oroar mig.\r\nDet oroar mig också att det i min hemstad, Upp-\r\nsala, lär vara större risk att bli misshandlad på vissa\r\ngymnasieskolor än på Stora torget. Det oroar mig\r\nmycket.</pre><pre>Anf.  129  Socialminister LARS\r\nENGQVIST (s) replik:\r\nHerr talman! Det väsentliga motivet till att man\r\nber en grupp framträdande forskare att göra ett socialt\r\nbokslut för 1990-talet trodde jag var att man skulle\r\nförsöka få en säker bild av de brister som finns i väl-\r\nfärden. Men efter Per Bills anförande förstår jag att\r\ndet finns ytterligare ett motiv, nämligen att det be-\r\nhövs en reell kunskap hos några i den här församling-\r\nen om hur välfärden fungerar.\r\nJag tyckte faktiskt att Per Bill sade att det fanns\r\ninkomsttagare som betalade mellan 60 och 70 % i\r\nskatt och är beroende av bidrag. Berätta mer om den\r\npersonen.</pre><pre>Anf.  130  PER BILL (m) replik:\r\nHerr talman! Det är i dag ganska många låg- och\r\nmedelinkomsttagare som, om de lägger ihop samtliga\r\nskatter och arbetsgivaravgifter, betalar både 60 och\r\n70 % av sin inkomst i skatt. Det är inte alls någonting\r\nsärskilt unikt. Det handlar inte om ett fåtal personer.\r\nDet är snarare regel än undantag.\r\nDet tråkigaste av allt är att de dessutom på något\r\nsätt sitter fast. De kan inte klättra i samhället. Om de\r\ngår upp från att jobba tre fjärdedels tid till heltid är\r\nmarginaleffekten på detta extrajobbande ibland ända\r\nupp till 90 %.</pre><pre>Anf.  131  Socialminister LARS\r\nENGQVIST (s) replik:\r\nHerr talman! Jag är medveten om att moderaterna\r\nkan räkna skatteskalor på de mest häpnadsväckande\r\nsätt. Men jag trodde att det handlade om den inkomst-\r\nskatt som vi normalt betalar.\r\nÄven om man räknar som Per Bill gjorde gällde\r\ndet bara det ena påståendet. Det andra gällde att dessa\r\ninkomsttagare var beroende av bidrag. Vilka bidrag\r\ntänker Per Bill på?</pre><pre>Anf.  132  PER BILL (m) replik:\r\nHerr talman! För många av mina vänner som har\r\nganska goda inkomster är barnbidraget, bostadsbidra-\r\nget och många andra bidrag en mycket väsentlig del\r\nnär det gäller att familjen skall få det att gå ihop.\r\nDet betyder att de först betalar in 60-70 % av sin\r\ninkomst i skatt. Sedan skall de artigt ta av sig mössan\r\noch gå till patron - numera är det inte patron på bru-\r\nket utan socialdemokraterna - och vara glada ifall de\r\nfår bidragen före de stora helgerna och inte efter.</pre><pre>Anf.  133  SONJA FRANSSON (s) replik:\r\nHerr talman! Per Bill och moderaterna säger stän-\r\ndigt att vi skall ha en välfärd. Samtidigt skall skatter-\r\nna sänkas. Men de talar aldrig om hur man skall fi-\r\nnansiera välfärden.\r\nBo Lundgren sade att den självfallet skall finansi-\r\neras gemensamt. Men hur skall vi gemensamt finan-\r\nsiera välfärden om det inte skall ske via skatter? Hur\r\ntänker moderaterna finansiera sin välfärd?</pre><pre>Anf.  134  PER BILL (m) replik:\r\nHerr talman! Siv Holma tycks inte ha läst våra\r\nmotioner särskilt väl. Vi vill inte alls ta bort alla\r\nskatter. Det kommer att vara många skatter kvar även\r\nefter våra skattesänkningar. I vårt budgetförslag tar vi\r\ninte ens bort alla de skattehöjningar som socialdemo-\r\nkraterna har gjort under de senaste fyra åren. Nog\r\nfinns det ett mycket stort skattetryck kvar och mycket\r\nstora möjligheter att bekosta den del av välfärden som\r\nbygger på den gemensamma delen, den del som vi\r\nbetalar genom skattsedeln.</pre><pre>Anf.  135  SONJA FRANSSON (s) replik:\r\nHerr talman! Jag heter Sonja Fransson.\r\nHar man tänkt finansiera på samma sätt här i\r\nStockholm? Man begär ju extra statspengar till pro-\r\njekt för att klara av gränserna i vården. Är det genom\r\nspeciella projekt som man skall klara av det här?\r\nEller skall man sänka lönerna för vårdpersonalen?\r\nHur skall man klara av det? I dag säger man ju egent-\r\nligen både från kommuner, även moderatledda kom-\r\nmuner, och landsting att man inte kan ställa upp på en\r\nså stor skattesänkning som moderaterna vill ha. Man\r\nsäger att man aldrig kommer att klara av det i kom-\r\nmunerna eller i landstingen.</pre><pre>Anf.  136  PER BILL (m) replik:\r\nHerr talman! Ursäkta, Sonja Fransson, om jag sa-\r\nde fel namn.\r\nStockholms problem är ju mångfasetterat. En av\r\nde stora bovarna är den s.k. Robin Hood-skatten, och\r\nde miljoner, för att inte säga miljarder, som stock-\r\nholmsborna tvingas betala i skatt till andra delar av\r\nSverige.\r\nJag tror att det behövs betydligt större konkurrens.\r\nJag tror att det behövs fler privata alternativ. Vi vet\r\natt många som i dag jobbar i den offentliga vården\r\nsäger att om vi bara fick vara med och se till att det\r\nblev en annan organisation så skulle vi kunna göra\r\nväldigt mycket mer - om vi bara fick ändra organisa-\r\ntionen. Det är några av förslagen.</pre><pre>Anf.  137  SIV HOLMA (v):\r\nHerr talman! Vi har många gånger sagt, inte minst\r\nfrån den här talarstolen, att Vänsterpartiet försvarar\r\noch vill utveckla arbetarrörelsens idé om en gemen-\r\nsam, solidarisk och demokratisk välfärd som är finan-\r\nsierad genom progressiv beskattning av individer och\r\nföretag. Sammanfattningsvis skulle välfärd kunna\r\ndefinieras som levnadsnivå, livskvalitet och demo-\r\nkrati.\r\nVälfärden skall svara för en rättvis fördelning av\r\ninkomster och levnadsbetingelser mellan olika grup-\r\nper av yrkesverksamma och mellan dem som har\r\nlönearbete och dem som saknar det. Den har ett sär-\r\nskilt ansvar för barnen, ungdomarna, de gamla, de\r\nsjuka och de arbetslösa. Grundidén är devisen: Av var\r\noch en efter förmåga, åt var och en efter behov.\r\nI alla utvecklade ekonomier växer tjänstesektorns\r\nandel av ekonomin. Vi vill ha en välfärd som ut-\r\nvecklas på demokratins villkor. Utvecklingen skall\r\nstyras av människornas behov. Den skall inte styras\r\nav hur tjock plånbok man råkar ha. Försvaret av den\r\noffentliga sektorn är en av vår tids viktigaste klass-\r\noch jämställdhetsfrågor. Ytterst handlar det om kamp,\r\nom makten över hur samhällets resurser skall förde-\r\nlas. Det handlar om vem eller vilka som bestämmer\r\növer hur mycket vi har att fördela och om på vilket\r\nsätt vi fördelar den gemensamma påsen.\r\nVem har makten att bestämma över hur stor påsen\r\nmed pengar för att finansiera välfärden skall vara?\r\nVem sätter dagordningen? Hur mycket av den makten\r\nfinns i Sveriges riksdag? De flesta erkänner att den\r\nparlamentariska demokratin har problem i den globa-\r\nliserande kapitalismen. Valdeltagandet minskar och\r\nmisstron mot oss politiker ökar.\r\nDe här problemen har med formerna för ägandet\r\nav och makten över kapitalet att göra. De är konsek-\r\nvensen av de maktförhållanden i samhället som gör\r\natt aktieindex på Stockholmsbörsen sextondubblats\r\nsedan 1980. Antalet aktieägare har under samma\r\nperiod också ökat kraftigt. I dag äger halva svenska\r\nfolket aktier. Det är till största delen ett indirekt\r\nägande. Aktieägandet är extremt snett fördelat. De\r\n10 % som har mest äger 97 % av de börsnoterade\r\naktierna.\r\nMen det är inte bara de rika som har blivit rikare.\r\nDe fattiga har också blivit fattigare. Som mest har\r\nnästan en tiondel av befolkningen varit beroende av\r\nsocialbidrag. Det är den framväxande massarbetslös-\r\nheten under 90-talet som är den främsta orsaken till\r\nden ökande fattigdomen. Arbetslösheten har mest\r\nförsvagat dem som redan förut hade de lägsta in-\r\nkomsterna.\r\nDe ökade klyftorna gäller både klass och kön. En-\r\nsamföräldrar och pensionärer med låg eller ingen\r\nATP tillhör de fattigaste. Nästan alla i dessa grupper\r\när kvinnor. De ökade klyftorna gäller också de olika\r\ndelarna av landet. I de rika villaförorterna runt stor-\r\nstäderna blir man ännu rikare. I avfolkningsbygderna\r\noch i några starkt segregerade hyreshusområden i\r\nstäderna har fattigdomen växt.\r\nOch om vi för ett kort ögonblick lyfter blicken\r\nkan vi också konstatera att de kapitalistiska maktför-\r\nhållandena avspeglas i att 40 000 barn svälter ihjäl\r\nvarje dag trots livsmedelsöverskott. De 254 rikaste\r\näger lika mycket som de 2 ½ miljarder fattigaste.\r\nHerr talman! I den marxistiska traditionen har\r\nproduktivkrafternas, dvs. teknologins och kunskaper-\r\nnas, förändringar en grundläggande betydelse för\r\nägandet av produktionsmedlen - som i sin tur är av-\r\ngörande för hur makten ser ut i samhället. Därför är\r\nen analys av produktivkrafternas utveckling och vad\r\ndenna kan tänkas få för konsekvenser för makten i\r\nsamhället av yttersta betydelse för människans möj-\r\nlighet att genom demokratiska beslut påverka och\r\nförändra samhällets utveckling. Det handlar om hur vi\r\ndemokratiserar den ekonomiska makten.\r\nMed detta vill jag ha sagt att en stor del av dag-\r\nordningen sätts utanför vårt högsta beslutande politis-\r\nka organ. Det betyder inte att vi i Sveriges riksdag\r\nsaknar makt. Det handlar om att vi använder oss av\r\ndet utrymme som ändå ges.\r\nKärnan i den gemensamma välfärden är skola,\r\nvård, omsorg och hållbar utveckling. Vänsterpartiet\r\nvill satsa mer på kommunsektorn än vad som hittills\r\nskett. Kommunernas ekonomiska situation har under\r\nde senaste åren varit mycket belastad. Det finns be-\r\nhov av ökade resurser. Det har många som hållit\r\nanföranden här givit bevis på.\r\nHerr talman! Det kommunala skatteutjämnings-\r\nsystemet har också fått kommunalekonomiska kon-\r\nsekvenser. Här behövs mer pengar till kommuner och\r\nlandsting för att skapa förutsättningar för en god\r\nvälfärd inom alla regioner. Staten måste tillskjuta mer\r\npengar för att motverka att Sverige kantrar över med\r\nen avfolkad landsbygd och överbefolkade storstads-\r\nregioner.\r\nJag välkomnar regeringens initiativ att arbeta för\r\nen kompromiss vad gäller  skatteutjämningsförslaget\r\nsom får en bred acceptans bland så många kommuner\r\noch landsting som möjligt. Det är också positivt att\r\nregeringen uppmärksammar de sju nordligaste länens\r\nframtid genom att föra konstruktiva samtal om åtgär-\r\nder i andan att hela Sverige skall leva.\r\nDen statliga budgetsaneringen har försämrat\r\nkommunernas ekonomiska förutsättningar. Den ne-\r\ngativa trenden har också förstärkts av budgettekniska\r\ninnovationer i EU-andan, dels som ett led i att hålla\r\nkontroll på de offentliga utgifterna, dels för att ha ett,\r\nsom regeringen uttryckt det, handlingsutrymme inför\r\nett eventuellt beslut att ingå i EU:s valutaunion.\r\nHandlingsfriheten har utmynnat i att regeringen\r\nfört en ekonomisk politik som klarar kvalifikationer-\r\nna, dvs. konvergensvillkoren för att vara med i EMU.\r\nDen går främst ut på att uppnå prisstabilitet. Att mot-\r\nverka inflation går före att få ned arbetslösheten. Vi\r\nhar en så låg inflation att det nästan gränsar till defla-\r\ntion. Vi har ekonomisk tillväxt, men samtidigt också\r\nen relativt hög arbetslöshet. Frågan är om det någon-\r\nsin är möjligt att med denna politik uppnå sysselsätt-\r\nningsmålet att 80 % av den arbetsföra befolkningen\r\nskall ha ett arbete år 2004.\r\nDärmed också sagt att vi är mycket kritiska till\r\nden ekonomiska politik som följer av EMU-\r\nanpassningen. Budgettekniken har bl.a. resulterat i\r\nsystem med utgiftstak och balanskrav på kommuner-\r\nna. Jag instämmer i Gudrun Schymans efterlysning av\r\nen seriös debatt om konsekvenserna av dessa utgift-\r\nstak som lagts fast på varje utgiftsområde. Det kan bli\r\nabsurda konsekvenser.\r\nVi vill ha en annorlunda ekonomisk politik för att\r\nkunna försvara och utveckla välfärden. Och det finns\r\nutrymme genom att man kan ta till vara delar av bud-\r\ngetöverskottet på ett ansvarsfullt sätt och använda\r\ndetta till att skapa förutsättningar för fler arbetstill-\r\nfällen.\r\nI det sammanhanget är en väl fungerande kom-\r\nmunsektor ett bra verktyg. Skola, äldre- och barnom-\r\nsorg samt miljöomställning skapar förutsättningar för\r\nmänniskor att arbeta. Samtidigt innebär deras verk-\r\nsamhet riktiga jobb.</pre><pre>Anf.  138  PER BILL (m) replik:\r\nHerr talman! Siv Holma tar upp aktieägandet och\r\nutvecklingen på börsen som om det vore ett problem.\r\nDet är väl jättebra att drygt 50 % av alla svenskar\r\nsparar i aktier? Vi hade gärna sett att Telia hade blivit\r\nnästa folkaktie där så många svenskar som möjligt,\r\nsmåsparare, hade fått bli delägare i bolaget. Tycker\r\ninte Siv Holma att det vore bra om fler svenskar blev\r\naktieägare och fick ta del av den värdeökning som\r\nfaktiskt sker på börsen och som till stor del beror på\r\natt svenska företag är mycket duktiga på en global\r\nmarknad?</pre><pre>Anf.  139  SIV HOLMA (v) replik:\r\nHerr talman! Om man lyssnade noga på mitt anfö-\r\nrande kunde man höra att min kritik handlade om att\r\nden ekonomiska makten är så väldigt snett fördelad.\r\n10 % av aktieägarna äger 97 % av de börsnoterade\r\naktierna.\r\nDet handlar om vem som lägger dagordningen när\r\ndet gäller arbetstillfällen och när det gäller välfärden.\r\nÄr det vi här i riksdagen, eller är det dessa s.k. fria\r\nmarknadskrafter som gör det?\r\nJag tror att det finns möjligheter att skapa mer\r\ndemokrati även på ekonomins område.</pre><pre>Anf.  140  PER BILL (m) replik:\r\nHerr talman! Min fråga var om det inte skulle vara\r\nbra om fler blev delägare, om vi kunde få 70, 80 eller\r\n90 % av alla svenskar att tycka att det är kul att vara\r\ndelägare i ett företag. Jag tror att det behövs fler små-\r\nsparare på börsen. Det är ju ett bra sätt att se till att\r\ndet inte är ett fåtal stora fonder eller väldigt rika per-\r\nsoner som är de stora ägarna.</pre><pre>Anf.  141  SIV HOLMA (v) replik:\r\nHerr talman! Det handlar om den ekonomiska\r\nmakten. Jag tycker att det finns anledning att göra en\r\nhel del saker när det gäller t.ex. fonder, typ löntagar-\r\nfonder, där man som delaktig i ett ägandeskap också\r\nkan bestämma hur investeringarna skall se ut. Man\r\nkan investera så att det blir fler jobb och så att man\r\ntar miljöhänsyn i stället för att enbart investera för att\r\nfå högsta möjliga vinst. Som tur är skiljer sig synen\r\npå de här sakerna mellan Moderaterna och Vänster-\r\npartiet.</pre><pre>Anf.  142  HELENA BARGHOLTZ (fp) re-\r\nplik:\r\nHerr talman! Jag tycker att Siv Holma i sin sam-\r\nhällsanalys låter som en riktig gammaldags marxis-\r\ntisk kommunist av en sort som jag faktiskt inte trodde\r\nexisterade längre. Vänstern förefaller ju ganska sofis-\r\ntikerad i många sammanhang.\r\nMin enkla fråga till Siv Holma är därför: Vad är\r\ndet för land eller samhälle med kommunistiskt styre\r\nsom står modell för Siv Holma i hennes samhäll-\r\nsanalys där hon talar om bättre fördelning av den\r\nekonomiska makten? Vad är det vi skall titta på?</pre><pre>Anf.  143  SIV HOLMA (v) replik:\r\nHerr talman! Jag hade förväntat ungefär de här\r\ntongångarna just från Folkpartiet. Jag beskrev det sätt\r\nsom Marx står för när det gäller att analysera sam-\r\nhället. Det är faktiskt ganska vedertaget även i ett\r\nsådant land som Sverige. Jag kommer inte att kunna\r\nsvara på den fråga som Folkpartiet ställer till mig om\r\nvilket land det är frågan om. Jag beskriver en veten-\r\nskaplig samhällsanalys. Jag tror t.o.m. att det finns\r\nfolkpartister som använder sig av den.</pre><pre>Anf.  144  HELENA BARGHOLTZ (fp) re-\r\nplik:\r\nHerr talman! I så fall tillhör inte jag dem. Den\r\nmarxistiska vetenskapliga analysen har, vad jag för-\r\nstått, aldrig riktigt fungerat i praktiken. Jag hänvisar\r\nhellre Siv Holma till den liberala vetenskapliga ana-\r\nlysen. Den ekonomin är betydligt bättre.</pre><pre>Anf.  145  SIV HOLMA (v) replik:\r\nHerr talman! Man får göra skillnad på ideologi\r\noch vetenskap. Om man har en vetenskaplig analys är\r\ndet alltså en metod som man använder för att förklara\r\nhur samhället fungerar. Ideologi handlar om vilka\r\nåsikter man har och hur man vill att ett samhälle skall\r\nvara. Gör den skillnaden! Det vore bra för den fort-\r\nsatta diskussionen.</pre><pre>Anf.  146  ERLING WÄLIVAARA (kd):\r\nHerr talman! Sannerligen - det är nya tider! För\r\nnågot årtionde sedan, när Kristdemokraterna försökte\r\nvisa på att rätts- och välfärdssamhällets överlevnad\r\nhängde på att frågorna om etik och moral hölls levan-\r\nde i den politiska debatten, kunde man höra luddiga\r\nfnysningar från såväl andra partier som från kulture-\r\ntablissemanget och medierna. Inte minst ljudliga var\r\nfnysningarna från vänsterkanten.\r\nI dag fnyser knappt någon. Alla inser att inte bara\r\nvår välfärd och vår ekonomi utan också själva demo-\r\nkratin är i fara om vi inte lyckas forma en hållbar\r\ngemensam värdegrund för samhällsbygget, dvs. hur\r\nvi skall leva med varandra. En hållbar etik är faktiskt\r\nockså en förutsättning för en uthållig ekologi.\r\nI dag är alla politiska partier överens om att vi\r\nmåste våga diskutera etik och värderingar. Vi behöver\r\nen hållbar värdegrund inte bara i skolan utan i hela\r\nvårt samhälle.\r\nI dag kan man t.o.m. få höra från yttersta vänster-\r\nkanten att det man har gemensamt med Kristdemo-\r\nkraterna är viljan att föra upp frågorna om etik, moral\r\noch värderingar på den politiska agendan. I dag för-\r\nstår alltfler att det var alldeles för många barn som\r\nslängdes ut med badvattnet i liberaliseringsvågens\r\noch den ogenomtänkta förändringens yra. Just ingen\r\nundgår oron för vad som nu sker.\r\nTillåt mig först säga att allt inte är uselt och dåligt\r\ni vårt samhälle i dag. Det finns mycket som fungerar\r\nbra och som vi med all rätt har anledning att glädjas\r\növer. Men vi får inte heller blunda för det som är\r\nmindre bra.\r\nDet blir alltfler äldre i vårt samhälle, men tyvärr\r\nblir de äldre också allt ensammare. Ingen har riktigt\r\ntid med dem. Alltfler gamla och sjuka får inte den\r\nhjälp i form av vård och omsorg som de så väl behö-\r\nver. De orkar inte göra sig hörda själva. De har inte\r\nlängre förmågan att organisera sig som vi gör när vi\r\nupplever att någonting inte är bra. Det är få som vill\r\nföra deras talan. Någon gång reagerar någon anställd\r\nnär situationen blivit ohållbar och arbetsbördan\r\növermäktig.\r\nUnder valrörelsen mötte jag en rullstolsburen äld-\r\nre dam på ett äldreboende. Hon hade en önskan. Det\r\nvar att få komma ut på en promenad åtminstone en\r\ngång per vecka och höra fågelsången och se höstlö-\r\nven falla. Vi tycker alla att det inte är något orimligt\r\nkrav, men det är svårt att genomföra på grund av\r\npersonalsituationen på just det äldreboendet.\r\nSituationen i skolan är inte vad den borde vara.\r\nKvällspressen basunerar ut om våldsbrott och över-\r\ngrepp på våra gator och torg snart sagt varje dag. Det\r\när inte att undra på att många frågar sig: Var det hit vi\r\nville med vårt samhälle?\r\nHerr talman! Det är bra att stanna upp och få in-\r\nsikt, men det räcker inte. Nu måste vi gå vidare. Vi\r\nkristdemokrater fortsätter därför lika envist som förut\r\natt ställa frågan: Vilken etisk grund, vilken moral och\r\nvilka värderingar skall vi bygga på? Är det på klass-\r\nkampen med dess behov av hatobjekt, i form av t.ex.\r\nföretagare som benämns kapitalister, att föra över\r\nskulden på?\r\nTror någon att det går att skapa ett medmänskligt\r\nsamhälle med en politik som i sig förutsätter att en\r\ngrupp människor hittar en annan grupp att hacka på\r\noch beskylla för allt ont? Vi kristdemokrater tror inte\r\ndet. Vi tror att den gamla regeln som brukar kallas\r\nden gyllne, dvs. behandla andra som du själv vill bli\r\nbehandlad, fortfarande är användbar.\r\nVi tror att det är dags att gå ut och söka rätt på det\r\n\"barn\" som slängdes ut i kylan tillsammans med det\r\nberömda badvattnet när vårt land försökte göra sig av\r\nmed sin kristna kulturgrund. Vi behöver faktiskt inte\r\nförsöka hitta på någon ny, konstgjord etik av syntet-\r\nmaterial, för vi vet att det där utslängda barnet fortfa-\r\nrande lever. Det har nämligen drygt tusenåriga anor i\r\nvårt land, så det dör inte så lätt. Och faktiskt har\r\nmånga av våra nya landsmän med annan kulturbak-\r\ngrund börjat försöka göra oss svenskar uppmärksam-\r\nma på att vi behöver hitta tillbaka till dessa våra etis-\r\nka rötter för att kunna möta andra med förståelse och\r\nrespekt.\r\nHerr talman! Vad är det då som gör en politik som\r\nbygger på kristen etik annorlunda än den som byggs\r\npå en eller annan ekonomisk teori? Ja, naturligtvis det\r\natt den kristna etiken ger oss människor ett värde just\r\ndärför att vi är människor, oberoende av vår styrka\r\neller svaghet, vår kapacitet eller våra positioner. Vi\r\nbehöver inte hävda vårt värde på någon annan indi-\r\nvids eller grupps bekostnad. Vi har rätt till vår vär-\r\ndighet därför att vi är de vi är. Vi må vara unga eller\r\ngamla, svaga eller starka, friska eller sjuka, så är vi\r\nlika värda. Vi har alla ett unikt värde.\r\nDäremot ses människan i alla ekonomiska teorier\r\nsom någon typ av produktionsfaktor, dvs. producent\r\noch/eller konsument, och vårt värde bestäms av vad\r\nvi kan prestera i form av arbete eller åtminstone i\r\nform av köpkraft eller till vilken nytta vi eventuellt\r\nkan vara i övrigt. Undra på att vi får ett samhälle som\r\nslår ut alltfler och där många av oss dignar under\r\nkraven!\r\nVi kristdemokrater kommer att fortsätta vår kamp\r\nför en människovärdig och människovänlig politik,\r\nbyggd på den kristna etiken, vilket inte betyder att vi\r\ntvingar på andra våra åsikter men att vi bär varandras\r\nbördor. Det är den lilla människan och dennes vardag\r\ndet handlar om. Det berör oss alla. När vi inser bety-\r\ndelsen av och erkänner respekten för människovärdet,\r\ndå blir det angeläget att prioritera och satsa resurser\r\npå de mest behövande i vårt samhälle - de gamla och\r\nsjuka, de små barnen och skolan, för att nämna några\r\nexempel. Ett bra samhälle bli ännu bättre och rättvisa-\r\nre.</pre><pre>Anf.  147  HELENA BARGHOLTZ (fp) re-\r\nplik:\r\nHerr talman! En kort fråga. Det låter så väldigt\r\nvarmt när kristdemokrater talar om den samhällssyn\r\nman har. Men jag blir litet orolig när man hela tiden\r\ntalar om att det är den kristna etiken som skall gälla.\r\nDet är den vi skall bygga vårt samhälle på. Nu sade\r\nErling Wälivaara att man i och för sig kunde accepte-\r\nra också andra trosinriktningar. Men är det inte så att\r\ndet för kd handlar om att den kristna etiken har en\r\nsjälvklart starkare ställning än alla andra etiska eller\r\nreligiösa inriktningar i Sverige? Det gör mig orolig.\r\nJag tror inte att man kommer att få ett särskilt kon-\r\nfliktfritt samhälle om man så hårt betonar att den\r\nkristna etiken skall ha en så självklar dominans.</pre><pre>Anf.  148  ERLING WÄLIVAARA (kd) re-\r\nplik:\r\nHerr talman! Jag sade att den kristna etiken for-\r\nmuleras i den korta satsen: Allt vad du vill att männi-\r\nskorna skall göra åt dig, gör det åt dem. Det innebär\r\ninte att vi förkastar en annan religions etik. Men vi\r\npekar på att det finns en väl beprövad etik som rått i\r\ndet här landet i tusentals år. Om fru Bargholtz kan\r\nkomma med en annan etik vill jag gärna pröva den\r\noch se om den håller samma värde.</pre><pre>Anf.  149  HELENA BARGHOLTZ (fp) re-\r\nplik:\r\nHerr talman! Det är kanske fel att tala om flera tu-\r\nsen år. Sverige kristnades ungefär år 800.\r\nJag har alltså ingen självklar annan etik, eftersom\r\njag själv är kristen. Men jag är rädd för att slå fast att\r\ndet självklart bara är den kristna etiken som skall\r\ngälla. Den s.k. gyllene regeln, som ju alla kan ställa\r\nupp på, finns såvitt jag vet i många andra religioner\r\nockså.</pre><pre>Anf.  150  ERLING WÄLIVAARA (kd) re-\r\nplik:\r\nHerr talman! Det var därför jag sade att jag inte\r\nförkastar några andra religioner heller. Låt oss i alla\r\nfall våga inse att det är problem och bekymmer i\r\nsamhället. Låt oss då bygga på den värdegrund som\r\nhar rått i det här landet, nämligen den kristna etiken.\r\nMen kommer Helena Bargholtz med en annan etik\r\nsom är lika hållbar vill jag stötta den.</pre><pre>Anf.  151  SONJA FRANSSON (s) replik:\r\nHerr talman! Jag blir också starkt orolig när vi ta-\r\nlar om att den enda och bästa etiken är den kristna\r\netiken. Vi har olika etikvärden att bygga på. Den\r\nkristna är inte grunden historiskt sett, utan den om-\r\nfattar en oerhört stor mångfald. För mig är solidaritet,\r\njämlikhet och jämställdhet en värdegrund. Det tycker\r\njag är viktigt. Det är också ett värde att man skall\r\nkunna göra rätt för sig, självklart. Däremot respekte-\r\nrar jag att människor har olika religioner. Därför är\r\ndet viktigt att vi i skolan lär barnen grunder av olika\r\nreligioner. Sedan väljer man var man själv vill höra\r\nhemma. Självklart handlar det i ett demokratiskt sam-\r\nhälle också om fördelning. För mig är det en viktig\r\netik.\r\nErling Wälivaara säger att vi skall satsa på de ut-\r\nsatta grupperna. Jag håller fullständigt med om det.\r\nDen etiken ställer jag också upp på. Det handlar om\r\nsolidaritet. Därför har vi satsat extra pengar på kom-\r\nmunerna för just de utsatta grupperna, funktionshind-\r\nrade, äldre och sjuka. Men där vill inte kd ställa upp.\r\nHur kommer det sig?</pre><pre>Anf.  152  ERLING WÄLIVAARA (kd) re-\r\nplik:\r\nHerr talman! Nej, Sonja Fransson, vi vill inte\r\nställa upp på ert förslag därför att vi föreslår 1,8 mil-\r\njarder mer än regeringen till kommunerna. Det är\r\ndärför vi inte vill ställa upp på ert förslag.\r\nSolidaritet är väldigt bra. Jag förkastar inte den.\r\nMen när vi inte kan definiera någon annan etik i dag\r\nmåste vi ta den som vi levt efter och där vi sett att\r\nsamhället fungerat i samförstånd och i respekt för\r\nvarandra.</pre><pre>Anf.  153  SONJA FRANSSON (s) replik:\r\nHerr talman! Ett samhälle med respekt för varand-\r\nra tror jag att vi alla kan ställa upp på men inte att vi\r\nförsöker föra över den kristna tron på andra männi-\r\nskor. Vi har sett tillräckligt mycket av förtryck i värl-\r\nden när religionen trycker ned andra människor. Låt\r\noss i skolan, där ni kämpat för att få med den kristna\r\netiska grunden, stå för att vi har olika religioner i vårt\r\nsamhälle och att barnen skall lära sig respektera att\r\ndet finns olika religioner. Att vi står för solidaritet,\r\njämlikhet, jämställdhet och att vi skall bete oss schyst\r\noch värdigt mot varandra kan vi däremot alla ställa\r\nupp på.</pre><pre>Anf.  154  ERLING WÄLIVAARA (kd) re-\r\nplik:\r\nHerr talman! Jag vet inte om Sonja Fransson lyss-\r\nnade illa på mig. I slutändan av mitt anförande sade\r\njag så här om vår politik: \"byggd på den kristna eti-\r\nken, vilket inte betyder att vi tvingar på andra våra\r\nåsikter men att vi bär varandras bördor\". Det är inte\r\nfråga om att trycka ned. Det har gjorts mycket fel i\r\nkristendomens namn, och jag tar på det bestämdaste\r\navstånd ifrån allt sådant. Det har skett i kristendo-\r\nmens och andra religioners namn. I alla fall tror jag\r\natt den här etiken är värd att bygga vidare på.</pre><pre>Anf.  155  HANS KARLSSON (s):\r\nHerr talman! Med tanke på några moderata anfö-\r\nranden tidigare här vill jag inledningsvis säga att jag\r\nhar några förhållningssätt i politiken som för mig är\r\nväldigt viktiga. Det är att respektera andra männi-\r\nskors åsikter och andra människors politiska ambitio-\r\nner. Den politiska debatten skall vidare vara frejdig,\r\nmen man skall hålla sig till korrekta uppgifter. Detta\r\när tydligen inte någonting som gäller för moderaterna\r\nPer Bill och Bo Lundgren.\r\nHerr talman! Sverige är ett av de bästa länder att\r\nleva i, om vi ser till helheten. Låt mig börja med att\r\nslå fast detta. Det betyder för den skull inte att allt är\r\nbra. Det finns många brister i samhället, men dessa\r\nbrister skall vi föra ett seriöst samtal och en seriös\r\ndebatt om.\r\nJag vill i mitt anförande anlägga två fokus på väl-\r\nfärdsfrågorna: Hur ser situationen ut i samhället för\r\nutsatta människor? Och vad kan vi göra för att påver-\r\nka utvecklingen i positiv riktning?\r\nI Socialtjänstkommitténs betänkande På margi-\r\nnalen ges en mängd vittnesbörd om hur människor i\r\nutsatta situationer upplever samhället. Det är en läs-\r\nning som stämmer till eftertanke och självkritik, oav-\r\nsett om det är så att den hjälpsökande bygger sin\r\nupplevelse  på överdrivna förväntningar av vad sam-\r\nhället kan göra eller om det är så att välfärdssystemen\r\noch myndigheterna faktiskt inte förmår att klara sina\r\nuppgifter.\r\nJag är inte förvånad över den bild som ges, efter-\r\nsom jag har träffat ganska många människor i utsatta\r\nsituationer - senast för någon vecka sedan på Stads-\r\nmissionen här i Stockholm. Och vi har tidigare kun-\r\nnat ta del av berättelser om hur människor med funk-\r\ntionshinder upplever sig kränkta och diskriminerade.\r\nSåväl Socialtjänstkommitténs skrift som Bengt Lind-\r\nqvists utredningsarbete när det gäller funktionshind-\r\nrades situation är uppfordrande till oss alla.\r\nDet är inga enkla lösningar med några miljoner hit\r\neller dit, systemskifte, privatisering, välgörenhet eller\r\nindividuella försäkringar som förändrar den bilden.\r\nDet är ett stort, svårt och tidskrävande arbete som\r\nbehövs. Det är uppfordrande på oss alla, på oss som\r\när politiskt förtroendevalda, på socialtjänsten, på\r\nsjukvården, på försäkringskassan, på arbetsförmed-\r\nlingen, osv. Men framför allt är den uppfordrande på\r\noss som medmänniskor och medborgare, för alla vi\r\nsom har någon funktion i samhällsapparaten är också\r\nmedmänniskor och medborgare.\r\nVi är lägenhetsinnehavare eller villaägare, Vi är\r\nmed i olika föreningar och sammanslutningar. Vi slår\r\nvakt om våra barns miljö och deras skolgång. Vi\r\nsträvar efter att våra föräldrar skall ha en trygg och\r\nsäker ålderdom.\r\nJa, detta är bara ett axplock av omständigheter,\r\nfaktorer, omsorger som styr vårt agerande och för-\r\nhållningssätt - så länge det rör vår familj, våra nära,\r\ngrannar och släkt osv. Men vad händer och hur agerar\r\nvi när det gäller de hemlösa, missbrukarna, psykiskt\r\nsjuka osv., de människor som behöver vårt stöd?\r\nVad händer när någon stadsdelsnämnd vill bygga\r\nhärbärgen för hemlösa eller när kommunen planerar\r\nett nytt boende för psykiskt sjuka? Jo, protestlistor,\r\narga insändare, massmedieuttalanden om \"dessa idi-\r\noter till beslutsfattare som inte begriper att det före-\r\nslagna läget är det mest olämpliga av alla tänkbara.\r\nDet blir ju min närmaste granne.\"\r\nPoängen med det jag har sagt hittills är att ett stort\r\nhinder för en drägligare tillvaro för utsatta människor\r\när alla vi som i någon mening har vårt på det torra.\r\nDet som behövs är attitydförändringar, att återupp-\r\nrätta solidariteten, att respektera alla människors lika\r\nvärde - inte enbart i högtidstalen utan också i hand-\r\nling.\r\nHerr talman! I På marginalen vittnas också om\r\ndet förändrade arbetslivet och dess konsekvenser, en\r\nbild som vi också möter i många olika sammanhang.\r\nDet är svårare för många att få arbete, och får man\r\nsom ung arbete så är det ofta vikariat, deltid, projekt.\r\nInte sällan leder det till att man inte kvalificerar sig\r\nför sjukförsäkring, föräldraförsäkring, a-kassa, osv.\r\nOch därmed hamnar man i ett utanförstående när det\r\ngäller många av våra generella system för ekonomisk\r\ntrygghet.\r\nDet finns naturligtvis inga enkla förändringar som\r\nlöser allt detta. Trygghetssystemen handlar såväl om\r\nstruktur och kvalifikationskrav som ersättningsnivåer.\r\nOch varje förbättring kostar stora belopp. Men min\r\ninställning till den förändring som nu blir allt tydliga-\r\nre på arbetsmarknaden är att kvalifikationskraven bör\r\nändras så att man kan få en rimlig ekonomisk trygg-\r\nhet även om man inte har fått fast jobb.\r\nDessutom behöver ersättningsnivåerna och takni-\r\nvåerna diskuteras. Det är viktigt att stärka det gene-\r\nrella inslaget i trygghetssystemen och bygga bort\r\nbehoven av kompletteringsförsäkringar och behovs-\r\nprövade insatser.\r\nHerr talman! Avslutningsvis och sammanfatt-\r\nningsvis: Vi behöver förändra samhällets och vårt\r\neget sätt att förhålla oss till varandra och andra. Vi\r\nbehöver förändra attityder och bemötande. Solidari-\r\nteten med utsatta människor måste återupprättas. Vi\r\nmåste också se över våra trygghetssystem, stärka dem\r\noch göra dem mer generella, så att de också fungerar\r\nunder 2000-talets förutsättningar.</pre><pre>Anf.  156  PER BILL (m) replik:\r\nHerr talman! Lite svepande dömde Hans Karlsson\r\nut mig och Bo Lundgren. Vi skulle tydligen inte re-\r\nspektera de socialdemokratiska åsikterna och ambi-\r\ntionerna. Tvärtom, Hans Karlsson, jag tycker att det\r\när mycket bra att vi har en frejdig debatt om kärnan i\r\nvår välfärd och vad den verkligen innebär. Som en\r\nsann liberal är jag villig att gå i graven för att både\r\nHans Karlsson och kommunister skall få säga precis\r\nvad ni tycker och tänker.\r\nOECD har under de senaste 25-30 åren flyttat oss\r\nfrån tredje plats i välfärdsligan till 16:e, 17:e eller om\r\ndet är 18:e plats. Är det också brist på respekt för de\r\nsocialdemokratiska ambitionerna?</pre><pre>Anf.  157  HANS KARLSSON (s) replik:\r\nHerr talman! Man kan naturligtvis närma sig den\r\nhär frågeställningen utifrån många utgångspunkter.\r\nMen om man skall värdera välfärden i ett samhälle\r\nmåste man se till helheten och se till hur många som\r\nfaktiskt omfattas av välfärden.\r\nI det perspektivet vill jag påstå att det nog inte är\r\nnågot annat land som kan säga att man är bättre rus-\r\ntad. Det finns länder som är jämbördiga, men vi skall\r\nockså komma ihåg att med statistik kan man bevisa\r\nganska mycket.\r\nVi skall också klara ut - vilket också Per Bill tidi-\r\ngare var inne på - att det är få länder som betalar så\r\npass mycket för olika tjänster över skattsedeln som vi\r\ngör i Sverige. Räknar man på det sättet får man en\r\nannan tabell.</pre><pre>Anf.  158  PER BILL (m) replik:\r\nHerr talman! Det är alldeles säkert så att om vi ser\r\ntill skattetrycket är vi faktiskt etta i världen.\r\nMen det som oroar mig är den bristande sjukdom-\r\nsinsikten. Vi hade allt fog för att vara stolta 1970 när\r\nvi låg på tredje plats i välfärdsligan. Vi borde inse att\r\nhur man är räknar är det oroande att vi har gått från\r\ntredje plats ned till 16:e-17:e plats. Enligt en EU-\r\nstatistik om tillväxttakten i olika länder kommer vi\r\nsnart att vara näst fattigast av alla EU-länder. Det\r\noroar mig.</pre><pre>Anf.  159  HANS KARLSSON (s) replik:\r\nHerr talman! Till att börja med vill jag säga att det\r\när en förskräcklig tur att vi inte har samma tillväxttakt\r\nsom vi hade på den moderata regeringens tid. I så fall\r\nhade vi med Per Bills terminologi rasat utför ännu\r\nsnabbare. Det största raset skedde alltså i början av\r\n1990-talet när Per Bills partikamrater regerade ko-\r\nnungariket Sverige.\r\nLåt mig ta upp en annan sak. Moderaterna har i\r\nden här debatten berömt sig av hur duktiga de är att\r\ntrygga välfärden. De har också kritiserat socialdemo-\r\nkraterna när det gäller handikappolitiken. Då är det\r\nväldigt intressant och skrämmande att se vad som nu\r\nhänder när ni regerar i Stockholm. Där skär ni ned för\r\nde handikappade, för de utslagna, för missbrukarna,\r\nför ungdomarna, för de arbetslösa. I stället delar ni ut\r\n40 öre i skattesänkning. Merparten av dessa skatte-\r\nsänkningar tillfaller ju de välbeställda.</pre><pre>Anf.  160  STEN TOLGFORS (m):\r\nHerr talman! Svensk välfärdsdebatt präglas alltför\r\nmycket av politikens fixering vid de egenkonstruera-\r\nde systemen och det politiska spelet kring dessa sys-\r\ntem. Välfärdspolitikens medel i stället för välfärds-\r\npolitikens mål står i centrum för den politiska kon-\r\nflikten. Människors situation glöms alltför ofta bort.\r\nSvensk välfärdsdebatt förs i ett uppifrån-och-ned-\r\nperspektiv. Tekniska lösningar, miljarder och system\r\när utgångspunkten. Människor ses som svaga. Politi-\r\nker ses som starka, allvetande och korrigerande.\r\nValrörelsen kom att präglas av valmantrat vård,\r\nskola och omsorg. Det är beklagligt och betecknande\r\nför svensk välfärdsdebatt att debatten fördes om just\r\nsystem på en metanivå i samhället och inte om dem\r\nsom systemen är till för att hjälpa, dvs. patienter,\r\nelever och pensionärer. Men det intressanta är inte att\r\nvärna system, utan människorna som är beroende av\r\nsystemen. Därför borde perspektivet i välfärdsdebat-\r\nten vara precis det omvända, ett underifrån-och-upp-\r\nperspektiv. I ett sådant perspektiv står vi politiker\r\nsida vid sida med människor och blickar upp mot\r\nvälfärdsstatens system och den stora politik som inte\r\nlängre förmår att leverera vad den lovar. Här finns en\r\ngrundläggande systemkritik och en fokusering vid\r\nmänniskors situation.\r\nDen centrala ideologiska värderingen i välfärds-\r\npolitiken borde vara varje människas rätt till respekt\r\nför sin person, sitt sätt att vara och sina val. I detta\r\nligger ett lika starkt som tydligt humanitärt uppdrag.\r\nFrågor som mobbning, segregation, utanförstående,\r\nmänniskors lika värde och personliga välfärd blir\r\ncentrala välfärdsfrågor. Ord som värdighet, rättfär-\r\ndighet och respekt blir nyckelord.\r\nMålet för välfärdspolitiken bör stå i centrum, inte\r\nmedlen och systemen i sig utan de resultat som de\r\nger.\r\nHerr talman! Välfärdsstaten Sverige har egentli-\r\ngen aldrig sett ut som den gör i dag. Utseendet och\r\nomfattningen har varit föränderliga men växande i\r\nomfattning. Trots detta skyr många svenskar, framför\r\nallt svenska politiker, förnyelser. Trots detta ses väl-\r\nfärdsstaten som något av en konstant. Varje förslag\r\ntill förändring väcker ramaskri.\r\nDet fanns från början inget mål för välfärdsstatens\r\nutveckling. Varje politisk generation byggde på med\r\nnya stenar på de äldres murar, med ökade kostnader\r\nsom följd. En konsekvens av detta är att det ju inte\r\nhar funnits någon slutpunkt eller gräns för statens\r\nexpansion. Det har inte funnits något svar på frågan\r\nhur stor del av människors välfärd som  staten egent-\r\nligen skall hantera.\r\nJag tycker att det är förvånande när man blickar\r\nbakåt att välfärdsstatens uppbyggnad föregåtts av så\r\nlite inriktningsdiskussion. Rimligen hade löpande\r\nutvärderingar av hur väl välfärdsstatens system klara-\r\nde sin uppgift varit påkallade gång på gång, inte\r\nminst i samband med att ambitionsnivån för välfärds-\r\nstaten successivt höjdes, men det har inte gjorts.\r\nEtt vet vi, att trots höga politiska ambitioner för\r\nvälfärdsstaten och trots högljudd retorik och högljud-\r\nda vallöften har inte de sociala problemen försvunnit i\r\nSverige. I stället har en halv befolkning förvandlats\r\ntill bidragstagare.\r\nMänniskor skattas till bidragsberoende, som Per\r\nBill var inne på tidigare, och de hindras att bygga en\r\negen trygghet. Vart fjärde barn bor i familjer som\r\nlever under socialbidragsnormen. Ställ detta i relation\r\ntill ett land som är rikare nu än tidigare men med fler\r\nmänniskor med problem.\r\nKritiken mot dagens välfärdsstat bottnar inte bara\r\ni att den är kostsam utan framför allt i att många\r\nmänniskor faktiskt far illa i detta så egenhyllade sys-\r\ntem.\r\nNågonstans i utvecklingen gick det fel. Politiken\r\noch välfärdsstaten tappade fokuseringen på att verkli-\r\ngen klara av att hjälpa dem som hjälpen behöver. Ta\r\nfrån alla, oavsett om de har råd, och ge till alla, oav-\r\nsett om de har behov, har något hårdraget blivit devi-\r\nsen.\r\nOckså betoningen av människors eget ansvar för\r\nsig själva, sin familj och för varandra har alltmer\r\nförsvunnit. Välfärdsstaten har dessutom konstruerats\r\nså att den fungerar i goda tider, men riskerar att falle-\r\nra i dåliga när behoven är som störst. Vi har återigen\r\nhårdraget haft ett pensionssystem som fungerat utan\r\npensionärer, en a-kassa som fungerat utan arbetslösa\r\noch en sjukvård som fungerat utmärkt utan sjuka. Det\r\när ett välfärdsstatens och politikens moraliska svek vi\r\nsett.\r\nSocialdemokraterna har lovat att staten skall ge\r\nmänniskor välfärd, bara alla accepterar höga skatter.\r\nMen när hjälpen som mest behövs och när skatterna\r\ndessutom är som högst i världen, riskerar systemen\r\natt fallera. Det säger sig självt att detta i grunden\r\nmåste förändras. Den svenska modellen måste för-\r\nändras, inte främst av ideologiska skäl utan därför att\r\nden faktiskt inte klarar sitt uppdrag.\r\nHerr talman! Sveriges problem beror till stor del\r\npå att politiken varit så enögt materialistisk. Det har\r\nresulterat i att Sverige står dåligt rustat för kunskaps-\r\nsamhället. I dagens samhälle och i framtiden mäts\r\ninte mänskliga resurser i kronor och ören utan i kun-\r\nskap, engagemang, idérikedom och ansvarstagande -\r\nett mjukt kapital.\r\nVi är på väg att få en allt tydligare indelning av\r\nmänniskor efter kunskap. Den nya uppdelningen är\r\nhårdare än den gamla, därför att antingen har man\r\ntillräcklig kunskap för ett arbete eller så har man det\r\ninte. Det gör att dagens välfärdssystem riskerar att bli\r\nalltmer irrelevanta. De är materiellt inriktade system\r\nför politikens omfördelning av pengar. Problemet nu\r\när att vi är på väg att få en permanent underklass, där\r\nklassen inte baseras på pengar primärt utan på kun-\r\nskapsnivån. Detta problem saknar välfärdssystemen\r\noch välfärdsstaten en lösning på.\r\nMänskliga resurser i form av kunskap och attityd\r\ngår inte att politiskt överföra från en person till en\r\nannan. Att tillägna sig kunskap kräver egen vilja att\r\nlära och att utveckla sig, engagemang och nyfikenhet.\r\nHur stimulerar vi detta?\r\nHär syns den svenska modellens systemfel. Den\r\nbiter inte på det nya Sveriges problem. Måhända\r\nfungerade den bättre i industrisamhället, men den\r\nfungerar inte i kunskapssamhället. Trots detta fort-\r\nsätter många politiker med retoriken om hur det tidiga\r\nindustrisamhällets ekonomiska transfereringslösning-\r\nar skall lösa det nya Kunskapssveriges problem.\r\nDet finns en betydande risk för ofrivillig och per-\r\nmanent segregation som utgår från skillnader i kun-\r\nnande och kompetens snarare än från ekonomiska\r\nresurser. Ekonomiskt utanförståendeskap blir snarare\r\nutfallet av kunskapsskillnaden.\r\nGrunden för välfärdspolitiken är, och måste vara,\r\natt alla har rätt till en skälig levnadsnivå. Men ambi-\r\ntionen måste vara större än så. En välfärdspolitik värd\r\nnamnet måste kunna bidra till att lyfta människor och\r\nframför allt möjliggöra för och stimulera människor\r\natt växa. Det är därför den svenska modellen behöver\r\nen förändring.</pre><pre>Anf.  161  HANS KARLSSON (s) replik:\r\nHerr talman! Till att börja med vill jag säga att\r\nSten Tolgfors kanske inte har lyssnat på vare sig det\r\nsom jag, socialministern eller andra socialdemokrater\r\nsom har uppträtt här i kammaren hade att säga när det\r\ngäller vårt förhållningssätt till behovet av att utveckla\r\nvälfärdssamhället. Vi har en väldigt stor öppenhet för\r\natt klara de förändringar som blir nödvändiga i ett\r\nannat samhälle än det industrisamhälle som Sten\r\nTolgfors talade om.\r\nMen det finns vissa grundläggande absoluta förut-\r\nsättningar som vi inte kommer att ge efter för, och det\r\när just detta att välfärdssystemen skall vara generella.\r\nDe skall omfatta alla. Det är ju det som håller ihop ett\r\nsamhälle.\r\nVad jag har förstått genom åren är att det som\r\nmoderaterna kanske tycker mest illa om i Sverige är\r\natt vi har ett generellt system som håller ihop sam-\r\nhället och som gör att vi inte skiktar människor.</pre><pre>Anf.  162  STEN TOLGFORS (m) replik:\r\nHerr talman! Det är ju ett historiskt misslyckande\r\natt efter 50-60 år av fördelningspolitik behöva kon-\r\nstatera att politiken inte lyckats. Trots fördelningspo-\r\nlitiken har många människor det svårt. Trots fördel-\r\nningspolitiken kläms barnfamiljerna. Trots fördel-\r\nningspolitiken växer många barn upp i hushåll som\r\nhar en standard under socialbidragsnormen. Tala om\r\nfiaskobetonad inriktning på politiken!\r\nSkall man sprida resurserna till alla, oavsett om de\r\nbehöver hjälp eller inte, måste man också ta från alla,\r\noavsett om de har råd eller inte.\r\nJag vill snarare ha en tydligare och klarare fördel-\r\nningspolitik som hjälper dem som verkligen hjälpen\r\nbehöver. Då kan man sänka skatterna och dessutom\r\nklara uppdraget bra mycket bättre. Det borde rimligen\r\nvara en mer humanitär inställning än Hans Karlssons,\r\natt sprida agnarna för vinden.</pre><pre>Anf.  163  HANS KARLSSON (s) replik:\r\nHerr talman! Det blir ännu tydligare nu, Sten\r\nTolgfors, var skiljelinjen går mellan socialdemokrater\r\noch moderater. För oss är den generella välfärdsmo-\r\ndellen grunden för det samhällsbygge som vi står för\r\noch för det samhällsbygge vi vill fortsätta med in i\r\nnästa sekel. Detta har moderaterna mycket svårt att\r\nacceptera. Möjligtvis kan det bero på att man därmed\r\nockså ser sig ha små möjligheter att vinna majoriteter\r\nför sin politik.\r\nDen nakna sanningen om moderat politik framgår\r\nav det som nu händer i Stockholm, där moderaterna\r\nhar tagit över. Där sänker man personalbemanningen\r\ni äldreomsorgen, trots Socialstyrelsens kritik. Där\r\nminskar man på resurserna till missbrukarvård, trots\r\nkritik från olika håll i samhället. Där lägger man ned\r\nparklekar, där tar man bort arbetsmarknadsinsatser\r\nför ungdomarna. Ursäkta, herr talman, men uppräk-\r\nningen kunde göras mycket längre.</pre><pre>Anf.  164  STEN TOLGFORS (m) replik:\r\nHerr talman! Jag föreslår att Hans Karlsson ringer\r\nCarl Cederskiöld och resonerar om lokalpolitiken i\r\nStockholm. När han ändå har telefonluren i handen\r\nkanske han kan ringa till sin socialdemokratiska kol-\r\nlega i Solna, som höjde skatten med 1:45 kr och fick\r\nårtiondets värsta äldrevårdsskandal på halsen.\r\nDet är inte detta det handlar om. Jag tror snarare\r\natt legitimiteten i välfärdspolitiken försvinner just\r\ndärför att människor ser att socialstaten inte längre\r\nklarar att hjälpa dem som hjälpen mest behöver.\r\nJag tycker i och för sig att det var ett sunt uppvak-\r\nnande av Hans Karlsson att tidigare plötsligt tala om\r\natt det behövs medmänsklighet, ett eget ansvar och\r\nindividuella insatser för att komplettera välfärden.\r\nDetta tror jag att vi skulle behöva ha en egen debatt\r\nom i riksdagen, för det är oerhört viktigt. Det finns\r\ngrupper som staten aldrig ens kan hjälpa. Tortyrska-\r\ndade flyktingar, uteliggare som kanske har en misstro\r\ntill eller rädsla för myndigheter är några exempel. Där\r\nbehövs verkligen de enskilda alternativen.</pre><pre>Anf.  165  GÖTE WAHLSTRÖM (s):\r\nHerr talman! Efter att ha lyssnat på diskussionen\r\nhär och efter 16 tidigare talare förstår man bredden av\r\ndebatten och den här diskussionen. När man då tittar\r\npå talarlistan förstår vi att efter 45 eller 50 talare har\r\nvi en ännu större bredd när det gäller välfärdspoliti-\r\nken.\r\nMin tanke var att diskutera kring opinionsbild-\r\nningen, den diskussion och debatt ute i samhället som\r\nvi är ansvariga för i egenskap av politiker.\r\nUnder förmiddagens partiledardebatt markerades\r\nflera delar av det vi i dagligt tal kallar för välfärdsom-\r\nrådet. Statsministern klargjorde regeringens och soci-\r\naldemokratins syn på frågan. Detta synsätt är väl känt\r\noch bygger på erfarenhet av det samhällsklimat som\r\nsvensk socialdemokrati under mycket lång tid kämpat\r\nför att komma bort ifrån. Statsministern benämnde\r\ndet bl.a. Sot- och Lortsverige.\r\nVi är säkert många här som genom föräldrar, mor-\r\noch farföräldrar har fått kunskap om hur Sverige\r\ngestaltade sig för 50 år sedan. Just för 50 år sedan var\r\nden dag som Göran Persson föddes och i dag firar\r\njubileum av.\r\nGöran Persson klargjorde också socialdemokra-\r\ntins ambitioner, men markerade även de problem som\r\nföreligger, inte minst utifrån den ekonomiska situa-\r\ntion som landet befunnit sig i, vilken inneburit hårda\r\nansträngningar i de generella välfärdssystemen.\r\nRegeringen markerar nu mycket starkt det arbete\r\nsom skall läggas ned på att göra förbättringar på väl-\r\nfärdsområdet och inom fördelningspolitiken. Det\r\nkänns bra och är riktigt inför framtiden.\r\nHerr talman! Min uppfattning är att varhelst man i\r\ndag befinner sig i Sverige finner man människor som\r\npå olika sätt och inom olika områden diskuterar\r\nsvensk välfärdspolitik. Det kan vara äldre som dis-\r\nkuterar pensionsfrågor, ungdomar som pratar om bl.a.\r\nrättvisa i skolan och utbildningsfrågor. Det kan vara\r\nnyblivna föräldrar som ser på barnbidragens storlek\r\noch de möjligheter som detta ekonomiska tillskott\r\nger. Det kan vara löntagare ute i arbetslivet som ser\r\npå situationen inom vård och omsorg, hur anhöriga\r\nbehandlas eller borde behandlas. Alla har sina olika\r\nreferensramar och bedömer situationen utifrån olika\r\nförutsättningar.\r\nMånga upplever svensk välfärdspolitik som något\r\nmycket positivt, medan andra upplever den negativt.\r\nDet som ibland kan göra diskussionen om välfärds-\r\npolitiken en aning frustrerande är den via massmedi-\r\nerna oftast negativa bild som vidareförmedlas. Detta\r\nsätt att hantera bilder av välfärdspolitiken är destruk-\r\ntivt. Tyvärr tvingas vi konstatera att detta också in-\r\nverkar menligt på ungdomars vilja att välja utbildning\r\nför att ta sig an exempelvis vård- och omsorgsarbete,\r\nett förhållande som är alarmerande när vi i dag kan se\r\nde personalbehov som kommer att föreligga.\r\nTrots detta vet vi att många människor känner stor\r\ntilltro till hela det spektrum av verksamheter som kan\r\nsägas rymmas inom det vi i dag kallar för den svens-\r\nka välfärden. Det visar sig bl.a. i de attitydundersök-\r\nningar som har gjorts på lokal, regional och central\r\nnivå, men också i människors beskrivningar av den\r\negna situationen. De flesta svenskar tror på välfärds-\r\nsamhället.\r\nLandstingsförbundet konstaterade under gårdagen\r\nmed stöd av forskning att massmedierna i alltför stor\r\nutsträckning fastnar i de negativa signalerna och\r\nglömmer att ge uttryck för de många gånger positiva\r\nbilder som finns. Detta är som sagt destruktivt och\r\nknappast i linje med vad journalisterna egentligen vill\r\nha fram med sin beskrivning av situationen.\r\nDet finns ibland skäl att fundera en gång extra när\r\nman lyssnar till diskussionen kring välfärdsfrågorna.\r\nÄr situationen så alarmerande som det ibland ges\r\nuttryck för i massmedierna? Kan det enskilda ärendet\r\nlösas eller lever vi nu i folkhemmets förfall? Står\r\nvälfärdsstaten inför den ofrånkomliga kollapsen?\r\nI en liten present från en organisation, Den nya\r\nvälfärden, erhöll ledamöterna en julgåva i form av en\r\ncd-skiva med vacker musik. På dess baksida kunde\r\nläsas en textmassa som gjorde många med mig irrite-\r\nrade. Man skriver: \"Omkring år 1970 nådde efter-\r\nkrigstidens svenska samhällsbygge - Den Svenska\r\nModellen - sitt högsta stadium. Sedan dess har det\r\ngått utför.\"\r\nEtt minst sagt märkligt uttalande kan tyckas av\r\noss som haft hela vår yrkesverksamma tid sedan\r\n1970:\r\n- arbetslivets utveckling, tekniskt och socialt,\r\n- familjebildningen och barnafödandet,\r\n- skapandet av det egna hemmet, lägenheten, den\r\negna villan,\r\n- utvecklandet av fritiden genom semesterresor,\r\nupplevelser av olika situationer i samhället, både\r\ninom och utom riket\r\nMan undrar hur de människor ser ut som säger sig\r\nbara se en utförsbacke i denna utvecklingsfas. Efter\r\natt ha hört en del av dagens talare börjar jag dock ana\r\nvilka de är.\r\nHerr talman! Sverige är ett fint land att leva i. Alla\r\nvi medborgare har, inte minst som riksdagsledamöter,\r\nen skyldighet att slå vakt om det svenska samhälls-\r\nbyggandet och bära det idéarv vi har vidare.\r\nDetta innebär inte att vi skall blunda för de brister\r\nsom finns i välfärdssystemen. Alla skall ha rätt till ett\r\nbra och tryggt liv i Sverige. Men det kan knappast bli\r\nfallet om vi skall tillbaka till ett Sverige i 70-\r\ntalstappning.\r\nAv detta skäl och i tron att vår välfärdsmodell\r\nfortfarande har en bärighet borde det vara en själv-\r\nklarhet att bemöta de tankar om välfärdsstatens förfall\r\nsom några få opinionsbildare inom området förfäktar.\r\nLåt mig avsluta med ett litet citat av en debattör\r\npå området, Gunvall Grip, som säger: \"Välfärdens\r\narbetare har genom årtiondena faktiskt uträttat en del\r\ngott. Vi har mer än tak över huvudet. Och vi håller\r\nsakta men säkert på att få bukt med de statsfinansiella\r\nbekymren. Allt i tiden är icke ur led. Allt är icke\r\nnedgång, kris och förfall. Jag menar bara att det vore\r\nklädsamt och en aning tilltalande med litet sans och\r\nmåtta och proportioner i den inhemska samhällspoli-\r\ntiska debatten.\"</pre><pre>Anf.  166  LARS ELINDERSON (m):\r\nHerr talman! Jag hade hoppats att socialministern\r\nskulle ha möjlighet att vara kvar här. Jag kan förstå\r\nefter att ha försökt att sitta i min bänk hela dagen att\r\nryggen kanske inte håller, eller möjligen finns det\r\nandra viktiga uppgifter som har pockat på hans upp-\r\nmärksamhet.\r\nJag skall ändå inleda med att kommentera lite\r\ngrann vad Göte Wahlström avslutningsvis sade i sitt\r\nanförande nyss. Det är lite anmärkningsvärt att upp-\r\nfatta debatten om välfärdens problem i Sverige som\r\nen massmediefunktion, dvs. som en funktion av ett\r\nfåtal företrädare för massmedierna. Jag tror inte att\r\nnågon anser att det är en överraskning när Göte\r\nWahlström påpekar att välfärdssystemet i dag ger oss\r\nstörre trygghet och välfärd än motsvarande system\r\ngjorde för 30-60 år sedan. Visst har välfärdssystemet\r\nutvecklats, liksom samhället i övrigt. Men självklart\r\nmåste allt sättas in i sitt sammanhang. Det finns en\r\nrelation till vad vi upplever i andra länder och andra\r\nsystem när vi jämför hur den svenska välfärdsmodel-\r\nlen fungerar. Jag skall komma in på frågan om svensk\r\nsjukvård och sjukvård i andra jämförbara länder nå-\r\ngot senare.\r\nBegreppet välfärd är ett mycket vitt begrepp, som\r\nomfattar allt från politiska frågeställningar - lokala,\r\nregionala, nationella och t.o.m. i viss mån internatio-\r\nnella - till enskilda, privata förhållanden, t.ex. hur vi\r\nförhåller oss till varandra som medmänniskor.\r\nSjälvklart intar de offentliga välfärdssystemen en\r\ncentral plats i diskussionen om hur vi skall färdas väl\r\ngenom livet. Låt mig dock börja med en allmän re-\r\nflexion.\r\nSvensk välfärdsdebatt, som jag har upplevt den\r\ngenom åren, koncentreras nästan helt på de offentliga\r\nsystemens ansvar, inte bara för att skydda människor\r\ni svåra situationer och med särskilda behov eller för\r\natt ge ekonomiskt stöd, vård eller andra insatser i\r\nolika skeden av livet. Utrymmet - ekonomiskt, socialt\r\neller på annat sätt - för medborgarna att själva skapa\r\nett skydd för sådant som kan hända under ett liv har\r\nvarit, och är, mycket begränsat för de allra flesta.\r\nGrundläggande för den svenska välfärdsdebatten,\r\nsom jag ser det, är att den utgår från allmänna före-\r\nställningar om hur människor är och vilka behov\r\nmänniskor har i olika situationer. Systemen utformas\r\ndärför så att de ger små möjligheter för den enskilde\r\natt påverka sin egen situation. Det förhållandet att den\r\noffentligt drivna vården i allmänhet drivs som de\r\nfacto monopol i mycket centraliserade former och\r\nstora enheter, skapar inte en känsla av deltagande och\r\nutrymme att påverka, varken för den enskilde med-\r\nborgaren eller den anställde. Det gäller inte minst\r\ninom sjukvården.\r\nAllmänna föreställningar och förutfattade me-\r\nningar gäller inte minst också frågan om lika villkor\r\nmellan män och kvinnor. Ibland upplever jag att de\r\nsom mest talar om behovet av jämställdhet mellan\r\nmän och kvinnor är de som har de mest förutfattade\r\nmeningarna om hur män och kvinnor förenas eller\r\nskiljer sig åt.\r\nGudrun Schyman försummade inte att i sitt inlägg\r\ni dag, när hon talade om det s.k. utgiftstaket, framföra\r\nen sådan aspekt på frågan. Hon beskrev en situation\r\ndär kvinnan i en familj kom hem och meddelade att\r\nhon ville använda sin lönehöjning för att familjen\r\nskulle göra en gemensam semesterresa i slutet av året.\r\nMannen skulle då, helt orimligt, hänvisa till familjens\r\nutgiftstak och säga nej till denna utsvävning. Min\r\nhögst privata uppfattning och erfarenhet är att det\r\nnormalt fungerar precis tvärtom. I många familjer är\r\ndet i allmänhet kvinnan som motsätter sig extrava-\r\nganser om familjens ekonomi är kärv och säger:\r\n\"Borde vi inte betala av på huset eller sätta av peng-\r\narna för barnens utbildning.\"\r\nSjälva poängen i Gudrun Schymans exempel är\r\nnågonting helt annat. Med sitt exempel beskriver hon\r\nverkligheten som den faktiskt är i de flesta familjer,\r\nnämligen att man betraktar familjens ekonomi just\r\nsom familjens gemensamma ekonomi.\r\nDen svenska offentliga välfärdsmodellen är nästan\r\nhelt uppbyggd kring den enskilde som enhet, inte\r\nfamiljen eller den faktiska gemensamma ekonomiska\r\nenhet som man tillbringar sitt liv i, dvs. skattesystem-\r\net, med undantag för förmögenhetsskatten, pensions-\r\nsystemet, trots viss justeringar, och socialförsäkrings-\r\nsystemet. Ett tydligt exempel på den uppfattningen är\r\nsocialdemokraternas syn på och hantering av änke-\r\npensionerna.\r\nRegeringens motivering till drastiskt försämrade\r\nvillkor för efterlevande makar var budgetmässiga.\r\nBudgetsaneringen krävde, enligt socialdemokraternas\r\nföreträdare, att också de ekonomiska villkoren för\r\nefterlevande makar försämrades. Det var ett argument\r\nsom det var svårt att ha några principiella invänd-\r\nningar mot i det statsfinansiella läge som Sverige\r\nbefann sig i 1994-1995. Med den socialdemokratiska\r\noppositionens motstånd mot snart sagt alla budgetbe-\r\nsparingar som presenterades under den borgerliga\r\nfyrpartiregeringen i minne, kunde man t.o.m. hävda\r\natt resonemanget innebar ett ekonomiskt uppvaknan-\r\nde från socialdemokraternas sida.\r\nVi moderater motsatte oss denna försämring - inte\r\nav ekonomiska skäl, utan av principiella. De flesta\r\nfamiljer har byggt sin tillvaro på en gemensam eko-\r\nnomi. Man har skaffat sig ett gemensamt boende. I\r\nmånga fall delar man på lånen för bostaden. Den\r\ngemensamma ekonomin har avgjort många andra\r\ndelar av familjens gemensamma liv, kanske t.o.m.\r\nvarit en faktor när man har bestämt sig för hur stor\r\nfamilj, hur många barn, det går att försörja på den\r\ngemensamma inkomsten.\r\nEfterlevandeskyddet var avsett, och borde också i\r\nframtiden syfta till, att garantera den efterlevande\r\nmaken ett skydd mot orimliga försämringar av eko-\r\nnomin vid makens bortgång.\r\nNu ser jag i propositionsförteckningen för våren -\r\noch det var därför jag hade hoppats att socialminis-\r\ntern skulle ha möjlighet att vara här - att man annon-\r\nserar en proposition i frågan den 28 maj. Jag skulle ha\r\nvelat fråga socialministern - möjligen kan någon\r\nannan företrädare för majoriteten ge ett svar - om det\r\ngår att lämna någon information i frågan redan i dag.\r\nSamtidigt som de offentliga välfärdssystemen i\r\nhuvudsak är uppbyggda med individen som hu-\r\nvudobjekt, utgår välfärdens praktiska hantering av\r\nmänniskors problem och behov från mer generella\r\nmallar. Individens - de enskilda medborgarnas -\r\nmöjligheter att själv utforma sitt liv och sin trygghet\r\nbegränsas. Människors egna prioriteringar ges ett\r\nmycket litet utrymme.\r\nJag skulle vilja avsluta med att kommentera den\r\ndiskussion som var kring vårdgarantin. Vårdgarantin\r\när inte, som socialministern ville göra gällande, löst\r\nuttalade politiska löften. Vårdgarantin innebär ett\r\nåtagande från landstinget att tillgodose patientens\r\nvårdbehov inom angiven tid. Garantin innebär samti-\r\ndigt en rätt för patienterna att få vård av någon annan\r\nvårdgivare om inte landstinget kan tillgodose beho-\r\nvet. Detta alternativ för den enskilde patienten skapar\r\nett tryck på den offentliga vårdgivaren, som skapar\r\nökad produktivitet och ökat utbud av vård.</pre><pre>Anf.  167  GÖTE WAHLSTRÖM (s) replik:\r\nFru talman! Jag förstår att Lars Elinderson inte\r\nhade replikrätt på mig utan tog i stället upp synpunk-\r\nter på mitt anförande i hans anförande. Han hade\r\nsynpunkter på min uppfattning om några få opinions-\r\nbildare. Min uppfattning är att det är förhållandevis få\r\nopinionsbildare som får utrymme att ha denna mycket\r\nnegativa hållning till välfärdspolitiken i det svenska\r\nsamhället, medan de personer som har en positiv\r\ninställning inte ges samma utrymme i den massmedi-\r\nala värld vi lever i.\r\nJag förstår också att Lars Elindersons och mode-\r\nraternas syn och min syn på välfärdspolitiken är helt\r\nolika. Från moderat sida ser man bara problemen i\r\nvälfärdspolitiken. Jag ser en välfärdspolitik med vissa\r\nproblem. Det är utifrån det perspektivet som vi soci-\r\naldemokrater vill gå in och förändra, justera och göra\r\nen bra välfärdspolitik ännu bättre.</pre><pre>Anf.  168  LARS ELINDERSON (m) replik:\r\nFru talman! Jag förstår att man inte ser behovet av\r\nnågra förändringar inom välfärdspolitiken om man\r\nuppfattar kritiken mot de system vi har i dag som en\r\nmassmediemyt. Jag kan mycket väl förstå detta. Jag\r\nkan bara konstatera att de 17 000 människor som i\r\ndag står i aktiv kö och väntar på vård förmodligen\r\ninte delar den uppfattningen.</pre><pre>Anf.  169  GÖTE WAHLSTRÖM (s) replik:\r\nFru talman! Min erfarenhet av välfärdspolitik och\r\ndet område som nu beskrevs är ganska bred. Som\r\nföreträdare för vårdpersonal på det fackliga området\r\nunder snart 20 år har jag nogsamt följt den här verk-\r\nsamheten och nogsamt diskuterat de här frågeställ-\r\nningarna. Därför är jag medveten om att vi har pro-\r\nblem, men inte i den omfattning som Lars Elinder-\r\nsons parti vill framhäva och inte på det sätt som man\r\nframhärdar. Då blir det omöjligt att göra de justering-\r\nar som eventuellt kan behövas på kort sikt.</pre><pre>Anf.  170  LARS ELINDERSON (m) replik:\r\nFru talman! Jag noterar att massmediemyten tyd-\r\nligen inte är en massmediemyt när det gäller sjukvår-\r\nden, men när det gäller övriga delar av välfärdssys-\r\ntemet, enligt den beskrivning vi har fått här.</pre><pre>Anf.  171  MARIE ENGSTRÖM (v):\r\nFru talman! Jag vill först vända mig till Lars Elin-\r\nderson, som tog upp det som Gudrun Schyman i sitt\r\nanförande tidigare i dag sade om jämställdheten. Det\r\nvar inte så att poängen i hennes exempel var om det\r\nvar mannen eller kvinnan som hade kommit hem med\r\nde extra pengarna, utan det handlade om att åskådlig-\r\ngöra vad utgiftstak kan leda till vid olika tillfällen när\r\ndet är fråga om någon typ av expansion. Hon gav\r\nockså andra exempel. Det kunde lika gärna ha varit\r\nmannen som kommit hem med en löneökning och\r\nkvinnan som haft synpunkter på detta, som Lars Elin-\r\nderson mycket riktigt sade i sitt anförande.\r\nLars Elinderson sade också någonting annat som\r\njag skulle vilja knyta an till, nämligen att människor\r\nhar begränsade möjligheter att skapa skydd för olika\r\nhändelser, om jag uppfattade det rätt. Jag tänkte då\r\ngenast på den ökade flora av privata försäkringar som\r\nvi har sett de senaste åren. Många människor, framför\r\nallt de som har råd och som har plånbok till det, har\r\nockså i dag möjlighet att teckna egna sjukförsäkringar\r\neller andra typer av försäkringar, just som ett kom-\r\nplement till de allmänna försäkringar som vi har inom\r\nvåra socialpolitiska system.\r\nDet leder mig in på att prata om vissa delar i våra\r\nsocialpolitiska system, som genom neddragningar och\r\nannat de senaste åren har lett till nedskärningar och\r\ntill att vissa människor har kompletterat med egna\r\nförsäkringar.\r\nJag ser våra system som indelade i fyra delar. Det\r\nhandlar om kärnverksamheterna ute i kommunerna\r\noch landstingen. Det handlar om socialförsäkringar-\r\nna, som till viss del har urgröpts de senaste åren plus\r\natt vi har fått en extra karensdag. Det handlar om de\r\ngenerella stöden, som barnbidrag, folkpension och\r\nannan pension. Barnbidraget har trots allt höjts något\r\nnu. Det handlar också om de behovsprövade bidra-\r\ngen.\r\nMånga talare har i dag uppehållit sig just vid de\r\nbehovsprövade bidragen, där socialbidragen är en stor\r\ndel och under senare år har blivit en allt större del.\r\nDet stora problemet är att detta har blivit en källa till\r\nförsörjning för många människor. Man har frångått\r\ndet ursprungliga syftet att vara stöd och hjälp vid\r\ntillfälliga ekonomiska problem. Det här är någonting\r\nsom är mycket viktigt för oss politiker att ta fasta på,\r\natt en typ av bidrag ändrar karaktär. Jag tror att\r\nmånga av oss är överens, i och för sig från olika ut-\r\ngångspunkter, om att det är dags att se över de här\r\nsystemen, just därför att många människor inte platsar\r\noch just därför att systemen inte fyller de syften som\r\ndet en gång var meningen att de skulle göra.\r\nJag satte upp mig på talarlistan därför att jag ville\r\nprata om vården och utvecklingen och om landsting-\r\nens situation. Göte Wahlström frågade förut om det\r\nverkligen är så alarmerande ute i landet som vi kan\r\nläsa om i tidningarna. Man kan i och för sig diskutera\r\nhur medierna framställer situationen inom t.ex. vår-\r\nden, men det är också vår skyldighet som politiker att\r\nta fasta på det som händer.\r\nJag kan t.ex. se i mitt eget hemlän hur vi den se-\r\nnaste månaden har översköljts med tidningsartiklar\r\nom att vårdpersonalen vittnar om att smärtgränsen nu\r\när nådd. Man pratar om överbeläggningar. Man har\r\nsvårt att ha någon planerad vård, just därför att de\r\nflesta platser tas upp av akutvård. Det blir alltså rena\r\nakutvårdsplatserna. Det gör att väldigt mycket i verk-\r\nsamheten har stoppats upp.\r\nMan pratar också mycket om hur svårt det är att\r\nrekrytera personal och hur svårt det kommer att bli att\r\nmotivera ungdomar att gå just de utbildningar som\r\nkrävs för att i framtiden komma in i vården. Det är\r\nväldigt tråkigt.\r\nJag skulle vilja säga, som Gudrun Schyman också\r\nsade i sitt anförande, att man skall inte bara se det\r\nfrån den negativa sidan utan också se möjligheterna i\r\ndetta. Här finns faktiskt en arbetsmarknad. Här be-\r\nhövs ju folk. Det är också viktigt att anlägga den\r\nsynen. Här behövs också mycket forskning och ut-\r\nveckling, och det genererar naturligtvis i förlängning-\r\nen arbete, välstånd och en bättre ekonomi. Det är\r\noerhört viktigt.\r\nLandstingsförbundet kom med en rapport alldeles\r\nföre nyårshelgen, och där ser man i siffermaterialet\r\natt landstingen jämfört med kommunerna har tvingats\r\ntill större nedskärningar. Det kan också ha sin förkla-\r\nring i att många landsting expanderade oerhört myck-\r\net och anställde oerhört mycket personal på 80-talet.\r\nMan har tvingats göra någonting åt det.\r\nLandstingsförbundet skriver också att 1994 på nå-\r\ngot sätt blev ett trendbrott, därför att det då gjordes\r\nsådana hårda strukturomvandlingar att man befarar att\r\nkvaliteten inom vården efter det året har blivit sämre.\r\nDet är också viktigt att ta fasta på det.\r\nMan skriver vidare att det föreligger ett stort re-\r\nkryteringsbehov och att landstingen behöver minska\r\nkostnaderna ytterligare för att nå de balanskrav som\r\nvi härifrån riksdagen har ålagt landstingen. Jag tror\r\natt det är viktigt att i de här sammanhangen ifråga-\r\nsätta om det är så rätt och riktigt att ålägga landsting-\r\nen och kommunerna de här balanskraven, när vi vet\r\natt det i många fall leder till att landstingen får göra\r\nytterligare nedskärningar. Vi skall veta att det i dag\r\nfinns ett landsting i Sverige som för år 1999 budgete-\r\nrar ett överskott. Alla andra landsting budgeterar\r\nunderskott. Det är väldigt viktigt.</pre><pre>Anf.  172  LARS ELINDERSON (m) replik:\r\nFru talman! Jag förstod mycket väl poängen i\r\nGudrun Schymans anförande. Det jag ville påpeka\r\nvar att vi i högre grad än tidigare bör betrakta den\r\nenskilda familjen, inte individen, som det ekonomiska\r\nobjekt som kan vara föremål för stöd i olika samman-\r\nhang. Faktum är att verkligheten ger ett utgiftstak för\r\nde allra flesta familjer. Även om man får en tillfällig\r\ninkomstökning innebär det för de flesta möjligen att\r\nskuldbördan bara skulle kunna begränsas något. Det\r\när ett faktum. Det som gäller för staten, landstingen\r\noch kommunerna gäller också för den enskilda fa-\r\nmiljen.</pre><pre>Anf.  173  MARIE ENGSTRÖM (v) replik:\r\nFru talman! Visst är det så. Att verkligheten sätter\r\nett utgiftstak för enskilda människor är jag fullstän-\r\ndigt övertygad om. Det tror jag framgick av mitt\r\nanförande. Jag pratade om ökade socialbidragskost-\r\nnader och om hur dessa kostnader permanentas nu-\r\nförtiden.\r\nJag tror att Lars Elindersson och jag ändå är över-\r\nens om att det Gudrun Schyman gjorde var att åskåd-\r\nliggöra vad utgiftstaken kan göra för att bromsa en\r\nform av utveckling och expansion på ett negativt sätt.</pre><pre>Anf.  174  RONNY OLANDER (s) replik:\r\nFru talman! Jag tyckte att det fanns många intres-\r\nsanta saker i Marie Engströms inlägg som lyftes fram.\r\nDet är också viktigt att påpeka just vad det gäller den\r\nmassmediala bilden, där de goda exemplen ofta inte\r\nkommer fram. Det är kanske inte heller massmedier-\r\nnas uppgift. Det är lättare att saluföra de problem som\r\nfinns i vårt Välfärdssverige. Det är viktigt att lyfta\r\nfram dem.\r\nVi talade om lex Sarah inom äldreomsorgen och\r\nom det som jag tycker mycket kloka beslut som riks-\r\ndagen fattade i juni månad förra året. Det handlar om\r\nnationell handlingsplan för äldreomsorgen. Den skall\r\nomförvandlas där människorna bor - inom kommu-\r\nnerna. Det är otroligt viktigt.\r\nSamma sak gäller för det arbete Marie Engström\r\ntar upp när det gäller svårigheterna att rekrytera per-\r\nsonal. Det pågår just nu ett kommittéarbete - ett rejält\r\narbete för att försöka lösa dessa frågor. De är otroligt\r\nviktiga. Sverige har redan i dag världens äldsta be-\r\nfolkning. Det har inte fötts så lite barn på 50 eller 100\r\når. Detta är de framtidsfrågor som man måste ta itu\r\nmed.</pre><pre>Anf.  175  MARIE ENGSTRÖM (v) replik:\r\nFru talman! Jag kan inte säga annat än att jag\r\ntycker att det är positivt att man jobbar med frågorna,\r\nsom Ronny Olander säger. Jag tror ändå att vi är\r\növerens om problematiken när det gäller att få kvali-\r\nficerad personal och att få våra ungdomar att vilja\r\nsöka denna typ av utbildningar. Vi kan väl ändå vara\r\növerens om att det är ett problem i dag? De snabba\r\nneddragningarna och de snabba besparingarna - via\r\nförtidspensioneringar eller andra konstruktioner - har\r\ngjort att man ganska snabbt har fått ta in vikarier. Så\r\nhar vikarierna tagit slut. Sedan visar det sig att det\r\ninte finns folk att tillgå.\r\nI det län jag tillhör - Värmland - har vi en ar-\r\nbetsmarknad på andra sidan Kölen. Det är Norge. Där\r\nhar man sugit upp den kvalificerade personal som vi\r\nhade i Värmland och i andra delar av Västsverige.</pre><pre>Anf.  176  RONNY OLANDER (s) replik:\r\nFru talman! Jag vill än en gång, Marie Engström,\r\nsäga att jag ser fram emot det samarbete som Väns-\r\ntern, Miljöpartiet och vi socialdemokrater har inlett.\r\nVi vill ta itu med denna problematik rejält. Vi ser\r\nockså till att det finns resurser.\r\nBekymrad blir jag när moderaterna en efter en står\r\nupp här och berättar att de vill alla godas väl, men att\r\nde skall sänka skatterna något helt otroligt. De rycker\r\nväck skattebasen. De värsta säger att det gäller hälf-\r\nten. Det är ungefär det som Svenska Arbetsgivare-\r\nföreningen pratar om. 345 miljarder skall tas väck ur\r\ntransfereringssystemet. Dessutom skall man göra allt\r\ndet andra.\r\nJag tycker att det är viktigt att vi har problembil-\r\nden klar för oss. Vi diskuterar problemen. När repre-\r\nsentanter från olika partier tar till orda måste de väga\r\nin helheten och se helhetslösningarna.</pre><pre>Anf.  177  MARIE ENGSTRÖM (v) replik:\r\nFru talman! Jag och Ronny Olander ser på samma\r\nsätt på problemen när det gäller rekrytering av perso-\r\nnal till vården, men också - det tror jag är väldigt\r\nviktigt - på moderaternas skattepolitik. Jag delar helt\r\nden uppfattning Ronny Olander uttryckte.</pre><pre>Anf.  178  LARS GUSTAFSSON (kd):\r\nFru talman! I Jerusalem finns det något som kallas\r\nför klagomuren. Ibland låter det som om denna talar-\r\nstol var klagostolen. Jag hoppas att det inte skall vara\r\nså. Det kan finnas andra ämnen som vi skulle kunna\r\nprata om gemensamt framöver och som det fordras\r\nplanering för.\r\nI tidigare inlägg hörde vi att det bara finns ett\r\nlandsting som visar överskott. Jag råkar komma från\r\nHalland. Vi är kända för att ha ett ganska gott grepp\r\nom ekonomin, trots att det har varit borgare i ledning-\r\nen i många år där - bl.a. Centern. Det är kanske inte\r\nbara en slump.\r\nJag skulle vilja tala om något som inkluderas i\r\nvälfärden. \"Välfärd\" är ett ord som omfattar ganska\r\nmycket. Jag har därför till fru talmans glädje begrän-\r\nsat mitt inlägg till att bara beröra en - men en viktig -\r\ndel på området. Jag tänker på forskningen inom häl-\r\nso- och sjukvården.\r\nForskning och utbildning av forskare är en förut-\r\nsättning för utveckling och välfärd. I tider av begrän-\r\nsade ekonomiska resurser måste prioriteringar ofta\r\ngöras, vilket medför att vissa områden får stå tillbaka.\r\nSå har även varit fallet i Sverige. Statens och lands-\r\ntingens minskade resurser har medfört att bl.a. den\r\nkliniska forskningen har fått stå tillbaka.\r\nDen kliniska forskningen är sjukdomsorienterad.\r\nTill de kliniska forskarna räknas inte bara läkare utan\r\näven tandläkare, sjuksköterskor och ett flertal yrkes-\r\ngrupper som beteendevetare, biologer, farmaceuter,\r\npsykologer och sjukgymnaster. Medicinska forsk-\r\nningsrådet har i sin senaste rapport om den kliniska\r\nforskningens kris och pris pekat på tilltagande pro-\r\nblem. Man nämner sjukvårdens hårdare ekonomiska\r\nstyrning, försvagad forskningsmiljö på universitets-\r\nsjukhusen, brister i förståelsen för den kliniska forsk-\r\nningens villkor och lägre status. I rapporten påtalas\r\nbehovet av ökad samverkan mellan kliniska och\r\nprekliniska institutioner.\r\nAtt forskning är av vikt för den svenska hälso-\r\noch sjukvården och dess framtid råder det knappast\r\nnågra delade meningar om. Forskning om och studier\r\nav medborgarnas hälsotillstånd ger indikationer om\r\nnuvarande och kommande behov. Från dessa studier\r\nvet vi om ökande förekomst av allergisk sjukdom och\r\nastma, sociala faktorers inverkan på hälsan, att ar-\r\nbetslösa klart upplever sig har sämre hälsa, sviktande\r\nsociala nätverk för kvinnor och ekonomiskt svaga\r\ngrupper etc. Vi kan alltmer belägga kopplingen mel-\r\nlan människans kroppsliga och själsliga välmående\r\nsom en förutsättning för god hälsa.\r\nVi kristdemokrater anser att forskning och studier\r\nger möjligheter att planera och arbeta mer långsiktigt,\r\nså att vi i förtid kan motarbeta, förhindra och bota\r\nohälsa. De olika forskningsområdena griper in i var-\r\nandra och ger oss en klarare bild av vad som är förut-\r\nsättningar för hälsa och välbefinnande. Därför är\r\ntvärvetenskaplig forskning och utbildning viktig att\r\nstödja.\r\nSett mot bakgrund av en längre, och ibland även\r\nkortare, tidsrymd är investering i forskning på olika\r\nområden också en kvalitetsförbättrande besparing.\r\nForskning genererar dessutom fler arbetstillfällen\r\nbåde direkt och indirekt. Jag känner en viss oro  över\r\nde neddragningar av anslagen till den medicinska\r\nforskningen som har aviserats.\r\nDet räcker dock inte med att enbart konstatera\r\nfakta, utan dessa måste omsättas i praktiskt handlan-\r\nde. Det kan innebära resursplaneringar för kommande\r\nbehov, uppföljningar och utvärderingar av insatser.\r\nVi måste också ta till vara befintlig kompetens och\r\nsträva efter att öka den kvalitativa forskningsutbild-\r\nningen. Tillräckliga resurser till universitetssjukhusen\r\när viktigt. Sverige måste bättre utnyttja sin sjukvård i\r\nden alltmer internationella kliniska forskningen.\r\nFru talman! I begreppen välfärd och välfärdssam-\r\nhälle ingår som en grundförutsättning en välutvecklad\r\nhälso- och sjukvård som är tillgänglig för alla, där\r\nrespekten för individen och dennes behov ingår som\r\nen självklar del.</pre><pre>Anf.  179  KENNETH JOHANSSON (c):\r\nFru talman! Sverige har en väl utbyggd välfärd.\r\nDe flesta av oss har det bra. Problemet är att vår väl-\r\nfärd är orättvist fördelad och att vi inte tillräckligt\r\ntätat maskorna i vårt sociala skyddsnät.\r\nVi ser det tydligt om vi går tillbaka i tiden och ser\r\nutvecklingen. Vi ser att de behovsprövade socialbi-\r\ndragen har ökat dramatiskt. Alkohol- och narkotika-\r\nmissbruket är mycket omfattande. Det kryper långt\r\nned i åldrarna med kriminalitet, våld, utslagning och\r\nsocial misär som följd. Anmälda fall av barnmisshan-\r\ndel ökar kraftigt. Hemlösheten har ökat. Många är\r\nmissbrukare, psykiskt sjuka eller har andra bekym-\r\nmer. Vi möter dem på centralstationer och andra\r\nplatser. De lever ett ovärdigt liv. Det finns växande\r\nvårdköer och problem med att ge gamla och sjuka\r\nnärhet, omvårdnad och den tid som de själva och\r\npersonalen anser skulle behövas.\r\nCenterpartiet vill medverka till ett samhälle med\r\nfinmaskiga sociala nätverk och lokal samverkan för\r\ngemensamma angelägenheter: ett varmt samhälle i en\r\ngemenskap där alla behövs. Det skall vara ett sam-\r\nhälle som bygger på grundtrygghet där man inte be-\r\nhöver stå med mössan i hand. Centerpartiet vill be-\r\ngränsa behovsprövade bidrag. Vi måste bekämpa\r\nalkoholmissbruket och stoppa knarket, vilket vi inte\r\ngör med tillåtande attityder. Åtgärder mot barnmiss-\r\nhandel och för att komma till rätta med de hemlösas\r\nproblem får inte stanna vid inventeringar och utred-\r\nningar. Jag och Centerpartiet har stora förväntningar\r\npå de arbeten som nu startar kring dessa frågor. Cen-\r\nterpartiet ser det dessutom som mycket angeläget att\r\nman kan erbjuda behövande vård och omsorg av hög\r\nkvalitet där den enskilde bemöts med respekt och\r\nvärdighet. Likaså skall människor med funktionshin-\r\nder kunna verka i samhället utifrån sina förutsättning-\r\nar som aktiva medborgare.\r\nEn stark ekonomi är naturligtvis grunden för att\r\nvälfärdssamhället skall fungera och för att resurserna\r\ntill vården och omsorgen skall kunna förstärkas. En\r\nsund ekonomisk politik med budgetbalans och fortsatt\r\nlåga räntor är en förutsättning för långsiktig välfärd.\r\nCenterpartiet har i hög utsträckning bidragit till att\r\nlandsting och kommuner har erhållit ökade resurser\r\nför att utföra sina viktiga vård- och omsorgsuppgifter.\r\nMen vi vet att många kommuner och landsting ändå\r\nhar olika förutsättningar och stora ekonomiska pro-\r\nblem när det gäller att klara sina åligganden. Härtill\r\nkommer de dramatiska befolkningsförändringar som\r\nsker i dag och som för avfolkningslänen innebär\r\nmindre skatteintäkter och begränsar underlaget till\r\nvård, omsorg och service. Sjukhusen i glesbygden\r\ntvingas minska sin kapacitet medan trycket i storstä-\r\nderna ökar. För mitt hemlandsting, Dalarna, innebär\r\nen fortsatt minskande befolkning, enligt Landstings-\r\nförbundets prognoser, i kombination med det skatte-\r\nutjämningsförslag som föreligger att landstinget år\r\n2003 skulle få drygt 100 miljoner kronor mindre att\r\nröra sig med. Lägg därtill de underskott som redan\r\nfinns i många landsting. Då blir situationen än allvar-\r\nligare. Rättvisare statsbidrag till kommuner och\r\nlandsting och Centerpartiets decentraliseringspolitik\r\nbehövs mer än någonsin. Flyttlasspolitiken måste\r\nstoppas - även för vården och omsorgens skull.\r\nFru talman! Ett decentraliserat samhälle som\r\ngrundas på människors aktiva deltagande ger de bästa\r\nförutsättningarna när det gäller att utjämna skillna-\r\nderna i hälsa. Centerpartiet vill utveckla och stärka\r\nprimärvårdens roll både i fråga om förebyggande\r\ninsatser och längs vårdkedjan. Framtidens sjukvård\r\nskall präglas av småskalighet, kortare vårdtider och\r\nökat inflytande för både patienter och personal. Vi\r\nvill bl.a. införa en ny vårdgaranti och dessutom en\r\ntillgänglighetsgaranti inom primärvården. Inom äld-\r\nreomsorgen vill vi medverka till kvalitetsutveckling\r\nav verksamheten, en fungerande och väl utbyggd\r\nhemtjänst, valfrihet i boendet, rättvisa och rimliga\r\ntaxor och avgifter. Läkarinsatserna inom äldreomsor-\r\ngen behöver säkras, brukarmedverkan och anhö-\r\nrigstöd utvecklas. Vi vill införa hemservicecheckar\r\nför att tillgodose pensionärshushållens behov av var-\r\ndaglig service. Och vi måste ta larmrapporterna om\r\nbristen på personal på största allvar.\r\nPatienten skall erbjudas valfrihet och mångfald.\r\nOlika vårdgivare och huvudmän kan med fördel an-\r\nlitas för att man skall åstadkomma bästa möjliga\r\nkvalitet och kostnadseffektivitet. Det viktigaste är\r\ninte vem som utför vården utan att patienten får bästa\r\ntänkbara vård. Det grundläggande är att vården och\r\nomsorgen finansieras gemensamt och solidariskt via\r\nskatten. Moderata försäkringslösningar säger vi nej\r\ntill. Vi måste söka nya vägar att öka medborgarnas\r\neget engagemang. Vi skall uppmuntra människor som\r\nvill engagera sig. Det gäller i hög grad även entrepre-\r\nnörer inom vård- och omsorgsområdet. Vi skall släp-\r\npa fram alternativa driftsformer. Privata entreprenör-\r\ner, ja t.o.m. kooperativ, har faktiskt länge uppfattats\r\nsom både fel och fult bland många socialdemokrater.\r\nSocialminister Wallström gav, som jag uppfattade\r\ndet, sken av att vara öppen för och positiv till nya\r\norganisatoriska lösningar. Den nuvarande socialmi-\r\nnisterns uttalanden kan snarast uppfattas som att man\r\nvill tillbakahålla alternativen. Socialministern där-\r\nemellan hann knappast avge något sken alls. Delega-\r\ntionen för samverkan mellan offentlig och privat\r\nsjukvård lämnade för ett drygt år sedan sitt slutbetän-\r\nkande, Klara spelregler, där det finns förslag på det\r\nhär området. Jag skulle vilja fråga regeringspartiets\r\nföreträdare vad som händer med slutbetänkandet\r\nKlara spelregler. Var har det hamnat? Ligger det i\r\nnågon byrålåda? Min uppmaning är i så fall att man\r\nskall ta fram det och göra någonting bra av det.\r\nFru talman! Vården och omsorgen kräver många\r\nhänder, hög kompetens, empati och social förmåga.\r\nDetta kan aldrig ersättas med teknisk utveckling.\r\nSåväl Landstingsförbundet som Kommunförbundet\r\nredovisar att det redan nu är svårt att rekrytera vård-\r\noch omsorgspersonal. I mitt tidigare replikskifte med\r\nsocialministern hänvisades det bl.a. till huvudmän-\r\nnens ansvar och regeringens arbetsgrupp på detta\r\nområde.\r\nTill sist, fru talman, vill jag bara erinra om att det\r\nbehövs ett batteri av åtgärder, t.ex. ökat platsantal\r\ninom vårdutbildningen och en flexiblare arbetsorga-\r\nnisation.</pre><pre>Anf.  180  KERSTIN HEINEMANN (fp):\r\nFru talman! Vi har under dagen hört mycket om\r\nvälfärden och att den omfattar många saker. Som en\r\nsammanfattning kan man säga att välfärden i allra\r\nhögsta grad handlar om människors trygghet. Man\r\nskall känna trygghet när det gäller sådant som man\r\nkan drabbas av: sjukdom, arbetslöshet och andra\r\nsaker som man kanske inte själv styr över.\r\nJag tänkte i mitt anförande uppehålla mig vid ett\r\nenda område i välfärden: primärvården. Primärvården\r\noch dess utveckling oroar mig alltmer.\r\nPrimärvården är basen i svensk sjukvård. Det har\r\nriksdagen enhälligt slagit fast. Trots det har Sverige i\r\njämförelse med exempelvis övriga nordiska länder en\r\nsvagt utvecklad primärvård. För att man skulle nå\r\nmålsättningen, som riksdagen har antagit, om en\r\nläkare per 2 000 invånare behövdes ytterligare 500\r\nläkare i primärvården enligt siffror från 1997. Situa-\r\ntionen i dag är inte bättre. Under 1990-talet har en\r\ndramatisk nedgång skett i antalet utbildningstjänster\r\nför blivande allmänläkare. 52 % av läkarna i läkarkå-\r\nren är över 50 år, enligt Socialstyrelsens undersök-\r\nning. Den här åldersstrukturen är tillsammans med\r\nbristen på läkare ett stort problem. Det krävs flera\r\ninsatser för att man skall kunna tillgodose behovet.\r\nPrimärvården får alltfler nya uppgifter och har nu\r\nockså fått ett ökat ansvar för äldrevården, där de med\r\nall nödvändighet måste ta ett betydligt större medi-\r\ncinskt ansvar om inte de missförhållanden som de\r\nsenaste åren uppdagats skall upprepas.\r\nArbetssituationen för personalen inom primärvår-\r\nden, och då inte bara läkarna, är enligt många rap-\r\nporter mycket pressad. Väntetider på flera veckor\r\nförekommer. Samtidigt kommer rapporter om att\r\nbesöken på sjukhusens akutmottagningar ökar dras-\r\ntiskt, och det är ju inte så konstigt när väntetiderna till\r\nvårdcentralen kan vara upp till tre veckor.\r\nPrimärvårdens kris slår självfallet tillbaka på all\r\nsjukvård, och även på äldreomsorgen. Vi har talat om\r\nolika kriser inom sjukvården, och det finns förvisso\r\nen hel del problem. Det gäller inte minst de långa\r\noperationsköerna. Men åtgärdas inte problemen i\r\nprimärvården kommer krisen att bli ännu större inom\r\nall övrig sjukvård.\r\nFru talman! Att avskaffa bristen på läkare i pri-\r\nmärvården var en av tankarna bakom husläkarrefor-\r\nmen vid sidan av att öka patientens valfrihet och att\r\nge en nära och god vård med hög kvalitet. När huslä-\r\nkarlagen infördes skedde en förändring. Plötsligt\r\nfanns det ett intresse bland läkare att arbeta som all-\r\nmänläkare. Bristsituationen försvann. Inte minst möj-\r\nligheten att få vårdavtal och att kunna etablera sig\r\nfritt gjorde att många tyckte att det var intressant och\r\nspännande.\r\nAtt kunna få arbeta på ett friare sätt än vad man\r\nkanske hade kunnat göra inom landstinget, att kunna\r\nförnya arbetet, var stimulerande för många. Patienter-\r\nna fick dessutom möjlighet att fritt välja sin läkare i\r\nprimärvården. Det var det också väldigt många som\r\ngjorde. I mitt eget landsting, Västmanland, var det\r\nfaktiskt drygt 90 % som valde sin egen läkare.\r\nInnan husläkarlagen infördes och man fick rätt att\r\nvälja läkare frågade vi folkpartister ganska ofta när vi\r\nvar ute och pratade med människor om de kunde\r\nnamnge sin läkare. Det var faktiskt väldigt få som\r\nkunde det. När man någon gång besökte primärvår-\r\nden fick man ta den läkare som hade tid att ta emot.\r\nDet har skett en förändring. Och just det här med\r\nrätten att välja läkare behöll man ju när man avskaf-\r\nfade husläkarlagen. Strax före jul fattade vi dessutom\r\nbeslut om att stärka den här lagen så att den i stort sett\r\nger samma rätt som den ursprungliga lagen.\r\nFru talman! När Socialdemokraterna kom tillbaka\r\ntill makten 1994 avskaffade man husläkarlagen. Man\r\nsatte stop för husläkare. Man satte stopp för fri etable-\r\nringsrätt för specialister i allmänmedicin. Man satte\r\nstopp för privata läkare att vara verksamma efter att\r\nde fyllt 65 år. Man satte stopp för privata läkare att\r\növerlåta sin praktik till en kollega. Man satte stopp\r\nför konkurrensneutralitet mellan flera privata specia-\r\nlister och offentlig vård. Man satte stopp för bättre\r\nvillkor för den privata vården. Man satte stopp för\r\nmångfald i vården.\r\nResultatet har inte låtit vänta på sig. Antalet pri-\r\nvatpraktiserande läkare har sedan den 1 januari 1996\r\nminskat med 14 %. Antalet privata allmänläkare\r\nminskade med 25 % när husläkarlagen upphörde.\r\nFru talman! En fråga måste ställas till socialde-\r\nmokraterna, tycker jag. Nu är det inte speciellt många\r\nnärvarande i kammaren just nu, men det kanske är\r\nnågon som läser protokollet. Är det enligt socialde-\r\nmokraternas uppfattning så att primärvården inte\r\nlängre är basen i svensk sjukvård? Man bryr sig ju\r\ntydligen inte om de brister som nu dyker upp. Är\r\nsvaret nej, tycker man alltså fortfarande att detta skall\r\nvara basen i sjukvården, måste ett antal åtgärder vid-\r\ntas för att se till att primärvården blir det som riksda-\r\ngen faktiskt har fattat beslut om.\r\nFolkpartiet har i sin sjukvårdsmotion, och vi har\r\ngjort det flera gånger, visat på vägar att se till att\r\nprimärvården återigen blir basen i sjukvården. Vi vill\r\nåterinföra rätten till en egen husläkare och återinföra\r\nden fria etableringsrätten för allmänläkare.\r\nLäkarutbildningen måste dimensioneras för fler\r\nläkare. Målsättningen är en läkare per 1 500 invånare.\r\nDet kräver fler utbildningsplatser och även att flera av\r\ndem som redan i dag går läkarutbildningen specialise-\r\nrar sig i allmänmedicin.\r\nDet måste bli stopp på nedskärningarna i vården.\r\nOm husläkarmottagningarna får fler husläkare och\r\ndistriktssköterskor ökar möjligheten att göra fler\r\nhembesök. Det skulle göra att det blir en bättre medi-\r\ncinsk tillsyn för många äldre. Det behövs fler läkare\r\npå sjukhemmen och i annat äldreboende.\r\nDet handlar också om återinförd etableringsfrihet\r\nför allmänläkarspecialister, om att privata vårdgivare\r\nskall ha rätt att överlåta sin praktik till kolleger och\r\nom att man skall få arbeta efter att man fyllt 65 år.\r\nDe här åtgärderna måste vi vidta. Annars är det\r\nrisk att människorna förlorar förtroendet för primär-\r\nvården och vänder sig till sjukhusen. Då har vi verk-\r\nligen fått ett stort problem som kommer att leda till\r\nvårdköer och göra att mycket av den vård som vi\r\ngärna vill ge människor kommer att gå förlorad.</pre><pre>Anf.  181  THOMAS JULIN (mp):\r\nFru talman! Miljöpartiet har vid upprepade till-\r\nfällen tagit upp personalsituationen inom vården. Det\r\nkommer jag att göra även i detta anförande.\r\nGod vård till alla är en av de viktigaste bitarna i\r\nvälfärden. För att vi skall kunna ha en god vård ford-\r\nras det att vi har tillräckligt med välutbildad personal\r\nsom tycker om sitt jobb och som ges möjlighet att\r\ngöra sitt bästa. Det måste också finnas ungdomar som\r\nvill utbilda sig inom vårdområdet och som kan ta vid\r\nnär de äldre en dag slutar.\r\nFru talman! För fyra år sedan uttalade vi i Miljö-\r\npartiet följande i en motion som vi kallade Vi har råd\r\nmed vård:\r\n\"Vi är väl medvetna om att ny operationsteknik\r\noch andra landvinningar inom vården medfört att\r\nvårdtiderna blivit kortare, och det tycker vi är bra. De\r\nvårdanställda som blivit övertaliga på grund av dessa\r\nförändringar anser vi borde användas för att korta\r\nvårdköer och höja omvårdnaden i stället för att fri-\r\nställas.\r\nDet är oförlåtligt att flytta motiverad vårdpersonal\r\nfrån deras viktiga och meningsfulla arbeten till den\r\noffentliga sektorns dyra och improduktiva del, ar-\r\nbetslöshetskön. Vårdfacket har gjort beräkningar som\r\nvisat att samhället inte gjort/gör någon ekonomisk\r\nvinst på neddragningar inom vårdområdet.\"\r\nFru talman! Under de fyra år som gått sedan vi\r\ngjorde detta uttalande har ytterligare tiotusentals jobb\r\nförsvunnit inom vården, och situationen för persona-\r\nlen har ytterligare försämrats. De extra pengar, de s.k.\r\nPerssonpengarna, som landsting och kommuner fått\r\nden senaste tiden, har bromsat upp ytterligare försäm-\r\nringar. Men de har inte räckt till för att förbättra och\r\nge fler händer i vården som så många av oss önskat.\r\nFör det är just fler händer i vården som behövs.\r\nKontakt med patienter, anhöriga, vårdpersonal\r\noch personalansvariga tjänstemän, senast nu under\r\njuluppehållet, har visat att personalsituationen i dag är\r\nmycket sämre än tidigare. Än värre är att det ser ännu\r\nmörkare ut för de kommande åren om det inte snarast\r\nsker något radikalt.\r\nAllt oftare hör jag från vårdpersonal och kan läsa i\r\ntidningen att det är mycket jobb och för lite personal\r\noch att personal skulle sluta direkt om det bara fanns\r\nnågot annat arbete att få. Jag får höra att reservkraf-\r\nterna hos vårdpersonalen är slut, att de inte hinner\r\ngöra sina jobb, att risken är stor att det skall ske\r\nmisstag och att det redan sker på tok för många inci-\r\ndenter som kunnat leda till allvarliga misstag. Jag får\r\nhöra att personalen inte hinner med de nya arbetsupp-\r\ngifter som läggs på dem. De hinner många gånger\r\ninte ens med att läsa den nya information som kom-\r\nmer. Som jag ser det är det här en orimlig situation.\r\nSom exempel skall jag beskriva något av perso-\r\nnalsituationen i Gävleborgs län, det län som jag\r\nkommer från och som svarar för endast 3 % av lan-\r\ndets sjukvård.\r\nDet går inte att ge en riktigt exakt bild av perso-\r\nnalsituationen eftersom många anställda i vården\r\narbetar deltid och eftersom det finns timanställd per-\r\nsonal. Men den månadsavlönade personalen har\r\nminskat från 15 014 till 8 674 i Gävleborgs län under\r\nåren 1990-1998. Även om något mer än häften har\r\nfått en annan huvudman, är personalminskningen\r\nändå mycket stor. Det har självfallet påverkat vård-\r\nkvaliteten och försvårat personalens arbetssituation.\r\nDet direkta vård- och omvårdnadsarbetet har yt-\r\nterligare minskat genom att vårdpersonalen har fått\r\növerta en del administrativt arbete. På vissa ställen\r\nhar även städning och tvätt blivit arbetsuppgifter för\r\nvårdpersonalen. Det minskar ju också en den tid som\r\nanvänds för det direkta vårdande arbetet.\r\nSom om dagens bild inte vore tillräckligt dyster\r\nstår vi inför en än allvarligare situation, som även\r\nandra har omnämnt. Det är den s.k. ålderspuckeln\r\ninom vårdsektorn. Det är ett problem som förstärkts\r\nde senaste åren.\r\nI Gävleborgs län är medelåldern 48 år. Det inne-\r\nbär att det mycket snart behövs ett nytillskott av\r\nvårdpersonal. Här har vi ett stort problem som ome-\r\ndelbart måste åtgärdas.\r\nLåt mig ta ett exempel från läkarsidan. Vid Hu-\r\ndiksvalls sjukhus är den yngsta kirurgöverläkaren 54\r\når. De andra är väsentligt äldre. Det innebär att det\r\nmycket snart blir problem där. Det behövs ett stort\r\nnytillskott av läkare.\r\nI primärvården talar man om att det inom några få\r\når kommer att behövas 60 nya läkare i vårt distrikt.\r\nDetta är inte unikt. Man har samma problem på flera\r\nhåll. Samtidigt är det också ett känt faktum att det\r\nutbildas färre läkare i dag än tidigare trots att behovet\r\nökar. Det är rätt lång leveranstid på läkare.\r\nNär det gäller övrig vårdpersonal har intresset\r\nminskat. I dag är det svårt att fylla platserna på\r\nvårdskolorna. Det är inte heller alla av dem som har\r\ngått vårdlinjen som väljer att arbeta inom vården. Det\r\nhar jag också mött många exempel på, och det är\r\noroande.\r\nDet har visat sig att det är svårt för landstingen att\r\nfå köpa viss specialutbildning inom vården, även när\r\ndet gäller bristyrken. Det är någonting som måste\r\nrättas till.\r\nDen kommande personalbristen är ett stort pro-\r\nblem som inte löser sig självt. Det finns inte heller\r\nutrymme att vänta med åtgärder. De borde vara i gång\r\nredan nu. Här har riksdagen och regeringen ett stort\r\nansvar, som jag ser det.\r\nDet måste ske en omedelbar förbättring av vård-\r\npersonalens arbetssituation för att skapa intresse för\r\nvårdjobben. Det viktigaste är att det blir fler anställda\r\ni vården, så att man inte sliter ut dem som redan job-\r\nbar där. Det ger också positivare signaler till de unga\r\nsom kan tänka sig ett framtida vårdjobb. Om man inte\r\nlöser personalfrågan nu, kommer vi att få betala dyrt\r\nför detta inom några år.\r\nSom även andra har nämnt har Landstingsförbun-\r\ndet redovisat att det behövs ett tillskott på 5 miljarder\r\nför att landstingen skall klara sina uppgifter. Jag är\r\nockså övertygad om att det tillskottet behövs, och det\r\nmåste komma relativt snart.\r\nDet som trots allt ger hopp i den här situationen är\r\natt det finns ett starkt folkligt stöd för att vården skall\r\nfå nödvändiga resurser. Alla partier säger att de vär-\r\nnar vården. Det är också positivt att statsministern i\r\ndag uttalat att vi skall ha en bättre vård och att kvali-\r\nteten i vården skall garanteras. Statsministern har ju\r\nockså tidigare uttalat att om inte Perssonpengarna\r\nräcker till, skall ytterligare pengar skjutas till. Jag\r\nanser att vi är där nu.\r\nFru talman! Avslutningsvis vill jag säga att det\r\nbehövs fler händer i vården för att ge patienterna en\r\ngod vård och omvårdnad och för att ge personalen en\r\nrimlig arbetssituation.</pre><pre>Anf.  182  TULLIA VON SYDOW (s):\r\nFru talman! Jag skall tala om någonting annorlun-\r\nda. Jag har faktiskt suttit här nästan hela tiden, och\r\njag har inte hört att någon har pratat om det interna-\r\ntionella äldreåret. Jag tycker nämligen att de äldres\r\nsituation i vårt samhälle är en mycket viktig välfärds-\r\nfråga.\r\nI den nationella handlingsplanen för äldrepolitiken\r\nsom antogs av riksdagen i fjol hänvisar man ett par\r\ngånger till det internationella äldreåret 1999. Det är\r\nnu. Det sägs att Sveriges deltagande skall präglas av\r\nlångsiktighet och strategiska diskussioner om de\r\näldrepolitiska frågorna med ett brett deltagande från\r\nde äldre själva och befolkningen som helhet. Det här\r\nlåter ju väldigt fint.\r\nAktiviteterna i samband med det internationella\r\näldreåret borde därför kunna bli verkningsfulla start-\r\nskott för just sådana strategiska diskussioner som\r\nman har uttalat skall ske i bred politisk enighet i vårt\r\nland och i nära anknytning till den internationella\r\ndiskussionen, som också är mycket livaktig. I flertalet\r\nEU-länder kommer man under 1999 att, genom olika\r\naktiviteter, t.ex. seminarier och konferenser, belysa de\r\neffekter den kommande befolkningsförändringen\r\nkommer att få för samhället och vilka åtgärder som\r\nmåste vidtas.\r\nI EU-parlamentet, som vi har hört mycket talas\r\nom den senaste tiden, diskuterar man de äldres situa-\r\ntion i 2000-talets Europa. I samband med äldreåret\r\nanordnar man en konferens i Bryssel den 1-2 oktober\r\n1999 kring fyra viktiga teman.\r\nDessa teman är:\r\n· Behålla äldre på arbetsmarknaden\r\n· Äldre skall ha en säker position i samhället\r\n· Äldre skall ha ökad livskvalitet\r\n· Värdighet och icke-diskriminering</pre><pre>Detta är ju frågor som i hög grad anknyter till den\r\nsvenska debatten och som allihop bottnar i attityderna\r\ntill åldrandet och till oss äldre. Därför är det oerhört\r\nviktigt att frågor om attityder till äldre och de äldres\r\ninflytande i samhället får en framträdande plats i det\r\naktivitetsprogram som planeras inför äldreåret. Jag\r\nhade väldigt gärna velat fråga socialministern om\r\nman på departementet arbetar för att attityd- och\r\ninflytandefrågorna kommer i fokus.\r\nFru talman! Vi vet ju att de negativa attityderna\r\ntill äldre i hög grad påverkar bemötandet av hela\r\näldregruppen från de äldre i arbetslivet till de gamla i\r\nvården. Rekryteringen av personal till äldreomsorgen,\r\nsåväl läkare och sköterskor som paramedicinsk per-\r\nsonal, påverkas också av de negativa attityderna. Vi\r\nvet att äldreforskningen har svårt att få medel och att\r\nintressera forskare. Det är ju inte lika statusfyllt att\r\nforska kring de äldres problem.\r\nDet är alltså en förändring av attityderna till äldre,\r\nen ny syn på åldrandet och på äldre människors roll i\r\n2000-talets samhälle som måste bli en gemensam\r\nsträvan för oss alla i det här huset.\r\nVi har alla möjligheter att i våra lokala partiorga-\r\nnisationer och på möten och sammankomster påmin-\r\nna om FN:s äldreår och behovet att diskutera de be-\r\nfolkningsmässiga förändringar som vi står inför först\r\nhos oss i den industrialiserade världen och något\r\nsenare i utvecklingsländerna. Det är också viktigt att\r\nvåra nya EU-parlamentariker engagerar sig i den\r\ndiskussion som förs ute i Europa. Vi måste hela tiden\r\nlära av varandra.\r\nFru talman! Till slut: Jag hoppas att det interna-\r\ntionella äldreåret 1999 blir ett avstamp in i 2000-talet,\r\ndet århundrade då människor av alla åldrar har sam-\r\nma värde, då vi inte bedömer människor efter ålder\r\nutan efter kapacitet. På 2000-talet måste det finnas\r\nplats för alla - både unga och gamla måste få känna\r\natt de behövs i samhället.</pre><pre>Anf.  183  GÖRAN LINDBLAD (m):\r\nFru talman! Hjällbo, Hammarkullen, Rosengård,\r\nRinkeby är namn som föder många olika associatio-\r\nner. Man kan associera till socialbidrag, arbetslöshet,\r\nsegregation, hopplöshet. Men jag för egen del för-\r\nknippar också namnen Hjällbo, Hammarkullen, Ro-\r\nsengård och Rinkeby med gemenskap, kraft, vilja och\r\nstolthet.\r\nSocialdemokraterna har misslyckats fullständigt\r\nmed att ta till vara den resurs som invandringen inne-\r\nbär. Trots svårigheter finns det många småföretag\r\nsom ägs och drivs av invandrare. Många av våra\r\nnytillkomna svenskar har en djupt rotad företagartra-\r\ndition - detta i kombination med den hopplösa svens-\r\nka arbetsmarknaden har gjort att många invandrare\r\ntrots de dåliga oddsen driver framgångsrika små fa-\r\nmiljeföretag.\r\nDålig social ingenjörskonst passiviserar. Det pra-\r\ntas om integration. Det startas upphaussade projekt,\r\npengar satsas här och där, projekt som inte utvärderas\r\neller slutförs, en del bra projekt som inte leder till\r\nnågra slutsatser över huvud taget.\r\nI verkligheten behövs det respekt, delaktighet,\r\nmöjlighet att få klara sig själv utan beroende. Alla\r\nsom vill och kan arbeta måste få göra det, sade en\r\ntidigare talare här i dag. Det var Gudrun Schyman\r\nfrån Vänsterpartiet. Hon klarade dock inte ut hur alla\r\nskulle få möjlighet att arbeta. Inte heller regeringens\r\noch majoritetens företrädare klarade ut hur man skall\r\nlösa arbetslöshetsproblemet.\r\nFör att vi skall kunna ge dessa duktiga ambitiösa\r\nmänniskor chansen att försörja sig själva måste\r\nkrångliga regler på arbetsmarknaden avskaffas. Dess-\r\nutom måste man sänka skatten på arbete. Det måste\r\nbli enklare att starta och driva ett företag. Varför\r\ndröjer regeringen med jobbskapande förslag? Färdiga\r\nlösningar finns faktiskt i Småföretagsdelegationens\r\nförslag. Det är alltså fritt fram för regeringens super-\r\nministrar att skriva en proposition. Den är lätt att\r\nfinna majoritet för här i kammaren.\r\nDet är faktiskt endast med generella åtgärder, fru\r\ntalman, som en verklig integration kan åstadkommas.\r\nSärregler skapar bara avundsjuka och motsättningar.\r\nIngen lagstiftning hjälper. Diskriminering är en fråga\r\nom attityder. Integrationsplaner på arbetsplatserna har\r\ndet talats om, men de kommer att i bästa fall bli tom-\r\nma dokument. Troligen blir de rent kontraproduktiva.\r\nSpåren av jämställdhetsplanerna förskräcker. I många\r\nkommunala förvaltningar i t.ex. Göteborg, som jag\r\nkänner väl till, upprättas tjusiga jämställdhetsplaner.\r\nOftast förekommer ingen som helst uppföljning av\r\nresultat, utan påföljande år upprättas en ny plan helt\r\noberoende av den tidigare. Ingen har en aning om hur\r\ndet egentligen gick. När det gäller jämställdheten\r\nomfattar planen bara två grupper: män och kvinnor.\r\nJag törs knappast tänka på hur en integrationsplan\r\nmed tjugotalet etniska grupper skulle kunna se ut,\r\nmed hopplösheten att utvärdera hur det gick.\r\nJag lyssnade för några år sedan på en man som\r\nheter Bel Habib. Han arbetar på  Invandrarverket.\r\nHan hade besök av en departementstjänsteman. Den-\r\nne frågade: När kommer muslimerna att vara integre-\r\nrade i Sverige? Habib funderade lite grann och högg\r\ntill: Om tre år. Tjänstemannen förstod inte att Habib\r\nskojade utan fortsatte att fråga: Hur skall vi veta att\r\nde är integrerade? Efter ett kort tänkande svarade\r\nHabib: När de inte går till moskén på fredagarna utan\r\ni stället ställer sig i Systembolagets kö är de integre-\r\nrade.\r\nFru talman! Detta är inte integration utan snarare\r\nassimilation. Det vill vi verkligen inte ha. Verklig\r\nintegration handlar i stället om rättvisa och respekt.\r\nAlla människor måste ges förutsättningar till en egen\r\nförsörjning genom lönarbete eller som egna företaga-\r\nre.\r\nVerklig integration sätter kunskaper och kompe-\r\ntens i centrum. Det gäller såväl språk- som yrkes-\r\nkompetens. Många invandrare har med sig kunskaper\r\nsom aldrig kommer till nytta, varken för den enskilde\r\nindividen eller för samhället.\r\nVerklig integration, fru talman, måste utgå från\r\nmänniskorna själva.\r\nInvandrare är i dag genom socialistisk politik\r\ngjorda till beroende stackare. Socialisterna har tende-\r\nrat att betrakta alla invandrare som en homogen\r\ngrupp. Det är ofta större skillnader mellan invandrade\r\nindivider med olika bakgrund än mellan infödda och\r\ninvandrade. Vi moderater vill bort från hopklump-\r\nningspolitiken. Varje människa måste betraktas som\r\nen självständig individ med rättigheter och skyldig-\r\nheter. Varje människa, oavsett etnisk bakgrund, måste\r\nges en ärlig chans att förverkliga sina egna drömmar.\r\nSläpp loss kraften, ge möjlighet, ge respekt.\r\nFru talman! Ett annat område där politiken varit\r\nkontraproduktiv är äldreomsorgen. I Sverige är det\r\ndåligt beställt med omvårdnaden av gamla. Detta\r\ngäller i hög grad patienter med demenssjukdom. Vär-\r\ndighet saknas, valfrihet saknas.\r\nHur gör man när en anhörig behöver vård? Pati-\r\nenter och anhöriga är helt utlämnade till kommuner-\r\nnas godtycke eller oförmåga. Ända sedan Gustav\r\nVasas dagar har svenskarna tränats i att inför överhe-\r\nten bocka och kröka rygg och tacka för det man får.\r\nDet är otillständigt att gamla människor som ar-\r\nbetat ett helt liv inte ges möjlighet till en värdig äld-\r\nreomsorg och sjukvård i tid utan i stället placeras i en\r\nkö. Här gäller det att kraftsamla resurser till de verk-\r\nligt behövande. Stora socialbidragsbelopp skulle t.ex.\r\nkunna frigöras om vi, som jag sade tidigare, nyttiggör\r\noss de nytillkomna svenskarna och arbetslösa och ser\r\ntill att de får verkliga jobb. Där finns det mycket\r\npengar. Arbetslösheten kostar mångdubbelt mer än all\r\nSveriges sjukvård.\r\nGe möjlighet till mångfald i vårdutbudet, konkur-\r\nrensutsätt, men gör det med kvalitetsmål och kvali-\r\ntetskontroll. Ge valfrihet. Människor är faktiskt vuxna\r\natt välja själva. Ge makten åter till människorna. Ge\r\nockså värdighet och respekt.</pre><pre>Anf.  184  BERIT ADOLFSSON (m):\r\nFru talman! Jag har valt att gå upp i denna talar-\r\nstol för att vädra min oro för och omsorg om en liten\r\ngrupp medborgare som riskerar att bli ännu mindre,\r\nnämligen småbarnen.\r\nJag skall försöka att använda ord som inte är poli-\r\ntiska. Det blir inte lätt för mig som är politiker, men\r\njag skall försöka.\r\nHur möter ett litet barn sin omgivning med käns-\r\nlor, närhet, hörsel, syn, känsel? Närhet, intimitet och\r\nkärlek överförs mycket mer av trygghet och tillit än\r\nav att vistas i stora grupper utan närhet och kärlek.\r\nDetta gäller särskilt för barn under fyra år men också\r\nsenare i åldrarna.\r\nFru talman! Jag undrar om talmannen och ni and-\r\nra som sitter i salen kan frammana lukten av nygräd-\r\ndade bullar? Kanske jag har för stora förväntningar på\r\ndet lilla auditoriets fantasi, men jag hoppas att det går\r\nbra. Blunda och känn lukten av mandel, socker, ka-\r\nnel, russin, ugnsvärme! Vad betyder doften av ny-\r\ngräddade bullar för er? Det var då jag som barn kände\r\nlycka, som jag själv kommer ihåg. Min mamma ar-\r\nbetade utanför hemmet under hela min barndom, och\r\ndoft av bullbak var mycket sällsynt.\r\nDenna doft är min symbol för ett barns trygghet,\r\ntillit, livskvalitet och hemtrivsel. Jag dristar mig till\r\natt säga att trygghet och tillit är ett barns mest ele-\r\nmentära behov. Detta går inte att mäta eller väga,\r\nmen det är mycket viktigt, och det är mycket dyrt att\r\nmisslyckas med ett barn.\r\nVad gör vi då här i riksdagen för barnen? Vart le-\r\nder alla våra ansträngningar - i bästa välmening, får\r\njag hoppas - till? Hur fungerar barns och deras för-\r\näldrars vardagstillvaro i dag? Omsorgspolitik, famil-\r\njepolitik, jämställdhetspolitik, rättvisepolitik, nä-\r\nringspolitik, ekonomisk politik, ja, all politik, gäller\r\nallt detta verkligen det lilla barnet?\r\nVad innebär det för ett barn att komma hem trött\r\noch grinigt tillsammans med trötta och griniga föräld-\r\nrar och eventuella syskon att snabbt få något i sig och\r\nsedan i säng för att nästa morgon ryckas ur sin varma\r\nsäng för ytterligare en dag med stress och jäkt? Jag\r\ntror inte att detta är ett bra liv för ett barn. Är det\r\nverkligen det bästa vi kan åstadkomma för att ge barn\r\nen bra start i livet?\r\nJag träffar en hel del småbarnsföräldrar. Jag ser\r\nmina egna åtta barnbarn och mina tre barns strävan\r\natt göra det bästa för dem. Deras vardag är ingen dans\r\npå rosor.\r\nUnder juluppehållet har jag läst delar av Kvinno-\r\nmaktutredningen. Där penetrerar man orättvisor mel-\r\nlan könen och kommer med förslag till lösningar.\r\nBarnen benämns som en besvärande faktor, som en\r\nständig källa till diskussioner och gräl mellan föräld-\r\nrarna.\r\nNär barnsjukdomar och förkylningar grasserar,\r\nvem skall då stanna hemma? Den som drar Svarte\r\nPetter förlorar och måste tillbringa sin dag med bar-\r\nnen.\r\nI volymen Makten är Din, som ingår i Kvinno-\r\nmaktutredningen, formuleras en vision. Där föreslås\r\nsteg mot målet. Man har rangordnat viktigheten, som\r\njag ser det. Sist och slutligen kommer att barnens\r\nbehov måste stå i centrum.\r\nSäg att barnens behov är annorlunda än de vuxnas\r\nbehov, går då barnens behov före? Nej, vill jag hävda.\r\nI de flesta motsättningar mellan vuxnas och barns\r\nbehov vinner de vuxnas behov.\r\nI dag fick jag på ett frukostmöte veta att små-\r\nbarnsföräldrar jobbar 70 timmar i veckan. Detta är\r\ninte människovänligt för någon. Jag fick vid samma\r\nmöte veta att varken kvinnor eller män når maximal\r\nmakt i samhället om arbetslivet avbryts, om de är\r\nhemma med barnen. Väldigt många, till övervägande\r\ndelen kvinnor, tvingas att välja mellan makt i sam-\r\nhället och sina barns hälsa och kvalitet.\r\nDärför är det viktigt att hitta andra lösningar för\r\ndet nödvändiga arbete som utförs i hemmet, för den\r\ntid som det tar att få hem mat och stå i kö vid kassan,\r\nför den tid som går åt till att tvätta, stryka och städa.\r\nDen  tiden måste minimeras så att fritiden kan dispo-\r\nneras till kvalificerad samvaro mellan föräldrar och\r\nbarn. Som det nu är åtgår den mesta vakna tiden för\r\nsmåbarnsföräldrar att göra allt detta hushållsarbete\r\nmed påföljd att de umgås mindre och mindre med\r\nsina barn.\r\nFru talman! Vi har världens mest jämställda par-\r\nlament. Vi är det parlament som har flest ledamöter\r\nmed normalt vardagsliv. Därför har jag en förhopp-\r\nning om att det är fler än jag som ser vad som håller\r\npå att ske med barnen i Sverige. Vi måste byta per-\r\nspektiv ifrån att se hur barn hankar sig fram i livet\r\nmed lagar och regler som gäller för deras föräldrar\r\noch andra vuxna till att ta vår utgångspunkt från bar-\r\nnet.\r\nI vår välvilja och kanske av okunnighet har det\r\nskapats regler och miljöer där barn inte mår bra.\r\nSjukvården - t.ex. barn- och ungdomspsyk - kan inte\r\ni tid hjälpa barn med problemföräldrar som inte klarar\r\nsin roll när det gäller att få hög livskvalitet.\r\nDet skall vara ett rättvist och jämställt samhälle\r\nför medborgare i Sverige. Jag vill påminna om att\r\nbarn också är människor och medborgare, fast små.\r\nIngen vill ju medvetet ett barn någonting illa, i\r\nalla fall ingen normal människa. Ändå är det väldigt\r\nmånga barn som inte uppnår den höga livskvalitet\r\nsom de borde ha.\r\nVilka lagar är det då som är bovar i dramat?\r\n1.      Alla lagar och förordningar och inställningar i\r\nSverige som omyndigförklarar och förminskar\r\nföräldrarna och som gör dem svaga som uppfost-\r\nrare och förebilder.\r\n2.      Alla lagar som gör att varje svensk, även föräld-\r\nrar, får behålla en tredjedel av sin lön och som\r\ndärför inte har råd att köpa de tjänster som de så\r\nväl skulle behöva i sin vardag.\r\n3.      Alla lagar, förordningar och allmänna författning-\r\nar som kamouflerar vuxnas behov och kallar dem\r\nför barnens bästa.\r\nFru talman! Vad har jag då för lösningar? Låt oss\r\nanvända vår fantasi och försöka att tvinga oss att med\r\nbarnens ögon se på barnens krav, deras möjligheter\r\noch villkor. Jag väntar med att redovisa de lösningar\r\noch förslag som jag har i ett annat anförande.\r\nFru talman! Jag hoppas att nya och gamla leda-\r\nmöter är så nära vardagen att de ser barn växa upp i\r\nsamhället och att de vill att barn i Sverige i överförd\r\nbetydelse får känna doften av bullbak, dvs. trygghet,\r\ngemenskap och hemtrivsel och att de får förmåga att\r\nkänna empati och tillit till sig själva och andra.</pre><pre>Anf.  185  CRISTINA HUSMARK\r\nPEHRSSON (m):\r\nFru talman! Innan jag börjar att tala om familjer\r\noch familjers rätt att välja vill jag tacka Tullia von\r\nSydow, som nu har gått härifrån. Hon tog i sitt anfö-\r\nrande upp en viktig sak, nämligen äldres rätt på ar-\r\nbetsmarknaden och vikten av att få behålla sitt arbete.\r\nHär hoppas jag att hon inte bara kan förändra de tidi-\r\ngare negativa attityderna inom socialdemokratin utan\r\nockså förändra attityderna över huvud taget.\r\nSocialdemokraterna vill ju ta bort möjligheten för\r\nvissa arbetsgrupper att jobba efter 65 år. Jag är helt\r\növerens med Tullia von Sydow om att man skall gå\r\nefter kompetens och inte efter ålder.\r\nFru talman! Jag skall alltså tala om familjepoliti-\r\nken och dess utformning. Den måste anpassas till en\r\nannan verklighet än den som gällde i går. I dag be-\r\nslutas det mesta som förr avgjordes hemma vid köks-\r\nbordet av politiker. Då var min mamma stolt över sitt\r\narbete som hemarbetande, men i senaste valrörelsen\r\nfick hon i stället av en företrädare för det socialde-\r\nmokratiska partiet höra hur onyttig hon var som\r\nhemmaförälder. Då utformades den sociala ingenjör-\r\nskonst vars tankar än i dag präglar den rådande soci-\r\nalpolitiken.\r\nVad är det som händer ute i samhället, ute i verk-\r\nligheten? Det lilla samhället har drabbats hårt. Under\r\nde senaste åren har flera unga människor förolyckats\r\npå tragiska sätt. Ungdomar har mist sin tillit och för-\r\näldrar har insett att de ingenting har förstått. Lärare\r\nhar förlorat sin auktoritet och fritidsledare har fått\r\nsina ondaste aningar besannade. Ja, så beskrivs situa-\r\ntionen i det lilla samhället.\r\nRektorn i byn drar en avgörande slutsats av det\r\nsom har hänt. Föräldrar och lärare måste ta tillbaka\r\ninitiativet i fostran och sätta gränser. Ordet \"man\"\r\nsom i \"man måste göra något\" betyder oftast att sam-\r\nhället, polisen, kommunen, sjukvården, socialtjänsten\r\nosv. skall ta på sig rollen som tröstare och problemlö-\r\nsare.\r\nAron Antonovsky är en forskare som intresserat\r\nsig för vilka förutsättningar som finns för ett friskt\r\noch meningsfullt liv. Han menar att människans egen\r\nlivskontroll är en nyckelfaktor. Ju mer otrygga vi är i\r\nvåra liv, desto sämre mår vi, och vår största trygghet\r\när just friheten att kunna välja förhållningssätt till det\r\nvi möter.\r\nMen i dag när ord som valmöjlighet och frihet\r\nframförs av majoriteten låter det onekligen mer som\r\nden gamla reklamen för Fordbilen: Du får välja vil-\r\nken färg du vill på bilen, bara den är svart. Med andra\r\nord: Välj vilken skola du vill, bara den är kommunal.\r\nFinns då förutsättningarna i dag för att en familj\r\nskall känna den frihet som livskontroll innebär och\r\nsom därmed skapar trygghet och hälsa?\r\nFru talman! De höga skatterna gör det omöjligt\r\nför många barnfamiljer att känna denna frihet. En\r\nvanlig barnfamilj betalar mer än 60 % i skatt, och\r\nmånga är beroende av bidrag och tvingas att be om\r\nhjälp - en olustig situation som man drar sig för i det\r\nlängsta.\r\nTidigare i debatten i dag uppmuntrades den familj\r\nsom fick tusen kronor över för att åka på semester.\r\nDet önskar jag också att de skall kunna göra, men jag\r\nvill också påminna om de många barnfamiljernas\r\nekonomiskt svåra situation där det inte finns några\r\nkronor över vid månadens slut och där minsta oförut-\r\nsedda händelse innebär gränsen mellan socialbidrag\r\noch inte, mellan livskontroll och vanmakt.\r\nMaxtaxa är en annan styrmodell som är tänkt att\r\nminska kostnaderna för vissa barnfamiljer, än mer om\r\nman har hög inkomst, väljer kommunalt dagis och\r\nökar sin arbetstid. Därmed skulle också barnets vis-\r\ntelsetid på dagis bli längre.\r\nNu är det många barnfamiljer som har det ekono-\r\nmiskt svårt, också utan barnomsorgsavgifter. I min\r\nhemkommun Svalöv har 54 % av barnen kommunal\r\nbarnomsorg. De övriga familjerna skulle därmed\r\ntvingas att betala till ännu en reform som de inte vill\r\neller kan utnyttja.\r\nEn pappa med två barn i kommunal omsorg talade\r\nom för mig att han skulle tjäna 60 000 kr per år före\r\nskatt på denna reform. Han röstade inte på Socialde-\r\nmokraterna för det. Det gjorde andra som i dag kän-\r\nner sig lurade.\r\nFru talman! Det gäller också att kunna räcka till\r\nnär det gäller familj och arbete. En tjänstesektor som\r\nger nya jobb, samtidigt som den underlättar för dem\r\nsom behöver just denna hjälp, är en lösning också\r\nmed tanke på nya och flera jobb. De som här talar om\r\npigjobb och kvinnofällor är de som nedvärderar den\r\nsorts arbete som våra mödrar tidigare var stolta över.\r\nÖver 200 000 barn har en eller två föräldrar som är\r\narbetslösa, och ju längre arbetslösheten varar, desto\r\nstörre blir påfrestningarna på barnen.\r\nVårdnadsbidrag, skolpeng och möjlighet till alter-\r\nnativ barnomsorg är reformer som skulle ge familjen\r\nmöjlighet att fatta vardagsbeslut hemma vid köksbor-\r\ndet. 175 000 familjer ansökte om och fick vårdnads-\r\nbidrag under några korta månader 1994. Sedan åter-\r\ngick bestämmanderätten till sammanträdesborden\r\nbakom lykta dörrar. Demokratin var återställd, tyckte\r\nvänstermajoriteten.\r\nVi har under dagens debatt fått höra flera politiker\r\nsom efterlyser redskap för att vi skall kunna göra det\r\nmöjligt för människor att växa. Ge oss dessa redskap,\r\nhar man sagt. Inget har sagts om att medborgarna -\r\nindividen - skall få de redskap som man så väl behö-\r\nver för att själva kunna växa.\r\nDet handlar om politisk makt att styra och ställa.\r\nMed hjälp av byråkrati och administration låter man\r\nmänniskor bli utlämnade inför andra för att de skall få\r\nsin rättmätiga del i stället för att skatten minskas med\r\nmotsvarande summa. Det handlar om respekt.\r\nI regeringsförklaringen står att barnkonventionen\r\nskall efterlevas och att man skall analysera hur alla\r\npolitiska beslut påverkar barnens situation. Jag ställer\r\ndå en ödmjuk fråga: Vem vet vad som är bäst för\r\nbarnet, politikern i någon kommunal nämnd eller\r\nföräldrarna? Eftersom vi alla vet att de flesta föräldrar\r\nvet bäst och att det också är de som har ansvaret för\r\nbarnets uppehälle och fostran, ge då också föräldrarna\r\nde redskap som behövs för att de skall växa som\r\nmänniskor och föräldrar.\r\nTill sist, fru talman, konstrueras fortfarande i dag\r\nnya system som i praktiken inte ger någon valfrihet.\r\nKan man över huvud taget tala om välfärd när de\r\nflesta föräldrar i dag inte har råd att ta hand om sina\r\nbarn?</pre><pre>Anf.  186  RAGNWI MARCELIND (kd):\r\nFru talman! Jag skulle vilja tala om ett område\r\nsom jag tycker känns angeläget att på nytt få lyfta upp\r\npå dagordningen. Det handlar om barn till alkohol-\r\nmissbrukande föräldrar.\r\nRegeringen överlämnade i juni 1998 till riksdagen\r\npropositionen Strategi för att förverkliga FN:s barn-\r\nkonvention om barnens rättigheter i Sverige. Där\r\nbeskrivs en strategi för det fortsatta arbetet med att\r\nförverkliga och genomföra barnkonventionen i Sveri-\r\nge. I regeringsförklaringen skriver regeringen, precis\r\nsom Cristina Husmark Pehrsson citerade, att barn-\r\nkonventionen skall efterlevas och att alla politiska\r\nbeslut skall analyseras utifrån hur de påverkar bar-\r\nnens situation. Bakgrunden är FN:s granskning av hur\r\nSverige följer barnkonventionen samt att ett flertal\r\nundersökningar visat hur besparingar i samhället har\r\ngjort barnens situation allt svårare.\r\nFörverkligandet av barnkonventionen är en stän-\r\ndigt pågående process som måste hållas levande.\r\nArbetet med att förankra det synsätt som genomsyrar\r\nbarnkonventionen är långsiktigt. Det handlar om att\r\nändra attityder, förhållningssätt och arbetssätt i olika\r\nverksamheter och på olika nivåer i samhället.\r\nSatsningar måste göras på att höja medvetenheten\r\nhos beslutsfattare och vuxna som arbetar med barn\r\nsamt hos barn och ungdomar själva. På så sätt kan på\r\nlång sikt barnperspektivet utvecklas så att barnens\r\nbästa verkligen sätts i centrum och respekteras.\r\nBarn till missbrukare är en försummad och utsatt\r\ngrupp. De är försummade både av sina föräldrar och\r\nav samhället, trots att undersökningar visar på att 10-\r\n15 % av alla barn växer upp i familjer där en förälder\r\neller båda föräldrarna missbrukar. Vi vet att det i\r\nSverige i dag finns 100 000-150 000 barn i åldrarna\r\n0-12 år som växer upp i alkoholistfamiljer. Missbruk\r\när också det dominerande skälet till omhändertagande\r\nav barn. Varje omhändertagande kan man säga är ett\r\nmisslyckande som kan utvecklas. Dessa barns upp-\r\nväxtförhållanden är svåra och ofta inte kända av om-\r\ngivningen. Både barn som blir omhändertagna och\r\nplaceras i familjehem och de barn som lever tillsam-\r\nmans med sina missbrukande föräldrar behöver stöd.\r\nSocialstyrelsens rapport, som presenterades 1993,\r\nvisade att det fanns bara tio verksamheter i Sverige\r\nsom var direkt riktade till yngre barn i alkoholistfa-\r\nmiljer. En enkätundersökning gjordes angående alko-\r\nholmottagningarnas och rådgivningsbyråernas insat-\r\nser. Resultatet visade att endast 300 mottagningar\r\nerbjöd särskilt stöd.\r\nNär det gäller samhällets möjligheter att förebyg-\r\nga utveckling av alkoholism bland befolkningen\r\nmåste särskild uppmärksamhet riktas mot barn till\r\njust alkoholmissbrukande föräldrar.\r\nI besparingstider är det av största vikt att säker-\r\nställa att resurser frigörs för verksamhet som ser till\r\nbarnens bästa, och då även till barn till missbrukande\r\nföräldrar. Det får aldrig bli godtagbart att svaga grup-\r\nper som inte själva kan föra sin talan eller som inte\r\nhar någon förespråkare skall drabbas mer av bespa-\r\nringar än de grupper som demonstrerar och kräver sin\r\nrätt.\r\nKristdemokraterna har under många år förespråkat\r\nverksamhet riktad till missbrukarbarn. Redan 1991\r\nkrävde vi en kartläggning av dessa barns situation.\r\nAlkoholkommissionen tillsatte en utredning som\r\nsenare presenterade en sammanställning av olika\r\nundersökningar genomförda av Socialstyrelsen. I\r\ndebatten aktualiserades dessa barn, och ett flertal\r\nkommuner började att kartlägga och undersöka miss-\r\nbrukarbarnens situation. Verksamheter startades och\r\nprojektmedel tillfördes från Rädda barnen och Social-\r\nstyrelsen. Några av dessa verksamheter blev sedan\r\ninförlivade i den ordinarie verksamheten. Men många\r\nfick tyvärr läggas ned efter projekttidens slut.\r\nI Gävle, som jag kommer från, startades projektet\r\nGrinden, som tog emot barn från missbrukarmiljöer.\r\nGanska snart uppenbarades att det var många barn\r\nsom for illa i Gävle. Kön till Grindens verksamhet\r\nväxte. Den är i dag två år lång, och verksamheten\r\nskulle behöva byggas ut.\r\nSvårigheten är att få beslutsfattare att avsätta re-\r\nsurser till liknande verksamhet, för det går inte att\r\nvisa snabba resultat. Det ger inga kortsiktiga vinster.\r\nKonsekvensen av detta kortsiktiga tänkande är att\r\ndessa barn far illa och inte får det stöd som samhället\r\när skyldigt att ge. Barn till missbrukare kan få psykis-\r\nka och känslomässiga störningar och inte sällan även\r\nfysiska skador vid misshandel och övergrepp.\r\nBehandlingsforskning måste prioriteras. Enligt\r\nSocialvetenskapliga forskningsrådet, SFR, är få in-\r\ntresserade av forskning på detta område. Orsaken är\r\natt det är svårt att få medel beviljade till projektstudi-\r\ner av den här karaktären. De forskningsprojekt som\r\nhar fått anslag handlar mest om studier av missbruka-\r\nren, missbrukets omfattning liksom uppföljning av\r\nbarn som har omhändertagits.\r\nBehovet av utvärderingar är stort, och det finns\r\nnågra forskare som har uttryckt det så här: Forskning\r\ni socialt arbete är inte särskilt intresserad av barn som\r\nfar illa, framför allt inte av små barn.\r\nDet är av största vikt att missbrukarvård, social-\r\ntjänst, psykiatri, skola, m.fl. i samverkan utvecklar\r\neffektiva behandlingsprogram, program som kan\r\nförhindra att dessa barn själva hamnar i en missbru-\r\nkarsituation. Fallskärmarna i barnens liv har blivit allt\r\nbräckligare. Därför faller barn ibland rätt igenom\r\nsamhällets skyddsnät. Det här är oacceptabelt och\r\ndrabbar i högre grad de barn som inte har fullt stöd\r\nhemma. Därför krävs nu kraftfulla insatser för att\r\nskydda barn och ge dem goda och trygga uppväxtför-\r\nhållanden. Det måste vara ett tydligt mål i regering-\r\nens arbete för att man skall kunna genomföra det som\r\nstår i regeringsförklaringen, att relevanta beslut skall\r\nanalyseras utifrån hur de påverkar barnens situation.</pre><pre>Anf.  187  BERIT ADOLFSSON (m) replik:\r\nFru talman! Jag är mycket glad över detta inlägg\r\nsom behandlar en fråga som jag också har bekymrat\r\nmig för. Jag uppfattade till min fasa och jag har för-\r\nstått att det tar två år innan man får möjlighet att få\r\nhjälp för ett litet barn.\r\nMen jag skulle också vilja fråga Ragnwi Marce-\r\nlind vilka konkreta förslag hon och kristdemokraterna\r\nhar. Jag uppfattade orden kartlägga, undersöka, stude-\r\nra, utvärdera och sådana saker. Jag undrar om hon har\r\nnågot konkret förslag om hur man kan hjälpa ett\r\nmissbrukarbarn som är instängt i en lägenhet eller ett\r\nrum med sina missbrukande föräldrar.</pre><pre>Anf.  188  RAGNWI MARCELIND (kd) re-\r\nplik:\r\nFru talman! Jag kan bara kort klargöra hur det har\r\nvarit i Gävle, där man från början inte trodde att det\r\nfanns så många barn som hade problem hemma med\r\nmissbrukande föräldrar. Ofta är detta ett dolt pro-\r\nblem. Det är ofta bara de barn som kommer i kontakt\r\nmed socialtjänsten som man uppmärksammar.\r\nI och med att Grinden kom i gång och det fanns\r\nett telefonnummer som man kunde ringa, ringde inte\r\nbara barnen själva, utan t.o.m. barnens föräldrar ring-\r\nde i vissa fall för att anmäla att man behövde hjälp.\r\nMan såg att situationen var ohållbar.\r\nProjektet går ut på att ge barn terapeutisk hjälp, så\r\natt de skall kunna inse och förstå att det inte är de\r\nsom bär skulden till att mamma och pappa missbru-\r\nkar. Jag är inte ensam i Gävle eller i Sverige som har\r\nde här problemen. Dessutom kan de bli ett stöd hem-\r\nma.\r\nVad man skulle kunna göra, som vi kristdemo-\r\nkrater har föreslagit gång på gång, är att utveckla\r\nverksamheten så att man rehabiliterar och hjälper hela\r\nfamiljen. I Gävle har jag t.ex. gång på gång föreslagit\r\natt det skulle vara intressant om man också kunde\r\nfölja upp de här barnens föräldrar tillsammans med\r\nbarnen. Vi har också sagt att det behövs fler insatser\r\npå barnavårdscentraler osv.</pre><pre>Anf.  189  BERIT ADOLFSSON (m) replik:\r\nFru talman! Det är spännande att höra. Jag är\r\ntacksam för att jag får dessa besked.\r\nJag skulle gärna vilja att Ragnwi Marcelind läste\r\nmin motion, som handlar om barn till missbrukare.\r\nDet är inte bara alkoholister, det finns andra missbruk\r\nsom kanske ibland är mycket värre. Jag har i motio-\r\nnen föreslagit någon form av god man för dessa barn\r\nsom man kan hämta i släkten eller i grannskapet runt-\r\nom eller att hemtjänsten går hem till barn som har så\r\natt säga problemföräldrar.\r\nJag hoppas att vi kan mötas i något samtal där vi\r\nkan utveckla detta vidare. Tack, Ragnwi Marcelind.</pre><pre>Anf.  190  RAGNWI MARCELIND (kd) re-\r\nplik:\r\nFru talman! Jag tycker att det är mycket positivt\r\nmed alla som vill vara med och arbeta för att förbättra\r\nde här barnens situation. Jag får alltid med mig kom-\r\nmunfullmäktiges ledamöter hemma i Gävle när det\r\ngäller den här frågan. Problemet är när besluten skall\r\nfattas. Vilka är villiga att avsätta och öronmärka\r\npengar för just de här små människorna? Det är så lätt\r\natt ha fina ordvändningar när man talar om att hjälpa\r\nmissbrukarna och se till att de får en bra situation.\r\nMen man glömmer gärna de här små barnen när\r\npengarna skall tas fram. Det är därför vi har den situ-\r\nation vi har hemma. Vi har inte pengar att utveckla\r\nverksamheten, och kön är två år lång.\r\nDet är detta jag vill uppmärksamma. Jag vill lyfta\r\nupp frågan på dagordningen, därför att jag vill vara\r\nett språkrör och en förlängd arm i riksdagen för de\r\nhär barnen som inte har någon som ropar för dem. Jag\r\ntror att det är viktigt att fler i den politiska världen\r\nvaknar upp och ser dessa 100 000-150 000 barn som\r\ni dag far oerhört illa i Sverige, där vi säger att barn-\r\nkonventionen skall få styra våra beslut.</pre><pre>Anf.  191  TUVE SKÅNBERG (kd):\r\nFru talman! Det har varit roligt att följa det enga-\r\ngemang för barnen och barnens bästa som särskilt de\r\nsenaste föredragen har handlat om. Även jag skall\r\ntala om barnen, om välfärden och om de sjunkande\r\nfödelsetalens hot.\r\nLåt mig börja med att citera ur Nordisk familje-\r\nbok, årgång 1914, där det står att läsa: \"I forntiden\r\nförde tvåbarnssystemet Grekland och Rom mot un-\r\ndergången. Det torde göra detsamma med våra folk,\r\ndärest det blir allmän folksed.\"\r\nUnder hela 1900-talet har också tvåbarnsidealet\r\nvarit förhärskande, men alldeles särskilt dramatisk\r\nhar nedgången av antalet födda barn varit under\r\n1990-talet. Det är förvisso en överdrift att säga att\r\nvårt land hotas av undergång, men situationen är\r\nonekligen alarmerande. Under 1997 och 1998 har\r\nantalet födda sjunkit och för andra året i rad har vi ett\r\nfödelseunderskott, dvs. det är fler som har avlidit\r\nunder året än som har fötts. Under hela 90-talet har\r\nantalet födda minskat, och nu är fruktsamheten under\r\n1,5, dvs. kvinnor får färre än 1,5 barn i genomsnitt.\r\nDet är den lägsta nivån som någonsin i historien har\r\nobserverats i Sverige.\r\nBefolkningsraset hade varit ännu större om det\r\ninte hade varit för invandringen som 1998 ökade med\r\n5 000 personer till 50 000 om året. De största invand-\r\nrargrupperna är irakier och jugoslaver.\r\nÄven antalet giftermål minskade. Det är 1 000 fär-\r\nre än 1997 och det lägsta antalet någonsin i förhållan-\r\nde till antalet ogifta personer. Andelen av befolkning-\r\nen som är gift har heller aldrig i svensk historia varit\r\nlägre. Dessutom, vilket också är allvarligt, växer\r\nandelen äldre kraftigt, samtidigt som andelen unga\r\nminskar.\r\nJag vill ställa tre frågor i mitt tal: Vad kan det låga\r\nfödelsetalet bero på? Vad kan det få för konsekven-\r\nser? Vad kan vi göra åt det?\r\nOrsakerna först. Professor Rolf Ohlsson, ekono-\r\nmisk-historiska institutionen vid Lunds universitet\r\nskriver: \"Många tror att förändringarna i åldersstruk-\r\nturen främst beror på att dödligheten gått ned. Detta\r\när emellertid inte fallet. Till 90 procent förklaras\r\nförändringarna i åldersstrukturen av att fruktsamheten\r\ngått ned. Det är alltså främst fruktsamhetens nedgång\r\nsom förklarar varför Sverige har världens äldsta be-\r\nfolkning och inte så mycket nedgången i dödlighet\".\r\nDen ofrivilliga barnlösheten blir allt vanligare.\r\nKvaliteten på sperman har sjunkit stadigt under de\r\nsenaste decennierna. I dag vet vi att rökning, alkohol,\r\nmiljögifter, infektioner och könssjukdomar är viktiga\r\nfaktorer som sänker fruktsamheten hos både män och\r\nkvinnor. Professorn i gynekologi och obstetrik på\r\nHuddinge sjukhus, Outi Hovatta, säger att livsstilen\r\nändå har störst betydelse för den låga fruktsamheten:\r\n\"I dag skjuter vi upp barnafödandet tills vi är färdiga\r\nmed allt annat. Det är en livsstil som inte bara sena-\r\nrelägger nästa generation utan också ger färre barn,\r\neftersom kvinnors fruktsamhet  successivt går ner och\r\nförsämras drastiskt efter 35-årsåldern. Sexualunder-\r\nvisningen är alltför inriktad på preventivmedel. Opla-\r\nnerade graviditeter utmålas som en katastrof. Jag\r\nskulle gärna se en attitydförändring. Barn borde vara\r\nnågot man får, inte något man skaffar sig. Samhället\r\nkan inte uppmuntra en livsstil som försvårar för så\r\nmånga att få barn. Så långt professor Hovatta.\r\nEn annan viktig del av problemen är att barns vär-\r\nde har gröpts ut sedan bondesamhällets dagar, då\r\nmånga barn betydde arbetskraft och en trygghet för\r\nålderdomen. Att vårt samhälle blivit alltmer barno-\r\nvänligt syns ju inte minst av det faktum att var fjärde\r\ngraviditet slutar med att det väntade barnet aborteras,\r\ndvs. över 30 000 barn årligen.\r\nFörutom ofrivillig barnlöshet, en livsstil med se-\r\nnare barnafödande, tvåbarnsidealet, en barnovänlig\r\nattityd som speglas av de många aborterna, har också\r\ndet sjunkande  födelsetalet ekonomiska och arbets-\r\nmarknadsmässiga orsaker, som 90-talets dåliga eko-\r\nnomi, ungdomsarbetslöshet och framför allt att anta-\r\nlet studerande har ökat kraftigt. Studerande har, till\r\nskillnad från arbetslösa, en mycket låg fruktsamhet.\r\nAtt antalet studerande har ökat kraftigt förklarar,\r\nenligt SCB, ungefär halva fruktsamhetsnedgången.\r\nMin andra punkt gäller konsekvenserna. Vilka blir\r\ndå konsekvenserna av det låga födelsetalet? Barn blir\r\nbristvara. Förskollärare och barnskötare tvingas byta\r\njobb. Det finns i dag 127 000 åttaåringar men bara\r\n90 000 ettåringar. På några års sikt kommer också\r\nlärare att bli arbetslösa. Det allvarligaste hotet upp-\r\nträder först efter ännu några år då det blir brist på ung\r\narbetskraft och då kostnaderna för de alltfler och\r\nalltmer vårdnadskrävande äldre skall täckas av skat-\r\nterna för de allt färre unga. Med en åldrande befolk-\r\nning blir resurserna knappare. Var behövs redan i dag\r\nden unga arbetskraften, och var är den redan i dag\r\nsvårast att rekrytera? Svar: inom vård och omsorg.\r\nAntalet sökande till landets vårdgymnasier har på två\r\når minskat med 40 %. I t.ex. Gävle fanns fem sökan-\r\nde till 210 platser. I sin förlängning kan dessa attity-\r\nder tillsammans med de låga födelsetalen innebära att\r\nde äldre blir hänvisade till att tvingas ta hand om\r\nvarandra - om de alls skall få någon omsorg.\r\nEnligt beräkningar på riksdagens budgetkontor\r\nkommer också det sjunkande födelsetalet att ha flera\r\nnationalekonomiska negativa följder som att tillväx-\r\nten blir lägre, det inhemska sparandet påverkas nega-\r\ntivt, efterfrågan och utbudet av varor och tjänster\r\nminskas liksom efterfrågan på bostäder. Pensionsspa-\r\nrandet och därmed pensionerna sjunker och det blir\r\nen ökad arbetskraftsinvandring.\r\nLena Sommestad, chef för Institutet för framtids-\r\nstudier, säger: \"Om befolkningen minskar behövs\r\ninga nya bostäder, och företagen måste slåss om allt\r\nfärre kunder. Vi riskerar att hamna i en ekonomisk\r\ndepression. Vi måste fråga oss hur vi ska skapa ett\r\nsamhälle där människor vill och kan sätta barn till\r\nvärlden.\"\r\nProfessor Rolf Ohlsson varnar särskilt för den\r\njättesmäll på arbetsmarknaden som kan komma när\r\n40-talisterna börjar gå i pension omkring år 2005,\r\nspeciellt inom den offentliga sektorn och då särskilt\r\nbland lärare. Också han pekar på den ekonomiska\r\nfaran i den sneda ålderspyramiden.\r\nVad kan vi då göra åt det låga födelsetalet? Det är\r\nfråga om dels bättre ekonomiska villkor, dels nya\r\nattityder. Först och främst behöver vi verka för nya\r\noch positiva attityder till barn, barnafödande, äkten-\r\nskap och familjebildning. I trygga och stabila familjer\r\nföds trygga barn - och fler barn. Barn är värdefulla,\r\noch barns liv är okränkbara. Det är värt att skjuta lite\r\npå att fullgöra sin högskoleutbildning eller karriär för\r\natt föda barn. Att fostra barn är den största av alla\r\nuppgifter - det är att forma framtiden. Handen som\r\ngungar vaggan, styr världen.\r\nTvåbarnsidealet måste ersättas av ett trebarnsideal\r\noch framför allt inte av ett enbarnsideal! Barnfamiljer\r\ni en kommun eller ett bostadsområde skall ses som en\r\ntillgång, något att satsa på.\r\nMen vi måste också ge barnfamiljerna ekonomis-\r\nka möjligheter att föda barn, själva fostra sina barn,\r\nge dem valfrihet att själva välja barnomsorg, och vi\r\nmåste få ett vårdnadsbidrag som ger föräldrarna den\r\nvalfrihet de önskar.</pre><pre>Anf.  192  VIVIANN GERDIN (c):\r\nFru talman! Jag kan konstatera att även kammaren\r\ntycks ha drabbats av befolkningsflykt. Jag funderar på\r\nom det över huvud taget finns några representanter\r\nfrån regeringen här för att eventuellt svara på frågor.\r\nÄmnet är välfärdsfrågor. Min rubrik är Barnets\r\nbästa.\r\nEn god välfärd uppnås bäst i ett samhälle där\r\nmänniskor känner sig betydelsefulla och trygga. Trots\r\natt Sverige har ett av de mest utbyggda välfärdssys-\r\ntemen i världen finns det en stor oro och otrygghet i\r\nvårt land. Orsakerna till denna oro står att finna i de\r\nstandardlösningar som många människor tvingas att\r\nacceptera även mot sin vilja. De ekonomiska resur-\r\nserna styr människors handlingar.\r\nEtt exempel är den socialdemokratiska familjepo-\r\nlitiken. De som inte passar in eller kan acceptera det\r\nkommunala utbudet får inte del av skattesubventione-\r\nrad barnomsorg. Familjestödet är starkt reglerat och\r\nsaknar en fördelningsprofil. Det gynnar dem som\r\ntjänar mest. Dessutom har regeringen aviserat att man\r\navser införa maxtaxa inom barnomsorgen, dvs. ytter-\r\nligare ett steg i fel riktning att öka förmånerna för de\r\nredan välbeställda.\r\nMånga småbarnsföräldrar som funderar över and-\r\nra alternativ inser snabbt att de inte har råd att fundera\r\növer egna lösningar. Statens ekonomiska stöd till\r\nbarnfamiljerna styr deras liv. Centerpartiet fortsätter\r\ndärför kampen för ett nytt familjestöd, för rättvisa och\r\nför valfrihet. Vi vill att stödet skall utformas så att det\r\npassar alla familjetyper. Vi vill att alla barn skall\r\nvärderas lika.\r\nVi vill införa ett barnkonto att fördela under bar-\r\nnets förskoleperiod. Barnkontot minskar byråkratin,\r\noch reglerna är enkla. Föräldrarna avgör själva hur de\r\nvill använda sin föräldraledighet. Vid barnets födelse\r\nfår de ett fiktivt konto med 250 000 kr som kan dis-\r\nponeras genom månadsvisa uttag under barnets för-\r\nskoleår - lägst 1 000 kr och max drygt 15 000 kr per\r\nmånad.\r\nMed dagens regler får en nybliven förälder som är\r\nstuderande 60 kr per dag, medan andra med hyggliga\r\ninkomster kan erhålla 598 kr per dag. Orättvisan är\r\nuppenbar.\r\nI höstens regeringsförklaring talade statsministern\r\nom bl.a. att barnkonventionen skall efterlevas. Alla\r\nrelevanta politiska beslut skall analyseras utifrån hur\r\nde påverkar barnens situation. Med barnets bästa för\r\nögonen, samt efterlevnaden av FN:s konvention om\r\nbarnets rättigheter i Sverige, borde vi ta hänsyn till att\r\nbarn också är egna individer med olika behov. En del\r\nbarn behöver mer tid tillsammans med sina föräldrar,\r\nen del föräldrar önskar inget högre än att under en\r\nlängre tid få vårda och fostra sina egna barn.\r\nMånga småbarnsföräldrar lever i dag under pres-\r\nsade förhållanden. Familjer med knappa ekonomiska\r\nmarginaler känner en ständig oro över att pengarna\r\ninte skall räcka. Andra familjer arbetar och har god\r\nekonomi, men lider brist på tid för sina barn. Båda\r\ngrupperna känner sig av olika anledningar många\r\ngånger otillräckliga som huvudansvariga för vård och\r\nfostran av sina barn.\r\nDet är därför samhällets skyldighet att stötta små-\r\nbarnsföräldrarna så att de får möjligheter att vara de\r\ngoda föräldrar de önskar. Men det är också viktigt att\r\nföräldrar som sviktar i sin föräldraroll får den hjälp\r\nsom behövs för att de och barnet skall må bra och\r\nutvecklas. Utbildning är alltid en investering för\r\nframtiden, och det gäller även inför föräldrarollen.\r\nFöräldrar utan tidigare erfarenheter av barn behöver\r\nöka kunskaperna för att bättre förstå barnens behov\r\nunder uppväxtåren.\r\nAlarmerande rapporter har under senare år kom-\r\nmit angående barnens psykiska ohälsa, som ökat\r\ndramatiskt. Fler barn och i lägre åldrar klagar i dag\r\növer bl.a. ont i magen. Det har också framkommit att\r\nmånga barn upplever stress, även mycket små barn.\r\nDet framgår tydligt att barn behöver mer tid, mer\r\nomtanke och att stressfaktorer måste elimineras. Barn\r\nbehöver också en kontinuerlig kontakt med båda sina\r\nföräldrar.\r\nVi föreslår därför att det skall finnas en mamma-\r\noch pappamånad utöver barnkontot där ersättningen\r\nskall vara 90 %.\r\nDet är också viktigt att kontaktdagar återinförs för\r\natt föräldrarna skall engagera sig i sina barns skol-\r\ngång. Två kontaktdagar per år med 80 % i ersättning\r\ntills barnet fyller tolv år bör underlätta de kontakter-\r\nna.\r\nVi i Centerpartiet vill också återinföra den fria\r\netableringsrätten inom barnomsorgen, då det ökar\r\nvalmöjligheterna. Föräldrarna skall ges större infly-\r\ntande på hur barnomsorgen skall lösas. Med Centerns\r\nbarnkonto kan föräldrarna välja att själva ta hand om\r\nsitt barn på heltid, förkorta arbetstiden eller köpa\r\nbarnomsorg inom kommunen eller inom något privat\r\nalternativ eller kooperativ som finns på orten. De\r\nstyrkta barnomsorgskostnaderna skall sedan få dras\r\nav. Många av de föräldrar som i dag är hänvisade till\r\n\"svart\" barnomsorg kommer då att redovisa sina\r\nbarnomsorgskostnader.\r\nCenterpartiet har under den allmänna motionsti-\r\nden även uppmärksammat barnens situation i vård-\r\nnads- och umgängesfrågor. Vi vill trycka på att vid\r\nseparationer där barn finns med bör samarbetssamtal\r\nvia socialtjänsten vara obligatoriska. Lagstiftningens\r\nuppgift måste vara att stödja föräldraansvaret och\r\nskydda barnet från att bli utnyttjat i en konflikt mel-\r\nlan föräldrarna.\r\nBarnets möjligheter till umgänge med båda för-\r\näldrarna efter en separation skall inte påverkas av\r\nvilken samlevnadsform föräldrarna haft. Det är nöd-\r\nvändigt att den nya regeln om gemensam vårdnad inte\r\nbara gäller gifta föräldrar utan även omfattar de för-\r\näldrar som levt i samboförhållanden och där fader-\r\nskapet har fastställts.\r\nI dag saknas bestämmelser i föräldrabalken som\r\nreglerar föräldrarnas inbördes ansvar för resekostna-\r\nder i samband med umgänge. Det innebär att de av\r\nföräldrarna som vill att umgänge skall ske får bekosta\r\nresorna själv. I propositionen föreslås att den förälder\r\nsom barnet bor hos skall betala en del av resekostna-\r\nderna i samband med att den andre föräldern umgås\r\nmed barnet. Från Centerpartiets sida vill vi klargöra\r\natt föräldrarnas ekonomiska förmåga och andra om-\r\nständigheter skall avgöra hur resekostnaderna skall\r\nfördelas.\r\nBarn har behov av umgänge inte bara med föräld-\r\nrar utan även med andra personer som står dem nära,\r\nt.ex. mor- och farföräldrar.\r\nInförandet av den fria etableringsrätten inom\r\nbarnomsorgen, som vi föreslår, innebär inte att verk-\r\nsamheten kan undandra sig kommunal tillsyns- och\r\ninsynsrätt så länge samhället bidrar till finansiering-\r\nen.\r\nCenterpartiets barnkonto är enkelt och robust. Det\r\nhar sitt ursprung i det gamla vårdnadsbidraget, men är\r\nnu mer genomtänkt och bättre anpassat till småbarns-\r\nföräldrarnas krav på större flexibilitet.</pre><pre>Anf.  193  MIKAEL OSCARSSON (kd):\r\nFru talman! Författaren Sven Delblanc skriver i en\r\nav sina sista böcker att var tid har sin blinda fläck.\r\nFrågan infinner sig: Vad skulle då kunna vara vår tids\r\nblinda fläck? Vi kommer sannolikt i historiens ljus att\r\nkunna konstatera att vi i vårt samhälle har dragits\r\nmed både en och annan sådan. Ett exempel på en\r\nblind fläck som alltmer börjar uppdagas är det per-\r\nspektiv som präglat synen på familjen under 1900-\r\ntalets socialdemokratiska hegemoni.\r\nDen socialdemokratiska familjepolitiken är i hög\r\ngrad en del av det s.k. moderniseringsprojekt som\r\nväxte fram under seklets första del. Med makarna\r\nMyrdal introducerades den sociala ingenjörskonsten\r\npå allvar. Deras idéer visade på synnerligen rationa-\r\nlistiska och planmässiga lösningar för familjerna.\r\nExperter skulle skräddarsy familjernas framtid, allt\r\nför att passa som hand i handske i produktionen.\r\nMånga insatser på familjepolitikens område har, i\r\nstället för att utgå från familjernas egna önskemål,\r\nutgått från arbetsmarknadens krav på föräldrarna. Det\r\nvar inte alltför länge sedan barn gick under benäm-\r\nningen \"förvärvshinder\" i offentliga texter. Detta\r\nsynsätt har, tillsammans med en skepsis inför föräld-\r\nrars förmåga att veta vad som är bäst för sina barn,\r\nkommit att prägla den socialdemokratiska familjepo-\r\nlitiken ända fram till våra dagar.\r\nHär går en tydlig skiljelinje mellan den socialde-\r\nmokratiska synen och den kristdemokratiska. I det\r\nkristdemokratiska samhället har familjen en central\r\nroll. Den ses som samhällets viktigaste grundsten.\r\nFamiljen är basen för trygghet, ansvar och gemen-\r\nskap. Vi kristdemokrater vill bidra till att familjens\r\nställning stärks. Familjen är viktig för alla generatio-\r\nner och åldrar, och detta gäller såväl den lilla famil-\r\njekretsen som de vidare familje- och släktskapsban-\r\nden. Familjen är den naturliga platsen för förmedling-\r\nen av normer och värderingar. Det är också allmänt\r\nvedertaget att detta fungerar bäst i en kärleksfull, nära\r\nrelation. Den etiska och moraliska grund som ges\r\ninom familjen har stor betydelse för barnens fortsatta\r\nutveckling.\r\nDet borde leda till den politiska slutsatsen att\r\nsamhället vinner på att i hela sin uppbyggnad sträva\r\nefter att ge familjerna tillräckligt stöd för att fullt ut\r\nkunna ta på sig sin viktiga roll. I den lilla grupp som\r\nen familj utgör får familjemedlemmarna möjlighet att\r\nmöta kärlek, omtanke och förståelse, men också att\r\nställas inför krav och ta ansvar. På det sättet anknyter\r\nfamiljen som gemenskap till människans djupaste\r\nbehov - behovet att bli sedd och vara en person som\r\ninte är utbytbar.\r\nPerfekta familjer och felfria föräldrar existerar\r\nsjälvfallet inte. Precis som i alla andra sammanhang\r\nuppstår konflikter och begås misstag också inom\r\nfamiljen. Men trots sina brister är familjen den vikti-\r\ngaste byggstenen i samhället. Fungerar inte familjen\r\nsom bas, ja, då fungerar inte heller samhället.\r\nMånga socialdemokrater har uttryckt avsky gen-\r\ntemot den kristdemokratiska familjepolitiken efter-\r\nsom den går ut på att frånta staten, kommunerna och\r\nlandstingen en stor del av deras myndighetsutövning\r\növer familjerna och deras barn, och i stället myndig-\r\nförklara föräldrarna själva och erkänna att de är de\r\nsom vet vad som är bäst för sina barn. Vår syn på\r\nfamiljen rimmar naturligtvis illa med Alva Myrdals\r\nsköna värld.\r\nFrågan är när verkligheten skall komma i kapp re-\r\ngeringspartiet i den här frågan. Det finns en stark och\r\ntydlig opinion bland småbarnsföräldrar som pekar i\r\nriktning mot större valfrihet och mer flexibilitet när\r\ndet gäller att fostra sina barn. Undersökning på un-\r\ndersökning visar att en förkrossande majoritet av\r\nföräldrarna själva vill avgöra hur barnen skall tas om\r\nhand under de första viktiga åren.\r\nFrån vänsterhåll brukar man kunna höra att den\r\nkristdemokratiska familjepolitiken är omodern och\r\nföråldrad. Jag skulle snarare vilja påstå det rakt mot-\r\nsatta. Se bara på det enorma gensvar vårdnadsbidra-\r\nget mottog under dess korta livstid. Det visade på ett\r\nenormt sug hos familjerna att under rimliga ekono-\r\nmiska villkor kunna vara hemma med sina barn under\r\nde första åren. Det antal föräldrar som ansökte om\r\nvårdnadsbidraget var större än någon väntat sig. Un-\r\ngefär 70 % av föräldrarna med barn i åldrarna ett till\r\ntre år valde att ansöka om vårdnadsbidrag, helt eller\r\ndelvis. Reformen visade med all önskvärd tydlighet\r\natt många föräldrar efterfrågar alternativ till den\r\nkommunala barnomsorgen, redan vid en så förhållan-\r\ndevis låg nivå som det skattepliktiga bidraget på\r\n2 000 kr.\r\nFrån vänsterhåll brukar man kalla vårdnadsbidra-\r\nget en kvinnofälla. Frågan är var den verkliga fällan\r\nligger. För en mamma som helst av allt vill vara\r\nhemma med sina barn under deras första år är det inte\r\nhemmet som är en kvinnofälla, utan den stora fällan\r\nligger i de system som mer eller mindre tvingar henne\r\natt lämna sina barn i statens omsorg för att hon själv\r\nmåste ut och arbeta. Självfallet skall de kvinnor som\r\nvill ut i arbetslivet kunna få göra det, men för den\r\nskull skall man inte genom ekonomiska incitament\r\ntvinga ut även kvinnor som inte vill något hellre än\r\natt vara hemma med sina barn.\r\nDet finns dock ljuspunkter även bland socialde-\r\nmokrater, även om jag i det här fallet har fått gå ut-\r\nomlands för att hämta ett exempel. Storbritanniens\r\nTony Blair - som i den svenska debatten brukar få\r\nfungera som trumfkort både åt höger och åt vänster -\r\nhar nyligen deklarerat för sin regering att den politik\r\nsom skall bedrivas skall relateras till familjen. Beslut\r\nsom missgynnar eller på något sätt skapar bekymmer\r\nför familjen vill således Storbritanniens socialdemo-\r\nkratiske premiärminister inte veta av. Kanske är det\r\ndags för den svenska regeringen att lyssna och lära av\r\nBlair. När kommer Sveriges statsminister att utfärda\r\nsådana förhållningsregler till samtliga ministrar att\r\nbesluten skall gagna och inte försvåra för familjer?\r\nDen grundläggande familjepolitiska skiljelinjen\r\nmellan Vänstern och Kristdemokraterna kan således\r\nsammanfattas i följande fråga: Vem är det egentligen\r\nsom bör ha ansvaret för barnen? Skall vi genom star-\r\nka ekonomiska incitament tvinga Sveriges föräldrar\r\natt lämna sina barn i statens trygga famn, eller skall vi\r\nge föräldrarna förtroendet att själva välja på vilket\r\nsätt de önskar fostra och ta hand om sina barn?\r\nFru talman! Om det svenska folket fick välja\r\nskulle svaret vara givet.</pre><pre>Anf.  194  INGER SEGELSTRÖM (s) re-\r\nplik:\r\nFru talman! Mikael Oscarsson kallar den social-\r\ndemokratiska familjepolitiken och vår syn på barn ett\r\nmoraliseringsprojekt. Då måste jag naturligtvis ta\r\ntillfället i akt att fråga Mikael Oscarsson, f.d. ordfö-\r\nrande i Ja till livet, om hans abortsyn. Han nämner\r\ninte någonting i sitt anförande, där han pratar om\r\nfamiljen, barnen och familjepolitiken, om sin syn på\r\nabort. Jag tycker att det är viktigt att få veta detta.\r\nHan bör tillägga detta när det gäller synen på familje-\r\npolitiken. Mikael Oscarsson har ju varit med och\r\nbyggt upp verksamheten i Ja till livet.\r\nMin konkreta följdfråga efter Mikael Oscarssons\r\nanförande är om han fortfarande står bakom Ja till\r\nlivets abortsyn.</pre><pre>Anf.  195  MIKAEL OSCARSSON (kd) re-\r\nplik:\r\nFru talman! Jag får konstatera att Inger Segel-\r\nström inte med något ord bemöter det tal som jag höll\r\nom familjepolitiken och mina krav på valfrihet för\r\nföräldrar och föräldrars rätt att själva få bestämma om\r\nsina barn. I stället vill hon ställa en helt annan fråga.\r\nPå den frågan - vad det gäller aborter - kan jag\r\nsvara att jag naturligtvis vill att det ofödda barnet\r\nskall ha det rättsskydd som det kan få och att vi vill\r\natt samhället skall hjälpa gravida kvinnor att få den\r\nhjälp de behöver.</pre><pre>Anf.  196  INGER SEGELSTRÖM (s) re-\r\nplik:\r\nFru talman! Det var intressant att få höra Mikael\r\nOscarsson utveckla den syn han har på abort eftersom\r\nhan har duckat i denna debatt ända sedan valet.\r\nVad denna debatt handlar om tycker jag är ganska\r\nviktigt att få fram. Vi socialdemokrater, och framför\r\nallt vi s-kvinnor, tycker att just detta i kd:s familjesyn\r\när ett hyckleri. Ni har en syn på familjepolitiken, men\r\nni hycklar samtidigt i abortfrågan.\r\nJag vill också ställa en följdfråga. Står Mikael Os-\r\ncarsson bakom den abortlag som riksdagen har fattat\r\nbeslut om?</pre><pre>Anf.  197  MIKAEL OSCARSSON (kd) re-\r\nplik:\r\nFru talman! Om igen får jag konstatera att Inger\r\nSegelström inte med ett ord vill svara på frågan om\r\nvem det är som egentligen bör ha ansvaret för barnen\r\noch om hon vill ge föräldrar frihet att välja den om-\r\nsorgsform som de själva vill ha.\r\nMin syn på abortlagstiftningen sammanfaller helt\r\nmed det kristdemokratiska programmet. Jag kommer\r\natt arbeta för att det skall få gehör i Sveriges riksdag.\r\nDet ser jag fram emot i framtida debatter med Inger\r\nSegelström.</pre><pre>Anf.  198  KENT OLSSON (m):\r\nFru talman! Är Sverige ett välfärdsland? Tyvärr\r\nmåste man ställa den frågan i dag. Sverige är i dag\r\ninte ett av Europas mest välmående länder, utan är på\r\nväg att bli ett av Europas mindre välmående länder.\r\nVi faller på OECD:s välståndslista.\r\nAlltfler människor i Sverige har problem med att\r\nfå ekonomin att gå ihop. Alltfler människor i Sverige\r\nlever på socialbidrag, och alltfler blir bidragberoende.\r\nBlir man sjuk kan man få vänta i flera månader, ja,\r\nibland i år, på att få en operation. Åldringsvården\r\nfungerar dåligt i många kommuner. Skolan ger på\r\nmånga ställen i Sverige inte de kunskaper som ele-\r\nverna behöver. Svenska studenter får dåliga studi-\r\nestöd och får tydligen vänta på utlovade förändringar\r\nännu en tid.\r\nDetta, fru talman, är tyvärr en bild av Sverige av i\r\ndag. Detta är en bild av Sverige som vi inte skulle\r\nbehöva ha. Regeringen har misslyckats med sin poli-\r\ntik, står handfallen och har inga recept på hur välfär-\r\nden skall förbättras. Det är tragiskt för det svenska\r\nfolket.\r\nTill denna dystra bild skall också läggas den stora\r\narbetslösheten i Sverige. En halv miljon människor\r\nstår utanför arbetsmarknaden. Det motsvarar lite mer\r\nän Göteborgs befolkning. Det motsvarar lite mer än\r\nhela Älvsborgs befolkning. Det motsvarar lite mer än\r\nhela Skaraborgs befolkning, och det motsvarar mer än\r\nBohusläns befolkning, som allesammans står i situa-\r\ntioner av hög arbetslöshet.\r\nTill detta skall läggas att vi dessutom har männi-\r\nskor i kunskapslyft och att människor är förtidspen-\r\nsionerade av arbetsmarknadspolitiska skäl.\r\nVarslen ökar. Arbetslösheten ökade i december\r\nmånad. Den totala arbetslösheten beräknas år 1999\r\nvara 10,3 %. Nyföretagandet minskar. Företag flyttar\r\nfrån Sverige. Tillväxttakten minskar.\r\nTrots den höga arbetslösheten uppger enligt un-\r\ndersökningar 7 av 10 företagare sig ha problem med\r\nrekryteringen. Kan man ge arbetsmarknadsutbild-\r\nningen ett sämre betyg?\r\nVad gör då regeringen, som suttit i snart fem år, åt\r\narbetslösheten? Jo, i stort sett ingenting. Inga förslag\r\nkom i budgeten, och inget finns i propositionslistan\r\nför våren. Nu överdriver jag. Det finns en sak: lag om\r\nutstationering av arbetstagare. Det står på Näringsde-\r\npartementets propositionslista, vad det nu kan vara\r\nför någonting.\r\nDetta är skrämmande. Ändå är arbetslösheten ro-\r\nten till mycket av Sveriges ekonomiska problem och\r\ntill att välfärden krackelerar. Arbetslösheten kostar ca\r\n150 miljarder kronor per år. Det är ungefär lika\r\nmycket som skola och vård kostar. Varje arbetslös\r\nkostar samhället 130 000 till 170 000 kr. Det är de\r\nkostnader som staten har, men de största problemen\r\nhar faktiskt den enskilda människan som inte har\r\nnågot jobb och som dessutom får en sämre ekonomi.\r\nHur vill då vi moderater lösa arbetslösheten och\r\nöka välfärden? Till skillnad från regeringspartiet har\r\nvi en politik på detta område, vilket vi har framfört i\r\nflera av våra motioner. Låt mig ändå upprepa den.\r\nVi vill sänka skatten på arbete. Vi vill ha en mar-\r\nginalskatt på högst 50 %. Vi vill ta bort dubbelbe-\r\nskattningen. Vi vill sänka skatt på kapital och förmö-\r\ngenhet. Vi vill att man skall kunna göra skatteavdrag\r\nför hushållstjänster. Jag vill återigen upplysa om\r\nexemplet med Humlan i Kungälv, som har visat att\r\ndet framför allt är tvåbarnsfamiljer och pensionärer\r\nsom vill ha detta system, och att det kan ge bortåt\r\n50 000 till 100 000 jobb.\r\nVi vill ha en flexiblare arbetsmarknad, innebäran-\r\nde att regler ej får vara hinder för rörlighet och till-\r\nväxt. Vi vill ta bort hinder som försvårar för företag\r\natt starta och att växa. Vi vill ha enklare regler. Vi vill\r\nfå fler alternativ inom sjukvård, inom äldreomsorg\r\noch inom barnomsorg och skola, inte minst för kvin-\r\nnors skull. Det ger faktiskt kvinnor fler möjligheter,\r\noch de skulle inte vara hänvisade till det monopol\r\nsom många är hänvisade till i dag. Därmed får de\r\nockså sämre löner. Det har i undersökningar från\r\nKommunförbundet visat sig att många känner en\r\nstörre arbetsglädje framför allt inom den privata sjuk-\r\nvården än inom monopolet.\r\nVi vill införa en solnedgångsparagraf. Vi vill för-\r\nändra turordningsreglerna. Vi vill införa individuella\r\navtal. Vi vill förbjuda sympatiåtgärder. Vi vill ta bort\r\nfackets blockadmöjlighet mot ensamföretagare och\r\ntvånget att teckna kollektivavtal.\r\nVi avvisar alla planer på att man genom lagstift-\r\nning skall kunna ange nya villkor för arbetstider. Det\r\nskall avgöras av den enskilde och företaget. Vi vill ha\r\nlärlingsutbildning för ungdomar. Vi vill ha satsning\r\npå kunskap i skolan.\r\nDetta är några av de åtgärder som vi föreslår för\r\natt få fart på Sverige. Till skillnad från regeringen har\r\nvi alltså förslag till hur fler jobb kan skapas så att\r\narbetslösheten minskar. Det innebär att fler får jobb.\r\nDet blir mindre utgifter för staten, ökade skatteintäk-\r\nter och högre välfärd. Men hittills har socialdemo-\r\nkraterna sagt nej till våra förslag. Men vi väntar på att\r\nnågot skall ske. Enligt tidningar skall något ske, men\r\nvad? Blir det sänkta skatter, som statsministern ibland\r\nsäger? Accepterar i så fall Vänsterpartiet det? Blir det\r\nen borttagning av dubbelbeskattningen? Det är\r\nVänsterpartiets Johan Lönnroth emot, enligt en inter-\r\nvju i Göteborgs-Posten. Blir det regelförändringar för\r\nföretag? Det är LO emot. Följer man Öbergs utred-\r\nning om att begränsa konflikträtten? Det är LO emot.\r\nVad gör man för att motverka utflyttning av företag?\r\nEnligt vissa i regeringen är det inget problem. Enligt\r\nandra är det ett problem.\r\nEn oenig regering skall dessutom förhandla med\r\nVänsterpartiet och Miljöpartiet, som vill ha arbets-\r\ntidsförkortning liksom socialdemokraternas kvinno-\r\nförbund. Det handlar om att begränsa övertiden m.m.\r\nMiljöpartiet vill ha ett friår, som Danmark är på väg\r\nbort ifrån.\r\nJag kan förstå varför det inte kommer några för-\r\nslag från regeringen. De ministrar som eventuellt vill\r\nförändra möter, åtminstone enligt vad de säger i tid-\r\nningar, motstånd både bland kolleger i regeringen och\r\nhos sina koalitionspartner, Vänsterpartiet och Miljö-\r\npartiet. Och under tiden som regeringen diskuterar\r\noch debatterar men ingenting gör ökar arbetslösheten,\r\noch välfärden försämras.\r\nFör svenska folkets skull ber jag slutligen våra\r\nministrar Björn Rosengren och Mona Sahlin: Gör\r\nnågonting! Vi inom Moderaterna har, som jag har\r\nvisat, bra förslag. Och i och med vår generositet får ni\r\ngärna använda er av dem.\r\nTack, fru talman!</pre><pre>Anf.  199  RONNY OLANDER (s) replik:\r\nFru talman! Det är faktiskt intressant att lyssna till\r\nKent Olsson. Jag har haft förmånen att få göra det\r\nunder åren.\r\nHan och vissa av de moderata företrädarna kör si-\r\nna pamfletter om att hylla de fria marknadskrafterna\r\nfullt ut utan minsta lilla begränsning.\r\nVi fick höra ett helt batteri. Det gällde allt från\r\nflexibla arbetsrätter till att man skulle sänka skatten\r\noch sänka skatten och ytterligare sänka skatten på allt\r\noch för alla. Samtidigt vill man göra allt åt alla, inte\r\nminst på det mycket viktiga välfärdsområdet.\r\nJag är stark i min övertygelse när det gäller hur\r\nviktig den generella välfärden är som omfattar alla\r\nutan hänsyn till plånbokens tjocklek.\r\nFörmodligen glattar han väl över de individuella\r\nmedborgarkontona också.\r\nKent Olsson! Hur skall ni finansiera detta, om ni\r\nnu vill göra allt åt alla och ni tar bort skattebasen?\r\nDet är min ödmjuka fråga.\r\nNi hade ett fullskaleexperiment 1991-1994. Vi ser\r\nfortfarande sviter efter dessa år.\r\nTack!</pre><pre>Anf.  200  KENT OLSSON (m) replik:\r\nFru talman! Pamfletter är det inte. Jag ville fak-\r\ntiskt visa att vi har en politik. Vi har väntat på social-\r\ndemokratiska förslag i fyra och ett halvt år. Då räknar\r\njag inte RAS och sådana misslyckade förslag som\r\nnågonting som ger arbetsmarknadspolitiken något\r\ninnehåll och har minskat arbetslösheten. Därför tog\r\njag upp detta.\r\nOm vi får i gång företagsamheten i det här landet\r\nminskar faktiskt arbetslösheten. I stället för att den\r\nkostar statskassan pengar får vi dels människor i\r\narbete och dels människor som betalar skatt. Och om\r\nde betalar skatt, om vi får dem i arbete och om vi\r\nminskar de utgifter som staten har ger det faktiskt\r\nmer möjligheter att öka välfärden, som ständigt mins-\r\nkar. Under den socialdemokratiska tiden har det fak-\r\ntiskt blivit köer inom sjukvården. Det har blivit för-\r\nsämringar när det gäller äldreomsorgen. Och vi har\r\nproblem i skolan. Det hade vi inte under perioden\r\n1991-1994. Jag vet inte hur länge man skall hålla\r\nkvar vid detta. Jag vill bara påminna om vad som\r\nsades i Aftonbladet om den här tiden, nämligen att\r\nnär vi lämnade makten var det en ökning med 1 000\r\njobb om dagen. Sedan den socialdemokratiska rege-\r\nringen kom till har det minskat.</pre><pre>Anf.  201  RONNY OLANDER (s) replik:\r\nFru talman! Ert fullskaleexperiment har vi snart\r\nställt till rätta. Det var en tredubbling av budgetun-\r\nderskotten och en dubblering av statsskulden. Man\r\nkan inte smita från de ekonomiska termerna hur som\r\nhelst. Detta tar år. Vi varnade för det.\r\nVi konstaterar att vi nu är på rätt väg när det gäller\r\nföretagsverksamhet och jobben. Det är i storleksord-\r\nningen hundratusen människor som på ungefär ett års\r\ntid har fått arbete.\r\nDet här är på gång. Det finns problem i välfärds-\r\nsamhället. Vi vet om det, men det är viktigt att riks-\r\ndagens partier när de lägger fram olika förslag till\r\nlösningar också ser till att de blir finansierade.\r\nNi pratar om dem som betalar skatt. Ni vill ju\r\nsnart inte att någon skall betala skatt. Frågan är då:\r\nHur skall ni finansiera detta? Det är kärnpunkten.\r\nSmit inte ifrån den, Kent Olsson. Som jag uppfattar\r\ndet skall ni i jobballiansen fullständigt släppa mark-\r\nnaden fri. Det skall inte vara några begränsningar alls.\r\nVad finns då kvar?</pre><pre>Anf.  202  KENT OLSSON (m) replik:\r\nFru talman! Jag har full förståelse för det social-\r\ndemokratiska talet om forntid. Vi talar om perioden\r\n1991-1994. Ni har ju inget nytt att tala om.\r\nJag var med i en debatt alldeles före jul. Jag frå-\r\ngade vad det skulle komma för förslag. Det har ännu\r\ninte kommit några förslag. Vi ser fortfarande inte\r\nnågonting i dag. Jag hänvisade till propositionslistan.\r\nDär fanns ett ynka förslag som kommer.\r\nNästan samtliga inom företagsvärlden har gett\r\nförslag på förändringar som de säger kommer att ge\r\nfler jobb. Jag är alldeles övertygad om att det blir\r\nmindre pengar att betala ut från den statliga kassan\r\nom arbetslösheten minskar. Det borde inte vara så\r\nsvårt att förstå. När folk jobbar betalar de skatt. Alltså\r\ngår vi från minus till plus i budgeten. Dessa pengar\r\nkan då användas till att förbättra den välfärd som har\r\nförsämrats.</pre><pre>Anf.  203  HELENA BARGHOLTZ (fp):\r\nFru talman! Kvinnorna är mandatperiodens stora\r\nförlorare på arbetsmarknaden. Drygt fyra år med\r\nsocialdemokraterna har pressat tillbaka kvinnorna\r\nsåväl som företagare som löntagare.\r\nOm man gör en jämförelse mellan perioden juni-\r\naugusti 1995, då den socialdemokratiska politiken\r\nbörjade få genomslagskraft, och motsvarande period\r\n1998 visar det sig att 61 000 kvinnor färre hade en\r\nfast anställning. Männen står ensamma för hela den\r\nsvaga uppgången i antalet fasta jobb det senaste året.\r\nI dag har Sverige en sysselsättningsgrad  som lig-\r\nger i ungefärlig nivå med den som gäller för kvinnor-\r\nna i  Schweiz. Det handlar om ca 74 % jämfört med\r\nungefär 73 %. Svenska kvinnor har ju beklagat kvin-\r\nnorna i Schweiz och deras ställning.\r\nBara var fjärde företagare i Sverige är en kvinna.\r\nEn SKOP-undersökning, som Folkpartiet låtit göra,\r\nvisar att potentialen för fler företagare är stor bland\r\nkvinnorna. Många kvinnor svarar att de någon gång\r\nhar funderat på att starta eget men att de har avstått.\r\nVarför har de gjort det? Jo, det handlar om krångel,\r\nbyråkrati och höga arbetsgivaravgifter. Det är de skäl\r\nsom åberopas av de kvinnor som jag talar med. Det är\r\nförresten desamma som också manliga presumtiva\r\nföretagare åberopar.\r\nDet är ingen slump att kvinnorna drabbas värst av\r\nden förda politiken under de senaste åren. Det social-\r\ndemokratiska motståndet mot förändringar är som\r\nstarkast på de områden som skulle betyda mest för\r\nkvinnors sysselsättning och företagande.\r\nAtt kvinnor ges samma möjligheter som män att\r\nförvärvsarbeta och ha en egen lön att leva på är den\r\nviktigaste förutsättningen för ökad jämställdhet. Det\r\när vi ju alla överens om. Men socialdemokrater och\r\nvänsterpartister  vill gärna ha det till att kvinnor gyn-\r\nnas av högre skatter och att satsningar på jobb i nä-\r\nringslivet står i motsats till satsningar på vården och\r\nskolan. Vi liberaler vet att det är tvärtom. Sänkta\r\nskatter på arbete, mindre krångel och modernare\r\nregler ger fler jobb och mer resurser till skolan och\r\nvården. En liberal ekonomisk politik ger kvinnor\r\nsamma möjligheter som män, i samhällets alla sekto-\r\nrer, till jobb, företagande och en egen rättvis inkomst.\r\nI dag är lönen för kvinnor inte rättvis. Det gör att\r\nkönsbyte lönar sig bättre än utbildning för kvinnor.\r\nKvinnor lönediskrimineras fortfarande. Det framgår\r\nväldigt tydligt av SCB:s utmärkta lilla skrift På tal\r\nom kvinnor och män från 1998. Enligt den följer\r\nvisserligen kurvorna för kvinnors och mäns löneut-\r\nveckling inom olika sektorer samma mönster, men\r\nkvinnors löneutveckling ligger alltid under männens.\r\nStora förändringar har ägt rum sedan 70-talet.\r\nKvinnor lönearbetar mer och män mindre. Men kvin-\r\nnors löneinkomster är bara omkring två tredjedelar av\r\nmännens. Lönesättningen vilar ofta på traditionella\r\nmanliga värderingar om arbetets värde och svårig-\r\nhetsgrad. Brandmännens jobb värderas högre än\r\nvårdbiträdenas för att nämna ett exempel. Så om\r\nFrida blir Fredrik höjs lönen. Men för Frida att bli\r\nbrandman är omöjligt med tanke på det kompakta\r\nmanliga motståndet mot kvinnliga brandmän.\r\nLöneskillnadsutredningen kom för ett par år se-\r\ndan. Den lämnar bra faktaunderlag för debatt och\r\npolitiska beslut. Inget tyder ännu på att utredningens\r\nslutsatser blivit inaktuella sedan de presenterades.\r\nDärför är det hög tid att dra slutsatser av utredningens\r\nviktigaste besked, att mellan 1 % och 8 % av lö-\r\nneskillnaderna mellan män och kvinnor inte kan för-\r\nklaras på något annat sätt än att kvinnor diskrimine-\r\nras, detta trots att lagstiftningen sedan länge förbjuder\r\nkönsdiskriminering.\r\nOckså några av de faktorer som hänförs till sakligt\r\nberättigade löneskillnader behöver förändras och\r\nanalyseras. Om kvinnor t.ex. väljer att gå ned på\r\ndeltid när barnen är små är det en saklig grund som\r\nger dem lägre lön och kanske också gör att andra går\r\nförbi dem när högre tjänster skall besättas.\r\nMen det faktum att kvinnor i högre grad än män\r\nväljer deltid är självfallet ett uttryck för traditionella\r\nkönsroller. Det är därför som frågan om papparollen,\r\npappaledigheten och möjligheten att köpa hushåll-\r\nstjänster har så stor betydelse för att utjämna mäns\r\noch kvinnors förutsättningar på arbetsmarknaden.\r\nDet behövs många nya arbetsvärderingsmetoder.\r\nDe måste vara könsneutrala och lämpade för de olika\r\nområdena på den svenska arbetsmarknaden. Dessa\r\narbetsredskap är av synnerligen stor vikt för att vrida\r\nlönesättningen bort från dagens diskriminering utan\r\natt för den skull införa centrala system. Det vill vi\r\ninte ha från Folkpartiets sida. I grunden skall löne-\r\nsättningen vara fri och individuell. Vid könsneutral\r\ntillämpning av denna princip varken gynnas eller\r\nmissgynnas kvinnor av individuell lönesättning.\r\nAtt få bort de orättvisa löneskillnaderna är en\r\nmycket viktig uppgift inom jämställdhetspolitiken.\r\nDet är också en utmaning som kräver ständig upp-\r\nmärksamhet och mod att ta till obekväma åtgärder.\r\nFör att knyta an till mitt tidigare exempel gäller det då\r\natt se till att vårdbiträden, som ju till allra största\r\ndelen är kvinnor, kan få en lön motsvarande den som\r\nbrandmännen har, att man gör en rimlig arbetsvärde-\r\nring av detta.\r\nStaten har som arbetsgivare ett särskilt ansvar för\r\natt se till att orättvisa löneskillnader försvinner. Staten\r\nkan ju i sin arbetsgivarroll agera ledande utan att för\r\nden skull lägga sig i löneförhandlingarna vare sig i\r\nden kommunala eller den privata sektorn.\r\nFru talman! Vi i Folkpartiet vill att en särskild\r\nkommission tillsätts för att ta ett helhetsgrepp på\r\nfrågan om orättvisa löneskillnader. En sådan kom-\r\nmission skall arbeta vidare med opinionsbildning och\r\nkunskapsspridning. Den skall föra ut idéer och meto-\r\nder om hur den lönsamma könsneutraliteten skall\r\nuppnås.</pre><pre>Anf.  204  INGER SEGELSTRÖM (s):\r\nFru talman! Jag har begärt ordet för att tala om\r\nkvinnors arbetsmarknad. Under valrörelsen och hös-\r\nten har vi många gånger diskuterat arbetslösheten.\r\nDet är glädjande att fler nu får arbete och att många\r\nsom har blivit arbetslösa har valt utbildning för att\r\nbredda sin kompetens och kanske våga pröva något\r\nnytt. Det som oroar mig är att det händer alldeles för\r\nlite och att det går för långsamt med förändringen av\r\nstrukturerna.\r\nSåväl Kvinnomaktsutredningen som andra utred-\r\nningar och rapporter visar år efter år att vår könsupp-\r\ndelade arbetsmarknad ser ut som den gör och att den\r\nutjämnas med snigelfart. Könsuppdelningen av ar-\r\nbetsmarknaden måste brytas på samma sätt som att\r\ndeltid skall bli heltid och att vi skall få mer rättvisa\r\nlöner.\r\nVi s-kvinnor skrev i höstas en motion där vi gick\r\nigenom de olika områdena och lämnade förslag till\r\nlösningar. Jag skall presentera en del av dem.\r\nRiksrevisionsverket har gjort en översyn av de ar-\r\nbetsmarknadspolitiska åtgärderna ur ett jämställdhet-\r\nsperspektiv. Och vad RRV har konstaterat är att\r\nkvinnor och män i huvudsak får del av åtgärder i\r\nförhållande till deras respektive andel av arbetslös-\r\nheten. Men kvinnor och män blir genom åtgärderna\r\nplacerade i för könet traditionella yrken och sektorer.\r\nDen könsuppdelning som finns på arbetsmarknaden\r\nbestår, något som alltså konserverar arbetsmarkna-\r\nden. För att komma till rätta med det här är det nöd-\r\nvändigt att inte bara AMS utan alla som arbetar med\r\narbetslösa gör något för att bryta den könsuppdelade\r\narbetsmarknaden.\r\nSå till detta med att gå från deltid till heltid. Om\r\nkvinnor, unga och gamla, skall kunna välja det liv\r\nman vill ha och kunna försörja sig är det nödvändigt\r\natt vi också bryter med den här traditionella deltiden\r\noch att heltid blir en norm. Deltidsarbetslöshet är\r\nnågot som drabbar kvinnor till den helt övervägande\r\ndelen. I dag arbetar ungefär 40 % av Sveriges kvinnor\r\ndeltid och nästan hälften skulle vilja arbeta fler tim-\r\nmar om de bara fick.\r\nDet här är ytterligare en kvinnofälla. Om man inte\r\nkan försörja sig under den mest produktiva delen av\r\nsitt liv, hur skall man då kunna försörja sig när man\r\nblir gammal och pensionär? Det här blir också vikti-\r\ngare nu när vi går in i ett nytt pensionssystem där\r\nvarje krona räknas in i en framtida pension. Ingen\r\nsom jag har frågat säger att det arbete som kvinnor\r\nutför är mindre viktigt. Därför är det här ett struktur-\r\nproblem.\r\nNär statsrådet Mona Sahlin i veckan besvarade en\r\nfråga om ökad sysselsättning för deltidsarbetslösa\r\nsvarade hon att eftersom företrädesrätten för deltids-\r\nanställda har trätt i kraft så sent som den 1 januari\r\n1997 var hon inte beredd att redan nu ta ytterligare\r\ninitiativ. Hon svarade däremot att man i den kommis-\r\nsion som sitter och tittar på rekryteringsfrågorna för\r\nvården, omsorgen och skolan naturligtvis också måste\r\nbeakta det här med arbetstiden.\r\nFör att kvinnor skall kunna utvecklas på arbets-\r\nmarknaden krävs det kompetensutveckling. Kompe-\r\ntensutvecklingen i arbetet är orättvist fördelad.\r\nMånga undersökningar har visat att det är kvinnorna,\r\nframför allt inom LO- och TCO-kollektiven, som får\r\nminst del av kompetensutvecklingen. Även här finns\r\ndet alltså ett könsperspektiv. Då är det viktigt att man,\r\nnär man tittar på kompetensutvecklingen i arbetet och\r\nstärker den, också ger det ett könsperspektiv.\r\nVad gäller lika lön kan vi konstatera att löneskill-\r\nnaderna mellan kvinnor och män består. Det var ock-\r\nså det som Helena Bargholtz var inne på. Hur stora de\r\när varierar, kan man säga, lite grann med yrket. Men\r\ndet är alltid så att kvinnor som grupp tjänar mindre.\r\nDet finns alltså löneskillnader som beror enbart på\r\nkön, och det är naturligtvis oacceptabelt.\r\nVi är glada över de extraresurser som JämO har\r\nfått. De ökar deras möjligheter till tillsyn och upp-\r\nföljning av att arbetsgivarna nu följer jämställdhetsla-\r\ngens krav på aktiva åtgärder och jämställdhetsplaner.\r\nMen fortsatta insatser måste göras. Här är arbetsvär-\r\ndering den metod som är utvecklad och som har givit\r\nmycket goda resultat. Både arbetsgivare och fackliga\r\norganisationer är helt överens om detta.\r\nNu är det dags att man börjar använda de metoder\r\nsom finns och att man går från teori till handling. Jag\r\nskulle önska att alla kvinnor på alla arbetsplatser i\r\nSverige initierade frågan om arbetsvärdering hos sin\r\nlokala fackliga organisation. Jag har hittills inte stött\r\npå något ställe där man har diskuterat eller prövat\r\narbetsvärdering för kvinnor och det inte har varit så\r\natt kvinnorna har varit vinnare. Därför är naturligtvis\r\ndet här den väg vi har att gå.\r\nMen varje steg framåt som vi tar nu betyder att\r\nkvinnorna får mer pengar i plånboken, och det är ju\r\ndet som är vitsen med detta. Om vi inte gör någonting\r\nkommer kvinnornas situation på arbetsmarknaden att\r\nbli sämre. I dag har vi en automatik i vårt lönesystem\r\nsom innebär att om man har en hög lön får man en\r\nstor löneökning, eftersom löneökningarna ges i pro-\r\ncent. Eftersom kvinnorna har en lägre lön får de en\r\nmindre löneökning. På det sättet ökar klyftorna i dag\r\nigen mellan kvinnors och mäns löner.\r\nDärför bör regeringen snarast återkomma med ett\r\nförslag på konkreta åtgärder för att minska löneskill-\r\nnaderna mellan könen.\r\nArbetstidsfrågan är en hjärtefråga för oss s-\r\nkvinnor. Vi har debatterat och diskuterat den här\r\nfrågan i 25 år. Därför är det så glädjande att Arbets-\r\nmarknadsdepartementet och statsrådet Mona Sahlin\r\nnu har tillsatt en arbetsgrupp som skall arbeta med\r\narbetstidsfrågan. Mona Sahlin har utsett mig till ord-\r\nförande i den här gruppen. Gruppen som sådan har\r\nmycket kompetens och kunskaper inom sig. Vi skall\r\ngenomföra uppdraget fram till nästa vår.\r\nArbetsgruppen skall bedöma förutsättningarna för\r\noch analysera konsekvenserna av olika arbetstidsför-\r\nkortningar. Vi skall lämna löpande information till de\r\növriga partierna. Vi skall också ha en öppen diskus-\r\nsion med alla intressenter. Jag ser fram emot många,\r\nlånga och bra diskussioner här i kammaren fortsätt-\r\nningsvis.\r\nLyssna på detta Kent Olsson, som tidigare sade att\r\ndet inte händer någonting. Detta är väl väldigt kon-\r\nkret vad gäller arbetstidsfrågan.\r\nSedan vill jag bemöta det som Helena Bargholtz\r\nsade om vad vi socialdemokrater säger i skattefrågan.\r\nVi s-kvinnor säger, och har sagt under hela valrörel-\r\nsen, att kvinnor aldrig gynnas av skattesänkningar.\r\nFörklaringen till det är ju att kvinnor betalar mindre\r\nskatt än vad män betalar. För att betala statlig skatt i\r\ndag skall man tjäna över 120 000 kr, och det är inte så\r\nmånga kvinnor som gör det. Om man inte betalar\r\nnågon skatt kan man inte heller få någon skattesänk-\r\nning.\r\nOm vi skall gå in på skattesänkning i kommuner-\r\nna vet vi att kvinnorna har det dubbla beroendet. Vi\r\nbehöver den offentliga sektorns pengar, eftersom det\r\när där vi arbetar. Men vi behöver också pengarna till\r\nden offentliga sektorn eftersom en förutsättning för\r\natt kvinnor skall kunna arbeta är att vi har en bra\r\nvård, omsorg och skola. Det är därför som skattefrå-\r\ngan är så speciell just för kvinnorna.</pre><pre>Anf.  205  TUVE SKÅNBERG (kd) replik:\r\nFru talman! Inger Segelström angrep Mikael Os-\r\ncarsson alldeles nyligen för hans syn på aborter. Jag\r\nskulle gärna vilja att hon utvecklade sin egen utifrån\r\nföljande frågor.\r\nPreambeln i FN:s barnkonvention säger att vi i\r\nSverige skall ge lagligt skydd till barn även före fö-\r\ndelsen. Hur tycker hon att det skall se ut? Jag vill\r\nfråga: När blir barn skyddsvärda, så som offentliga\r\ndokument i Sverige säger att de skall vara?\r\nJag vill också fråga: Hur ser hon på könsselekte-\r\nrade aborter? Hur vill hon undvika dem?</pre><pre>Anf.  206  INGER SEGELSTRÖM (s) re-\r\nplik:\r\nFru talman! Jag vill först fråga talmannen om jag\r\nskall besvara frågor på ett helt annat område. Jag har\r\nbegärt ordet för att prata om kvinnors arbetsmarknad.\r\nJag besvarar gärna Tuve Skånbergs och de andras\r\nfrågor om familjepolitiken. Men då ger jag mig in på\r\nett annat ämnesområde än vad jag har begärt ordet\r\nför.</pre><pre>Anf.  207  TALMANNEN:\r\nDetta är inte en ärendedebatt utan en allmänpoli-\r\ntisk debatt. Därför bör Inger Segelström besvara frå-\r\ngorna efter eget val.</pre><pre>Anf.  208  INGER SEGELSTRÖM (s) re-\r\nplik:\r\nFru talman! Då besvarar jag gärna Tuve Skån-\r\nbergs fråga om vad jag tycker i abortfrågan. Jag till-\r\nhör dem som tycker att den nuvarande abortlagen är\r\nväldigt bra. När man tittar på uppföljningen av hur\r\naborter fungerar i dag är det, om jag kommer ihåg\r\nrätt, 93 % av alla kvinnor som i dag får sin abort\r\nutförd före 12:e veckan. Runt 99 % av alla kvinnor\r\nfår sin abort utförd inom abortlagens gränser. Den\r\nsiffra vi egentligen pratar om och de aborter som jag\r\ntror Tuve Skånberg syftar på är alltså de aborter som\r\nutförs efter abortlagens gräns för fria aborter, dvs. de\r\naborter som Socialstyrelsen beslutar om.\r\nJag tycker att det fungerar väldigt bra i dag, och\r\njag står helt bakom den abortlag vi har. Nu är min tid\r\nute.</pre><pre>Anf.  209  TUVE SKÅNBERG (kd) replik:\r\nFru talman! Jag skall gärna ge Inger Segelström\r\nmer tid att utveckla detta.\r\nDet är nämligen anmärkningsvärt att den mest li-\r\nberala lagen i världen, om man undantar vissa kom-\r\nmunistländer, skulle vara väldigt bra. Många kvinnor\r\nklagar på skadeverkningar, depressioner och svårig-\r\nheter senare i livet. Att lagen inte går att förbättra är\r\nanmärkningsvärt mot bakgrund av att Gynekologför-\r\nbundet i dag begär att tidsgränserna skall justeras\r\nnedåt därför att man kan rädda barn tidigare.\r\nI dag räddas ett barn i ett rum, medan ett jämn-\r\nårigt barn aborteras i rummet bredvid. Ändå kan\r\nInger Segelström tycka att detta är väldigt bra. Jag\r\ntycker att det är anmärkningsvärt.</pre><pre>Anf.  210  INGER SEGELSTRÖM (s) re-\r\nplik:\r\nFru talman! Om man tittar på statistiken är det\r\nprecis som jag sade att 93 % av alla kvinnor får sin\r\nabort före 12:e veckan. Sedan är det 99 ½ % som får\r\nden före 18:e veckan. Det är alltså ½ %, och mindre\r\nän det, som får den därefter. Där gör man enskilda\r\nbedömningar. De kvinnor som söker abort och får det\r\nväldigt sent och får en specialprövning får en andra\r\nchans.\r\nDet är inte så, Tuve Skånberg, att man räddar\r\nfoster i ena veckan och får abort i andra veckan. Det\r\när fortfarande ett antal veckor emellan. Det medicins-\r\nka rådet som beslutar i de här frågorna säger också att\r\ndet kommer att ta lång tid innan vi tar nästa steg.\r\n99 ½ % kvinnor i Sverige får sin abort före vecka\r\n18 och 93 % före 12:e veckan.</pre><pre>Anf.  211  KENT OLSSON (m) replik:\r\nFru talman! Inger Segelstedt talade här om kvin-\r\nnor situation och att de har lägre löner. Vi kan kon-\r\nstatera att det är så. En av anledningarna är ju att\r\nmånga kvinnor jobbar på en monopolmarknad. Det\r\nfinns inte så många alternativ inom sjukvården. Det\r\nfinns inte så många alternativa skolor. Vad jag kan\r\nförstå är det inte så att Inger Segelstedt, som ordfö-\r\nrande i det socialdemokratiska kvinnoförbundet, är\r\npositiv till att det skall ske en utökning.\r\nOm det blir en utökning innebär det för det första\r\natt det troligen kommer att bli högre löner eftersom\r\ndet finns två olika arbetsgivare. Nu finns det bara en\r\narbetsgivare.\r\nFör det andra har det visat sig i undersökningar av\r\nKommunförbundet att de kvinnor som arbetar inom\r\nde privata alternativen trivs betydligt bättre. Därför är\r\nmin fråga till Inger Segelstedt: Är Inger Segelström,\r\nmed tanke på detta, beredd att ändra uppfattning och\r\nge kvinnor möjlighet att välja mellan fler alternativa\r\narbetsgivare och därmed ge dem möjlighet att få\r\nhögre löner?</pre><pre>Anf.  212  INGER SEGELSTRÖM (s) re-\r\nplik:\r\nFru talman! För det första vill jag tala om för Kent\r\nOlsson att jag heter Segelström. Det underlättar de-\r\nbatten.\r\nOm man tittar på lönerna för kvinnor i offentlig\r\nsektor och i privat sektor är det inte så att de kvinnor\r\nsom jobbar i den privata sektorn tjänar mer än kvin-\r\nnorna i den offentliga sektorn. Då menar jag den stora\r\ngruppen kvinnor som jobbar inom t.ex. handeln, af-\r\nfärssektorn eller den privata turismen. Det är tyvärr\r\ninte så att den privata sektorn har varit någon före-\r\ngångare. Även där tjänar kvinnor mindre.\r\nI dag bryter fler och fler kvinnor detta med den\r\nkönsuppdelade arbetsmarknaden därför att kvinnorna\r\nblir mer välutbildade. Vi har en majoritet kvinnor i\r\ndag som går på högskolan. Därför kommer naturligt-\r\nvis kvinnorna att gå in överallt på arbetsmarknaden.\r\nDå hoppas jag att männen också vill jobba inom\r\noffentlig sektor där vi behöver flera män. Jag tror att\r\nvi på så sätt kan höja lönerna både för kvinnorna i\r\noffentlig sektor och för kvinnorna i privat sektor.</pre><pre>Anf.  213  KENT OLSSON (m) replik:\r\nFru talman! Jag uppfattade inte att jag fick något\r\nsom helst svar på min fråga. Det har visat sig att\r\nkvinnor som jobbar inom privat sjukvård tjänar mer\r\nän kvinnorna inom den offentliga sektorn. Jag frågade\r\nom Inger Segelström var beredd att utöka kvinnors\r\narbetsmarknad eller om hon tycker att det är bra att\r\nmånga kvinnor som arbetar inom den offentliga sek-\r\ntorn enbart skall ha möjlighet att arbeta där. Varför\r\nskall de inte ha möjlighet att arbeta inom privat sek-\r\ntor, privat barnomsorg, privata sjukhus och i privata\r\nskolor? Jag fick inget svar, så jag upprepar frågan:\r\nSer Inger Segelström en möjlighet att utöka kvinnors\r\narbetsmarknad, i stället för att hålla den till en mer\r\neller mindre monopolistisk offentlig arbetsmarknad,\r\noch därmed ge möjlighet till både bättre trivsel och\r\nhögre löner?</pre><pre>Anf.  214  INGER SEGELSTRÖM (s) re-\r\nplik:\r\nFru talman! Socialdemokraterna har aldrig nå-\r\ngonting emot att man breddar de arbeten som i dag\r\nutförs i offentlig sektor. Det är inte detta det handlar\r\nom. Den privata sektorn är inget föredöme för kvin-\r\nnorna på arbetsmarknaden i dag. Även där finns\r\nkvinnorna i de lägst betalda arbetena. Det är väl det\r\nsom diskussionen handlar om. Om det ändå vore så\r\natt privat sektor var ett gott föredöme och att de pri-\r\nvata arbetsgivarna stod i kö och sade: Kom hit kvin-\r\nnor, här har vi jobben! Då vore det inga problem.\r\nDen lilla grupp som Kent Olsson talar om i pri-\r\nvata vårdinstanser har vi redan i dag. Men det är inte\r\nden stora arbetsmarknaden för kvinnor. Den stora\r\narbetsmarknaden handlar om de jobb som männen\r\nhar i dag, som har varit vikta för män.\r\nJag tror att vi behöver få en breddning där på\r\nsamma sätt som vi behöver få fler män inom offentlig\r\nsektor. Vi behöver få fler män inom skola och barn-\r\nomsorg. Då tror jag att vi löser det här.</pre><pre>Anf.  215  HELENA BARGHOLTZ (fp) re-\r\nplik:\r\nFru talman! Inger Segelström sade: Kvinnor gyn-\r\nnas aldrig av skattesänkningar. Ändå vill hennes\r\npartiledare Göran Persson satsa på att sänka skatten\r\nför låginkomsttagare. Det rimmar väldigt illa. Jag\r\nföreslår att Inger Segelström och s-kvinnorna ställer\r\nupp på Folkpartiets krav, att man i första hand skall\r\nsänka arbetsgivaravgifterna. Då skapar man fler jobb\r\nockså för kvinnor. Jag hoppas att s-kvinnorna nappar\r\npå detta.</pre><pre>Anf.  216  INGER SEGELSTRÖM (s) re-\r\nplik:\r\nFru talman! Jag tycker att det är viktigt att disku-\r\ntera vad skatt är för någonting, vad man använder\r\nskatt till. Mitt exempel på hur mycket kvinnor betalar\r\ni statlig skatt visar att de aldrig kan tjäna på en sänk-\r\nning. Vad statsministern talade om i dag var att man\r\nskulle betala tillbaka en del av de pengar som de med\r\nde låga inkomsterna har betalat under de dåliga år\r\nsom vi haft när vi städat efter den borgerliga rege-\r\nringen. Han talade t.ex. om egenavgifter och om att\r\nman särskilt skall subventionera barnfamiljer med\r\nt.ex. maxtaxa. Det är de åtgärder vi talar om i dag.\r\nEftersom kvinnor generellt betalar mindre skatt än\r\nmän gagnas kvinnor aldrig av skattesänkningar. Sän-\r\nker man skatten är det alltid de som betalar mycket i\r\nskatt som får störst skattesänkning.</pre><pre>Anf.  217  HELENA BARGHOLTZ (fp) re-\r\nplik:\r\nFru talman! Skatterna är väldigt olika för olika\r\nkvinnor beroende på vad de bor i för en kommun. Det\r\när den kommunala skatten som är den tunga delen för\r\nde allra flesta skattebetalarna. Den är proportionell.\r\nDen betalar man proportionellt oavsett vad man har\r\nför inkomst.\r\nDet är väl ändå viktigt att vi får fler kvinnor som\r\nskattebetalare. För att få det måste vi se till att vi\r\nskapar bättre förutsättningar för kvinnor att bli egen-\r\nföretagare och få anställning. Det är därför som en\r\nsänkning av arbetsgivaravgiften är så viktig. Så får vi\r\nin fler kvinnor i jobb.</pre><pre>Anf.  218  INGER SEGELSTRÖM (s) re-\r\nplik:\r\nFru talman! Det är viktigt att man tittar på vad den\r\nkommunala skatten är för någonting. Situationen i\r\ndag är den att kvinnorna har den dubbla lojaliteten för\r\nden offentliga sektorn. Vi har den som arbetsgivare,\r\noch vi behöver den för att kunna jobba. Det är därför\r\nsom vi kvinnor värnar den offentliga sektorn. Det är\r\nvår värld.\r\nJag tror att de allra flesta kvinnor skulle hålla med\r\nmig när jag säger att det i dag handlar om att se till att\r\nkvinnor får högre lön och mer arbetstid. Det skulle\r\nhjälpa kvinnorna, inte att vi sänker skatterna så att det\r\nblir mindre pengar för att kunna betala just löner och\r\nge kvinnor mer arbetstid.</pre><pre>Anf.  219  MIKAEL OSCARSSON (kd) re-\r\nplik:\r\nFru talman! Inger Segelström ställde frågor till\r\nmig om abort förut när jag talade om valfriheten inom\r\nbarnomsorgen. När Tuve Skånberg ställde frågor\r\nsvarade hon inte. Tuve Skånberg frågade bl.a. vad\r\nInger Segelström anser om abort på grund av kön.\r\nHan frågade också när barn blir skyddsvärda, när\r\nlivet börjar. Han frågade vidare om de sena aborterna.\r\nDå valde Inger Segelström att ironisera över det och\r\nsäga att 90 % av aborterna gjordes före den tolfte\r\nveckan. Men faktum är att det är fråga om 2 000\r\naborter efter den tolfte veckan och närmare 200 efter\r\nden artonde veckan. Det skiljer alltså en vecka mellan\r\nför tidigt födda och när man gör abort.\r\nNu vill jag ha ett svar från Inger Segelström. Vad\r\nanser hon i de här frågorna?</pre><pre>Anf.  220  INGER SEGELSTRÖM (s) re-\r\nplik:\r\nFru talman! Orsaken till att jag gick in i debatten\r\nförut när Mikael Oscarsson talade var att han talade\r\nom familjepolitiken och den värderingsgrund som\r\nsocialdemokraterna står för när det gäller barn. Då\r\ntyckte att den här frågan hörde hemma där.\r\nJag skall försöka svara på en del av Mikael Os-\r\ncarssons frågor. Vad säger jag om abort på grund av\r\nkön? Vi vet ingenting i den frågan i dag. Det finns\r\ningenting som säger att det görs aborter på grund av\r\nkön. Vi frågar inte enligt abortlagen vad orsaken är\r\ntill abort. 99 ½ % av de kvinnor som söker abort i dag\r\nbehöver inte ange någon orsak. Därför är det bara\r\nspekulationer från Mikael Oscarsson vad 99 ½ % av\r\nkvinnorna begär bort för.\r\nJag tror att vi alla är helt överens om att abort i\r\ndag för de allra flesta kvinnor och män är en av de\r\nstörsta livskriserna. Då tycker jag att samhället måste\r\nvara berett att ställa upp och ge stöd. Det gör man i\r\ndag på landstingen. Det finns ingen fråga som är så\r\nnoga bevakad. Det är inte så att gränsen är flytande\r\nmellan när man utför abort i dag och när man rädda\r\nfoster.</pre><pre>Anf.  221  MIKAEL OSCARSSON (kd) re-\r\nplik:\r\nFru talman! Om Inger Segelström kommer ihåg\r\nvar det en ganska omfattande debatt förra sommaren i\r\nDagens Nyheter, där läkare från Borås slog larm om\r\natt det visst förekommer en del aborter på grund av\r\nkön. En annan läkare slog larm om att den nuvarande\r\nsvenska abortlagen är föråldrad. Det skiljer bara en\r\nvecka mellan för tidigt födda och när man utför abort.\r\nDagen efter var det en utförlig rapport med en bild på\r\nett barn som var fött den 23:e veckan och som över-\r\nlevde.\r\nDet här är frågor som Inger Segelström inte tycks\r\nvilja närma sig. Vidare sade Läkarförbundets ordfö-\r\nrande att han stöder en sänkning av den nuvarande\r\ngränsen för när man utför abort.\r\nDet är mycket bra att Inger Segelström menar att\r\ndet behövs stödåtgärder vid abort. Hon menar att det\r\nsom behövs finns redan. Jag anser att det behövs mer\r\nav sådana åtgärder. Nu vill jag ha ett svar på frågorna.</pre><pre>Anf.  222  INGER SEGELSTRÖM (s) re-\r\nplik:\r\nFru talman! Eftersom 99 % av alla aborter i dag\r\nutförs utan att man frågar om orsak kan man inte veta\r\nvarför kvinnorna begår abort. De har ingen skyldighet\r\neller anledning att uppge det. Det är bara spekulatio-\r\nner.\r\nBeträffande aborter som utförs efter beslut av So-\r\ncialstyrelsen får en läkare intyga att det inte är ett\r\nlivsdugligt foster. Är det det beviljar inte Socialsty-\r\nrelsen abort. Den försäkringen har vi redan skrivit i\r\nden abortlag vi har.\r\nDet är väl detta som man måste överlämna till ex-\r\nperterna i det medicinska rådet att avgöra. Självfallet\r\nmåste vi bevaka den här frågan, men jag ser inte\r\nnågon anledning att ändra abortlagen i och med att\r\n93 % av aborterna utförs före tolfte veckan och\r\n99 ½ % inom den tid som föreskrivs i abortlagen.\r\nJag tycker därför att när det gäller de sista abor-\r\nterna får vi överlämna avgörandet till expertisen. Och\r\ndet gör man i och med att det krävs ett läkarintyg och\r\nett särskilt beslut. Det står i abortlagen vad som gäller\r\ni dag. Jag tycker faktiskt att vi kan lita på dem som\r\nutför aborter, eftersom de är experter.</pre><pre>Anf.  223  CAMILLA SKÖLD (v):\r\nFru talman! Jag har valt att i mitt anförande ställa\r\ntvå förslag, två idéer, mot varandra:  arbetstidsför-\r\nkortning å ena sidan och pigavdrag eller skattefinan-\r\nsierade hushållsnära tjänster å andra sidan.\r\nDetta är två förslag som också har diskuterats ti-\r\ndigare här i dag, bl.a. under partiledardebatten. För-\r\nslagen innehåller både sådant som förenar och sådant\r\nsom står i direkt motsatsställning till varandra. Det\r\ngemensamma är att båda förslagen - i och för sig från\r\nolika håll - ses som viktiga bidrag till att få ned ar-\r\nbetslösheten. Gemensamt är också den inriktning som\r\nfinns mot det obetalda arbete som utförs i alla hem.\r\nMotsättningarna i förslagen och det som gör det\r\nintressant att ställa idéerna mot varandra är att de\r\nrepresenterar två skilda utgångspunkter på den poli-\r\ntiskt ideologiska skalan. Förslaget om pigavdrag\r\nkommer från höger och förslaget om en allmän ar-\r\nbetstidsförkortning från vänster.\r\nFör att börja från vänster - alltså med arbetstids-\r\nförkortning - är det i första hand en välfärdsreform,\r\nen reform som kommer att förbättra människors häl-\r\nsa, livskvalitet och också att öka jämställdheten mel-\r\nlan män och kvinnor. Denna reform berör alla på\r\narbetsmarknaden, också dem som för närvarande står\r\nutanför. Den delar inte in människor i A- eller B-lag.\r\nTvärtom innebär en arbetstidsförkortning att klass-\r\nskillnaderna minskar, eftersom deltidsarbetande -\r\nofta lågavlönade kvinnor - i större utsträckning\r\nkommer att ha möjlighet att arbeta heltid och därmed\r\nha heltidslön.\r\nEn arbetstidsförkortning innebär också att det blir\r\nlättare att kombinera förvärvsarbete med hem och\r\nfamilj. I praktiken kommer männen i större utsträck-\r\nning än kvinnorna att minska sin tid för arbete utanför\r\nhemmet, eftersom männen genomgående lönearbetar\r\nmer än kvinnor.\r\nMed andra ord: En arbetstidsförkortning skapar\r\nförutsättningar för en radikal förändring av ansvarsta-\r\ngandet på hemmaplan när männen får mer tid och\r\nockså för en radikal förändring av det sätt på vilket vi\r\norganiserar vårt arbetsliv. Det innebär att vi kan läm-\r\nna ett förlegat synsätt bakom oss, ett synsätt som går\r\nut på att en del av befolkningen skall ta huvudansva-\r\nret för det oavlönade hemarbetet medan en annan del\r\nav befolkningen skall satsa en stor del av sin tid på\r\nförvärvsarbete utanför hemmet. Jämställdheten kräver\r\natt arbetsmarknaden organiseras på ett sådant sätt att\r\nbåde män och kvinnor på ett rimligt sätt får arbetsliv\r\noch privatliv att gå ihop till en hanterbar helhet.\r\nSedan vill jag gå över till förslaget om pigavdrag\r\noch den del som riktar sig till det oavlönade hemar-\r\nbetet. Det är i och för sig upp till var och en att köpa\r\ns.k. hushållsnära tjänster om man vill det. Det är ju\r\ninte förbjudet att ha städhjälp hemma, vilket man\r\nibland kan tro när man lyssnar på debatten.\r\nMen vad det handlar om är att med skattebetalar-\r\nnas pengar göra det billigare att köpa tjänster. På det\r\nviset hoppas man att kunna skapa en ny stor sektor\r\nsom servar dem som har råd.\r\nPå vilket sätt skulle en sådan lösning påverka\r\njämställdheten? Ja, den undviker ju helt att gå in i den\r\nkonflikt som finns utifrån ett jämställdhetsperspektiv.\r\nI stället för att angripa orättvisan mellan könen för-\r\nlägger man lösningen på en tredje person, en person\r\nutanför, pigan. Det ställs inga som helst krav på eller\r\nönskemål om att mannen i större utsträckning skall ha\r\nmöjlighet till att ta ansvar för barn och hem. Tvärtom\r\nkonserveras ett tankesätt om att förvärvsarbetet skall\r\norganiseras vid sidan av familj och fritid.\r\nDessutom finns det all anledning att tro att det till\r\nstor del skulle vara kvinnor som fick ta på sig arbets-\r\nuppgiften \"hushållsnära tjänster\" och att man skulle\r\nfå se långt fler pigor än drängar. Detta är en uppfatt-\r\nning som tydligen också delas av Lars Leijonborg,\r\nsom tidigare i dag här i kammaren sade att det hand-\r\nlar om arbetstillfällen för \"invandrarkvinnor med\r\nbristande språkkunskaper\". Detta är för övrigt ett\r\nuttalande som i en enda meningen - eller möjligen\r\ntvå - fångar vad det hela handlar om: en politik som\r\nförstärker könsskillnader och klasskillnader. Och det\r\när välkommet att Folkpartiet är tydligt på den punk-\r\nten.\r\nDet finns väl knappast någon som på allvar tror att\r\ndet är bankdirektörens fru som kommer att städa och\r\ntvätta hos fyrabarnsfamiljen i Rinkeby? Det finns väl\r\ninte heller någon som på allvar tror att högskolerek-\r\ntorn kommer att uppmuntra sina barn till att satsa på\r\nen framtid som piga hos grannen? Det är ren och skär\r\nklasspolitik som det handlar om, en politik som skulle\r\nskapa en ny underklass som till låg betalning servar\r\nen välmående överklass.\r\nHela idén om en ny pigarbetsmarknad är förlegad.\r\nFörutom att det är en klasspolitik när det gäller re-\r\nkrytering finns där också en värdering av tid, och med\r\ndet en värdering av människor. Denna värdering utgår\r\nifrån att vissas tid är liksom för värdefull för att an-\r\nvändas till tvätt och städning medan andras tid -\r\npigans tid - passar alldeles utmärkt.\r\nI motsats till övrig tjänstesektor som handlar om\r\nett yrkeskunnande, ett köp av kompetens - såsom\r\nt.ex. frisör- eller målartjänster - handlar inte pigjob-\r\nben om att pigorna är bättre på att städa eller tvätta,\r\nutan det handlar om att deras tid kan användas till\r\ndetta i motsats till den eller dem som pigorna skall\r\nserva.\r\nNär det gäller förslaget om skattesubventionerat\r\npigavdrag får vi nog vara tacksamma för att det hitin-\r\ntills mest handlat om prat och väldigt lite handling.\r\nFru talman! När man ställer dessa förslag mot\r\nvarandra blir de ideologiska undertonerna allt klarare.\r\nMedan en generell arbetstidsförkortning kommer alla\r\ntill del gagnar pigförslaget endast de välbeställda.\r\nMedan en arbetstidsförkortning minskar klassklyftor-\r\nna kommer ett genomförande av pigavdrag tvärtom\r\natt öka orättvisorna. När en arbetstidsförkortning tar\r\nen aktiv ställning i jämställdhetsfrågan gör pigförsla-\r\nget tvärtom. Det konserverar en åtskillnad av för-\r\nvärvsarbete och hemarbete.\r\nPigdebatten bygger på en förlegad tanke. Arbets-\r\ntidsförkortningen är en framåtsyftande välfärdsre-\r\nform.</pre><pre>Anf.  224  HELENA BARGHOLTZ (fp) re-\r\nplik:\r\nFru talman! Jag tycker att Camilla Sköld lägger en\r\nmycket nedlåtande värdering i ordet piga. Det är en\r\ngrupp av kvinnor med låg utbildning och av utländsk\r\nhärkomst. Okej, Lars Leijonborg använde begreppet\r\ninvandrarkvinnor. Men detta är deras möjlighet att få\r\nsitt första fotfäste på den svenska arbetsmarknaden.\r\nOch det är för väl att det åtminstone finns den möj-\r\nligheten, för den socialdemokratiska politiken har\r\ngjort det svårt för kvinnor att få arbete.\r\nFru talman! Problemet är att de flesta av dessa\r\nkvinnor utför sitt arbete svart. De har inga möjlighe-\r\nter att få sjukförsäkring, ATP eller någon annan soci-\r\nal trygghet därför att de i dagens läge inte kan arbeta\r\nunder reglerade former. Jag tycker att det är hemskt\r\ntråkigt.\r\nDet handlar inte om höginkomstkvinnor som skall\r\nfå hjälp hemma, utan det handlar om att det är en\r\ngrupp av kvinnor som skall få ett etablerat fotfäste på\r\narbetsmarknaden.\r\nAtt sedan många kvinnor av alla sorter tycker om\r\natt utföra privata hushållstjänster i ett hem är väl inte\r\nså konstigt. Det handlar inte bara om städning, utan\r\ndet gäller en möjlighet för alla inkomsttagare att un-\r\nder rimliga ekonomiska villkor få hjälp hemma, t.ex.\r\nnär barnen är sjuka. Det kan handla om att få hjälp\r\nmed sina föräldrar om den kommunala hemtjänsten\r\ninte fungerar av olika skäl.\r\nJag tycker att detta är en jättetrist debatt, och jag\r\navskyr ordet pigor.</pre><pre>Anf.  225  CAMILLA SKÖLD (v) replik:\r\nFru talman! Till skillnad mot pigförslaget innebär\r\nen arbetstidsförkortning en arbetsdelning som skapar\r\narbetstillfällen, som i sin tur gör att invandrarkvinnor\r\ni stället för att nöja sig med lågavlönat outbildat ar-\r\nbete kan få möjlighet till kompetensutveckling och ett\r\narbete som kräver yrkeserfarenhet.\r\nEn stor tjänstesektor är ju provat i USA, där man\r\nhar detta system. Det visar precis det som Leijonborg\r\nsade i dag, att man skapar en ny underklass av låg-\r\navlönade människor som arbetar åt en välmående\r\növerklass. Det är precis de erfarenheter som har gjorts\r\nnär man har provat detta.</pre><pre>Anf.  226  HELENA BARGHOLTZ (fp) re-\r\nplik:\r\nFru talman! Men erfarenheterna visar också att det\r\ni många fall kan handla om att man utför detta arbete\r\nunder en relativt kort period. Det är under en period\r\ninnan man kanske har lärt sig svenska ordentligt.\r\nSjälvklart skall vi ge dessa kvinnor möjligheter att få\r\nett reguljärt jobb, utbildning och få komma in på den\r\nsvenska arbetsmarknaden.\r\nVad jag vänder mig emot är att i dag sker detta\r\nsvart. Det skapar stor otrygghet hos dessa kvinnor. Vi\r\nmåste se till att vi får bort den möjligheten och att vi\r\ngör svarta jobb vita. Det tjänar samhället på.</pre><pre>Anf.  227  CAMILLA SKÖLD (v) replik:\r\nFru talman! Det är intressant att höra att förslaget\r\nom pigor nu skall vara någon sorts språkpraktik som\r\ningår i sfi-undervisningen. Jag trodde att tanken med\r\npigavdrag var att man bl.a. skulle komma till rätta\r\nmed arbetslösheten. Skall man komma till rätta med\r\narbetslösheten, fordrar det att det är en stor grupp som\r\ntar på sig dessa lågavlönade arbetsuppgifter. Återigen\r\ntycker jag att denna debatt visar att pigavdrag är en\r\nförlegad syn och att en arbetstidsförkortning är fram-\r\ntiden.</pre><pre>Anf.  228  KENT OLSSON (m) replik:\r\nFru talman! Camilla Sköld är verkligen inne i\r\nklasskampsretoriken nu. Det är klart att det inte kan\r\nvara så lätt att säga att vi inte behöver hemtjänster.\r\nDet har visat sig att det finns behov av dem. Jag kan\r\nbl.a. peka på Camilla Skölds partiledare, som verkli-\r\ngen har haft behov av den här typen av tjänster.\r\nJag kan också konstatera att den undersökning\r\nsom har gjorts i Kungälv visar att det framför allt är\r\nfamiljer med barn, oberoende av inkomst, som ser att\r\ndetta ger dem tillfälle att vara tillsammans mer och\r\nkunna få tjänster utförda. Det ger alltså arbetstillfäl-\r\nlen. Jag tycker att Camilla Skölds syn på detta är\r\noerhört negativ med tanke på att det dels finns männi-\r\nskor som vill utföra tjänsterna, dels att det finns ett\r\nbehov av dem.\r\nNär det gäller den allmänna arbetstidsförkortning-\r\nen undrar jag hur Camilla Sköld tänker att den skall\r\nbetalas. Camilla Sköld har ju rejäla motstånd från\r\nsina samarbetspartner. LO säger exempelvis nej till\r\nden, och Socialdemokraterna har begravt den i en\r\nutredning just beroende på att den kostar pengar. Hur\r\ntänker Camilla Sköld att en arbetstidsförkortning\r\nskall betalas?</pre><pre>Anf.  229  CAMILLA SKÖLD (v) replik:\r\nFru talman! Till att börja med vill jag kommentera\r\ndet som sades om att Gudrun Schyman också köper\r\nhushållstjänster. Det är som sagt var inte förbjudet att\r\nköpa städhjälp eller annan hjälp i hemmet. Vad vi\r\ntalar om är om det skall vara en skattefinansierad\r\nverksamhet eller inte.\r\nSå länge det finns brister inom hemtjänsten,  så\r\nlänge det finns människor som på grund av sjukdom\r\noch handikapp inte får den hjälp som de skall ha i\r\nhemmet, är inte jag beredd att lägga en krona på att\r\nman skall använda skattepengar till hjälp i hemmet åt\r\nfriska välmående människor.\r\nNär det gäller hur arbetstidsförkortningen skall fi-\r\nnansieras har Vänsterpartiet ett mycket väl utarbetat\r\nförslag på hur det skall kunna gå till. Det är bara att\r\nhänvisa till vårbudgeten från förra våren, där det finns\r\nmycket noga uträknat hur den skall kunna finansieras.\r\nMotståndet är som allra hårdast från arbetsgivar-\r\nhåll. I den fackliga världen är det väldigt många fack-\r\nförbund som driver frågan om arbetstidsförkortning,\r\nså där har vi många bundsförvanter.</pre><pre>Anf.  230  KENT OLSSON (m) replik:\r\nFru talman! Det är tydligen inte så många bunds-\r\nförvanter eftersom man har begravt förslaget i en\r\nutredning, trots att kraven har kommit från såväl s-\r\nkvinnorna som från Vänsterpartiet och Miljöpartiet.\r\nEn arbetstidsförkortning kostar mycket pengar,\r\noch det finns ingen garanti för att den ger fler jobb.\r\nSå åter till det som Camilla Sköld i hela sitt anfö-\r\nrande kallade för pigjobb, vilket jag tycker är nedsät-\r\ntande mot en grupp människor som är beredd att ta\r\ndenna typ av arbete. De ger vita arbetstillfällen. Men\r\nenligt Camilla Sköld är det tydligen bättre att männi-\r\nskor går arbetslösa än att de får jobb. Det är tydligen\r\nkonklusionen av den retorik som man har vad gäller\r\nklasskampen. Människor skall hellre gå arbetslösa än\r\nfå jobb, för detta ger faktiskt jobb. Det är en intres-\r\nsant upplysning om hur Vänsterpartiet resonerar.</pre><pre>Anf.  231  CAMILLA SKÖLD (v) replik:\r\nFru talman! Någonting måste ha klickat. Antingen\r\nmåste jag ha varit lite otydlig i mitt anförande eller så\r\nlyssnar man dåligt, eftersom jag ställde pigförslaget\r\nmot en arbetstidsförkortning som skapar arbetstill-\r\nfällen. Jag ser inte att det handlar om arbetslöshet,\r\nutan jag ser pigor mot andra, mycket bättre alternativ.</pre><pre>Anf.  232  CARL FREDRIK GRAF (m) re-\r\nplik:\r\nFru talman! Jag kom in här i kammaren för att så\r\nsmåningom hålla ett anförande om klasspolitik. Jag\r\nhörde då Camilla Sköld tala om den amerikanska\r\narbetsmarknaden. Då den från vänsterhåll ofta förs\r\nfram som ett dåligt exempel vill jag ändå göra ett\r\ntillrättaläggande, nämligen att den privata tjänstesek-\r\ntorn i USA har fördubblats sedan 1970. Endast 0,8 %\r\nav denna tjänstesektor utgörs av hushållstjänster, och\r\nden har halverats sedan 1970. I stället är det en pro-\r\nfessionell framväxande sektor som har ökat. Man\r\nbehöver inte ta till sig allt, men man kan åtminstone\r\nreferera statistiken på rätt sätt och måhända ta något\r\nlite intryck av det positiva som händer i USA.</pre><pre>Anf.  233  CAMILLA SKÖLD (v) replik:\r\nFru talman! Jag tycker att det är viktigt att vara\r\nmedveten om att tjänstesektorn ser olika ut. I Väns-\r\nterpartiet kan vi mycket väl tänka oss en subventione-\r\nrad tjänstesektor när det gäller just den del som\r\nhandlar om de professionella, alltså de som har en\r\nkompetens, en yrkesutbildning. Det kan handla om\r\nfrisörer, målare, bilmekaniker eller andra. Men just\r\nnär det gäller specifikt hushållsnära tjänster är det\r\näven i USA en dåligt betald underklass som servar en\r\növerklass.</pre><pre>Anf.  234  MARGARETA ANDERS-\r\nSON (c):\r\nFru talman! Jag tycker att det är lite besynnerligt\r\natt Camilla Sköld går så hårt åt kvinnor som jobbar\r\nmed hushållsnära tjänster. Anser hon då att även\r\nhemtjänstens personal på olika ställen i kommunerna\r\nskulle vara pigor värda det förakt som jag tyvärr\r\nupplever att Camilla här uttalar?\r\nDetta samhälle förändras väldigt fort. För ett år\r\nsedan diskuterade vi i stor utsträckning arbetslöshet,\r\nnedskärningar och förhoppningar om att den uppåtgå-\r\nende konjunkturen skulle leda till att fler människor\r\nskulle komma i arbete. I dag diskuterar vi tyvärr fort-\r\nfarande arbetslösheten. Konjunkturen har vänt nedåt,\r\noch antalet arbetslösa stiger.\r\nEtt par andra problem har seglat upp vid horison-\r\nten, och de kräver också sin lösning.\r\nDet ena är hur vi skall kunna få tillräckligt många\r\natt vilja arbeta inom vården, hur vi skall kunna betala\r\ndem och hur arbetet skall organiseras för att få ut\r\nbästa möjliga välfärd utan att slita ut personalen i\r\nförtid.\r\nDet andra problemet är generellt arbetsskadorna,\r\nsom under lång tid inte diskuterats men som nu börjar\r\nanta sådana proportioner att de pockar på sin lösning.\r\nKvinnors arbete ingår som en viktig beståndsdel i\r\nvälfärden. Utan deras insatser i skola, vård och om-\r\nsorg skulle det svenska samhället se annorlunda ut\r\njämfört med i dag. Kvinnors arbetsmarknad utgör i\r\nstor utsträckning en del av den gemensamma sektorn,\r\noch att förbättra den och se till att det finns alternativ\r\npå dessa områden är att förbättra både för kvinnor i\r\narbetslivet och för hela samhället.\r\nDe här förändringarna innebär att det skall finnas\r\nfler möjligheter att starta eget för de kvinnor som vill\r\ndet och att man måste förbättra arbetsmiljön för de\r\nkvinnor som arbetar inom de här sektorerna.\r\nAtt den gemensamma sektorn skall vara skattefi-\r\nnansierad anser jag som centerpartist vara grunden\r\nför välfärden. Det är viktigt att man inte skall behöva\r\nfundera över om man har tillräckligt med pengar om\r\nman blir sjuk och behöver vård, när man som ung\r\nväljer en lång eller kort utbildning eller när man som\r\ngammal behöver få vård och omsorg efter ett långt\r\noch strävsamt liv. Alla andra lösningar anser jag ha\r\nnegativa inslag som inte uppvägs av de positiva som\r\nfinns i lösningar som tillämpas i andra länder. Att det\r\ndäremot skall finnas många olika aktörer som kan\r\nerbjuda bra service till människor med olika behov\r\noch önskemål är bra.\r\nVård, omsorg och skola behöver förändringar,\r\nframför allt när det gäller att se till att människor kan\r\npåverka sin egen arbetssituation. Att uppleva att man\r\ninte kan förändra eller förbättra sina egna arbetsför-\r\nhållanden innebär stor frustration. Det innebär också\r\natt människor blir utbrända och slits ut i förtid. En ny\r\noch bättre ledningsorganisation på många ställen\r\ninom vårdsektorn skulle innebära att många kvinnor\r\nskulle känna en större tillfredsställelse i arbetet och\r\natt det säkert också skulle bli både mer och bättre\r\narbete utfört.\r\nSchemaläggning i arbetslaget i stället för av ar-\r\nbetsledningen är ett förslag. Att fullfölja de så kallade\r\nKom an-projekten, som satts i gång i många kommu-\r\nner, är ett annat sätt att göra hela arbetslaget delaktigt\r\ni verksamheten. Kom an innebär att personal och\r\npolitiker gemensamt diskuterar de mål och förutsätt-\r\nningar som finns i verksamheten.\r\nDe som själva arbetar inom ett arbetsområde har\r\nofta stora möjligheter att komma med förslag till\r\nförändringar, så att man kan göra verksamheten både\r\nbilligare och mer effektiv. Den som själv kommer\r\nmed förslaget och känner sig delaktig kan inte sätta\r\nsig över ett beslut på samma sätt som de som känner\r\natt ingen har lyssnat på deras förslag och att ingen\r\nfunderar över hur de som skall göra jobbet har det.\r\nMänniskor växer när man ger dem ansvar och\r\nförtroende att själva bestämma över sin situation. När\r\nledningen skall kontrollera varje detalj i vad som\r\nutförs av underställd personal blir man ledsen, trött\r\noch ibland också ögontjänare. Det tjänar ändå ingen-\r\nting till att anstränga sig, ingen tror på mig eller tar\r\nmina förslag till sig, och då slutar man att anstränga\r\nsig.\r\nEn förändrad attityd från både den politiska led-\r\nningen och tjänstemannaledningen i den offentliga\r\nverksamheten är nödvändig för att behålla de anställ-\r\nda man har i dag.\r\nEn annan viktig fråga är hur vården skall locka till\r\nsig tillräckligt många människor för att dels ersätta\r\ndem som går i pension de närmaste 10-15 åren, dels\r\nfylla det behov som uppstår när vi blir alltfler som\r\nblir mycket gamla och därför kommer att behöva en\r\nomfattande vård och omsorg. Det problemet är myck-\r\net svårt i dagens läge. Dels är det ganska få som går\r\nut från gymnasiet, dels är löneläget och anställnings-\r\nvillkoren inte de allra bästa jämfört med andra yrken.\r\nMan har dessutom att kämpa mot den bild av ned-\r\nskärningar och indragningar som har blivit känd un-\r\nder början av 90-talet.\r\nAtt i dag välja ett vårdyrke är troligen något av\r\ndet bästa man kan göra om man vill vara säker på att\r\nha jobb så länge man kan arbeta. Att man i många\r\nlandsting ökar tjänstgöringstiderna för i stort sett alla\r\nyrkesgrupper är positivt, men det finns tyvärr inga\r\nvåldsamt stora reserver kvar att ta ut. De flesta som\r\nvill ha heltidsarbete har redan fått det och de som\r\nåterstår kommer att få det inom de närmaste åren.\r\nSituationen är likadan för kommunerna.\r\nI fortsättningen måste kommuner och landsting\r\nrekrytera personal på en krympande marknad och då\r\ngäller det att visa att man har många fördelar framför\r\nandra arbetsgivare. Många blivande anställda är posi-\r\ntivt inställda till att arbeta med människor och för\r\ndem är det kanske inte så stora förändringar som\r\nkrävs för att valet skall falla på vårdsektorn. Att re-\r\nkrytera nya kategorier av människor, t.ex. män, till\r\nvården kräver förmodligen större insatser. Inte desto\r\nmindre är det nödvändigt att göra de insatserna.\r\nAtt se till att det blir lättare att starta eget inom\r\nden här sektorn är en annan viktig reform för att fler\r\nskall erbjudas fler former av vård. Det är bra för\r\nvårdtagarna om det finns valmöjligheter när man\r\nskall välja vårdform och vem som skall ge vården.\r\nAtt bara erbjuda ett alternativ är inte särskilt bra vare\r\nsig för den som skall ha vården eller för dem som\r\nskall vårda. Därför krävs det nya och enklare regler\r\nför hur man skall starta och driva företag. Det skall\r\ninte betyda sänkta kvalitetskrav, däremot kan en del\r\nav administrationen förenklas.\r\nFör många människor skulle en utvidgning av\r\nservicesektorn vara bra. Dels skulle valfriheten för\r\nmänniskor som behöver vård bli väsentligt större,\r\ndels skulle många kunna starta egna företag med en\r\nannan inriktning än vad dagens kommunala omsorgs-\r\nformer erbjuder. För att få i gång detta krävs en viss\r\nskattelindring, dels för att människor skall ha råd att\r\nköpa servicen, dels för att visa att vi från samhällets\r\nsida uppmuntrar denna verksamhet. Dessutom kan\r\nman ifrågasätta varför man i den ena kommunen kan\r\nskattesubventionera t.ex. snöskottning men inte i den\r\nandra. Exemplet tar jag bara för att visa att det inte är\r\nså entydigt vilken service som i dag erhåller stöd över\r\nskattsedeln och vilka som inte gör det. Det varierar\r\nredan i dag, så det RUT-avdrag - rengöring, under-\r\nhåll, tvätt - som vi från Centerpartiets sida föreslår\r\nkan troligen göra mycket av det här tydligare och mer\r\nrättvist. Det är medborgarna som skall välja inte vi\r\npolitiker.\r\nSkolan är en annan viktig samhällssektor där det\r\nkrävs insatser för att vi skall kunna rekrytera tillräck-\r\nligt många nya lärare. I dag är läraryrket i stor ut-\r\nsträckning ett kvinnoyrke. Det har också varit ett\r\nlåglöneyrke, men under senare avtalsrörelser har\r\nframför allt ingångslönerna höjts. Det är viktigt att\r\nfler människor väljer läraryrket. För att få en bättre\r\njämlikhet i skolan är det angeläget att fler män blir\r\nlärare, både för lägre och högre åldrar. Liksom inom\r\nvården är det många lärare som går i pension under\r\nden närmaste tioårsperioden, och det är inte tillräck-\r\nligt många som söker till de utbildningsplatser som\r\nfinns.\r\nAndra angelägna frågor som har dykt upp de se-\r\nnaste åren men ändå kommit i skymundan är de som\r\nhar att göra med arbetsmiljön. Det finns mängder av\r\nmänniskor som sliter ut sig och får arbetsskador, inte\r\nminst på det psykiska området, därför att det är för få\r\nsom arbetar. Dessutom är organisationen ofta mycket\r\nsårbar om det händer någonting, t.ex. en influensa-\r\nepidemi. För att lösa en del av de problem som följer\r\nav att ha en för liten och för slimmad organisation\r\nföreslår vi från Centerpartiets sida en skatteväxling.\r\nDen skulle innebära att skatt på arbete skulle sänkas\r\nmot att vi ökar skatten på t.ex. miljöstörande verk-\r\nsamhet.</pre><pre>Anf.  235  CAMILLA SKÖLD (v) replik:\r\nFru talman! Margareta Andersson menar att det är\r\nen nedvärdering av dem som utför arbetsuppgifterna\r\nnär man kallar det för pigjobb. Begreppet piga hand-\r\nlar mer om dem som erhåller tjänsten än de som utför\r\nden, att människor som inte vill eller anser sin tid\r\nvara för dyrbar för tvätt eller städning lejer in hjälp\r\nutifrån.\r\nEftersom hemarbetet är viktigt skall det inte läg-\r\ngas på en tredje person utanför hemmet. Just därför\r\natt hemarbetet är viktigt måste vi jobba för lösningar\r\ndär både män och kvinnor på ett bättre sätt än i dag\r\nkan kombinera hemarbete med förvärvsarbete.</pre><pre>Anf.  236  MARGARETA ANDERSSON (c)\r\nreplik:\r\nFru talman! Jag tycker ändå att både tonfallet och\r\nden inriktning som Camilla Sköld ger sitt anförande\r\när att kränka vissa människor som har de här arbets-\r\nuppgifterna. Jag har träffat ett flertal unga kvinnor\r\nsom har varit intresserade och mycket ambitiösa när\r\ndet gällt att jobba med dessa saker. Man har haft god\r\nutbildning och vetat vad man sysslat med och verkli-\r\ngen ansett detta vara ett arbete.\r\nVarför är det fel att vara piga åt en lite yngre per-\r\nson? Varför skall inte äldre kunna ha en viss valfri-\r\nhet? Varför måste man ha allting på ett sätt? Jag tyck-\r\ner att valfriheten, att det finns olikheter, är mycket\r\nviktig.</pre><pre>Anf.  237  CAMILLA SKÖLD (v) replik:\r\nFru talman! Återigen vill jag påpeka att det inte är\r\nförbjudet att anlita städhjälp. Det är fullt möjligt för\r\nden som vill att betala för tjänsten att få städat i\r\nhemmet. Det vi diskuterar är om vi skall använda\r\nskattepengar till att skapa en ny stor underbetald\r\nunderklass. Det är det diskussionen handlar om.</pre><pre>Anf.  238  MARGARETA ANDERSSON (c)\r\nreplik:\r\nFru talman! Varför skall man diskutera från ut-\r\ngångspunkten att detta skulle vara underbetalt? Det är\r\njust för att se till att människor skall kunna betala för\r\nde här tjänsterna på ett hyggligt sätt som man skall ha\r\nlagar och avtal som ger de män eller kvinnor som\r\nskall utföra detta arbete ett berättigande.\r\nMan kan fortsätta med att förbättra Kommunals\r\navtal, t.ex. höja lönerna på de områdena, och sedan\r\ngöra hängavtal på detta för att människor som skall\r\nha de här arbetsuppgifterna skall få ordentligt betalt.\r\nDet här skulle alltså också regleras.\r\nSom Helena Bargholtz sade i en tidigare debat-\r\ntomgång är det väldigt viktigt att man ser till att detta\r\nsker under vita former. Vi har alldeles för mycket\r\nsvartjobb på det här området i dag. Det innebär att\r\nmånga kvinnor absolut inte har något skydd när de\r\ngör det här jobbet. Då har de verkligen låga löner. De\r\när underbetalda så att det är skamligt.</pre><pre>Anf.  239  CHRISTINA AXELSSON (s):\r\nFru talman! Jag skall tala om kvinnors arbete och\r\narbetsmiljö.\r\nNär vi säger kvinnojobb ser vi framför oss lågt\r\nbetalda yrken med dålig arbetsmiljö och brist på eget\r\ninflytande. Officiellt är vi jämställda i vårt samhälle.\r\nFast, ändå vet vi att det inte är riktigt sant. Om vi\r\ntittar på statistiken får vi fakta. Kvinnor tjänar mindre\r\nän män. Kvinnor är i större utsträckning undersyssel-\r\nsatta. Kvinnor drabbas i högre grad av belastnings-\r\nskador. Ja, den svarta listan kan göras mycket längre.\r\nFörst 1960 slöt arbetsmarknadens parter ett avtal\r\nsom tog bort kvinnolönerna. Sedan dess har vi närmat\r\noss varandra lönemässigt, men i mitten på 80-talet\r\nbörjade löneskillnaderna att återigen öka.\r\nI årets budget har JämO beviljats extra resurser\r\nför att stärka arbetet som rör löneskillnader mellan\r\nkvinnor och män. Det känns bra. Fast vi får inte slå\r\noss till ro i och med detta, utan ständigt måste vi driva\r\npå så att vi uppnår lika lön för likvärdigt arbete.\r\nFru talman! Låga löner är ett problem för kvin-\r\nnorna på arbetsmarknaden, ett annat är de ofrivilliga\r\ndeltidsanställningarna. Över 300 000 personer rap-\r\nporteras som undersysselsatta. Här hittar vi mest\r\nkvinnor.\r\nEnligt lagen om anställningsskydd har deltidsar-\r\nbetande företrädesrätt till högre sysselsättningsgrad.\r\nMen lagen innebär ingen skyldighet för arbetsgivaren\r\natt inrätta sådana tjänster. Företrädesrätten hjälper\r\ninte heller i verksamheter där bemanningen just byg-\r\nger på deltidsanställningar - som inom detaljhandeln\r\noch sjukvården, dvs. typiska kvinnojobb.\r\nPå vår partikongress i september 1997 uttalade vi\r\nsocialdemokrater att ambitionen är att heltid skall\r\nvara en rättighet och deltid en möjlighet. Jag förvän-\r\ntar mig att detta snart blir verklighet.\r\nFru talman! Förutom låga löner och deltider är\r\nockså kvinnors arbetsmiljö ett stort problem.\r\nDe neddragningar som har skett under 90-talet,\r\nbl.a. inom vården, har medfört att arbetsbördan för\r\ndem som är kvar har ökat betydligt. Jobben har blivit\r\nstressigare. Många tvingas att dra in på sina raster\r\neller jobba över - om så bara för en liten stund - för\r\natt arbetet skall kunna fungera. Många kan inte heller\r\nsläppa tankarna på jobbet när de kommer hem och\r\nförsöker koppla av. Man känner sig alltid stressad och\r\notillräcklig.\r\nÅr 1997 uppgav nära var femte yrkesverksam att\r\nman hade fysiska besvär till följd av sitt arbete och att\r\nman hade svårt att arbeta eller utföra det dagliga\r\nhemarbetet. Var femtonde hade andra typer av besvär\r\nförorsakade av t.ex. stress eller psykiska påfrestning-\r\nar. Ungefär var tredje som hade någon form av besvär\r\norsakat av arbete var sjukskriven. Detta visar under-\r\nsökningen Arbetsorsakade besvär 1998 som Arbe-\r\ntarskyddsstyrelsen har gett Statistiska centralbyrån i\r\nuppdrag att utföra.\r\nOm man studerar denna undersökning och jämför\r\nmed hur det har varit tidigare, kan man konstatera att\r\ndet är kvinnor som i högre utsträckning än män blir\r\nsjuka till följd av påfrestande arbetsställningar och\r\ntunga lyft liksom av stress och psykiska besvär. Man\r\nkan också ifrågasätta om företag och organisationer\r\nverkligen gör tillräckligt med förbättringar inom\r\narbetsmiljöområdet.\r\nMånga kvinnor ber mig att göra något åt pen-\r\nsionsåldern. De tror sig inte orka arbeta till 65 år. Jag\r\nsäger i stället: Gör något åt kvinnojobben så att alla\r\norkar arbeta tills de skall gå i pension och sedan få\r\nnjuta av sin ledighet.\r\nAtt trivas på jobbet är kanske nyckeln till en bra\r\narbetsmiljö. Som anställd behöver man känna sig\r\nsedd, hörd, respekterad och delaktig. Där de anställda\r\ntrivs är hälsotalet bättre - och oftast effektiviteten\r\nockså. För att trivas måste det finnas möjligheter att\r\nutvecklas såväl individuellt som i grupp. Man måste\r\nockså ha påverkansmöjligheter och tid till såväl sam-\r\ntal med kolleger som till eftertanke.\r\nJag har talat med väldigt många som på sina ar-\r\nbetsplatser har olika grupper organiserade för medbe-\r\nstämmande. Tyvärr uppger många av dem att de inte\r\nhinner delta på grund av att det saknas folk i verk-\r\nsamheten!\r\nVi har en arbetstidslag som säger att efter fem\r\ntimmar skall det vara rast. Kanske skulle vi ha en lag\r\nsom säger att en gång i veckan skall det ske samråd\r\nför att diskutera jobbet. Samrådet skall organiseras så\r\natt alla i arbetslaget hinner vara med, åtminstone en\r\nstund. Detta får inte uppfattas så att de redan existe-\r\nrande samrådsgrupperna försvinner. Nej, det skall ses\r\nsom en möjlighet för arbetskamrater att tillsammans\r\norganisera arbetet så att de som skall ingå i samver-\r\nkansgrupper eller annat har en möjlighet att delta.\r\nVi vet att arbetsskadeförsäkringens regler ändra-\r\ndes 1993, och det drabbade kvinnor hårdare än män.\r\nGenom de nya reglerna har det blivit betydligt svårare\r\natt få ersättning för arbetssjukdomar, exempelvis\r\nbelastningsskador - som framför allt drabbar kvinnor.\r\nDet nuvarande arbetsskadebegreppet har gett en\r\nrad negativa konsekvenser. Inte nog med att många\r\nkvinnor och män drabbats av arbetsskador som är\r\nhandikappande - ofta med kroniska smärttillstånd -\r\noch inte får någon ersättning, även det förebyggande\r\narbetet och rehabiliteringsarbetet sätts åt sidan när\r\nsambandet mellan arbetssjukdomar och arbetsmiljö\r\ninte längre erkänns som arbetsskada. Forskning och\r\nannan kunskapsspridning minskar i och med att an-\r\ntalet arbetsskadade inte ens anmäls. Det tjänar ju\r\ningenting till.\r\nEtt mått på detta, tror jag, är att antalet långtids-\r\nsjukskrivna ökar. Eftersom ingen rapport görs upp-\r\nmärksammas inte den arbetsrelaterade ohälsan och\r\nleder inte heller till rehabilitering eller förebyggande\r\nåtgärder.\r\nNu håller man på att se över arbetsskadeförsäk-\r\nringen. För såväl de drabbade kvinnornas som män-\r\nnens skull är det angeläget att den förbättras. Men det\r\nbehövs också en bättre arbetsskadestatistik så att\r\nföretagare och organisationer ser sambanden mellan\r\narbetsmiljö och hälsa och kan göra någonting åt dem.\r\nFru talman! Kvinnors arbete är viktigt, inte bara\r\nför kvinnorna utan för hela landet. Det är ytterst vik-\r\ntigt att män och kvinnor blir jämställda på arbets-\r\nmarknaden, att alla har heltidsarbete och lika lön för\r\nlikvärdigt jobb men framför allt jobb som ingen blir\r\nsjuk av.</pre><pre>Anf.  240  MARGARETA ANDERSSON (c)\r\nreplik:\r\nFru talman! Christina Axelssons inlägg, som i vis-\r\nsa delar sammanföll med mitt eget inlägg, var väldigt\r\nglädjande. Frågorna om arbetsskador och hur arbetet\r\när organiserat har kommit bort i alldeles för hög ut-\r\nsträckning i den debatt som har försiggått under de\r\nsenaste åren. En arbetsmiljö som gör att människor\r\nmår bra och att folk inte slits ut är en grundläggande\r\nmänsklig rättighet. Vi går mot en situation där männi-\r\nskor inte orkar med och där det blir väldiga kostnader\r\nför utslitna människor.</pre><pre>Anf.  241  CHRISTINA AXELSSON (s) re-\r\nplik:\r\nFru talman! Jag tackar Margareta Andersson. Vi\r\nfår tillsammans på olika håll kämpa för att den kom-\r\nmande arbetsskadeförsäkringen skall bli bra så att\r\nohälsotalen går ned.</pre><pre>Anf.  242  SVEN-ERIK SJÖSTRAND (v):\r\nFru talman! I Vänsterpartiet tycker vi att det är\r\nhög tid att stärka de arbetandes rättigheter. Vi behö-\r\nver en arbetsrätt som stärker våra grundläggande\r\ndemokratiska värden och rättigheter också i arbetsli-\r\nvet.\r\nUnder det här seklet har vårt land förändrats\r\nmycket. Det har gått från aristokrati till demokrati,\r\nfrån ett enkelt och fattigt jordbrukssamhälle till ett\r\neffektivt industrisamhälle, från fattighus till folkhem.\r\nDet som har ändrats minst är ägandets rätt i ar-\r\nbetslivet. Trots viktiga reformer vid flera olika till-\r\nfällen är arbetsgivarens rätt att ensidigt leda och för-\r\ndela arbetet i det närmaste obegränsat. Den anställdes\r\nrättigheter ute i samhället upphör nästan helt vid\r\ngrinden till arbetslivet.\r\nI ett demokratiskt samhälle är yttrandefriheten och\r\ntryckfriheten viktigare än snäva företagsekonomiska\r\nintressen. Tig och lyd borde vara en förlegad princip\r\nfrån det gamla klassamhället. Det vore väl ett rimligt\r\nkrav att de medborgerliga fri- och rättigheterna för-\r\nverkligas i hela samhället.\r\nDagens arbetsliv förändras allt snabbare. När ned-\r\nskärningar och stress ökar i takt med arbetslösheten\r\nbreder tystnaden ut sig på arbetsplatserna. Ibland tiger\r\nman för att det är lugnast så, i alla fall för stunden och\r\njust nu. Ibland tiger man för att skydda sina vänner.\r\nDet är en tystnad som uppenbarligen förekommer i\r\nmaktens boningar, och denna tystnad kan bli ett vik-\r\ntigt kort i denna ryggdunkarnas egen elitserie.\r\nMen allt oftare är tystnaden ett påbud: Du skall\r\ninte offentligt kritisera förhållandena på din arbets-\r\nplats eller uttala kritik som kan skada företaget. Visst\r\nkan det hända att ord och öppenhet kan skada, men\r\ntystnaden skadar mer. Frånvaron av en fri och kritisk\r\ndebatt på arbetsplatserna leder till många negativa\r\neffekter för trivseln och effektiviteten på jobbet. Räd-\r\nda, nedtryckta och hårt styrda anställda blir aldrig\r\ngoda och effektiva medarbetare. Det är jag helt över-\r\ntygad om.\r\nFlexibilitet är ett av nyckelbegreppen på den nya\r\ntidens arbetsmarknad. Enligt ordboken är innebörden\r\natt vara i stånd att krökas och böjas utan att gå sönder,\r\natt vara beredd att underkasta sig andras inflytande\r\noch att besitta en konsekvent anpassningsförmåga\r\ngenom smidighet och föränderlighet. Men hur långt\r\ngår det att anpassa sig utan att försvinna som person?\r\nHur flexibel kan man vara utan att förlora sig själv?\r\nFinns det över huvud taget någon just-in-time-\r\nmänniska, en glad och lycklig hoppjerka, som är\r\nberedd att hoppa in när arbetsgivaren kallar? Den\r\nflexibilitet som man talar om är för det mesta helt\r\nensidig. Arbetsgivare drar fördel av den, men för den\r\nkorttidsanställde står den mest för social och ekono-\r\nmisk oro.\r\nFolk vill ha fasta jobb. En mycket stor majoritet\r\nhar i många studier uttryckt denna åsikt. Även bland\r\nungdomarna är detta mönster tydligt. Men den bild\r\nsom reklamen sprider av ungdomar är annorlunda och\r\nfalsk. Där påstår man att ungdomar skulle ha fått nog\r\nav det gamla sättet att arbeta. Opinionen duperas för\r\natt företagen skall kunna driva igenom förändringar.\r\nFru talman! Människor tycks i dagens samhälle\r\nlikställas med varor och blir utbytbara ting, underord-\r\nnade det ekonomiska flödet. Alltfler skall nu bara\r\nkallas in under den korta tid de verkligen behövs.\r\nInom den fackliga organisationen SIF har man märkt\r\nav att efter 25-30 års anställning behövs man inte,\r\nutan då skall man bytas ut och ersättas med yngre och\r\nbättre utbildade. Att man har gått och varit lojal och\r\nsträvat på ett företag en stor del av sitt liv betyder\r\ninget. Nej, var lojal och lyd den högavlönade direktö-\r\nren.\r\nEn del partier vill förändra i lagen om anställ-\r\nningsskydd och att det skall vara andra turordnings-\r\nbestämmelser. Men varför inte titta tillbaka på det\r\nsom hände 1994, då de borgerliga partierna försämra-\r\nde turordningsbestämmelserna. Handelstjänstemanna-\r\nförbundet, HTF, har genom en granskning visat att\r\nundantagen från turordningen vid uppsägning inom\r\nhandel och service främst drabbar småbarnsmammor\r\neller kvinnliga trotjänare över 50 år. Bakom HTF:s\r\nsammanställning av vad som hände 1994 finns en oro\r\nför att möjligheterna till undantag på nytt skall infö-\r\nras. Miljöpartiet har exempelvis i flera sammanhang\r\nförespråkat en möjlighet för små företag att undanta\r\ntvå personer. Vill då verkligen Miljöpartiet slå undan\r\ntryggheten för småbarnsmamman eller den kvinnliga\r\ntrotjänaren? Troligtvis blir detta konsekvensen om\r\narbetsrätten blir försvagad.\r\nRyktet om den fasta anställningens snara död är\r\növerdrivet. Men visst har den blivit kraftigt naggad i\r\nkanten under senare år. Det beräknas att drygt en och\r\nen halv miljon människor befinner sig i någon form\r\nav flexibel situation på arbetsmarknaden i dag. Och\r\nmycket tyder på att det är en nationell maktförskjut-\r\nning mellan arbetsgivare och löntagare som påverkat\r\nkontraktsformerna. Slimmade organisationer, just-in-\r\ntime-system, är också ett tecken på den ökande inter-\r\nnationella konkurrensen.\r\nAvslutningsvis vill jag säga några ord om grafi-\r\nkern Lars Johansson. Efter 43 år på samma arbets-\r\nplats tvingades han lämna ifrån sig ID-kortet och\r\nnyckeln till arbetsplatsen. VD-n ledde ut Lars från\r\nNorstedts tryckeri, och Lars hann inte ens få med sig\r\nsina personliga tillhörigheter. Brottet var illojalitet,\r\nsom bestod i att Lars, som är fackligt aktiv, hade ringt\r\nfackklubben på ett annat tryckeri och hört sig för om\r\nen annan person som skulle börja på Norstedts tryck-\r\neri. Varje måndag demonstrerar grafikerna och andra\r\nutanför Norstedts tryckeri kl. 10.30 med kravet att\r\nLars Johansson skall få jobbet tillbaka. Och här hop-\r\npas jag verkligen att rättvisan och förnuftet skall\r\nsegra.\r\nFör oss i Vänsterpartiet är arbetsrätten en omistlig\r\ndel av demokratin. Det finns också ett stort behov av\r\natt förstärka vår arbetsrättsliga lagstiftning. Folkparti-\r\net, Miljöpartiet eller något annat parti frågar jag: Är\r\nfallet Lars Johansson ett tecken på att arbetsrätten är\r\nför stark? Eller skall det bli ännu lättare att sparka\r\nfolk? Skall reglerna bli ännu mer liberala?</pre><pre>Anf.  243  KARIN SVENSSON SMITH (v):\r\nFru talman! Jag skall tala om välfärd, miljö och\r\nsysselsättning.\r\nVi är 349 ledamöter i Sveriges riksdag. Med vil-\r\nket uppdrag sitter vi här? Vi lever i en tid som är\r\nhektisk och lämnar lite tid över för reflexion och\r\neftertanke. Som nyvald ledamot får jag erfara hur lätt\r\ndet är att bli splittrad av alla mer eller mindre lobby-\r\ninriktade påstötningar vi blir utsatta för.\r\nSedan Berlinmurens fall har marknadskrafternas\r\ndominans ökat kraftigt både i Sverige och i resten av\r\nvärlden. Med hjälp av datorteknikens tillämpningar\r\nomsätts pengar i en svindlande hastighet. De offentli-\r\nga och demokratiskt kontrollerade verksamheterna\r\nblir utsålda eller utsatta för konkurrens och upphand-\r\nlingsförfarande.\r\nMen vad är då grunden för ekonomin? I skolan får\r\nalla elever lära sig att räkna upp de olika produktions-\r\nfaktorer som måste till för att den ekonomiska verk-\r\nsamheten skall komma till stånd, nämligen arbets-\r\nkraft, kapital och naturtillgångar. Så länge jag var\r\nelev och senare också lärare i samhällskunskap har\r\ndetta stått i läroböckerna.\r\nNär ekonomin speglas i medierna och diskuteras\r\nav oss i politiken reduceras diskussionen till att\r\nhandla om kapitalet, pengarna. I det politiska livet\r\ntävlas det om vem som bäst anpassar sig till de villkor\r\nkapitalet vill ha.\r\nDe långsiktiga förutsättningarna för ekonomi och\r\nvälfärd är att det finns en natur tillgänglig för att bestå\r\noss med metaller, träråvaror, rent vatten, odlingsmark\r\nm.m. För att återgå till det jag började med, ser jag att\r\nvår uppgift som folkvalda måste vara att långsiktigt\r\nvårda den grund som vårt och kommande generatio-\r\nners välstånd vilar på. Rättvisa mellan generationer,\r\nsade Göran Persson i dag. Det instämmer jag gärna i.\r\nEn av anledningarna till att Vänsterpartiet bejakar\r\nsamarbetet med den socialdemokratiska regeringen är\r\nde tydliga uttrycken för strävan att Sverige skall vara\r\nett föregångsland vad gäller ekologisk omställning.\r\nHittills har det inte hänt så mycket, men viljeinrikt-\r\nningen är uttalad i regeringsdeklarationen och även i\r\ndet inlägg som hölls av statsministern i dag.\r\nProblemet är att det finns ett stort glapp mellan\r\nord och handling. Stressen som uppkommit av de\r\nföretag som flyttar från Sverige leder till att de kom-\r\nmande generationernas behov kommer i skymundan.\r\nDe ännu ej födda kan inte artikulera sina krav på oss.\r\nDe är helt beroende av vår moral och etik eller, an-\r\nnorlunda uttryckt, huruvida vi kan avstå konsum-\r\ntionsutrymme till förmån för framtiden.\r\nFrånsett Kosovo och EMU har de internationella\r\nfrågorna fått liten plats i den här debatten. Att Sverige\r\när en del av världen innebär att den globala miljösitu-\r\nationen är också vårt problem.\r\nHälften av alla naturresurser som förbrukats hit-\r\ntills i världen har förbrukats efter 1950. Man behöver\r\ninte vara särskilt pessimistisk för att inse behovet av\r\nen fundamental omställning för att framtiden skall bli\r\nhållbar. Oljan, som är basen för 99 % av den svenska\r\nvägtrafiken, varar i bästa fall i 40 år till. Ännu mer\r\nakut är att de förnybara resurserna - åkerns säd, sko-\r\ngarnas träd och havens fiskar - inte hinner återbildas i\r\nden takt vi människor konsumerar dem.\r\nDe stora, snabba och delvis giftiga resursflöden\r\nsom är basen för vårt nuvarande välstånd stressar de\r\nekologiska systemen. Sjöar och skogar försuras,\r\ndricksvattnet förgiftas och klimatförändringar hotar.\r\nIngen vet när den smärtgräns är nådd då naturen inte\r\nlängre orkar ta emot våra föroreningar och oskadlig-\r\ngöra dem med sina egna processer. När smärtgränsen\r\növerskrids är vi mycket illa ute.\r\nFörutom miljöförstöringen är arbetslösheten vår\r\ntids stora problem. Det finns ingen annan enskild\r\nfaktor som i högre utsträckning är anledning till att\r\nklassklyftorna ökat. Frånsett miljöhoten är arbetslös-\r\nheten det viktigaste att ta itu med om framtiden skall\r\nbli hållbar.\r\nJag har jobbat i ungdomsskolan i 13 år och vet att\r\nmodlösheten och bristen på tilltro såväl till samhället\r\nsom till sig själv är utbredd bland ungdomarna i dag.\r\nSkall demokratin och flerpartisystemet kunna upp-\r\nrätthållas måste ungdomar få ökade möjligheter att bli\r\ndelaktiga i samhällslivet genom att få ett arbete.\r\nVänsterpartiet har tillsammans med en kraftfull\r\nopinion lyckats få ökad prioritet åt arbetslöshetsbe-\r\nkämpningen. Jag är med i den grupp som förbereder\r\nvårpropositionen just med syfte att nedbringa arbets-\r\nlösheten. Vi har konstaterat att arbetslösheten till sin\r\nnatur huvudsakligen är strukturell. Inga högkonjunk-\r\nturer i världen kommer att föra tillbaks sysselsätt-\r\nningen till de nivåer som rådde i Sverige före 1990.\r\nIndustrisysselsättningen började gå ned redan på\r\n1970-talet. Minskningen kompenserades emellertid\r\nav en ökande offentlig sektor, som också ökade väl-\r\nfärden i samhället. 1990 års skatteomläggning satte\r\nstopp för denna utveckling. Med ständigt krympande\r\ninkomster tvingades kommuner samt landsting säga\r\nupp folk och slänga ut dem i kylan.\r\nVad har då Vänstern för recept mot arbetslöshets-\r\nfarsoten? Förutom den arbetstidsreform som Camilla\r\nSköld pratade om tidigare i dag anser vi att ett på-\r\nskyndande av den miljödrivna utvecklingen är ett av\r\nde mest effektiva verktygen för att få fler i arbete.\r\nNaturens fysiska gränser kommer förr eller senare\r\natt tvinga den mänskliga civilisationen att anpassa sig\r\ntill kretsloppsvillkoren. De länder som kämpar emot\r\ngenom att t.ex. låta den elintensiva industrin få lätt-\r\nnader i förhållande till andra gör sitt näringsliv en\r\nbjörntjänst. Det är lika dumt som det vore att subven-\r\ntionera de manuella skrivarna när Gutenbergs bok-\r\ntryckarkonst började spridas. Tvärtom är det till gagn\r\nför näringslivet om en framsynt statsapparat sätter\r\nupp de ramar som i framtiden blir giltiga för alla.\r\nSvensk pappersindustri gynnades när kommuner och\r\nandra krävde att papperet skulle blekas utan klor.\r\nFörra mandatperioden öppnades flera möjligheter\r\natt få skattefinansierade bidrag för ekologisk omställ-\r\nning. Även om det rör sig om stora summor jämfört\r\nmed tidigare är de medel som anslås till verksamheter\r\nutan miljöprofil mångdubbelt större. Södra länken\r\noch Öresundsbron är praktexempel på slöseri med\r\noffentliga medel och har få arbetstillfällen samt ökad\r\nmiljöförstöring som följd. Dessa gammaldags projekt\r\ntar resurser i anspråk som skulle kunna göra mycket\r\nstörre nytta och ge fler jobb om de omdisponerades\r\ntill vård- eller utbildningssektorn.\r\nSkall den ekologiska omställningen ta fart och det\r\nförsprång inhämtas som andra länder har enligt Mil-\r\njöteknikexportutredningen krävs andra styrmedel än\r\nbidrag till investeringar. Det krävs en förändring av\r\nskatte- och avgiftssystemet för att de ekologiska in-\r\nvesteringarna skall få full effekt.\r\nRegeringen skrev själv i den transportpolitiska\r\npropositionen att vägtrafiken inte betalar sina egna\r\nkostnader. Det är anledningen till att bussar och last-\r\nbilar kan konkurrera med järnvägen vad gäller lång-\r\nväga transporter. Felaktiga prisrelationer är också\r\nanledningen till att den solcellsteknik som utvecklats\r\ni Uppsala kommer att utvecklas industriellt av Sie-\r\nmens i Tyskland och inte av oss.\r\nFör att inte svensk industri skall hamna ytterligare\r\ni bakvattnet och för att nya arbetstillfällen skall upp-\r\nstå krävs att den miljödrivna utvecklingen underlättas\r\ngenom kraftiga förändringar i skatte- och regelsys-\r\ntemen. Jag skall ge några exempel på vad som ingår i\r\nden miljöomställning Vänsterpartiet vill vara med om\r\natt genomföra.\r\nDet miljö- och sysselsättningsmässigt bästa vore\r\natt få fart på tillverkning och distribution av etanol.\r\nDet är inget tekniskt problem att bifalla Vänsterparti-\r\nets motion om att lagreglera en minst 5-procentig\r\ninblandning av etanol i bensinen. Detta skulle minska\r\nSveriges utsläpp av växthusgaser, ge upphov till en\r\nsvensk etanolindustri och ha en positiv effekt på han-\r\ndelsbalansen, då behovet av petroleumimport mins-\r\nkar. Följer vi dessutom den nya politiska majoriteten i\r\nTyskland och dess beslut om en höjning av diesel-\r\nskatterna och kilometerskatterna kan den nödvändiga\r\nmiljöanpassningen av vägtransporterna börja.\r\nJag får avsluta detta. Jag återkommer senare.</pre><pre>Anf.  244  CARL FREDRIK GRAF (m):\r\nFru talman! För ett par veckor sedan läste jag en\r\ninsändare i en tidning. Den var skriven av en svensk\r\nkonsult inom området fordonskonstruktion. Han hade\r\nvalt att flytta till Seattle för några år sedan. I all sin\r\nenkelhet sammanfattade den insändaren den valsitua-\r\ntion som många svenskar ställs inför. Insändarskri-\r\nbenten konstaterar att han nu tjänar 15 % mindre per\r\ntimme före skatt än vad han skulle gjort i Sverige,\r\nmen han får ut 31 % mer i plånboken efter skatt och\r\nsjukförsäkring. Den lägre kostnadsnivån innebär att\r\nden här personen kommit fram till att han har 65 %\r\nbättre köpkraft nu än om han bott kvar i Sverige.\r\nSkillnaden mellan den person jag nu beskrev och\r\nmånga andra är att han uppenbarligen har en utbild-\r\nning och ett yrke, som gjorde det möjligt för honom\r\natt flytta. Alltfler svenskar är i dag beredda att flytta\r\nutomlands. Det finns i och för sig flera skäl till att\r\nman väljer att pröva att arbeta i en internationell mil-\r\njö. Den frågan jag ställer mig är om människor från\r\nandra länder i samma situation funderar på att söka\r\nsig till Sverige för att arbeta här. Av allt att döma sker\r\ndet en nettoutflyttning av välutbildade personer från\r\nSverige. Jag hörde t.ex. en uppgift i dag som talade\r\nom att 25 % av civilingenjörerna flyttar från Sverige.\r\n2/3 av dem bosätter sig permanent utomlands.\r\nProblemet för det stora flertalet svenskar är dock\r\natt de både är hårt beskattade och dessutom inte har\r\nmöjlighet att påverka sina inkomster genom vanligt\r\narbete. Det svenska skattesystemet måste vara utfor-\r\nmat så, att människor stimuleras till arbete och kan\r\nförsörja sig på sin lön.\r\nSjälvständiga medborgare som inte är beroende av\r\ndet allmänna är dessutom ett värde i sig.\r\nDetta skulle kunna tyckas självklart, men så är det\r\ntydligen inte. Det finns uppenbarligen de som tycker\r\natt detta inte räcker som argument för ett nytt skatte-\r\nsystem. Därför, fru talman, är jag rädd att jag måste ta\r\nytterligare några minuter av kammarens värdefulla tid\r\ni anspråk för att försöka argumentera för behovet av\r\nsänkta skatter och för att sänkta skatter ger ökad sys-\r\nselsättning.\r\nVi har i dag en hög arbetslöshet i Sverige. Detta\r\nborde vara skäl nog för att seriöst pröva om lägre\r\nskatter leder till att fler personer kommer i arbete,\r\nvilket naturligtvis i sin tur leder till fler skattebetalare.\r\nJag kan inte riktigt förstå varför socialdemokraterna\r\ninte vill ta till sig de signaler som pekar i riktning mot\r\natt en kombination av förändrat skattesystem och\r\nlägre skatter faktiskt ökar chanserna till att nya ar-\r\nbetstillfällen kommer fram.\r\nI valrörelsen argumenterade socialdemokraterna\r\nivrigt för att bibehålla höga skatter. I dag har statsmi-\r\nnistern meddelat att han kan tänka sig att sänka vissa\r\nskatter. Vad detta löfte är värt återstår dock att se. Jag\r\nvill se förslag här i riksdagen, så att vi säkrare vet.\r\nFör säkerhets skulle sade statsministern att sänkning-\r\narna skall sträcka sig in i nästa mandatperiod. Om\r\ndetta innebär att de skall påbörjas först i nästa man-\r\ndatperiod eller om vissa skatter kontinuerligt skall\r\nsänkas varje år fick vi inget besked om.\r\nI morse hade några av oss möjlighet att lyssna till\r\nMagnus Henrekson, som talade på ett seminarium här\r\ni riksdagen. Det var ur många synpunkter ett mycket\r\nintressant anförande. Jag delar väldigt många av de\r\nsynpunkter han förde fram. På ett pedagogiskt sätt\r\nvisade han hur sysselsättningsgraden skulle kunna\r\nöka högst markant om fler tjänster utförs professio-\r\nnellt i stället för som obetalt hushållsarbete. Det hade\r\nvarit mycket välkommet om några av de tidigare\r\ntalarna hade haft möjlighet att vara med på detta\r\nseminarium. Det hade nog kunnat ha rätt stor betydel-\r\nse för utformningen av deras anföranden här i kväll.\r\nFru talman! Vi kan inte längre bortse från det\r\nfaktum att vi har en underutvecklad tjänstesektor i\r\nSverige. Vi kan inte heller bortse från det faktum att\r\nvi i princip inte har haft någon ökad sysselsättning i\r\nSverige under senare år. Om man t.ex. jämför den\r\nbefolkningsjusterade sysselsättningen under perioden\r\n1970-1996 i USA och i Sverige visar det sig tvärtom\r\natt den i Sverige minskade med 7 % medan den ökade\r\nmed 24 % i USA.\r\nVi skall dessutom komma ihåg att en tjänstesektor\r\ninte enbart handlar om städning även om just städar-\r\nbete snabbt kommer i fokus i debatten när man talar\r\nom tjänstesektorn. Det visar också de fyra, fem se-\r\nnaste inläggen före mitt här i kammaren. Det handlar\r\nom detaljhandel, om dataanknutna tjänster, restau-\r\nranger m.m. Vi måste naturligtvis ställa oss frågan\r\nvarför dessa sektorer inte växer i Sverige när de växer\r\ni andra länder.\r\nDet finns en stor potential när det gäller tjänste-\r\nsektorn. Det är därför beklagligt att statsministern,\r\nliksom de flesta andra socialdemokrater, inte lämnar\r\nnågon öppning i dessa avseenden.\r\nOm jag förstod det hela rätt visade statsministerns\r\ninlägg i dag på att man just när det gäller tjänstesek-\r\ntorn inte var beredd att göra särskilt mycket. Vi mo-\r\nderater har under flera år vid upprepade tillfällen lagt\r\nfram förslag till denna riksdag om lägre skatter och\r\nändringar i skattesystemets struktur. Varje gång möts\r\nvi av avslagsförslag från majoriteten. Senast i denna\r\nvecka lämnade vi en motion på riksdagens bord med\r\nfler förslag, där lägre skatter är ett av flera viktiga\r\ninslag för en ökad sysselsättning.\r\nJag menar att det fortfarande finns goda möjlig-\r\nheter för Sverige att växla in på rätt spår, men vi kan\r\ninte vänta längre. Riksdagen måste fatta beslut i år\r\nsom gör att svenska låg- och medelinkomsttagare inte\r\nlängre skall behöva betala världens högsta skatter.\r\nMotivet för detta är naturligtvis helt klart. Om vi\r\nkan förbättra ekonomins funktionssätt ökar möjlig-\r\nheterna till fler arbetstillfällen och också fler skatte-\r\nbetalare.\r\nNågra tidigare talare nämnde arbetsdelning. Det\r\ngjorde även Magnus Henrekson på det här seminariet\r\ni morse. Han visade på ett mycket intressant sätt att\r\nlägre skatter innebär att den arbetsdelning som många\r\nefterlyser kan genomföras men på ett annat sätt än det\r\nsom har diskuterats tidigare. Skillnaden i resone-\r\nmanget är att förespråkarna för arbetsdelning oftast\r\ntalar om att dela på de arbeten som i dag utförs och\r\nbetalas med löner på marknaden. I stället borde reso-\r\nnemanget föras in på hur allt obetalt arbete skulle\r\nkunna föras in på den reguljära arbetsmarknaden.\r\nMan kan räkna antal timmar. Det obetalda arbetet\r\nomfattar faktiskt betydligt fler antal timmar än det\r\narbete som betalas på marknaden med löner. Det här\r\nkan naturligtvis ske med sänkta skatter och en ändrad\r\nstruktur på beskattningen.\r\nFru talman! Om man tittar i propositionsförteck-\r\nningen under rubriken Finansdepartementet finner\r\nman inte många förslag som verkar innehålla förbätt-\r\nrade regler för stora grupper av företag eller privat-\r\npersoner. Det vi hittills har hört är i stället tom reto-\r\nrik.\r\nVi har, som jag tidigare sade, lagt fram åtskilliga\r\nförslag här i riksdagen. Det hade naturligtvis varit bra\r\nom riksdagen i januari hade kunnat skicka ut signaler\r\nom att 1999 blir det år då riksdagen fattar beslut som\r\ninnebär:\r\n· sänkta skatter för familjerna, främst för låg- och\r\nmedelinkomsttagare\r\n· en avvecklad dubbelbeskattning, förenklade skat-\r\nteregler för småföretagen\r\n· införande av ett skattesystem som gör det möjligt\r\nför tjänstesektorn att expandera och därmed skapa\r\nnya jobb\r\n· internationellt konkurrenskraftiga skatter. Det är\r\ninte minst viktigt för de sektorer som har mycket\r\nstora lönsamhetsproblem i ett internationellt per-\r\nspektiv just på grund av skatterna. Jag tänker då\r\npå jordbrukssektorn och åkerinäringen där risken\r\nför utslagning just nu är påtagligt stor.\r\nDet allra viktigaste vore kanske ändå om vi kunde\r\nfå regeringssidan att visa upp en enad insikt om att\r\ndet nu måste hända saker på detta område, så att\r\nsvenska medborgare och företag får bättre förutsätt-\r\nningar att klara sig under nästa århundrade.</pre><pre>Anf.  245  PER ROSENGREN (v) replik:\r\nFru talman! Det är väl inte så konstigt att det är\r\nfler som åker från Sverige för att söka jobb utom-\r\nlands. Språket är ju en väldigt viktig del i detta.\r\nSvenskar kan språk tack vare den fina utbildning som\r\nfinns. Men det är inte så många andra som kan det\r\nsvenska språket. Därför är det ganska naturligt att det\r\nsker en flyttning åt det här hållet.\r\nJag har några konkreta frågor.\r\nCarl Fredrik Graf pratar om låginkomsttagare och\r\nbeskattning. Detta med pensionsavgifterna är ju för-\r\ndelningspolitiskt väldigt knepigt. Det kan vi konstate-\r\nra. Är ni beredda att gå oss till mötes och införa en\r\ngenerell statsskatt i stället för de avdragsgilla pen-\r\nsionsavgifterna, som faktiskt drabbar låginkomstta-\r\ngarna och gynnar höginkomsttagarna? Ni säger att ni\r\nskall värna om låginkomsttagarna. Är ni beredda att\r\ngå oss till mötes i den här frågan?\r\nCarl Fredrik Graf pratade sedan om lägre skatter\r\noch fler jobb. Vilka skatter handlar det om i första\r\nhand?\r\nJag kan nöja mig med det här så länge.</pre><pre>Anf.  246  CARL FREDRIK GRAF (m) re-\r\nplik:\r\nFru talman! Per Rosengren argumenterar och sä-\r\nger att det är klart att den utländska arbetskraften inte\r\nkommer till Sverige eftersom man inte kan svenska.\r\nMen vi kan konstatera att det finns ett stort antal\r\nsvenska företag som arbetar med hela världen som\r\nbas. Det finns möjligheter för experter och andra\r\nhögutbildade att komma till dessa företag i Sverige\r\noch ha utländska språk som arbetsspråk.\r\nMen frågan i mitt anförande var: Söker utlänning-\r\nar sig till Sverige i den utsträckning som är önskvärd?\r\nMitt svar är: Tyvärr gör de inte det.\r\nSpråket kan vara en orsak. Men jag tror, med an-\r\nledning av den diskussion som förs bl.a. om lägre\r\nskatt för utländska experter, att skattenivån är en\r\nannan viktig orsak.\r\nNär det gäller egenavgifterna har vi med anled-\r\nning av den pensionsöverenskommelse som är träffad\r\nsagt att vi lägger fram förslag om förvärvsavdrag för\r\nlåg- och medelinkomsttagare. På det viset sänks\r\nskatten framför allt för denna kategori. Men det finns\r\nalltid möjligheter att diskutera öppningar och lös-\r\nningar. Om vi bara kan komma överens om färdrikt-\r\nningen - lägre skatt - skall vi nog kunna hitta lös-\r\nningarna också.</pre><pre>Anf.  247  PER ROSENGREN (v) replik:\r\nFru talman! Det handlar inte bara om lägre skatt.\r\nDet handlar också om att få en fördelningspolitiskt\r\nriktig profil på dessa skattesänkningar.\r\nNär det gäller svenskar som söker jobb i utlandet\r\noch utlänningar som söker jobb i Sverige tror jag att\r\nproportionerna är ganska normala och motiverade\r\nmed tanke på det antal jobb som finns i utlandet och\r\ndet antal jobb som kan tänkas finnas i Sverige.\r\nInför skattesamtalen är det intressant att veta om\r\nni är beredda att även i fortsättningen göra stora\r\nskattesänkningar och finansiera dem med dynamiska\r\neffekter. Eller tänker ni agera precis som socialdemo-\r\nkraterna och vi som säger att det här måste finansie-\r\nras med de överskott som finns? Det är en viktig\r\nfråga i dessa skattesamtal. Är ni beredda att överge\r\nden politik som innebär att dynamiska effekter skall\r\nfinansiera det här? Vi har sett vilka effekter det får på\r\nstatsbudgeten.</pre><pre>Anf.  248  CARL FREDRIK GRAF (m) re-\r\nplik:\r\nFru talman! Jag vill bestrida Per Rosengrens på-\r\nstående om att vi finansierar våra skattesänkningar\r\nmed dynamiska effekter. Våra skattesänkningar är\r\nfinansierade med utgiftsminskningar. Det tror jag att\r\nPer Rosengren känner till. Om han inte gör det, så\r\nborde han göra det.\r\nJag är för min del oroad över den diskussion som\r\nförs om att flytta huvudkontor ut ur Sverige. Det kan\r\nju till viss del bero på att det är lättare att rekrytera\r\nmedarbetare om man har en annan plattform än vad\r\nSverige har. Det måste Rosengren ändå erkänna.\r\nJag vill rikta en fråga till Rosengren: Är han be-\r\nredd att i dessa skatteförhandlingar öppna för tjänste-\r\nsektorn, så att det blir möjligt att allt det här obetalda\r\narbetet kan utföras professionellt och inom ramen för\r\nden vita sektorn? Där tror jag att det finns en stor\r\npotential som vi borde kunna utnyttja.</pre><pre>Anf.  249  TALMANNEN:\r\nEftersom detta replikskifte är avslutat så kan Per\r\nRosengren inte nu svara på den frågan.</pre><pre>Anf.  250  CLAES STOCKHAUS (v):\r\nFru talman! Varför har vi skatter? Från Vänster-\r\npartiets sida menar vi att det finns tre centrala funk-\r\ntioner för skatterna. Till att börja med behövs de för\r\natt finansiera statlig och kommunal verksamhet. Vi\r\nmenar att en stark offentlig sektor är avgörande för\r\ndet svenska välfärdssamhället. Alla, oberoende av\r\nklass och kön, skall vara en del i det generella väl-\r\nfärdssystemet. En stark offentlig sektor möjliggör\r\nockså en hög förvärvsfrekvens för kvinnor.\r\nMen det finns också en annan del. Det är att skat-\r\nterna skall fungera omfördelande. Från Vänsterparti-\r\nets sida vill vi minska inkomstskillnaderna i samhäl-\r\nlet. Vår omfördelningsprofil bygger då på en s.k. röd\r\nskatteväxling, dvs. höjda skatter för höginkomsttaga-\r\nre och sänkta skatter för låginkomsttagare. Vi kan\r\nt.o.m. tänka oss en smärre höjning av skatten för\r\nstörre företag om den sänks för de mindre företagen.\r\nDe mindre företagen stärks då eftersom det troligtvis,\r\ntror vi i alla fall, är just de företagen som kommer att\r\nväxa i framtiden och stå för sysselsättningsökningen.\r\nSkatter kan också fungera styrande för resursan-\r\nvändningen. Då menar vi att skatteuttaget måste göras\r\nmed hänsyn till både sysselsättningen och miljön. För\r\natt få till stånd en ökad sysselsättning krävs dock\r\nförenklingar i skattesystemet, och i vissa fall även\r\nlättnader för främst småföretagen. Men här ryms\r\nockså en mycket viktig fråga, och det gäller vad vi\r\nkallar för en grön skatteväxling, dvs. miljöskatter för\r\natt minska miljöbelastningen och skapa en hållbar\r\nutveckling.\r\nFru talman! Vi behöver en stark offentlig sektor\r\nför att hålla vårt generella välfärdssystem uppe. Of-\r\nfentliga och generella välfärdssystem är något som\r\nVänsterpartiet vill slå vakt om. Det är viktigt att alla,\r\nrik som fattig och kvinna som man, kan känna sig\r\ntrygg genom att vara en del i det generella välfärds-\r\nsystemet. Genom omfördelningen i de generella väl-\r\nfärdssystemen garanteras varje enskild individ eko-\r\nnomisk trygghet. Stabila socialförsäkringssystem gör\r\ndå också att människor vågar sig söka nya vägar.\r\nProblemet som har uppstått under 90-talet är dock\r\natt socialförsäkringarna blivit allt mindre heltäckande\r\n- inte bara genom nedjusteringar av nivåerna utan\r\nockså genom att alltfler ställts utanför systemen.\r\nBromsar vi inte nu så är vi, eller riskerar i alla fall\r\nsom vi ser det att vara, på väg in i ett system där väl-\r\nfärden inte längre bygger på solidaritet.\r\nVänsterpartiet menar att ett välfärdssystem som\r\nbygger på kollektiva lösningar blir ett gemensamt\r\nansvar. Ett gemensamt ansvar ger enligt vårt sätt att\r\nse de bästa förutsättningarna för att bygga ett tryggt\r\noch solidariskt samhälle. För att kunna behålla de\r\noffentliga och generella välfärdssystemen behövs då\r\nskattepolitiken - det är ju temat för det här avsnittet -\r\nsom ett redskap för att fördela om resurserna i sam-\r\nhället.\r\nFru talman! Vänsterpartiet talar också som sagt\r\nom en röd skatteväxling. Under 90-talet har klyftorna\r\nökat starkt i Sverige. Det har visat sig att den tiondel i\r\nsamhället som tjänar minst under 90-talet också är\r\nden grupp som har drabbats hårdast. Under samma tid\r\nhar skattereformen kommit till, och en pensionsöver-\r\nenskommelse med ökande egenavgifter har slutits.\r\nDet här manar till eftertanke. En tydlig omfördelning\r\nhar skett från låginkomsttagare till höginkomsttagare\r\noch dessutom från kvinnor till män. Var det så vi ville\r\nha det när vi för snart 10 år sedan blickade in i 90-\r\ntalet?\r\nGenom denna omfördelning har sparkvoten kun-\r\nnat öka dramatiskt i hushåll med höga inkomster. Här\r\nbehövs en kursändring i rättvisans namn. Vänsterpar-\r\ntiet menar att det behövs ett ökat skatteuttag som\r\nriktar in sig på de högre inkomstskikten eftersom vi\r\nantar att detta i första hand påverkar just dessa grup-\r\npers sparande och inte hushållens konsumtion.\r\nSamtidigt kan skattelättnader införas för de lägre\r\ninkomstsnivåerna. Dessa hushåll kan då i stället öka\r\nsin konsumtion, som i dag är mycket eftersatt. På det\r\nsättet förväntar vi oss att hushållens totala konsum-\r\ntion ökar. Vi får en ökad efterfrågan och fler får i\r\nlängden arbete. Därför förespråkar Vänsterpartiet\r\nskattelättnader för lägre och normala inkomstnivåer.\r\n\"Sänk skatterna på arbetskraften så ökar syssel-\r\nsättningen!\" - det är något som vi, som sagt, hör\r\ndagligen. Vi i Vänsterpartiet köper inte den synen\r\ngenerellt sett. Däremot, Carl Fredrik Graf, tror vi att\r\nen sänkning av arbetsgivaravgifterna skulle kunna ge\r\nökad sysselsättning inom vissa delar av den privata\r\ntjänstesektorn.\r\nVänsterpartiet kan också tänka sig riktade moms-\r\nsänkningar för att öka sysselsättningen. Vi har tidiga-\r\nre föreslagit att en sådan momssänkning exempelvis\r\nskulle kunna ske inom restaurangbranschen, detta\r\ndels för att öka efterfrågan, dels för att få en likformig\r\nbeskattning av livsmedel.\r\nSom jag sade tidigare lyfter vi också fram småfö-\r\nretagen. Det är viktigt att stärka de mindre företagens\r\nroll i den svenska ekonomin.\r\nNu börjar tiden att rinna i väg, fru talman. Jag\r\nskall komma över på det här med den gröna skatte-\r\nväxlingen. En grön skatteväxling är en viktig del i\r\narbetet för en hållbar utveckling. Det är ett av de\r\nredskap som vi har för att minska vår miljöbelastning.\r\nDen gröna skatteväxlingen är ett styrmedel för att\r\ngöra olika processer effektivare när det gäller an-\r\nvändning av material och energi.\r\nDå är det viktigt att Sverige skärper skattebelast-\r\nningen på sådan produktion och konsumtion som\r\npåverkar miljön negativt. Här kan vi också verka\r\ninom såväl FN som EU för att få till stånd minimis-\r\nkattesatser och höjda miljöskatter på bl.a. bensin och\r\nolja.\r\nJag får avslutningsvis lyfta fram en  beskattning\r\nvad gäller bränslen i Sverige som ändå är lite konstig.\r\nKarin Svensson Smith var inne lite grann på det där.\r\nDet gäller just det här med etanol. Etanolinblandning-\r\nen i bränslet i Sverige är alltså beskattad, märkligt\r\nnog. Det innebär att vi med skatternas hjälp i det här\r\nfallet aktivt arbetar emot att minska koldioxidutsläpp-\r\nen. Det är något mycket märkligt. Det är något som\r\nmåste lyftas fram tydligt i våra skattesamtal med\r\nregeringen.</pre><pre>Anf.  251  CARL FREDRIK GRAF (m) re-\r\nplik:\r\nFru talman! Claes Stockhaus talade om att en för-\r\nutsättning för ett fungerande samhälle är att man skall\r\nkänna sig trygg i den offentliga välfärden. Varför inte\r\npröva tanken att man skall kunna känna sig trygg i att\r\nman i den egna familjen skall kunna försörja sig själv\r\noch påverka sin situation genom egna insatser och\r\ninte vara beroende av politiska beslut? Vore inte en\r\nsådan trygghet att föredra jämfört med den som byg-\r\nger på att andra skall besluta om tryggheten?</pre><pre>Anf.  252  CLAES STOCKHAUS (v) replik:\r\nFru talman! Visst är det viktigt att den enskilda\r\nfamiljen kan klara sig och att den skall kunna påverka\r\nsin situation. Då säger Carl Fredrik Graf att man skall\r\nkunna göra detta utan politiska beslut. Men som det\r\när just i dag behövs politiska beslut. De behövs för att\r\nman skall kunna sänka skatterna för framför allt låg-\r\ninkomsttagare så att de får mer kvar i plånboken men\r\näven, när pengar och överskott finns, för normalin-\r\nkomsttagare.</pre><pre>Anf.  253  CARL FREDRIK GRAF (m) re-\r\nplik:\r\nFru talman! Skillnaden ligger väl inte där. Jag\r\nhävdade inte att politiska inte behövs i något avseen-\r\nde. Men politiska beslut behövs, tror jag, framför allt\r\nför att hjälpa de människor som exempelvis av olika\r\nskäl inte har förutsättningar att klara sig på en öppen\r\narbetsmarknad. Som det är i dag omfattas ju alltför\r\nmånga människor av offentliga trygghetssystem i ett\r\neller annat avseende. Det ger inlåsningseffekter när\r\nman känner att man inte kan påverka sin egen situa-\r\ntion.\r\nHar vi ett system som innebär lägre skatter inne-\r\nbär det också möjligheter för familjerna att själva\r\nstyra den konsumtion av privata, offentliga och andra\r\ntjänster som man tycker att man är beroende av för\r\nsin välfärd. Jag tror att det är det spåret man måste\r\nväxla in på för att vi skall få en fungerande ekonomi\r\noch självständiga medborgare.</pre><pre>Anf.  254  CLAES STOCKHAUS (v) replik:\r\nFru talman! Nu vet jag inte om Carl Fredrik Graf\r\ntalar utifrån en teori som han och moderaterna har\r\neller om han ser något land som en förebild i det här\r\navseendet. Om det finns något land som är en förebild\r\nutifrån den här teorin tycker jag att Carl Fredrik Graf\r\nskall tala om vilket land det är eller om det är flera.</pre><pre>Anf.  255  MATS ODELL (kd):\r\nFru talman! Den här etappen av den allmänpoli-\r\ntiska debatten handlar om välfärd. Välfärd kan man\r\nuppfatta på väldigt många olika sätt, men ytterst\r\nhänger det ändå samman med människors levnads-\r\nförhållanden. Jag tänkte i den här inlägget koncentre-\r\nra mig på den ekonomiska grunden för välfärden.\r\nVi vet att Sverige genomgår en dramatisk utveck-\r\nling som hotar välfärden. Konjunkturen viker och\r\nföretag flyttar ut. Men sällan, eller kanske aldrig, har\r\nså få konkreta förslag om hur en negativ utveckling\r\nskall vändas och hur sysselsättningen skall kunna\r\nöka, kommit ut ur det svenska regeringskansliet som\r\njust efter valet 1998. Detta sker ändå i knivskarp\r\nkonkurrens med den brist på förslag som rådde under\r\nden förra mandatperioden.\r\nAllvaret och de långsiktiga konsekvenserna för\r\ndet svenska samhället av den pågående företagsflyt-\r\nten kan knappast bli tydligare. Det är alltså ett mycket\r\nexportberoende Sverige som upplever en allvarlig\r\ntrend med successiv utflyttning av kronjuvelerna i\r\nindustrin. Pharmacia  &amp;  Upjohn är numera ameri-\r\nkanskt. Merita-Nordbanken och Stora Enso är finska.\r\nHalva Saab Automobil är amerikanskt. Volvos per-\r\nsonvagnsrörelse har bjudits ut. Förhandlingar har\r\nredan förts med multinationella biljättar som Ford\r\noch Fiat. Scania är uppenbarligen till salu. Redan\r\ninnan man hörde rykten om cornerköp och burdust\r\nbeteende från Volvos sida hävdades från initierat håll\r\natt Scanias slutmontering av lastvagnar under alla\r\nomständigheter var på väg från Södertälje till något\r\nannat europeiskt land där bättre förutsättningar råder\r\nför sådan verksamhet. Astra-Zeneca flyttar huvud-\r\nkontoret till London.\r\nFru talman! Borde inte Socialdemokraterna ha in-\r\nformerat medborgarna om dessa förutsägbara och av\r\nmånga väntade effekter av alla direkt företagarfientli-\r\nga återställare som genomfördes efter valet 1994\r\ntillsammans med Vänsterpartiet? Vad har t.ex. återin-\r\nförandet av dubbelbeskattningen betytt för sysselsätt-\r\nningsutvecklingen och för den flyttvåg svenskt nä-\r\nringsliv nu upplever?\r\nSenast i gårdagskvällens Rapportsändning satt\r\nhandelsministern och bagatelliserade den här utveck-\r\nlingen. Det går bra för Sverige, säger regeringen.\r\nAntagligen hänvisar man också till den SCB-\r\nundersökning som kom i dag. Den visar att syssel-\r\nsättningen ökade med 57 000 personer år 1998. Detta\r\nvar då sedan bottenåret 1997. Det är alltså en liten\r\nuppgång från en mycket låg nivå. Men då skall man\r\nlägga märke till att av denna ökning med 57 000\r\npersoner berodde 75 %, dvs. 43 000 av dessa 57 000,\r\npå ökad korttidsfrånvaro. Bara 14 000, eller 25 % av\r\nsysselsättningsökningen, var en reell ökning av anta-\r\nlet sysselsatta.\r\nRegeringen kan väl ändå inte på allvar mena att\r\ndetta är ett bevis för att det går bra för Sverige. 14\r\n000 fler i arbete ligger närmast inom felmarginalen\r\nnär det handlar om knappt 4 miljoner sysselsatta.\r\nI stället för att ta fasta på några av de åtgärder som\r\nvi kristdemokrater, det svenska näringslivet och job-\r\nballiansen länge har föreslagit, så bjuder nu närings-\r\nministern in till nya middagar och samtal som om\r\ndetta var helt nya saker. Nu skall han sitta och lyssna\r\nigen till företrädare för näringslivet som har suttit i\r\nregeringens företagarråd och krävt de här sakerna år\r\nut och år in, men uppenbarligen för helt döva öron.\r\nNu skall man träffas i morgon igen. Vi hoppas att det\r\nskall bita mer än de tidigare middagarna och kaffere-\r\npen har gjort. Man kan kanske imponera på regering-\r\nen så att den blir beredd att vidta några åtgärder.\r\nI dag har ju statsministern presenterat ytterligare\r\nen regeringsförklaring här ifrån talarstolen. Det är\r\nnågonting som sker allt oftare nu, fru talman. Det är\r\nantagligen för att man skall glömma de tidigare rege-\r\nringsförklaringarna. Snart är det kanske dags att börja\r\ngenomföra en del av de åtgärder som man tidigare har\r\nhaft i sina regeringsförklaringar.\r\nI dag handlade det om skattesänkningar. Nu är det\r\ninte särskilt många som hittills har kunnat tolka vad\r\nGöran Persson egentligen föreslog. Men signalerna\r\nvar ändå relativt tydliga. Han ville sänka vissa skatter,\r\nmen det är oklart vilka. Det är naturligtvis bra, även\r\nom det inte alls var det han sade i valrörelsen. Det\r\ngäller ju inte heller det andra stora budskapet i dag,\r\nnämligen delprivatiseringen av Telia. Det är någon-\r\nting som tills i dag har varit helt otänkbart.\r\nBristen på en genomtänkt och ideologiskt förank-\r\nrad näringspolitik leder till den här typen av ad hoc-\r\nlösningar där man hela tiden retirerar in i framtiden\r\nbaklänges. Detta är en olycka för landet och för väl-\r\nfärden.\r\nFru talman! Det är ju inte bara jobb som går förlo-\r\nrade genom den här handlingsförlamningen. Passivi-\r\nteten och oförmågan att leda landet går ytterst ut över\r\nde svaga och utsatta i samhället. I veckan har länssty-\r\nrelsen här i Stockholm ännu en gång slagit larm om\r\nmissförhållanden inom äldrevården och omsorgen om\r\ngamla och långvarigt sjuka.\r\nNär regeringen misslyckas med företagsklimatet\r\ngår det ut över sysselsättningen. Därmed fortsätter\r\nmassarbetslösheten att kosta närmare 150 miljarder\r\nkronor. Dessa 150 miljarder är de verkliga Persson-\r\npengarna. Det är dessa pengar som hade behövts för\r\natt klara av vård och omsorg och för att anställa flera\r\nlärare, kuratorer och logopeder för barn med särskilda\r\nbehov i våra skolor.\r\nVad kan man göra åt detta? Vi kristdemokrater\r\nhar i vår skattepolitik föreslagit omprioriteringar och\r\nbesparingar som innebär att alla skall få behålla mer\r\nav sin egen lön. Det är naturligtvis viktigt ur flera\r\naspekter.\r\nVi tycker att det inte bara handlar om ekonomi.\r\nFör oss handlar det också om att myndigförklara\r\nmedborgarna. Vi tror att individer och familjer själva\r\nhar bättre förutsättningar än det politiska systemet att\r\nbestämma över en större del av sin egen inkomst. Det\r\ncivila samhället måste få ett större utrymme i Sverige.\r\nDet behövs inte bara en ekonomisk tillväxt. Vi behö-\r\nver också ett tillväxtklimat för medborgaranda, för\r\nökat ansvar och frivilliga nätverk och organisationer i\r\nsamhället.\r\nDärför vill vi kristdemokrater ge förutsättningar\r\nför ökat personligt ansvarstagande samtidigt som den\r\netiska dimension stärks. Mer enskilt ansvar bör gå\r\nhand i hand med en starkare etisk förankring i sam-\r\nhället.</pre><pre>Anf.  256  PER ROSENGREN (v) replik:\r\nFru talman! Håkan Mogren från Astra sade här-\r\nomdagen att det inte finns några som helst politiska\r\nbeslut som kan påverka deras flytt till London. Jag\r\nskulle vilja fråga Mats Odell om det egentligen finns\r\nnågot som visar att en slopad dubbelbeskattning\r\nskulle påverka sysselsättningen positivt i det här\r\nlandet. Jag har studerat väldigt mycket litteratur på\r\ndet här området. Jag har ännu inte hittat någonting\r\nsom visar på detta.\r\nDet är alltså en myt att dubbelbeskattningen skulle\r\nha gjort att ett antal svenska företag har flyttat ut. Jag\r\nefterlyser vad det finns för empiriska undersökningar\r\nsom visar att just dubbelbeskattningen skulle skynda\r\npå den här flyttvågen.</pre><pre>Anf.  257  MATS ODELL  (kd) replik:\r\nFru talman! Det finns sådana bevis. Merita-\r\nNorbanken valde att lägga sitt huvudkontor i Helsing-\r\nfors på grund av att de finska aktieägarna inte ville\r\ndrabbas av den svenska dubbelbeskattningen. Hur\r\nmånga arbetstillfällen det handlar om kan jag inte\r\nsvara på, men det torde vara några. Men det är inte\r\ndet viktigaste. Det viktigaste är själva principen. Om\r\nvi vill ha fler investeringar i Sverige och mera riskka-\r\npital är det då inte, Per Rosengren, ganska korkat att\r\nbelägga just riskkapital med dubbelt så hög skatt som\r\ndet riskfria sparandet på bank?\r\nNu verkar det ändå som att regeringen är beredd\r\natt göra någonting åt dubbelbeskattningen. Är ni i\r\nVänsterpartiet beredda att rent av spräcka samarbetet\r\npå utgiftssidan om regeringen med några andra parti-\r\ner gör upp om nya principer på intäktssidan, alltså\r\nskattesidan? Jag tycker att det är den viktigaste saken\r\natt reda ut. Är det någon mening för oss att gå till\r\nskattesamtalen om ändå Vänsterpartiet och Miljöpar-\r\ntiet, när överläggningarna är klara, säger: Nej, om det\r\ndär skall genomföras då är vårt samarbete slut? Kan\r\nPer Rosengren svara på den frågan?</pre><pre>Anf.  258  PER ROSENGREN (v) replik:\r\nFru talman! Jag tror inte att jag behöver svara på\r\nden frågan. Jag tror att socialdemokraterna är precis\r\nsom vi kloka nog att de, om det visar att detta skulle\r\nha någon som helst påverkan på sysselsättningen, är\r\nberedda att ompröva ståndpunkterna. Men det är upp\r\ntill dem som ställer dessa krav att visa på detta.\r\nMerita-Nordbanken är väldigt intressant. Finland\r\nhar en diskriminerande lagstiftning för utländska\r\nföretag. De inhemska företagen enkelbeskattas men\r\ninte de andra. Det här är en väldigt underlig situation.\r\nPrövas detta i EG-domstolen, är jag övertygad om att\r\nFinland kommer att få en viss reprimand för det sätt\r\nsom de beter sig på i det här sammanhanget.\r\nNi är alltså beredda att minska statens inkomster\r\nmellan 6 och 8 miljarder för att göra arbetsfria in-\r\nkomster skattefria också. Jag tycker att det är väldigt\r\nbra budskap till väljarna, till alla dem med låga in-\r\nkomster. Vi vill använda den typen av skattesänk-\r\nningar till dem som verkligen behöver det och för att\r\nöka konsumtionen i samhället och på det sättet öka\r\nsysselsättningen. En slopad dubbelbeskattning vet vi\r\nkommer inte att leda till ett enda jobb, ja, kanske ett.</pre><pre>Anf.  259  MATS ODELL (kd) replik:\r\nFru talman! Jag lyssnade till Per Rosengrens par-\r\ntikamrat Claes Stockhaus för en stund sedan. Han\r\ntalade också om skattesänkningar. Han nämnde ett\r\nområde: skatt på restaurangtjänster. Jag skall fråga\r\nPer Rosengren: Finns det något samband mellan att\r\nhans partiledare är aktiv i restaurangbranschen? Är\r\ndet fråga om skatte- och arbetsfria inkomster, eller\r\nvad handlar detta om? Vilka bevis har Per Rosengren\r\ndär för att sysselsättningen ökar?\r\nFru talman! Låt oss ändå konstatera att dubbelbe-\r\nskattningen är en anomali. Sverige är snart ensamt\r\nom att ha den typen av beskattning. Det finns anled-\r\nning att se över vad det beror på att vi har svårt att få\r\nfram riskkapital. Jag tror att en av de principerna just\r\när att vi beskattar riskkapital dubbelt så mycket som\r\ndet riskfria sparandet i bank.</pre><pre>Anf.  260  ARNE KJÖRNSBERG (s) replik:\r\nFru talman! Det smärtar mig att säga följande,\r\nmen ibland måste man sätta ned foten. I all vänlighet,\r\nMats Odell, var inte så överlägsen. Var inte bildligt\r\ntalat som förskräckligt högljudd. Var inte så självsä-\r\nker och knallsäker på allt. En smula ödmjukhet, Mats\r\nOdell, skulle vara klädsamt.\r\nTill både Mats Odell och Per Rosengren: Jag tror\r\ninte att det är meningsfullt att föra skattesamtalen här.\r\nHar vi bestämt oss för att föra dem här kan vi göra\r\ndet. Men det är onödigt att göra det på två ställen. Vi\r\nhar varit överens om, om jag har förstått det rätt, att\r\nvi skall föra skattesamtal. Låt oss göra det och pröva\r\nvåra argument och se vad vi gemensamt förhopp-\r\nningsvis kan komma fram till.</pre><pre>Anf.  261  MATS ODELL (kd) replik:\r\nFru talman! Jag tar naturligtvis gärna emot alla\r\ngoda råd jag kan få av Arne Kjörnsberg i den svåra\r\nkonsten att vara ödmjuk och att inte vara så självsä-\r\nker. Jag skall begrunda detta till vår nästa debatt.</pre><pre>Anf.  262  ROLF KENNERYD (c):\r\nFru talman! Inledningsvis vill jag säga att det se-\r\nnaste inlägget av Mats Odell var klokt.\r\nVälfärd för en nations medborgare kan varaktigt\r\nuppnås enbart under förutsättning att samma nation\r\nhar en stark och sund ekonomi. Ibland möts vi av\r\npåståenden som: \"Ni tänker bara på pengar.\" eller\r\n\"Pengar är inte allt.\" Det är förvisso sant - pengar är\r\ninte allt. Pengar i sig är inte viktiga för vår välfärd.\r\nDet är det som vi kan skaffa oss för pengar som har\r\nvärde för vår välfärd. Det är dessutom så att delar av\r\nvälfärden kan åstadkommas utan att ha pengar som\r\nmellanhand.\r\nKvar står dock att det för den stora, tunga delen av\r\nvår välfärd är alldeles nödvändigt att ha en sund och\r\nfrisk samhällsekonomi. Det gäller t.ex. sjukvård,\r\nomsorg om barn och gamla, våra trygghetssystem. Så\r\när det i alla nationer. Dålig samhällsekonomi, såsom i\r\ntredje världen, i Ryssland osv., ger låg välfärd. Mot-\r\nsatsen gäller i de stabilt utvecklade delarna i världen,\r\ntill vilka vi tillhör.\r\nÄven hos oss varierar välfärden över tiden. Hos\r\noss i Sverige har välfärden under detta decennium\r\nutsatts för betydande påfrestningar just på grund av\r\natt vi haft en samhällsekonomi i obalans. Nu när vi\r\nnått slutet av decenniet har vi ett avsevärt stabilare\r\nläge, men det är inte en gång för alla givet. Det är\r\nmed samhällsekonomin som med demokratin - den\r\nmåste ständigt försvaras. Den måste försvaras - inte\r\nför dess egenvärde utan för att den tillsammans med\r\nen sund privatekonomi är en förutsättning för männi-\r\nskors välfärd.\r\nSkattesystemet är i sin tur en viktig förutsättning\r\nför en sund samhällsekonomi. Det är det framför allt i\r\ntvå avseenden. Dels står ju skatterna för merparten av\r\ninkomstsidan i de offentliga budgetarna och är på det\r\nsättet viktiga för balansen. Dels påverkar skatterna\r\nvårt beteende som individer. Med vårt höga skatte-\r\ntryck finns det alltid snedvridande inslag i skattesys-\r\ntemet.\r\nDärmed är skattesystemet viktigt också för välfär-\r\nden. Skatterna finansierar stora delar av vår välfärd,\r\nmen skattesystemets utformning lägger också hinder\r\nför den tillväxt som är en förutsättning för en utökad\r\noch förbättrad välfärd.\r\nFru talman! De senaste veckorna har den mediala\r\nskattedebatten främst varit inriktad mot de större\r\nföretagens utflyttning av huvudkontor och skatternas\r\npåverkan på detta. Den debatten är förvisso viktig att\r\nföra, men min uppfattning är att just skatternas roll i\r\nden processen givits alltför stor tyngd i den mediala\r\ndebatten. Än viktigare för att undanröja tillväxthot\r\noch därmed hot för välfärden är att rikta skattelättna-\r\nderna till människor med låga och medelstora in-\r\nkomster och till småföretag och småföretagare.\r\nI de påbörjade skattesamtalen driver vi från Cen-\r\nterpartiet just en sänkning av inkomstskatten för lägre\r\ninkomsttagare och fortsatt sänkta arbetsgivaravgifter\r\nför småföretag jämte åtgärder för en bättre miljö som\r\nde viktigaste inslagen. Jag noterar med tillfredsstäl-\r\nlelse att statsministern i dag har visat en viss öppen-\r\nhet för denna inriktning. Kan vi gemensamt och brett\r\nklara denna inriktning och därtill säkra en effektiv\r\nskatteutjämning mellan landets kommuner har vi\r\ndessutom lagt grunden för en förbättrad regional\r\nbalans.\r\nEn annan viktig skattefråga för den regionala ba-\r\nlansen är frågan om jordbrukets särbeskattning som\r\nhar stor betydelse för det svenska jordbrukets konkur-\r\nrenskraft. Vi anser det absolut nödvändigt för bran-\r\nschens utveckling att Gunnar Björks utredningsför-\r\nslag på detta område snarast fullföljs.\r\nFru talman! Låt mig avslutningsvis ge ett bely-\r\nsande exempel på de samband som jag här har berört.\r\nI mitt hemlän, Halland, har den nya slakterikoncernen\r\nSwedish Meats beslutat att lägga ned slakteriet i Var-\r\nberg. Skälet är överkapacitet i branschen och därmed\r\nsammanhängande ekonomiska förluster. Denna över-\r\nkapacitet är delvis historisk, men just nu också bero-\r\nende på minskad djurhållning till följd av dramatiskt\r\nförsämrad lönsamhet i jordbruket.\r\nHär ser vi alltså en klar orsakskedja där för hög\r\nskattebelastning i jordbruket ger försämrad konkur-\r\nrenskraft, som ger utslagning av jordbruksföretag,\r\nsom ger mindre djurproduktion, som ger ökat kapa-\r\ncitetsöverskott i förädlingsledet, som ger nedlägg-\r\nningar i detta led, som ger ökad arbetslöshet, som ger\r\nökade kostnader och mindre skatteintäkter, som ger\r\nförsämrad samhällsekonomi, som ger minskad väl-\r\nfärd.\r\nDet är vårt ansvar i denna kammare att denna or-\r\nsakskedja angrips vid roten. Det ligger ett stort ansvar\r\npå den nuvarande majoriteten för att medverka till\r\ndessa åtgärder. Det är hög tid att göra något åt också\r\njordbrukets särskatter.</pre><pre>Anf.  263  CARL FREDRIK GRAF (m) re-\r\nplik:\r\nFru talman!  Rolf Kenneryd talade liksom jag om\r\nden skattesituation som jordbruket för närvarande\r\ntvingas att leva i. Jag uppfattar det så att vi förefaller\r\nvara relativt eniga om behovet av att genomföra för-\r\nändringar i enlighet med den Björkska utredningen,\r\noch det är bra. Det innebär att Rolf Kenneryd kom-\r\nmer att stödja den motion som vi presenterade för\r\nriksdagen i dag i den delen.\r\nMen för att vara helt säker på hur det ligger till\r\nmåste jag ändå fråga: Är det Rolf Kenneryds uppfatt-\r\nning att man på jordbrukssidan bör sänka både el-\r\nskatten och dieselskatten? Centerpartiet har ju tidiga-\r\nre tvekat på den punkten.</pre><pre>Anf.  264  ROLF KENNERYD (c) replik:\r\nFru talman! Jag kan ge Carl Fredrik Graf lugnan-\r\nde och distinkta besked på denna punkt, besked som\r\nhan borde ha varit informerad om tidigare, eftersom\r\nvi redan under hösten har motionerat om såväl en\r\nsänkning av elskatten som en restitution av diesel-\r\nskatten. Det är en ståndpunkt som vi har haft sedan\r\nmycket länge.</pre><pre>Anf.  265  JOHAN PEHRSON (fp):\r\nFru talman! Vi står inför stora utmaningar i vårt\r\nsamhälle. Hittills har vi hört en mängd kloka inlägg -\r\noch för den delen även mindre kloka inlägg - i denna\r\nkammare. Det är inlägg som genomgående handlar\r\nom hur vi som folkvalda med politiska åtgärder skall\r\nkunna förstärka eller medverka till en positiv sam-\r\nhällsutveckling i vårt land.\r\nNågot som inte går att bortse ifrån är att navet för\r\nvälfärdsbygget för en sådan positiv samhällsutveck-\r\nling utgörs av ett skattesystem som kan generera\r\nresurser från t.ex. arbete och kapital till angelägna\r\nåtaganden inom välfärdssystemen. Skatternas ut-\r\nformning har en avgörande inverkan på människors\r\nbeteende, på sysselsättningen, på välfärdssystemens\r\nhållbarhet och på människors trygghet.\r\nI dag finns det dock en stor mängd grus i skatte-\r\nmaskineriet. Skatterna ger inte de planerade intäkter-\r\nna till välfärdssatsningen. Det är t.o.m. så att många\r\nskatter på olika håll är direkt kontraproduktiva. Högre\r\nskatt leder till lägre skatteintäkter, fastän det inte var\r\nså som man menade. De märkliga turerna kring to-\r\nbaksskatten nyligen är ett sådant exempel.\r\nKunskap, företag och kapital lämnar landet i en\r\nstörre omfattning än vad som kommer hit - det är\r\nsjälvfallet en trafik i båda riktningar. Massarbetslös-\r\nheten i vårt land är den tragiska konsekvensen av\r\ndetta. Här är det extremt sannolikt att de höga skat-\r\nterna på arbete och investeringar har en negativ ef-\r\nfekt. Detta kräver således ett åtgärdspaket på en rad\r\nområden, varav skatterna är ett viktigt sådant område.\r\nAtt skatt inte är något självändamål är en ut-\r\ngångspunkt för Folkpartiet. Det gäller säkert de flesta\r\nandra partier i riksdagen, om än kanske inte alla. En\r\nmålsättning och en allmän vilja att sänka skatten är\r\ndärför ingen revolutionerande tanke. Problemet\r\nhandlar i stället om att prioritera vad som är viktigt\r\nför fler nya jobb i stället för det som är mindre viktigt\r\nfrån syssesättningssynpunkt. Det viktigaste när en\r\nfemtedel av den arbetsföra befolkningen står utanför\r\narbetsmarknaden måste rimligen vara att öka förut-\r\nsättningarna för fler nya jobb. Den stora orättvisan,\r\nklasskillnaden eller det sociala problemet i vårt land\r\när arbetslösheten.\r\nVilka är då de för tillväxten och sysselsättningen\r\nmest skadliga skatterna? Det kan vara något så trist\r\nsom dubbelbeskattning av investeringar i aktier, höga\r\nmarginalskatter, höga marginaleffekter eller de höga\r\narbetsgivaravgifterna som medverkar till att vi har\r\nvärldens högsta skatt på arbete. Ingen vet svaret till\r\nhundra procent. Men jag hävdar att det med stor san-\r\nnolikhet kan vara så.\r\nVad regeringen genom statsministern i dag verk-\r\nligen annonserade på skatteområdet är svårt att tolka.\r\nMen klarlägganden kommer kanske inom kort. Jag\r\nhoppas det. Man kan åtminstone hoppas att det\r\nhandlar om bl.a. öppningar för ett slopande av straff-\r\nskatten på investeringar i aktier, men vi vet inte.\r\nPlötsligt verkar det som att socialdemokraterna\r\nvill göra allt på skatteområdet. Då blir ju problemet\r\noch den svåra frågan prioriteringen. Eftersom jag tror\r\natt det finns ett begränsat utrymme för skattesänk-\r\nningar är prioriteringen helt avgörande. Vilket är\r\nviktigast? Vad skall vi ta först?\r\nHär har jag lite funderingar kring detta med ege-\r\nnavgifter som togs upp i dag. Det var någonting som\r\nstatsministern flaggade för här på förmiddagen. Ett\r\nborttagande av egenavgifterna för löntagarna skulle\r\nkosta ca 30 miljarder kronor. Min fråga blir då: Har\r\nregeringen plötsligt dessa pengar? I så fall är det\r\nväldigt glädjande.\r\nI det här sammanhanget är det viktigt att komma\r\nihåg att egenavgifterna är en del av pensionsöverens-\r\nkommelsen. Sänkningen måste naturligtvis påverka\r\nnågon annan skatt. Om det bara är låginkomsttagare\r\nsom skall kompenseras - som man möjligen kunde\r\ntolka statsministern - då leder denna kompensation\r\ntill höjda marginaleffekter i skikten ovanför skatte-\r\nlättnaden. Men just för dessa grupper vill i varje fall\r\ndelar av regeringen å andra sidan sänka marginalef-\r\nfekterna genom en enhetstaxa på dagis. Då blir frå-\r\ngan: Hur vill socialdemokraterna ha det? Vill man ha\r\nmer eller mindre marginaleffekter?\r\nJag återkommer till den stora utmaningen, nämli-\r\ngen utflyttningen av jobben och kunskapen. Närings-\r\nlivets internationalisering är en naturlig process som\r\nockså medför stora fördelar. Men utflyttningen av\r\nverksamhet blir ett problem för ett land om den inte\r\nmotsvaras av motsvarande inflyttning, och det gör\r\nden inte i vårt fall. Även om det förekommer är det\r\nbetydligt mindre vanligt att företag flyttar produktio-\r\nnen och/eller ledningsfunktioner från andra länder till\r\nSverige.\r\nI Örebro län, som jag kommer ifrån, är flera orter\r\nhårt drabbade. Det gäller t.ex. Karlskoga, Degerfors\r\noch Laxå. Här vet folk vad det i praktiken innebär\r\nsom vi här inne och det politiska etablissemanget i\r\növrigt diskuterar. Nedläggningar och utflyttning av\r\nföretag är rubriker och statistik för oss, men för mas-\r\nsor av människor i Örebro län är det direkta personli-\r\nga tragedier.\r\nBilden av det bristande företagsklimatet och\r\nskattesystemet förstärks av statistik om nyföretagande\r\noch antalet företag i Sverige. Man kan diskutera om\r\ndet har ökat eller minskat den senaste månaden, det\r\nsenaste året, den senaste mandatperioden osv., men\r\natt det inte är tillräckligt bra kan vi väl åtminstone\r\nvara överens om.\r\nEn annan form av utflyttning som någon var inne\r\npå tidigare och som också är viktig i sammanhanget\r\nhandlar om att många yngre med goda karriärmöjlig-\r\nheter flyttar utomlands, kanske för att de är så duktiga\r\npå engelska men kanske också för att de får bättre\r\nutväxling på sin utbildning. De får bättre betalt ut-\r\nomlands. De får behålla mera genom den kompetens\r\nsom de har skaffat sig.\r\nNär nu diskussionen om förändringarna av skat-\r\nterna skall fortsätta är det viktigt att fokus sätts på vad\r\nsom är viktigast för fler nya jobb, inte på allt som är\r\nviktigt utan på det som är absolut viktigast. Viktigast\r\när på kort sikt enligt Folkpartiet sannolikt slopad\r\ndubbelbeskattningen på aktier, slopad värnskatt samt\r\nen sänkning av arbetsgivaravgiften. Det lär ha störst\r\neffekt på sysselsättningen och därmed störst effekt på\r\nrättvisan i vårt land.\r\nVi är beredda att medverka till en finansiering.\r\nJag är övertygad om att om intresse finns hos social-\r\ndemokraterna, går det att finna en majoritet för en\r\nsådan uppgörelse i riksdagen, men då måste regering-\r\nen prioritera. Socialdemokraterna måste prioritera\r\ntydligt.</pre><pre>Anf.  266  MATZ HAMMARSTRÖM (mp):\r\nFru talman! Debattämnet för dagen har varit och\r\när fortfarande välfärd.\r\nEn grundläggande del i ett välfärdssamhälle är att\r\nvälfärden är rättvist fördelad. Det är den inte i dag.\r\nEtt fåtal har nog och övernog, medan många har det\r\nsvårt ekonomiskt och socialt.\r\nPer Lager - en miljöpartikollega som talade tidigt\r\ni denna debatt, för drygt sju timmar sedan - höjde\r\nblicken och anlade ett globalt perspektiv. Då blev den\r\norättvisa fördelningen ännu tydligare. 15 % av jor-\r\ndens befolkning står för 85 % av konsumtionen. För\r\nnågra år sedan var förhållandet 20-80. Utvecklingen\r\ngår alltså åt fel håll.\r\nMånga talar om vikten av skattelättnader för fö-\r\nretag och kapitalinkomster, men det är knappast något\r\nsom kommer att vrida den felaktiga utvecklingen åt\r\nrätt håll. Man menar att vi först måste skapa en så stor\r\nkaka som möjligt och att vi först därefter kan ägna\r\noss åt en rättvis fördelning. Men i det resonemanget\r\nglömmer man en viktig sida av saken, nämligen att vi\r\ni ett resursperspektiv redan har en gemensam kaka\r\noch att det gäller att inte äta upp den i förtid.\r\nOm alla länder ägnar sig åt att öka sin produktion\r\noch konsumtion i en strävan att, som Lars Leijonborg\r\nså pojkaktigt uttryckte det i dagens partiledardebatt,\r\nkomma på prispallen i något slags tillväxttävling, då\r\nkommer vi att föröda vår jord. Då har vi ingen fram-\r\ntid.\r\nDen svenske civilisationskritikern Richard Matz\r\nhar föreslagit att tävlan inte borde gälla att maximera\r\ntillväxten utan att i stället reda sig väl med så låg\r\ntillväxt som möjligt. Nu menar jag inte att man skall\r\nersätta det första synsättet med det andra. Vad jag\r\nmenar är att vi måste vara kapabla att se båda dessa\r\nperspektiv samtidigt och att vi på allvar måste börja\r\ndiskutera tillväxtens innehåll.\r\nEn viktig reform som Miljöpartiet försöker plante-\r\nra hos socialdemokrater, vänsterpartister och andra är\r\nen socialekologisk skatteväxling. Vi vill sänka ar-\r\nbetsgivaravgiften och skatten för låginkomsttagare\r\noch i stället höja den på energi, råvaror och utsläpp.\r\nDet skall vara mer lönsamt att rationalisera bort ener-\r\ngislöseri och utsläpp än att rationalisera bort mänsklig\r\narbetskraft. En sänkt arbetsgivaravgift gör också\r\nåtervinning och reparationer billigare. Det spar på\r\njordens resurser och skapar nya arbetstillfällen.\r\nMånga gör ett stort nummer av höga marginal-\r\nskatter och menar att det är viktigt för sysselsättning-\r\nen att de sänks. Men jag tycker att det är rätt irrele-\r\nvant i dag när problemet är brist på arbetstillfällen.\r\nProblemet i dag är ju inte att folk inte vill jobba mer\r\ndärför att de får behålla för lite av en inkomstökning.\r\nProblemet i dag är att det inte finns tillräckligt med\r\narbetstillfällen. Det var därför gott att höra Inger\r\nSegelström tidigare och hennes engagemang för ar-\r\nbetstidsförkortningsfrågan.\r\nVi måste ha en mångfald av olika lösningar.\r\nSänkta skatter är inte alls något alexanderhugg för att\r\nöka sysselsättningen. Med ökad datorisering, auto-\r\nmatisering och kostnadsjakt anser jag att det är omöj-\r\nligt att lösa arbetslöshetsproblematiken utan att sänka\r\narbetstiden och dela på jobben.\r\nMycket av den senaste tidens diskussioner har rört\r\nden s.k. dubbelbeskattningen, vilken också Mats\r\nOdell var inne på, som om ett avskaffande av den\r\nskulle göra att storföretagen skulle stanna i Sverige.\r\nJag skulle vilja fråga dem som så ivrigt föresprå-\r\nkar ett avskaffande av dubbelbeskattningen vad de\r\negentligen menar. Är det fråga om att avskaffa enbart\r\nskatten på aktieutdelning, eller vill man också avskaf-\r\nfa skatten på reavinst vid aktieförsäljning? Hur skall\r\ndet bli med annan inkomst av kapital? Skall den\r\nskatten också sänkas liksom ränta på bankmedel och\r\nobligationer, eller skall den ligga kvar på 30 %? Skall\r\nett barn med en ränteinkomst på 200 kr per år betala\r\n60 kr i skatt, medan en aktieägare som får 20 000 i\r\naktieutdelning inte behöver betala någon skatt? Om\r\nman skall sänka skatten på kapitalinkomster, varför\r\nskulle i så fall den skatten vara lägre än skatten på\r\narbetsinkomster?\r\nGlädjande nog, fru talman, avstod Göran Persson i\r\nsitt anförande i dag från att kommentera frågan om\r\ndubbelbeskattningen och ropet om de höga marginal-\r\nskatterna. Han koncentrerade sig i stället på de så\r\nmycket viktigare frågorna om kompensation för ege-\r\nnavgifterna genom skattesänkningar för låg- och\r\nmedelinkomsttagare och om att befria arbetsgivare\r\nsom anställer långtidsarbetslösa från arbetsgivarav-\r\ngift.\r\nGenom globaliseringen har de finansiella markna-\r\nderna fått en allt större makt. Politiker och journalis-\r\nter fäster ofta större vikt vid finansmarknadens reak-\r\ntioner än vid medborgarnas. Det är en fara för demo-\r\nkratin.\r\nDet fritt rörliga kapitalet innebär en gigantisk\r\nmaktförskjutning till förmån för de grupper som har\r\nnågot kapital att flytta och till nackdel för dem som\r\ninte har något kapital att flytta. Det finns ett ökat\r\ntryck på att i land efter land anpassa kapital- och\r\nförmögenhetsbeskattning till nivån i de länder som\r\nhar den lägsta skattenivån. Men politikerna kan inte\r\nbara huka och tävla om att tillmötesgå kraven från\r\nfinansmarknaden. Vi måste arbeta utifrån ett långsik-\r\ntigt ideologiskt förankrat tänkande. Vi måste våga\r\nhävda att det finns viktigare skatter att sänka än skat-\r\nten på aktieutdelning, att det finns viktigare saker att\r\nsatsa på än skattesänkningar för företag och aktieäga-\r\nre.\r\nVi måste prioritera. Jag anser att det är viktigare\r\natt sänka fastighetsskatten och inkomstskatterna för\r\nlåg- och medelinkomsttagare, att det är viktigare för\r\nsamhället att satsa på alla barns rätt till dagisplats än\r\natt avskaffa dubbelbeskattningen.\r\nSveriges allvarligaste underskott i dag är förtro-\r\nendeunderskottet. Vi måste fråga oss vilket Sverige vi\r\nvill ha. Miljöpartiet vill ha ett Sverige med små klas-\r\nsklyftor och låg kriminalitet, med människor som litar\r\npå varandra, ett samhälle med frisk luft och rent vat-\r\nten. För att det skall bli möjligt krävs en ekonomisk\r\npolitik med mänskligt ansikte och en socialekologisk\r\nskatteväxling.</pre><pre>Anf.  267  MATS ODELL (kd) replik:\r\nFru talman! Det var intressant att lyssna på Matz\r\nHammarström. Jag vill hälsa honom välkommen hit\r\noch till finansutskottet som efterträdare till en miljö-\r\npartist som blivit kommunalråd i Norrbotten.\r\nMatz Hammarström ställde några frågor som jag\r\ngärna skall svara på.\r\nVad vill oppositionen i övrigt när det gäller dub-\r\nbelbeskattningen? Jag kan svara för kristdemokrater-\r\nna. Vi vill avveckla skatten på utdelningen och ha en\r\nenkelbeskattning.\r\nMatz Hammarström får det att låta som om det\r\nfinns några få aktieägare, några kupongklippare, som\r\nsitter i sina grosshandlarvillor och lever gott på den\r\narbetsfria inkomst som det talades om tidigare. Jag\r\nvill påminna om att vi i Sverige har närmare 4,4 mil-\r\njoner aktiesparare. Det är fler än de som är sysselsatta\r\ni arbete.</pre><pre>Anf.  268  MATZ HAMMARSTRÖM (mp) re-\r\nplik:\r\nFru talman! Det sägs att vi är ett land av aktieäga-\r\nre, men om jag har rätt för mig ägs 95 % av aktierna\r\nav ungefär 5 % av aktieägarna. Det stora flertalet\r\naktieägare är nog som min far som har några Refaat\r\nel Sayed-aktier och min mor som har hundra Trelle-\r\nborg. Det är inte dem vi talar om. Det är inte de som\r\nkräver skattelättnaderna.\r\nJag undrar var ni tar pengarna, 4 miljarder eller\r\nvad det blir i minskade intäkter för staten. Varför\r\nskall vi sänka skatten på aktieutdelning och ha kvar\r\nden på inkomster från bankränta?</pre><pre>Anf.  269  MATS ODELL (kd) replik:\r\nFru talman! För det första är tanken att jämställa\r\nskatten på sparande. Ett risksparande förtjänar inte att\r\nha dubbelt så hög skatt som ett riskfritt sparande.\r\nFör det andra stannar de stora vinster som finns i\r\nde svenska börsföretagen i stor utsträckning kvar i\r\ndessa företag och investeras i utlandet i stället för att\r\nströmma tillbaka in i den svenska ekonomin, vilket\r\nkan ske om man minskar utdelningsskatten. Därige-\r\nnom skapas kapital för nyföretagande, för ökad dy-\r\nnamik i den svenska ekonomin. Det är själva princi-\r\npen, Matz Hammarström, bakom varför det är viktigt\r\natt ta bort dubbelbeskattningen.</pre><pre>Anf.  270  MATZ HAMMARSTRÖM (mp) re-\r\nplik:\r\nFru talman! Jag vill säga något ord också om dub-\r\nbelbeskattningens andra sida, bolagsskatten. Den är\r\nförhållandevis låg i Sverige, 28 %, om jag har hunnit\r\nfå rätt siffra. Den låga bolagsskatten tycker jag kan\r\nmotivera att man har en inkomstskatt på aktieutdel-\r\nning.\r\n(forts. prot. 43)</pre><pre>6 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 20 januari</pre><pre>1998/99:256 av Åke Sandström (c) till jordbruksmi-\r\nnistern\r\nRenbete på åkermark under vintern\r\n1998/99:257 av Kenneth Johansson (c) till statsrådet\r\nIngegerd Wärnersson\r\nKunskapslyftet\r\n1998/99:258 av Maud Ekendahl (m) till socialminis-\r\ntern\r\nHälso- och sjukvårdens ansvarsnämnd (HSAN)\r\n1998/99:259 av Marietta de Pourbaix-Lundin (m) till\r\nnäringsministern\r\nFörnyelse av körkort\r\n1998/99:260 av Lars Gustafsson (kd) till näringsmi-\r\nnistern\r\nNytillverkning av delar till äldre bilar\r\n1998/99:261 av Bertil Persson (m) till statsrådet\r\nLars-Erik Lövdén\r\nÅterbetalning av studieskulder\r\n1998/99:262 av Patrik Norinder (m) till näringsmi-\r\nnistern\r\nSysselsättningsstatistik\r\n1998/99:263 av Rolf Gunnarsson (m) till statsrådet\r\nMaj-Inger Klingvall\r\nBilstödet till handikappade\r\n1998/99:264 av Rolf Gunnarsson (m) till försvarsmi-\r\nnistern\r\nAntalet inskrivna värnpliktiga</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 26 januari.</pre><pre>7 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 20 januari</pre><pre>1998/99:219 av Rolf Gunnarsson (m) till finansmi-\r\nnistern\r\nPremiepensionsmyndigheten\r\n1998/99:221 av Birger Schlaug (mp) till miljöminis-\r\ntern\r\nRättvist miljöutrymme\r\n1998/99:222 av Margareta Viklund (kd) till utrikes-\r\nministern\r\nKriget i Kosovo\r\n1998/99:223 av Margareta Viklund (kd) till utrikes-\r\nministern\r\nKosovos självständighet\r\n1998/99:224 av Margareta Viklund (kd) till utrikes-\r\nministern\r\nDen etniska situationen i Kosovo\r\n1998/99:226 av Barbro Westerholm (fp) till social-\r\nministern\r\nAlternativmedicin\r\n1998/99:227 av Gudrun Lindvall (mp) till jordbruks-\r\nministern\r\nAzo-färgämnen\r\n1998/99:228 av Helena Bargholtz (fp) till näringsmi-\r\nnistern\r\nBrandsäkerhet i bilar\r\n1998/99:230 av Rolf Gunnarsson (m) till näringsmi-\r\nnistern\r\nEU:s regionala indelning\r\n1998/99:231 av Ola Karlsson (m) till statsrådet Lars-\r\nErik Lövdén\r\nStatliga bolags marknadsföring\r\n1998/99:232 av Dan Ericsson (kd) till statsministern\r\nJordbrukets ekonomiska villkor\r\n1998/99:233 av Barbro Westerholm (fp) till social-\r\nministern\r\nKasinon och risken för spelberoende\r\n1998/99:234 av Eva Arvidsson (s) till kulturministern\r\nNedläggning av bibliotek\r\n1998/99:235 av Eva Arvidsson (s) till jordbruksmi-\r\nnistern\r\nIndustrifiske\r\n1998/99:236 av Inger Segelström (s) till socialminis-\r\ntern\r\nAntibiotikaresistens\r\n1998/99:237 av Kenneth Johansson (c) till socialmi-\r\nnistern\r\nAvgift för tillsyn av försäljning av folköl\r\n1998/99:238 av Sven Bergström (c) till näringsmi-\r\nnistern\r\nKrockkuddar\r\n1998/99:239 av Roy Hansson (m) till näringsminis-\r\ntern\r\nSnabbfärja mellan Gotland och fastlandet\r\n1998/99:240 av Rolf Gunnarsson (m) till försvarsmi-\r\nnistern\r\nTrängslets skjutfält\r\n1998/99:241 av Gudrun Lindvall (mp) till näringsmi-\r\nnistern\r\nBrist på utbildad arbetskraft\r\n1998/99:242 av Gudrun Lindvall (mp) till miljömi-\r\nnistern\r\nAllergisanering av daghem och skolor\r\n1998/99:245 av Per-Samuel Nisser (m) till statsrådet\r\nMona Sahlin\r\nKassaservice på landsbygden\r\n1998/99:247 av Tuve Skånberg (kd) till justitiemi-\r\nnistern\r\nBarn med föräldrar i registrerat partnerskap\r\n1998/99:248 av Tuve Skånberg (kd) till justitiemi-\r\nnistern\r\nEn breddad partnerskapslagstiftning\r\n1998/99:249 av Tuve Skånberg (kd) till justitiemi-\r\nnistern\r\nDirektiven för utredningen om barn till homosexuella\r\nföräldrar\r\n1998/99:250 av Carina Adolfsson (s) till näringsmi-\r\nnistern\r\nLantbrevbäring\r\n1998/99:251 av Eva Arvidsson (s) till miljöministern\r\nElöverkänslighet och mobiltelefonsändare</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 26 januari.</pre><pre>8 §  Kammaren åtskildes kl. 22.55.</pre><pre>\r\nFörhandlingarna leddes\r\nav talmannen från sammanträdets början t.o.m 1 §\r\nanf. 23 (delvis),\r\nav andre vice talmannen därefter till ajourneringen\r\nkl. 12.27,\r\nav tredje vice talmannen därefter t.o.m. 5 § anf. 97\r\n(delvis),\r\nav förste vice talmannen därefter t.o.m. anf. 166 (del-\r\nvis),\r\nav andre vice talmannen därefter t.o.m. anf. 193 (del-\r\nvis),\r\nav talmannen därefter t.o.m. anf. 250 (delvis) och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}