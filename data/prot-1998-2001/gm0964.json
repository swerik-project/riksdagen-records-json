{"dokumentstatus":{"dokument":{"hangar_id":"2348739","dok_id":"GM0964","rm":"1998/99","beteckning":"64","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"64","slutnummer":"0","datum":"1999-03-05 00:00:00","systemdatum":"2005-10-27 13:07:30","publicerad":"1999-03-05 00:00:00","titel":"Riksdagens snabbprotokoll 1998/99:64 Fredagen den 5 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{7CED45F4-1818-4B36-B840-10BFE135D857}","dokument_url_text":"http://data.riksdagen.se/dokument/GM0964/text","dokument_url_html":"http://data.riksdagen.se/dokument/GM0964","dokumentstatus_url_xml":"http://data.riksdagen.se/dokumentstatus/GM0964","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1998/99:64</div>\r\n<div class=\"sidhuvud_datum\">Fredagen den 5 mars</div>\r\n<div class=\"sidhuvud_klockslag\">Kl. 9.00 - 10.15</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>----------------------------------------------------------</pre><pre>1 §  Ledighet, m.m.</pre><pre>Andre vice talmannen meddelade att Lena Sandlin\r\n(s) ansökt om ledighet under tiden den 8 mars-14 juni\r\n1999.</pre><pre>Kammaren biföll denna ansökan.</pre><pre>Andre vice talmannen anmälde att Lars Lilja (s)\r\nskulle tjänstgöra som ersättare för Lena Sandlin.</pre><pre>2 §  Svar på interpellation 1998/99:156 om\r\nkostnader för in vitro-fertilisering</pre><pre>Anf.  1  Socialminister LARS\r\nENGQVIST (s):\r\nFru talman! Barbro Westerholm har frågat mig\r\nvilka åtgärder regeringen avser att vidta för att undan-\r\nröja de orättvisor som finns när det gäller den enskil-\r\ndes kostnader för IVF-behandlingar.\r\nAtt hälso- och sjukvårdslagens ramparagraf säger\r\natt målet för hälso- och sjukvården skall vara en god\r\nhälsa och vård på lika villkor betyder inte att det inte\r\nkan finnas skillnader i hur vården organiseras och hur\r\nresurserna prioriteras på olika håll i landet.\r\nSom Barbro Westerholm mycket väl känner till är\r\ndet sjukvårdshuvudmännen själva som, utifrån ansva-\r\nret att ge invånarna en god vård, självständigt finansi-\r\nerar och beslutar hur de organiserar och bedriver\r\nvården inom sitt område. Den enskilde sjukvårdshu-\r\nvudmannen bestämmer således hur mycket resurser\r\nsom skall avsättas för behandling av ofrivillig barn-\r\nlöshet.\r\nRiksdagen ställde sig år 1997 bakom det förslag\r\ntill riktlinjer för prioriteringar inom hälso- och sjuk-\r\nvården som lagts fram i proposition 1996/97:60 om\r\nprioriteringar inom hälso- och sjukvården, ett beslut\r\nsom Barbro Westerholm själv var delaktig i.\r\nI propositionen konstaterades att det hos flertalet\r\nofrivilligt barnlösa par finns en påvisbar biologisk\r\nrubbning såsom resttillstånd efter tidigare sjukdom\r\neller en pågående kronisk sjukdom och därmed ett\r\nklart hälsorelaterat behov. Enligt riktlinjerna bör\r\nbehandling av ofrivillig barnlöshet höra till priorite-\r\nringsgrupp III, dvs. den näst lägsta prioriteringsgrup-\r\npen. Hit hör vård av mindre svåra akuta och kroniska\r\nsjukdomar. Den utredning som föregick propositio-\r\nnen föreslog att behandling av ofrivillig barnlöshet\r\nskulle prioriteras lägre och placeras i något som ut-\r\nredningen kallade \"gränsfall\".\r\nSom jag påpekade inledningsvis beslutar sjuk-\r\nvårdshuvudmännen självständigt hur resurserna skall\r\nfördelas inom landstinget. De riktlinjer riksdagen\r\nställt sig bakom kan därför inte vara annat än rådgi-\r\nvande.\r\nDe landsting som beslutat att inte finansiera IVF-\r\nbehandling eller som beslutat att endast finansiera ett\r\nvisst antal behandlingar per par har i flera fall gjort\r\ndet efter moget övervägande av vilka prioriteringar de\r\nanser bör göras eller som de anser krävs i det egna\r\nlandstinget. I några fall har frågan tagits upp till för-\r\nnyad prövning bl.a. mot bakgrund av nya medicinska\r\nrön som medför större säkerhet och bättre resultat.\r\nSåledes har Landstinget Sörmland omprövat sitt tidi-\r\ngare beslut så att IVF-behandling i fortsättningen\r\nkommer att ligga inom det offentliga åtagandet igen.\r\nVästerbottens läns landsting, som under en period\r\ninte heller finansierat IVF-behandling, har tagit upp\r\nfrågan till förnyad diskussion. På flera håll har också\r\nsamverkan på regional nivå kommit till stånd.\r\nJag vill också framhålla att behandling av ofrivil-\r\nlig barnlöshet på intet sätt är den enda fråga där vari-\r\nationer i policy förekommer mellan landstingen. Med\r\nsjälvständiga landsting ligger det i sakens natur att\r\nvissa variationer förekommer. Men det är naturligtvis\r\nviktigt att skillnaderna inte är för stora. Det är därför\r\nglädjande att kunna konstatera att samverkan på regi-\r\nonal nivå i flera fall lett till att likartade kriterier an-\r\nvänds vid ställningstagande till behandling av ofrivil-\r\nlig barnlöshet.\r\nSlutligen vill jag också poängtera att det är viktigt\r\nmed en öppen, levande debatt kring prioriteringsfrå-\r\ngorna. För att understödja detta har regeringen inrättat\r\nen särskild delegation, Prioriteringsdelegationen, med\r\nuppgift att bl.a. sprida kunskap om riktlinjerna för\r\nprioriteringar. Att värdera effekterna av de riktlinjer\r\nriksdagen beslutat om är en annan central uppgift för\r\ndelegationen. Hit hör bl.a. att bedöma om vissa grup-\r\nper drabbas på bekostnad av andra.</pre><pre>Anf.  2  BARBRO WESTERHOLM (fp):\r\nFru talman! Jag får först tacka socialministern för\r\nsvaret. Upprinnelsen till den här interpellationen om\r\nkostnader för in vitro-fertilisering var ju den fråga jag\r\nställde till socialministern under den allmänna fråge-\r\nstunden för några veckor sedan. Då hade socialmi-\r\nnistern inget svar att komma med utan föreslog att jag\r\nskulle återkomma med en interpellation. Det är därför\r\nvi står här nu.\r\nNu har jag fått svar, och dem vill jag kommentera\r\npunkt för punkt.\r\nJag är väl medveten om att sjukvårdshuvudmän-\r\nnen har rätt att organisera vården på det sätt de finner\r\nlämpligt och att det kopplas till resursanvändningen.\r\nMen jag som var med när hälso- och sjukvårdslagen\r\nförbereddes och antogs - jag var i Socialstyrelsen då\r\n- är lika medveten om att den här portalparagrafen\r\nom vård på lika villkor innebar att det inte skulle vara\r\nnågra väsentliga medicinska skillnader över landet.\r\nDet kan finnas olika sätt att behandla för att nå\r\nsamma mål. Ett exempel på det är ju läkemedelsbe-\r\nhandling av högt blodtryck som varierar över landet.\r\nMan kan uppnå samma effekt till väldigt olika kost-\r\nnader. För hela landet kan det röra sig om besparingar\r\npå 300 miljoner om man använder den billigaste\r\nbehandlingen som ger bästa resultat.\r\nI förslaget till hälso- och sjukvårdslag skriver man\r\nockså att vårdsökande bör erbjudas en till behovet\r\nindividuellt anpassad vård och behandling. Vårdfor-\r\nmen bör garantera så kvalificerade resurser som pro-\r\nblemen kräver. De skall baseras på vetenskap och\r\nbeprövad erfarenhet och andra kvalitetsnormer.\r\nNär hälso- och sjukvårdslagen antogs handlade\r\ndet ju just om detta att ge landstingen frihet att orga-\r\nnisera vården på det sätt som de fann bäst, men man\r\nfick inte ge avkall på de medicinska kraven.\r\nNär Prioriteringsutredningen kom var det trångt\r\nom resurser och man gjorde upp de olika kategorier-\r\nna. Vi ställde oss bakom de grundläggande tanke-\r\ngångarna där. Jag tycker att det är viktigt att fram-\r\nhålla att socialutskottet i sitt betänkande uttryckligt\r\nsade att vårdbehovet i varje enskilt fall måste bedö-\r\nmas utifrån förutsättningarna i just det fallet. Vården\r\nav en och samma sjukdom kan därför enligt utskottets\r\nuppfattning under olika stadier hamna i olika priorite-\r\nringsgrupper. Vilken diagnos eller sjukdom det är\r\nfråga om är inte det viktiga.\r\nMed andra ord varnar det här riksdagsbeslutet för\r\natt man alltför slaviskt följer de här reglerna. Det ena\r\nfallet är ju inte det andra likt inom hälso- och sjuk-\r\nvården. Jag tycker att det synsätt vi hade i riksdagen\r\noch i socialutskottet har kommit bort i debatten när\r\nman har kommit till så olika principer när det gäller\r\nin vitro-fertiliseringen och kostnaderna för den.\r\nEn annan prioriteringsgrad som man har inom\r\nmedicinen är ju om det är bråttom eller inte, om det är\r\nett svårt fall eller inte. När det gäller in vitro-\r\nfertilisering kan det vara bråttom. Man blir för gam-\r\nmal. Då finns det kanske inte tid att bunkra upp alla\r\nde pengar som man behöver.\r\nJag vill gärna lyssna på socialministerns kom-\r\nmentarer till det som jag har sagt här. Sedan har jag\r\nlite annat att komma med också.</pre><pre>Anf.  3  Socialminister LARS\r\nENGQVIST (s):\r\nFru talman! Den grundläggande problemställ-\r\nningen handlar ju om hur vi hanterar huvudmanna-\r\nskapet för sjukvården. Jag tror att det är viktigt att slå\r\nfast den decentralisering som gäller för svensk hälso-\r\noch sjukvård. Det är gott för sjukvårdens utveckling\r\natt ansvaret i allt väsentligt ligger på landstingen, men\r\nockså numera på kommunerna när det gäller en viss\r\ndel av vården.\r\nDärmed får vi också acceptera att det finns skill-\r\nnader. Det är viktigt, som jag har påpekat, att dessa\r\nskillnader inte får vara för stora och att de skall vara\r\nacceptabla ur hälso- och sjukvårdssynpunkt.\r\nPå just det här området kan man alltså konstatera\r\natt landstingen har valt olika modeller. Det är inte\r\nriktigt så som Barbro Westerholm säger att de medi-\r\ncinska indikationerna är desamma. Det visar sig i\r\nsjälva verket när Socialstyrelsen har gjort sin översyn\r\natt de medicinska indikationerna inte är desamma i\r\nlandstingen, dvs. man har olika bedömningar. Det\r\nbetyder alltså att de olika landstingen och de olika\r\nsjukvårdshuvudmännen skiljer sig i sina ställningsta-\r\nganden också när det gäller bedömningen av indika-\r\ntionerna.\r\nDärmed blir frågeställningen snarare i vilken mån\r\nvi kan tro att landstingen är beredda att ta sitt ansvar i\r\ndialog med medborgarna och mellan de politiska\r\npartierna.\r\nJag tycker att det är ganska glädjande att det nu\r\nsker en omprövning, som jag har påpekat, i flera\r\nlandsting. I Sörmland, där jag själv bor, har man nu\r\nändrat sitt ställningstagande. Jag har fullt förtroende\r\nför att landstingen kan göra en bedömning, och jag\r\nanser inte att det är vår sak att ange hur man skall\r\nhantera den här problemställningen. Detta är sjuk-\r\nvårdshuvudmännens sak, och det är sjukvårdshuvud-\r\nmännens ansvar att se till att medborgarna blir korrekt\r\nbehandlade i det här fallet.</pre><pre>Anf.  4  BARBRO WESTERHOLM (fp):\r\nFru talman! I Socialstyrelsens lägesbeskrivning\r\nom provrörsbefruktning i Sverige framgår det väldigt\r\ntydligt att det från den medicinska sidan inte finns\r\nnågra diskrepanser när det gäller bedömning av när\r\nman skall erbjuda hjälp med provrörsbefruktning. Det\r\nkan gälla kvinnor med förstörda äggledare, det kan\r\ngälla män som har icke fullt fungerande testiklar osv.\r\nPå den punkten föreligger alltså inga geografiska\r\nskillnader. Behandlande läkare är överens. Det är\r\nlandstingen som utgår från andra grunder. Utgångs-\r\npunkten där är om människor har rätt att föda egna\r\nbarn eller inte. Det är där det finns olika politiska\r\nuppfattningar. Det är väl också det som har gjort att\r\nman kommer fram till de här olika ståndpunkterna.\r\nKonsekvenserna som det här har är att par som\r\nhar släktingar med pengar eller egen ekonomi kan\r\nbetala. Det finns de som lånar. Jag mötte ett par som\r\nsade: Vi flyttar till moster, för moster bor i ett lands-\r\nting där man kan få det på vårdavgift.\r\nDet här blir ju väldigt stötande i ett land som just\r\nhävdar att människor skall ha samma möjligheter.\r\nPlånboken styr i det här fallet.\r\nDet som jag tycker är glädjande i sammanhanget\r\när ändå att landstingen rör sig mot att finansiering\r\nskall ske genom patientavgifter. Det är då att hoppas\r\natt den grupp som socialministern tar upp, vad den nu\r\nhette, också utvärderar diskrepanserna ordentligt och\r\ngör det i samråd med Statens beredning för utvärde-\r\nring av medicinsk teknologi. Det är ju den grupp som\r\nsitter inne med den samlade kunskapen om olika\r\nbehandlingsformer.\r\nÄr det nu så att det är ont om pengar för den här\r\nverksamheten kan jag se t.ex. läkemedelsområdet\r\nsom ett alldeles utmärkt område där vi kan spara\r\npengar. Jag nämnde behandling för högt blodtryck.\r\n300 miljoner lägre kostnader skulle vi kunna få ge-\r\nnom att välja effektiva läkemedel till lägre kostnad.\r\nVi kan göra andra saker också. Vi kommer in på\r\nrökningen om en liten stund, och där kan vi spara\r\nmiljardbelopp i vården.\r\nMin förhoppning är att den här gruppen nu tar upp\r\nfrågan med prioritet. Det handlar om unga människor\r\neller människor som närmar sig medelåldern som\r\npsykiskt mår dåligt av situationen och som känner sig\r\nkränkta för att man inte får det stöd man tycker att\r\nman borde ha rätt till, eftersom de medicinska värde-\r\nringarna av möjligheterna att få barn genom prov-\r\nrörsbehandling är så entydiga.</pre><pre>Anf.  5  Socialminister LARS\r\nENGQVIST (s):\r\nFru talman! Jag utgår från att Prioriteringsdelega-\r\ntionen kommer att göra en utvärdering av hur riksda-\r\ngens riktlinjer följs upp i landstingen. Därmed får vi\r\nockså ett bättre underlag för att diskutera i vilken mån\r\nsjukvårdshuvudmännens beslut och hantering av\r\nbehandlingarna faktiskt leder till att vissa grupper\r\ndrabbas på bekostnad av andra.\r\nTill sist rör vi vid den centrala frågeställningen,\r\nnämligen vem som har ansvaret. Jag skulle önska mig\r\natt de som är kritiska till hur de egna landstingen\r\nhanterar de här frågorna för en debatt i sina landsting,\r\nställer frågor till ansvariga landstingspolitiker och ber\r\ndem att göra en annan prioritering.\r\nJag tror inte att bedömning av IVF-behandlingar\r\negentligen är en resursfråga. Jag tror inte att det är\r\nlandstingens resurser som hindrar, utan man gör helt\r\nenkelt olika bedömningar och ser på behandlingar\r\nmed olika angelägenhetsgrad. Därför blir det till sist\r\nen fråga om politiska bedömningar, och jag hoppas\r\natt våra partivänner gemensamt skall kunna agera i\r\nlandstingen.</pre><pre>Anf.  6  BARBRO WESTERHOLM (fp):\r\nFru talman! Jag tror att vi båda är överens om att\r\ndet är bra att landstingen har ett ansvar. Har man\r\nansvar och ansvaret ligger för högt upp i pyramiden\r\ntror jag att man känner mindre för de beslut som\r\nfattas än om man fattar decentraliserade beslut.\r\nDe här besluten kräver kunskap och inlevelse. Jag\r\nskulle önska att man när man tar ansvar i landsting\r\noch kommuner verkligen läste igenom både förarbe-\r\nten till betänkanden, propositioner, utskottsbetänkan-\r\ndena här i huset och även debatterna. Det ger bak-\r\ngrunden till att lagparagraferna ser ut som de gör.\r\nTyvärr är det så att lagparagraferna ibland läses för\r\nstelbent. Det var ju det som vi var rädda för när vi\r\nhäromåret i riksdagen fattade beslut om prioriteringar\r\noch därför hade både hängslen, livrem och säker-\r\nhetsnålar i texterna. Men det känns ändå som om man\r\ninte har tagit texterna till sig. Men Prioriteringsdele-\r\ngationen har förhoppningsvis gjort det, och jag kan\r\nförsäkra att mitt parti kommer att föra ut den här\r\ndebatten i landstingen framöver.</pre><pre>Överläggningen var härmed avslutad.</pre><pre>3 §  Svar på interpellation 1998/99:171 om åt-\r\ngärder mot nikotinbruk</pre><pre>Anf.  7  Socialminister LARS\r\nENGQVIST (s):\r\nFru talman! Barbro Westerholm har frågat vilka\r\nåtgärder regeringen avser att vidta för att åstadkomma\r\nlångsiktiga insatser för att förebygga att ungdomar\r\nbörjar använda snus och andra nikotinhaltiga pro-\r\ndukter.\r\nNikotinet är enligt WHO:s kriterier en beroende-\r\nframkallande drog och har en hög beroendeframkal-\r\nlande potential. De farmakologiska effekterna av\r\nnikotinet i tobaken är helt avgörande för både driv-\r\nkraften att fortsätta använda tobak och för svårighe-\r\nterna att sluta. En mycket stor del av dem som regel-\r\nbundet använder tobak, är också nikotinberoende.\r\nBeroendet sätter delvis individens egen vilja ur spel\r\noch gör det omöjligt att betrakta tobaksbruket som\r\nenbart en fråga om \"fritt personligt val\". Den snabba\r\ntillvänjningen gör det också extra angeläget att för-\r\nhindra att barn och ungdomar börjar använda tobak\r\noch fastnar i ett nikotinberoende, innan de ännu kan\r\nfullt ut bedöma hälsoriskernas storlek och de framtida\r\nsvårigheterna att sluta med tobak. Erfarenheten visar\r\natt många ungdomar tror att de har full kontroll över\r\ndet egna tobaksbruket och att de lätt kan sluta om de\r\nbara vill. Först senare i livet inser de att detta varit en\r\nillusion, och att beroendet många gånger gör det yt-\r\nterst svårt att sluta med tobak.\r\nNikotinberoende i sig har i allmänhet inte betrak-\r\ntats som ett hälsoproblem, utan intresset har koncent-\r\nrerats till de skador som orsakats av andra bestånds-\r\ndelar i tobak eller tobaksrök. Därför har ansträng-\r\nningarna att minska dessa skador i ökande utsträck-\r\nning medfört en beredvillighet att acceptera nikotin-\r\nbruk i andra former än rökning. Användningen av\r\nsnus har ökat samtidigt som attityden till snusning\r\nblivit alltmer tillåtande. Läkemedelsindustrins mark-\r\nnadsföring av nikotinläkemedel har också ökat. Även\r\nom syftet med dessa läkemedel är en långsam ned-\r\ntrappning mot ett totalt avbrott av nikotintillförsel, så\r\nkan användningen av vissa av dessa produkter ibland\r\nleda till långvarigt fortsatt bruk.\r\nArbetet mot tobakens skadeverkningar måste ge-\r\nnomföras på bred front. Information och upplysning\r\när en del i arbetet. Att förhindra tobakens tillgänglig-\r\nhet för de unga, och då särskilt för unga kvinnor, är\r\nen annan viktig del för att förhindra tobakens skade-\r\nverkningar. I detta sammanhang är lagen om ålders-\r\ngräns vid 18 år för inköp av tobak grundläggande.\r\nDen 25 juni 1998 beslutade regeringen att 10\r\nmiljoner kronor årligen under en treårsperiod skall\r\nfördelas av Folkhälsoinstitutet till projekt som syftar\r\ntill att påverka inställningen till tobak hos barn och\r\nungdomar. De beviljade projekten innehåller ett stort\r\nmått av innovativa tankar, där nytänkandet står i fo-\r\nkus: Teaterverksamhet av unga för yngre, en general-\r\nsatsning på tobaksfri miljö för landets största fritids-\r\nverksamhet för flickor, nämligen ridsporten. Andra\r\nprojekt är t.ex. att Västernorrlands Idrottsförbund\r\ntillsammans med Örebro Läns Idrottsförbund och\r\nRiksidrottsförbundet arbetar för tobaksfria idrottsare-\r\nnor och tobaksfri idrottsverksamhet.\r\nDen 7 januari 1999 beslutade regeringen att ge\r\nStatens skolverk i uppdrag att genomföra en nationell\r\ngranskning av skolans arbete bl.a. avseende undervis-\r\nning om tobak, alkohol och andra droger. Gransk-\r\nningen skall innehålla en kvalitativ bedömning som\r\ninkluderar eventuella skillnader i undervisningen\r\nmellan de olika skolformerna. Den skall också värde-\r\nra hur drogundervisningen på skolorna har förändrats\r\noch utvecklats över tid och vilken effekt detta haft på\r\nelevernas bruk av och attityder till tobak, alkohol och\r\nandra droger samt kunskaper om riskerna med droger.\r\nGranskningen skall redovisas senast den 15 januari år\r\n2000.\r\nRegeringen arbetar också aktivt med frågor som\r\nberör tobaksprevention inom EU. Direktivet\r\n98/43/EG om ett förbud mot indirekt och direkt to-\r\nbaksreklam antogs av ministerrådet sommaren 1998.\r\nGenomförandet av direktivet bereds för närvarande i\r\nRegeringskansliet.\r\nUnder 1998 har ett särskilt handlingsprogram för\r\natt minska bruket av tobak utarbetats av Folkhälsoin-\r\nstitutet. Handlingsplanen överlämnades till regering-\r\nen i januari i år och bereds även denna i Regerings-\r\nkansliet.\r\nDet är enligt min uppfattning viktigt att åstad-\r\nkomma långsiktiga insatser för att förebygga att ung-\r\ndomar börjar använda nikotinhaltiga produkter. Rege-\r\nringen har som inriktning att kunna lägga fram en\r\nproposition innehållande dels ett genomförande av\r\nEU-direktivet, dels förslag i den av Folkhälsoinstitu-\r\ntet utarbetade nationella handlingsplanen mot tobak.\r\nSlutligen vill jag nämna att även Nationella folk-\r\nhälsokommittén avser att utarbeta en långsiktig natio-\r\nnell handlingsplan mot tobak med speciellt fokus på\r\nbarn och ungdomar.</pre><pre>Anf.  8  BARBRO WESTERHOLM (fp):\r\nFru talman! Skälet till att jag tog upp den här de-\r\nbatten var den snusdebatt som Inge Carlsson och\r\nsocialministern förde i kammaren den 28 januari i år,\r\ndå jag tyvärr var på annat håll och inte kunde delta.\r\nDen handlade om varningstexten \"orsakar cancer\" på\r\nsnusförpackningar.\r\nÄven om socialministern uttryckte sig försiktigt,\r\ngav debatten som helhet ett intryck av att cancerfaran\r\nkanske inte är så stor när det gäller snuset. Det kan i\r\nsin tur leda till ett allmänt intryck att snus är ofarliga-\r\nre än cigaretter och att man därför gärna kan byta till\r\nsnus. Då blir jag oroad.\r\nDet första skälet till oro är att de studier där snu-\r\nsets cancerrisker studerats inte utesluter att använd-\r\nningen är förenad just med sådana risker. Snus inne-\r\nhåller nitrosaminer, som är bland de mest cancer-\r\nframkallande ämnen som vi känner.\r\nJag har själv arbetat på ett laboratorium där man\r\nanvände de här substanserna för att framkalla tumörer\r\npå råttor. Dessa behandlades sedan med läkemedel\r\nsom man avsåg att använda i cancervård. Alla som\r\nhar sett en sådan råtta full av tumörer känner nog en\r\nviss aversion mot att använda de här preparaten på sig\r\nsjälva.\r\nAtt vi i dag inte har några bra data beror på att\r\nsnusets användning var ganska begränsad fram till\r\n60-talet, då den minskade ytterligare. Det var då mest\r\näldre män som använde snus, och de hann väl inte\r\nutveckla cancer under den tid som de brukade sitt\r\nsnus. Men nu ökar användningen. Observationstider-\r\nna sedan ökningen började är dock för korta för att\r\nkunna avslöja om här föreligger risk t.ex. för cancer i\r\nmatstrupen, där nitrosaminerna kommer att passera, i\r\nblåsan eller i njurarna.\r\nVarningstexten kan möjligtvis ändras från\r\n\"orsakar cancer\" till att redovisa att snus innehåller\r\ncancerframkallande ämnen, för det är sant.\r\nMitt andra skäl till oro är att den som snusar ut-\r\nsätts för betydligt större mängder nikotin under längre\r\ntid än vanerökare och att beroenderisken därmed blir\r\nstörre. Det ger ju en fortlöpande nikotintillförsel. Man\r\nkan likna den vid intravenös tillförsel av läkemedel\r\neller något annat. Man får en lagom plasmanivå för\r\nsitt beroende, och toleransen blir därför låg för absti-\r\nnensbesvär. När man försöker sluta blir det värre\r\nabstinenssymtom än när man slutar med cigarettbruk.\r\nDet är därför så viktigt att förebygga snusande som\r\ninkörsport till nikotinbruk.\r\nSocialministern tar upp de 10 miljoner kronorna\r\nper år under tre år, och det är bra att vi ute i landet får\r\nprojekt som på olika sätt försöker skapa en inställning\r\natt man inte skall börja röka och att rökarna bör sluta\r\nröka. Men det här måste också kopplas till Folkhäl-\r\nsoinstitutets basresurser. Jag har som ledamot i styrel-\r\nsen sett en upp- och nedgång i resurstillskottet som är\r\nbekymmersam när det gäller långsiktig planering av\r\ninsatserna, som ju är navet i den här verksamheten.\r\nJag undrar därför hur socialministern ställer sig\r\ntill en hälsoavgift på tobak för att kanske på den vä-\r\ngen få in mer pengar till den här verksamheten.</pre><pre>Anf.  9  Socialminister LARS\r\nENGQVIST (s):\r\nFru talman! Möjligtvis kan man uppleva debatten\r\nom vad som skall stå på snusförpackningarna som en\r\nsidodiskussion eller känna att den skulle sakna bety-\r\ndelse för vår hållning till tobaksproblemet. Jag menar\r\nemellertid att om man skall tvinga en offentlig myn-\r\ndighet att skriva under en information, skall den vara\r\nalldeles korrekt. Det finns i dag inget tydligt samband\r\nmellan snus och cancer på det sätt som människor\r\nkan tro, om de får läsa texten \"orsakar cancer\".\r\nDäremot är det till att börja med alldeles rätt att\r\nall tobaksanvändning skadar hälsan. Det är också\r\nalldeles sant att snus innehåller cancerogena ämnen,\r\näven om man inte kunnat visa att det just när det\r\ngäller svenskt snus - som ju skiljer sig från ameri-\r\nkanskt och annat snus -  finns ett direkt samband\r\nmellan cancer och snusanvändning.\r\nJag anser att den text som skall finnas på paketen\r\nskall vara alldeles vetenskapligt korrekt. Därför tror\r\njag att det är viktigt att vi verkar för att få ett annat\r\ndirektiv, som endera säger det som är alldeles oveder-\r\nsägligt, nämligen att snus innehåller cancerogena\r\nämnen, eller alternativt att användande av snus all-\r\nvarligt skadar hälsan, för det är sant.\r\nMina synpunkter på detta handlar således snarast\r\nom omsorgen om den statliga myndighetskulturen.\r\nDen information som vi tvingar myndigheter att sätta\r\nsitt namn under skall vi vara alldeles säkra på.\r\nJag vill sedan inte alls stödja föreställningarna om\r\natt det på något sätt skulle vara nyttigt eller ofarligt\r\nför hälsan att använda snus. Även om jag faktiskt\r\nsjälv gör det, är jag snarare ett bevis på hur svårt det\r\när för det första att sluta att röka och för det andra att\r\nefter det sluta att använda snus. Det är alldeles riktigt\r\natt snusberoendet faktiskt kan bli mer påtagligt och\r\natt det är svårare att sluta att använda snus än att sluta\r\nröka.\r\nDäremot är jag alldeles övertygad om att det är en\r\nsmula bättre att snusa än att röka, men bådadera är ett\r\notyg.</pre><pre>Anf.  10  BARBRO WESTERHOLM (fp):\r\nFru talman! Jag tror att vår socialminister kan an-\r\nvända denna erfarenhet på ett väldigt bra och före-\r\nbyggande sätt för andra.\r\nMen jag tog upp frågan om pengarna. 10 miljoner\r\ngånger tre, den resurs som finns ute i landstingen och\r\nden som finns på Folkhälsoinstitutet räcker inte. Där-\r\nför har vi under ett antal år motionerat om en hälso-\r\navgift på några öre per cigarett för att få in mer peng-\r\nar till hälsoupplysning. Det är också något som an-\r\nvänds på några håll i världen och drar in ganska\r\nmycket pengar. Nu har vi i Sverige varit negativa till\r\nsådana här specialdestinerade skatter, men frågan är\r\nom det inte är dags nu. Tobaksskadorna kostar ju en\r\nhel del pengar.\r\nJag gjorde en extrapolering från engelska data\r\nsom är publicerade i deras White Paper on Smoking\r\nKills. Vad har svensk hälso- och sjukvård, inte minst\r\nslutenvården, för kostnader som orsakas av tobaksre-\r\nlaterade sjukdomar? Man hamnar någonstans runt 4-\r\n5 miljarder kronor, och det är antagligen lågt räknat.\r\nSå det är ju stora belopp det handlar om. Och då är\r\nfrågan om man inte kunde ha en sådan här hälsoav-\r\ngift, inte för att bekosta vård utan just för förebyg-\r\ngande insatser.\r\nSocialministern tog upp att Skolverket skall ge-\r\nnomföra en nationell granskning av skolans arbete\r\nmed avseende på undervisning om tobak, alkohol och\r\nandra droger. Då vill jag faktiskt skryta lite grann\r\nmed vad utbildningsutskottets kansli har gjort. Förra\r\nsommaren gjorde man en sådan här kartläggning.\r\nMan utnyttjar nämligen sommarmånaderna, när det\r\ninte är så mycket att göra i utskottsarbetet, till att göra\r\nsådana här uppföljningar. Det beror på att det har\r\nvarit så många motioner i riksdagen om ANT-\r\nundervisningen i skolan. Den här utredningen visar på\r\nklara skillnader, som måste studeras närmare. Beror\r\ndet på trängsel i schemat, lärarnas motivation, kom-\r\nmunala politikers intresse eller ointresse osv.? Men\r\njag hoppas att Skolverket använder utbildningsut-\r\nskottets kanslis rapport som en utgångspunkt. Jag tror\r\natt det kommer att bespara dem en hel del arbete för\r\natt vi skall komma vidare här.\r\nJag vill också ta upp en annan fråga, och den gäl-\r\nler hur viktigt det är att arbetet när det gäller att före-\r\nbygga tobaksbruk är samordnat med förebyggande\r\ninsatser mot alkohol, droger och spel. Vi ser ju nu\r\ntankegångar om att bryta ut alkoholfrågan från de\r\növriga, och det tror jag vore väldigt olyckligt. Nikoti-\r\nnet fungerar som inkörsporten till annat bruk för de\r\nallra flesta. Vi har nästan inga narkomaner som har\r\nbörjat direkt med narkotika, och det är i stor utsträck-\r\nning samma metodik som man kan använda för att\r\nåstadkomma de här förebyggande insatserna. Det\r\nfinns ju en hel del att lära av det vi gjorde i början av\r\n80-talet också; organisationen Non-Smoking Genera-\r\ntion var ju då mycket framgångsrik, och man var ju\r\nockså, med likartad metodik, framgångsrik på alko-\r\nholsidan.\r\nJa, nu var talartiden slut för det här inlägget!</pre><pre>Anf.  11  Socialminister LARS\r\nENGQVIST (s):\r\nFru talman! Jag är tveksam till att införa särskilda\r\navgifter för att finansiera Folkhälsoinstitutets arbete.\r\nJag menar att detta arbete med information och andra\r\nförebyggande insatser måste kunna finansieras över\r\nstatsbudgeten liksom övrig verksamhet.\r\nJag vill gärna påpeka att man naturligtvis kan\r\nhävda att resurserna inte är tillräckliga. Men det är\r\ninte bara genom att läsa anslaget till Folkhälsoinsti-\r\ntutet som man kan se vad som faktiskt görs, utan här\r\nhar regeringen använt medel ur Arvsfonden för att\r\nbidra till Folkhälsoinstitutets strategiska arbete. In-\r\nstitutet fick på uppdrag av regeringen möjlighet att\r\nfördela medel ur Arvsfonden för att stödja frivilligor-\r\nganisationernas arbete för att förhindra barn och ung-\r\ndom att börja använda tobak. Hittills har nästan\r\n8 miljoner kronor fördelats ur Arvsfondens medel.\r\nDet finns alltså möjlighet att stödja arbetet utan att\r\nman nödvändigtvis inför en särskild avgift, och jag\r\ntycker att vi skall gå vidare på den vägen.\r\nJa, det var frågan om de öronmärkta avgifterna.\r\nDet är annars lätt att se att vi faktiskt uppenbarligen\r\nhar ett problem när det gäller beskattningen och pri-\r\nserna på tobak. Jag hoppas att vi inte skall behöva\r\nfatta nya beslut om att sänka priserna såsom man\r\ngjorde tidigare.</pre><pre>Anf.  12  BARBRO WESTERHOLM (fp):\r\nFru talman! Det första gladde mig mycket. Många\r\nländer vill använda prisinstrumentet. Här är det ju på\r\ngång ett arbete inom WHO för att samordna de inter-\r\nnationella insatserna på området. Priset är en avhål-\r\nlande faktor.\r\nProblemet på Folkhälsoinstitutet är ju att man får\r\npengar för så korta perioder så att det blir svängning-\r\nar. Man måste anställa personal och sedan får den gå\r\nför att det inte finns pengar kvar. Jag skulle vilja se en\r\nlite mera långsiktig plan för utnyttjande av Arvs-\r\nfondspengar och annat.\r\nOch sedan skulle jag vilja se en helt annan sak.\r\nMan är ju på väg med en nationell handlingsplan, och\r\ndet har man även i England, vilket framgår av den\r\nbok jag nämnde, Smoking Kills. Förordet där är un-\r\nderskrivet av Tony Blair, som med skärpa understry-\r\nker hur viktigt det är att man nu kraftfullt arbetar för\r\natt förhindra att människor börjar röka och för att\r\nhjälpa människor att sluta röka. Jag skulle alltså öns-\r\nka att vår statsminister skrev under vår nationella\r\nhandlingsplan för tobak, och det hoppas jag att soci-\r\nalministern kan vidarebefordra. Det skulle ha stor\r\nbetydelse.</pre><pre>Anf.  13  Socialminister LARS\r\nENGQVIST (s):\r\nFru talman! Jag vill bara göra en liten kort kom-\r\nmentar om det sista. Jag skall gärna ta kontakt med\r\nstatsministern i det här ärendet. Han har ju den för-\r\ndelen att faktiskt använda varken snus eller cigaretter.\r\nHan är på det viset en föregångare mer än vad jag är!</pre><pre>Överläggningen var härmed avslutad.</pre><pre>4 §  Svar på interpellation 1998/99:172 om hjälp\r\ntill hemlösa</pre><pre>Anf.  14  Socialminister LARS\r\nENGQVIST (s):\r\nFru talman! Ulla-Britt Hagström har i en inter-\r\npellation ställt följande frågor till mig:\r\n· Avser statsrådet att följa skillnaderna mellan olika\r\ngrupper av hemlösa och vidta åtgärder för respek-\r\ntive grupp, t.ex. personer med psykiska funktions-\r\nhinder?\r\n· Kommer forskning att initieras med syfte att finna\r\nsamband mellan psykiska problem och hemlös-\r\nhet?\r\n· Vilket stöd avser statsrådet att ge frivilligorgani-\r\nsationerna i arbetet för de hemlösas situation?</pre><pre>Att det i Sverige finns människor som har pro-\r\nblem med bostad eller är utan bostad är allvarligt. Jag\r\nvill understryka betydelsen av att de olika instanserna\r\ni samhället gör sitt yttersta för att lösa detta problem.\r\nRegeringens målsättning är självklart att alla männi-\r\nskor skall ha tillgång till en god bostad.\r\nKommunernas socialnämnder har det yttersta an-\r\nsvaret för att människor i utsatta situationer får det\r\nstöd och den hjälp de behöver. Kommunerna är med-\r\nvetna om de ökande problemen för de bostadslösa,\r\noch jag vet att det pågår ett intensivt utvecklingsar-\r\nbete för att finna åtgärder för gruppen bostadslösa\r\nsom ofta är svårt utsatta människor. Dessa människor\r\nhar olika behov och önskningar. Därför behövs också\r\nolika åtgärder. Även olika ideella organisationer\r\nkompletterar socialtjänstens arbete på ett beundrans-\r\nvärt sätt.\r\nI regeringens proposition om bostadspolitik för en\r\nhållbar utveckling (prop. 1997/98:119) konstateras att\r\nde styrmedel som kommunerna förfogar över bedöms\r\nvara tillräckliga för att de skall kunna driva en aktiv\r\nbostadspolitik. Regeringen har under de senaste åren\r\nbeslutat om olika åtgärder för att stimulera kommu-\r\nnerna och de ideella organisationerna för att få till\r\nstånd olika åtgärder för de bostadslösa.\r\nI mars 1997 avsattes 30 miljoner kronor ur All-\r\nmänna arvsfonden under en treårsperiod för ideella\r\norganisationers kostnader för att tillsammans med\r\nkommuner utveckla och pröva nya modeller för stöd\r\noch boende för personer med psykiska problem.\r\nI budgetpropositionen för år 1999 föreslog rege-\r\nringen ytterligare 30 miljoner kronor under en treårs-\r\nperiod till nyskapande projekt för bostadslösa. Det\r\nhandlar om att utveckla och pröva olika stödformer,\r\nfinna metoder för lokala inventeringar och uppsökan-\r\nde verksamhet. Storstädernas särskilda problematik\r\nskall beaktas. Stödet skall ges till kommuner och\r\nideella organisationer. Ansökningar om stöd ur dessa\r\n30 miljoner kommer att administreras av den parla-\r\nmentariska kommittén Nya former för stöd åt hemlö-\r\nsa, som regeringen tillsatte den 22 december 1998.\r\nKommitténs uppdrag är att i dialog med berörda\r\nmyndigheter, organisationer och andra föreslå och\r\ninitiera åtgärder som syftar till att skapa en bättre\r\nsituation för de hemlösa och förhindra att hemlöshet\r\nuppstår. Kommittén skall lämna underlag och förslag\r\nför regeringens ställningstagande till fördelning av\r\nprojektmedel.\r\nSocialstyrelsen har i uppdrag att följa frågan om\r\npsykiskt störda hemlösa inom ramen för uppföljning\r\noch utvärdering av psykiatrireformen. Slutrapport\r\nkommer i maj 1999.\r\nRegeringen har också i Socialstyrelsens regle-\r\nringsbrev för 1999 gett Socialstyrelsen i uppdrag att\r\nkartlägga omfattningen av hemlösheten i Sverige och\r\nredovisa de insatser som görs för hemlösa.\r\nRegeringen beslutade den 25 juni 1998 att tillsätta\r\nen bostadssocial beredning med parlamentarisk sam-\r\nmansättning. Ett av uppdragen är att följa utveckling-\r\nen på det bostadssociala området och lämna förslag\r\ntill åtgärder för att stödja särskilt utsatta grupper på\r\nbostadsmarknaden, bl.a. hemlösa, psykiskt störda och\r\nekonomiskt svaga hushåll. Beredningen skall lämna\r\nförslag till åtgärder för den händelse att kommunerna\r\ninte kan uppfylla sitt bostadssociala ansvar.\r\nAvslutningsvis vill jag understryka att regeringen\r\ntar problemen med hemlöshet mycket allvarligt, vil-\r\nket också markeras i regeringsförklaringen. För mig\r\nsom socialdemokrat är kampen mot hemlöshet och\r\nutanförskap därför en av de viktigaste rättvisefrågor-\r\nna inför framtiden. Under de kommande åren skall\r\nfokus i socialpolitiken riktas mot de svagaste i sam-\r\nhället. Jag kommer noga att följa effekterna av de\r\nolika satsningar som planeras eller redan har vidta-\r\ngits.</pre><pre>Anf.  15  ULLA-BRITT HAGSTRÖM (kd):\r\nFru talman! Till de grundläggande behoven hos\r\nmänniskan hör att ha en bostad, en plats som kan\r\nkallas ett hem, en plats som är min tillflyktsort. Det är\r\ndärför en skamfläck för oss politiker att veta att kvin-\r\nnor med psykiska funktionshinder bor på gatan i ett\r\nland som alltid legat högt i välståndsligan.\r\nMycket tyder på att socialtjänsten inte når alla\r\nhemlösa. Ett betydande mörkertal finns. När jag frå-\r\ngar på socialförvaltningen i den kommun där jag\r\nställer samma fråga till polisens arrestvakter får jag\r\nolika svar. Det kan t.o.m. i en medelstor kommun\r\nfinnas dubbelt så många hemlösa som socialförvalt-\r\nningen känner till. Storstadsproblematiken med\r\nhemlöshet förknippad med allvarliga sociala problem,\r\npsykiatrisk och medicinsk problematik har tyvärr fått\r\nspridning ut i hela landet.\r\nJag vill tacka socialminister Lars Engqvist för att\r\njag i dag får ett relativt genomarbetat svar på mina\r\nallvarliga frågor. Jag är dock inte lika förhoppnings-\r\nfull som socialministern att det pågår ett intensivt\r\nutvecklingsarbete för att finna åtgärder för hela grup-\r\npen.\r\nDet figurerar olika uppgifter för gruppen bo-\r\nstadslösa och hemlösa. Som bostadslösa räknas per-\r\nsoner som saknar egen eller förhyrd bostad och som\r\ninte bor i något stadigvarande inneboendeförhållande\r\nsamt dem som är hänvisade till tillfälliga boendeal-\r\nternativ eller är uteliggare.\r\nHemlösa definieras som uteliggare, boende på\r\nhärbärgen i offentlig eller privat regi, boende på ung-\r\nkarlshotell eller i andra bostäder av uppenbart tillfäl-\r\nlig karaktär, boende på hotellhem eller i andra typer\r\nav kategorihus, intagna på institutioner för vård och\r\nboende som saknar bostad vid utskrivningen, tillfäl-\r\nligt boende hos kompisar, osv.\r\nFru talman! Svaret från socialministern är att\r\nkommunerna förfogar över styrmedel som anses\r\ntillräckliga för att driva en aktiv bostadspolitik. Det är\r\ninte detsamma som att kommunerna driver en aktiv\r\nbostadspolitik. När man hör att psykiskt funktions-\r\nhindrade kvinnor t.o.m. är rädda att övernatta i ung-\r\nkarlshotell utan uppsikt blir man beklämd. Jag skulle\r\nvilja vädja till socialministern: Utlys gärna en tävling.\r\nKalla den Sveriges guldkommun - kommunen som\r\nser till människovärdet.\r\nDet är bra att regeringen gett Socialstyrelsen upp-\r\ndraget att kartlägga omfattningen av hemlösheten i\r\nSverige. Det har inte skett sedan 1993 trots att pro-\r\nblemet har ökat år för år. Det är också bra att frivilli-\r\ngorganisationerna ges stöd. Olika kristna organisatio-\r\nner har tagit som sin uppgift att ta hand om samhäl-\r\nlets svagare. Det är också bra att Socialstyrelsen föl-\r\njer den nya gruppen hemlösa, psykiskt funktionshind-\r\nrade personer.\r\nJag har ytterligare en fråga som inte riktigt har fått\r\nsvar. Kommer forskning att initieras med syfte att\r\nfinna samband mellan psykiska problem och hemlös-\r\nhet? Detta har nämligen med människors attityder att\r\ngöra. Vad är det som gör att en psykiskt funktions-\r\nhindrad kvinna t.ex. straffar ut sig från sin lägenhet?\r\nÄr det hennes egna problem? Är det intolerans hos\r\ngrannar? I så fall är det ett ännu djupare problem som\r\nvi måste diskutera i hela samhället alla tillsammans\r\nmed tillsättande av en värdekommission.</pre><pre>Anf.  16  BERNDT EKHOLM (s):\r\nFru talman! Jag har uppmärksammat att det inte är\r\nförsta gången som vi debatterar situationen för de\r\nhemlösa. Det kanske blir en del upprepningar. Men\r\ndet är bra om det får bli det. Det är ett väldigt angelä-\r\nget ämne.\r\nJag kan genast med en gång säga att det är väldigt\r\nbra att socialministern markerar att det är en rättvise-\r\nfråga. Jag skulle som broderskapare vilja säga att jag\r\ngärna vill se en sådan här fråga och många frågor i\r\nsamhället utifrån ett nedifrånperspektiv.\r\nI hur vi behandlar de utsatta människorna i sam-\r\nhället kan vi lite grann mäta sältan i hur vi praktiserar\r\nrättvisa och solidaritet. En sådan här grupp och andra\r\ngrupper som finns i de utslagnas gräns, de utsattas\r\ngräns, eller vilket ord vi vill använda, är väldigt viktig\r\nför hur vi praktiserar politiken. Det är fråga om att\r\nkombinera hjärta och hjärna.\r\nDet är alldeles utmärkt att regeringen nu har gripit\r\nsig an detta också på statlig nivå och att det inte bara\r\nblir ett kommunalt ansvar. De 30 miljonerna och den\r\nparlamentariska kommittén är jättefint, och jag hop-\r\npas mycket på det.\r\nDet är också väldigt bra att Socialstyrelsen nu har\r\nfått i uppgift att göra en ny kartläggning. Den senaste\r\nvar 1993. Nu skall vi komma ihåg att Stockholm har\r\ngjort en år 1996. Den visar i stort sett ett bestående\r\nproblem under 90-talet, även om man har siffror läng-\r\nre tillbaka i tiden som visar på ett större problem.\r\nEftersom vi delvis inte känner situationen så bra\r\när det viktigt med kartläggningen. Över huvud taget\r\när det viktigt med kunskapsinhämtning. Den skall\r\nnaturligtvis också sikta på att vi får in erfarenheter\r\noch olika idéer. Det är delvis den parlamentariska\r\nkommitténs uppgift att se hur man löser problemet\r\nkonkret så att det händer någonting.\r\nDär tror jag att det är väldigt viktigt att hämta er-\r\nfarenheter från utlandet. Det finns säkert en hel del\r\nidéer man kan hämta där. Hjälp till självhjälp är na-\r\nturligtvis en väldigt bra idé som man kan praktisera\r\näven för den här gruppen av människor, att ge dem\r\nsjälvförtroende och att bygga upp egenvärdet.\r\nSkall vi få fram kunskaper är naturligtvis också\r\nforskningen grundläggande, precis som interpellanten\r\nhar sagt. Jag har där en fråga som jag skulle vilja\r\ntesta. Är kanske inte det här problemet så pass stort\r\natt det borde motivera att man samlar kunskapsin-\r\nhämtningen? Man skulle kunna tala om någon form\r\nav nationellt forsknings- och utvecklingscenter, utan\r\natt fixera sig vid ordet center. Man skulle kunna få ett\r\nsamlat grepp över hur situationen ser ut så att vi kan\r\nbli mer duktiga när det gäller att angripa det här pro-\r\nblemet. Jag skulle vilja ställa den frågan till socialmi-\r\nnistern.\r\nJag deltog i en konferens i förra veckan som Bro-\r\nderskapsrörelsen och Sveriges socialförbund hade\r\njust kring den här frågeställningen. Där var det väl-\r\ndigt många idéer som cirkulerade. Jag kan bara näm-\r\nna några som frågor till socialministern.\r\nDen första grundläggande frågan är: Hur ser bo-\r\nstadspolitiken ut ute i landet? Jag är lite rädd för den\r\nsegregation som tilltar av många olika skäl. Det leder\r\nbl.a. till att vi kan fråga oss: Har alla rätt till en god\r\nbostad i verkligheten? Nej, så är det naturligtvis inte.\r\nMånga får lämna sina lägenheter och hamnar i hem-\r\nlöshet på grund av olika skäl. De kanske har förlorat\r\njobbet, har depressioner osv. eller har förlorat sitt\r\näktenskap. Det kan gå väldigt fort.\r\nJag tycker att den utveckling vi nu kan se med\r\nprivatisering på bostadsmarknaden är lite farlig. Vi\r\nhar många exempel på att i det privata beståndet finns\r\ninte särskilt stort intresse för att ta tag i frågan. Bl.a.\r\nhar jag förstått att Nacka kommun är en kommun som\r\ninte har någon allmännytta över huvud taget. De\r\nforslar tydligen över sina problem med de hemlösa\r\ntill andra kommuner. Det kan inte vara rättvist. De\r\nökade skillnaderna slår mot de svaga.\r\nJag skulle gärna vilja att socialministern kom-\r\nmenterade det och också vad det finns för särskilda\r\nboendemiljöer där man kan kombinera sysselsättning\r\noch åtgärder för de bostadslösa så att man får ett\r\naktivt boende. Jag återkommer i nästa omgång med\r\nytterligare några synpunkter.</pre><pre>Anf.  17  LENA OLSSON (v):\r\nFru talman! Som Berndt Ekholm sade här förut\r\ntycker jag att det inte gör någonting att man upprepar\r\nsig, eftersom hemlösheten är ett av de stora proble-\r\nmen.\r\nDet finns statistik sedan 1993. Men i dag finns det\r\nockså många beräkningar som visar att antalet hemlö-\r\nsa ökat och att den sociala situationen för de drabbade\r\nförvärrats. Det här finns lite överallt, och vi ser åter\r\ntiggare på gatan. Jag tycker att det här är väldigt all-\r\nvarligt.\r\nUnder de senaste årens besparingar visade det sig\r\natt de som hade de sämsta förutsättningarna att klara\r\nsig, och som behövde samhällets stöd mest, fick det\r\nän värre. Det kan vi inte acceptera. Därför tycker jag\r\natt det är glädjande att regeringen uppmärksammar\r\nproblemen. Jag tycker också att det är glädjande att\r\nman kallar det för en rättvisefråga.\r\nBland de hemlösa finns en stor del psykiskt sjuka\r\noch missbrukare. Men det finns också en del som inte\r\nhar de här problemen utan som helt enkelt känner sig\r\nförnedrade av myndigheternas behandling. Informa-\r\ntion som jag själv har fått säger att det tillkommer\r\nungdomar som inte har någonstans att ta vägen. Man\r\nsäger också till mig att kategorier som man inte sett\r\nförut har tillkommit de senaste åren.\r\nMan blir illa berörd av att se detta och kan bara\r\nkonstatera att samhället har misslyckats. Man måste\r\ngöra någonting, och en hel del har ju börjat röra på\r\nsig. Man har uppmärksammat problemen.\r\nOrsaken till att antalet hemlösa nu åter ökar och\r\ntill att den sociala situationen för de hemlösa försäm-\r\nras är många. Bl.a. är det psykiatrireformen som kom\r\n1995. Man avvecklade successivt vårdplatser på\r\nsjukhusen och satsade på öppna vårdformer. För\r\nmånga har detta onekligen inneburit en höjd livskva-\r\nlitet, och det är jättebra. Men det finns också problem,\r\nsom dålig samordning mellan sjukvård och kommun.\r\nMänniskor ramlar mellan stolarna på grund av revir-\r\ntänkande och spariver. Detta är oacceptabelt.\r\nJag ställer mig frågan: Var finns den uppsökande\r\nverksamheten eller kompetensen att ta hand om dessa\r\nmänniskor inom exempelvis kommunens hemtjänst?\r\nHar man inte tappat kontrollen över problemet med\r\nde hemlösa? De hemlösas situation är, anser jag, ett\r\nansvar för hela samhället. Det får inte bli ett ansvar\r\nför enskilda organisationer - även om dessa självklart\r\nbehövs som komplement i ett arbete. Det är också\r\nsamhällets ansvar att dessa människor skall få ha en\r\nbostad.\r\nÄr det inte vi politiker, ministern, som måste gri-\r\npa in när vi ser att människor far illa? Vore det inte på\r\nsin plats att regeringen påminner huvudmännen om\r\natt de måste lösa detta? Vore det inte på sin plats att\r\ntillföra ytterligare resurser? Det behövs sannerligen,\r\noch jag tror att det är det problemet bottnar i. Vore\r\ndet inte också på sin plats att väga in normalisering-\r\nsprincipen?</pre><pre>Anf.  18  INGER RENÉ (m):\r\nFru talman! Jag hade för mig att uteliggarna och\r\nde hemlösa fortfarande uppgick till ungefär samma\r\nantal, alltså ungefär 10 000 personer i Sverige varav\r\n4 000-5 000 i Stockholmsområdet, och att de har\r\nvarit ungefär lika många de senaste åren. Men det kan\r\nju hända att den siffran har gått upp lite grann. Det\r\nvet man inte säkert. Däremot vet man säkert att hem-\r\nlösheten har ändrat ansikte. Avsevärt fler i den här\r\ngruppen är psykiskt sjuka, och det är en växande\r\ngrupp. Det är också avsevärt fler kvinnor i den här\r\ngruppen.\r\nDet här är, menar jag, en av de största skandalerna\r\ni Vårdsverige. Det rör människor som har svårt att\r\nhävda sin rätt, som borde få kvalificerad vård för sin\r\npsykiska sjukdom och som ovanpå allt annat också på\r\nolika sätt straffar ut sig från det egna boendet.\r\nSocialministern och jag har diskuterat detta tidiga-\r\nre, för cirka ett halvt år sedan. Jag debatterade också\r\nfrågan flera gånger med förra socialministern Margot\r\nWallström. Varje gång som jag har frågat har jag i\r\nstort sett fått besked om tillsatta utredningar och till-\r\nsatta arbetsgrupper. Varje minister har också talat om\r\natt detta är ett svårt och stort problem som behöver\r\nåtgärdas. Men enligt mitt förmenande hjälper inte\r\nord. Antalet bostadslösa, psykiskt sjuka människor\r\nväxer fortfarande i dag.\r\nSenast socialministern och jag talades vid om den\r\nhär saken lovade jag att förfölja Lars Engqvist med\r\nblåslampa, som jag tror att jag uttryckte det. Jag lo-\r\nvade att återkomma. Och det gör jag i dag. Vilka\r\nreella förbättringar för de psykiskt sjuka, hemlösa\r\nmänniskorna har genomförts?</pre><pre>Anf.  19  Socialminister LARS\r\nENGQVIST (s):\r\nFru talman! Jag tror att det finns en väldig risk om\r\nvi driver debatten om hemlösa till att det nu enbart\r\nhandlar om de psykiskt sjuka. Då är vi tillbaka till en\r\nväldigt farlig utgångspunkt, nämligen att vi tror att\r\nhemlösheten är en fråga om individuella tillkorta-\r\nkommanden. Hemlöshet i Sverige är ett exempel på\r\natt klasskillnaderna och klassamhället kommer tillba-\r\nka.\r\nJag vill erinra mig att när jag studerade svensk\r\n1800-talshistoria såg jag att man började diskutera\r\n1840- och 1850-talens stora sociala problem i Stock-\r\nholm genom att tala om \"de försvarslösa\". Det var\r\nmänniskor som inte hade arbete och inte hade bostad\r\nsom hade kommit till storstaden i en förhoppning om\r\natt skapa ett nytt liv.\r\nI den tidens riksdag fördes en lång diskussion om\r\nvad man borde göra åt de försvarslösa. Det handlade\r\nom allt från moralisk upprustning till att inrätta sär-\r\nskilda sjukstugor. Vad man inte förstod då, och som\r\ndet finns en risk för att vi inte heller förstår i dagens\r\ndebatt, är att det ytterst faktiskt handlar om att fördela\r\nvåra tillgångar; att skapa arbeten, att skapa bostäder,\r\natt skapa delaktighet.\r\nJag har mött många hemlösa som faktiskt inte är\r\npsykiskt sjuka, som inte på något sätt kan bära ett\r\npersonligt ansvar för situationen. De har börjat en\r\nresa ut från samhället med arbetslöshet kombinerat\r\nmed någon skilsmässa kombinerat med ekonomiska\r\nproblem. Till slut står de utan egen bostad, utan ar-\r\nbete och utan ett socialt nätverk som fungerar.\r\nJag tror att det är viktigt att påpeka detta, för de\r\nåtgärder som måste vidtas är faktiskt att återupprätta\r\nen fungerande bostadspolitik, att se till att människor\r\nfår arbete och att se till att människor får stöd för att\r\nhitta sin plats på svensk arbetsmarknad och därmed\r\nen grund för att skapa sig ett socialt drägligt liv.\r\nTill detta kommer, och där håller jag med Inger\r\nRené, att vi också har ett problem med effekterna av\r\npsykiatrireformen. Goda avsikter har inte följts upp\r\nmed de åtgärder som kommuner och landsting är\r\nskyldiga att genomföra. Som svar på Inger Renés\r\nfråga vill jag säga: Ställ gärna frågan när vi har pre-\r\nsenterat vårbudgeten. Det är då vi måste tala om i\r\nvilken mån vi faktiskt vill göra någonting på de här\r\nområdena. Vi återkommer till frågan om vad vi kan\r\ngöra när det gäller att utveckla psykiatrin.\r\nSedan vill jag påpeka att frågorna om forskning\r\noch om vad staten kan göra ytterligare kommer att få\r\nsina svar i de arbeten som nu utförs. De utförs genom\r\nden särskilda parlamentariska kommitté som arbetar\r\nmed hemlösa men också, vilket jag inte nämnde i mitt\r\nförsta inlägg, genom det arbete som skall utföras av\r\nden forskargrupp som skall göra ett socialt bokslut\r\növer 90-talet. En viktig del av deras arbete handlar\r\njust om att skildra 90-talets ekonomiska och sociala\r\nutveckling med utgångspunkt också från dem som\r\nställts vid sidan om, dem som vi kallar för marginali-\r\nserade men som faktiskt är medborgare som har\r\nfråntagits sina grundläggande sociala rättigheter.</pre><pre>Anf.  20  ULLA-BRITT HAGSTRÖM (kd):\r\nFru talman! Först vill jag rikta ett tack till Berndt\r\nEkholm, Lena Olsson och Inger René, som finns med\r\ni den här debatten av samma skäl som jag själv gör.\r\nDet får aldrig bli en partiskiljande fråga att inte tillåta\r\nklasskillnader som ger det här fruktansvärda utfallet.\r\nJag fick ett brev där det stod: Var har du lagt rib-\r\nban - när man ligger under en gran i skogen och ter-\r\nmometern kryper till 30 grader minus, när kronofog-\r\nden med polishjälp kastar ut en på gatan och en som\r\nkan betala för sig flyttar in i stället?\r\nDet finns en risk att vi lägger ribban högre i stor-\r\nstäderna Stockholm, Göteborg och Malmö för att\r\nproblemen verkar vara så oöverstigliga. Men det är\r\nlika kallt i Stockholm som i min hemstad Skövde, där\r\ndet förresten också finns uteliggare. Detta är en fråga\r\nom människovärde, om alla människors lika och\r\nunika värde.\r\nSocialministern säger i sitt svar:\r\n\"För mig som socialdemokrat är kampen mot\r\nhemlöshet och utanförskap därför en av de viktigaste\r\nrättvisefrågorna inför framtiden.\"\r\nVisst, det är helt rätt. Det behöver man inte vara\r\nsocialdemokrat för att säga, eftersom det måste vara\r\nen attitydfråga och en värdegrundsfråga för hela\r\nsvenska folket. Därför är jag glad över att skolminis-\r\nter Ingegerd Wärnersson utsett 1999 till skolans vär-\r\ndegrundsår. Jag hoppas att socialministern också\r\nskulle vilja utse 1999 till värdegrundsåret för boende.\r\nDet handlar om att man skall kunna välja boendeform\r\noch veta att när man söker bostadsbidrag är det ett\r\nbidrag som beslutas för att man skall känna trygghet\r\noch inte ett lån som kastar hela ekonomin över styr\r\nhelt hastigt.\r\nDen forskargrupp som skall se på det sociala bok-\r\nslutet av 90-talet tycker jag är mycket intressant. Och\r\nvi kristdemokrater tror på en värdekommission som\r\nkan diskutera etiska förhållningssätt och grundläg-\r\ngande värden. Säkert skulle man kunna göra mycket\r\nsom den forskargruppen kommer fram till.\r\nFru talman! Jag brukar köpa de bostadslösas tid-\r\nning Situation Sthlm. Det är förskräckligt att det skall\r\nbehöva finnas en sådan, men den finns, och den är\r\nbra. I nr 25 från februari 1999 intervjuas Nicke 36 år\r\noch hemlös:\r\n\"Var sov du i natt?\r\n- Jag sov egentligen inte alls i natt. Gick runt på\r\nstan hela natten och la mig på en bänk på Västra sko-\r\ngens t-bana framåt morgonen.\r\nNär somnade du?\r\n- Vid sju, tror jag.\r\nVad var det sista du tänkte innan du somnade?\r\n- Hoppas att jag får ligga här en stund.\r\nStördes du av något?\r\n- Det är klart. En massa folk. En t-banestation är\r\nväl knappast tyst vid rusningstid.\r\nNär vaknade du?\r\n- Vaknade och vaknade - jag halvslumrade fram\r\ntill halv tio ungefär.\r\nVad var det första du tänkte när du vaknat?\r\n- Jaha, då var det dags att släpa sig i väg igen.\"\r\nI den kartläggning som gjordes 1993 var genom-\r\nsnittsåldern bland de hemlösa 38 år, ungefär som\r\nNicke 36 år. Kvinnorna var yngre än männen. 17 %\r\nav samtliga hemlösa kvinnor hade kvar vårdnaden om\r\nsina barn. Det redovisades också att 30 % av dem\r\nsom hade kontakt med frivilligorganisationerna också\r\nhade rapporterats från socialtjänsten. Men det är ju en\r\ndifferens på 70 %. Detta tyder på att socialtjänsten\r\noch frivilligorganisationerna till största delen har\r\nolika målgrupper. Det är därför viktigt att socialmi-\r\nnistern tydligt markerar de ideella organisationernas\r\nroll. Därför vill jag fråga om socialministern ser de\r\nideella organisationernas roll endast som en komp-\r\nletterande roll eller om han också kan tänka sig att se\r\ndenna roll som en nyckelroll i sammanhanget.</pre><pre>Anf.  21  BERNDT EKHOLM (s):\r\nFru talman! Jag delar socialministerns uppfattning\r\ni fråga om allt som han tog upp, inte minst om den\r\nfungerande bostadspolitiken och de ekonomiska\r\nojämlikheterna. Det är inte mycket att säga om det.\r\nJag hoppas verkligen att socialministern driver på för\r\natt vi skall få ett bra forskningsarbete till stånd, så att\r\ndetta inte utelämnas. Jag tror att det är oerhört viktigt\r\natt veta faktum. Det är också väldigt viktigt att man i\r\ndet arbetet tittar på alla nya initiativ, inklusive den\r\nparlamentariska kommittén, exempelvis den tidning\r\nsom jag också har tagit del. Det är ett kontroversiellt\r\ninslag men mycket spännande, måste jag säga, att\r\nman kan tänka på det sättet när det gäller hjälp till\r\nsjälvhjälp.\r\nJag har inte så mycket tid till förfogande. Därför\r\nfår jag peka på ytterligare någonting som kom fram\r\nvid vår konferens, exempelvis vikten av att man har\r\nen bra uppsökande verksamhet. Det går inte att bara\r\nförlita sig på den traditionella socialtjänsten. De\r\nhemlösa har nämligen inte kapacitet att ta den kontakt\r\nsom behövs i ett sådant fall. Man måste ha en bra och\r\naktiv uppsökande verksamhet. Jag tror att det är oer-\r\nhört viktigt.\r\nEn annan sak som vi talade om var just behovet\r\nav öronmärkta medicinska resurser för de hemlösa.\r\nMan måste inse att det är ett splittrat huvudmanna-\r\nskap i dag och se om man kan göra något åt det. Inte\r\nminst gäller det i fråga om att angripa de psykiska\r\nproblem som är en del av hemlösheten. Jag tror också\r\natt det är viktigt, speciellt i storstäderna, att man byg-\r\nger upp särskilda enheter som kan arbeta med hem-\r\nlöshetsproblematiken.\r\nSlutligen vill jag säga något om frivilligorganisa-\r\ntionerna. Jag tror att de kan göra en stor insats. Men\r\ndet är klart att det finns en fara. Det har ju delvis\r\nblivit så att det är frivilligorganisationerna som får ta\r\nde tunga och svåra fallen, och det kan ju inte vara\r\nrimligt att samhället fallerar på den punkten. Sam-\r\nhället måste ta sig an det tunga och det svåra, och\r\nfrivilligorganisationerna kan sedan på ett integrerat\r\nsätt komplettera och vara en aktiv part i arbetet att\r\ngöra något åt hemlösheten.</pre><pre>Anf.  22  LENA OLSSON (v):\r\nFru talman! Jag tackar ministern för en del av sva-\r\nren. Jag tycker att det är glädjande att höra att denna\r\nfråga i hög grad handlar om fördelning av resurser.\r\nMen jag ställde också en fråga till ministern om\r\nhuvudmannaskapet, alltså om samarbetet, och om det\r\ninte är ett problem. Är det inte vår uppgift att gå in\r\noch peka på samhällets ansvar?\r\nJag ställde också en fråga om ytterligare resurser.\r\nSom jag ser det kommer det att behövas ytterligare\r\nresurser. Perssonpengarna i all ära - det är jättebra att\r\nkommuner och landsting får ytterligare resurser -\r\nmen jag undrar också om dessa pengar verkligen\r\nkommer att räcka.\r\nAnser inte ministern att det största ansvaret skall\r\nvila på samhället när det gäller dessa frågor och att\r\nfrivilligorganisationerna skall ses som ett komple-\r\nment?</pre><pre>Anf.  23  INGER RENÉ (m):\r\nFru talman! Tack socialministern för svaret. Skä-\r\nlet till att jag koncentrerade mig på de psykiskt sjuka\r\nhemlösa i dag är att på den korta tid som jag har till\r\nmitt förfogande hinner jag inte med mycket mer. Jag\r\nhar väckt vidare interpellationer vid tidigare tillfällen.\r\nAlla tycker vi naturligtvis att det är dystert för de\r\nmänniskor som vi talar om i dag. Det är djupt tragiskt\r\natt den ekonomiska utvecklingen i Sverige har gått\r\nbaklänges under de senaste åren. Då är det desto mer\r\nglädjande att se att en kommun som har stora be-\r\nkymmer på detta område, Stockholms kommun, ändå\r\ni år satsar 50 miljoner kronor på bostäder för de\r\nhemlösa.\r\nJag försökte säga att detta inte bara handlar om re-\r\nsursknapphet utan att det också handlar om effekter\r\nsom psykiatrireformen har gett upphov till. Mycket\r\nhar varit bra med den reformen. Men vi vet alla att\r\ndet egna boendet med allt vad det kan innebära också\r\nhar varit svårt för många människor och särskilt för\r\nmänniskor med grava psykiska problem. Kanske\r\nskulle vi i dag i större utsträckning arbeta med och för\r\nolika typer av enskilt boende som psykiatrireformen\r\nger möjligheter till såtillvida att man ordnar gruppbo-\r\nenden, samlingsboenden och olika former av gemen-\r\nsamt ansvar för boendet utan att, vilket är bäst att jag\r\npåpekar, vi kommer tillbaka till de gamla institutio-\r\nnerna som ingen människa ville ha tidigare.\r\nJag efterfrågar fortfarande effekter av regeringens\r\npolitik som snabbare kan ge möjligheter för just de\r\npsykiskt sjuka hemlösa människorna som faktiskt\r\nockså är en växande grupp och därför, tycker jag,\r\nkräver särskilda åtgärder från oss politiker.</pre><pre>Anf.  24  Socialminister LARS\r\nENGQVIST (s):\r\nFru talman! Jag vill först ta upp frågan om frivil-\r\nligorganisationerna. Jag anser att frivilligorganisatio-\r\nnerna kan spela en stor roll, men de bör alltid spela en\r\nkompletterande roll. Vår socialtjänstlagstiftning är\r\nnämligen uppbyggd på ett sådant sätt att kommunerna\r\nhar en skyldighet att trygga människornas tillvaro.\r\nDet betyder omvänt att medborgarna i det här landet\r\nskall kunna vänta sig ett stöd från kommunerna för att\r\nhitta vägarna till en acceptabel tillvaro.\r\nFör att socialtjänsten skall fungera, inte minst på\r\ndetta område, krävs det ett samarbete med frivilligor-\r\nganisationerna. Det krävs det engagemang och de\r\nsärskilda insatser som görs från frivilligorganisatio-\r\nnerna. Jag tror att det skulle vara en fara om vi sade\r\natt vi skall ordna detta med frivilligorganisationernas\r\nhjälp. Då tror jag nämligen att vi förlorar poängen\r\nmed socialtjänstlagen, nämligen att anvisa en skyl-\r\ndighet för varje kommun att garantera medborgarna\r\nen socialt acceptabel tillvaro.\r\nJag tror alltså att en del av problemen är ett resul-\r\ntat av bristande resurser i kommuner och landsting\r\noch naturligtvis också en följd av de ekonomiska\r\nproblem som hanterats på nationell nivå. Därför är\r\ndet, Ulla-Britt Hagström, inte bara en fråga om vilken\r\nvärdegrund vi har. Det blir till slut också en fråga om\r\nresurser. Man måste i så fall vara beredd att anvisa\r\noffentliga resurser för det arbete som kommuner,\r\nlandsting och staten skall utföra. Där tycker jag att\r\nUlla-Britt Hagström har ett problem. Å ena sidan\r\nfinns det ett respektabelt socialt engagemang hos\r\nKristdemokraterna. Å andra sidan deltar de nästan\r\nalltid i kampen för att dra undan samhälleliga resurser\r\n- sänka skatterna och på det viset försvåra det offent-\r\nliga arbetet.\r\nOm vi skall kunna göra någonting åt de här pro-\r\nblemen måste vi först försäkra oss om att kommuner\r\noch landsting har möjlighet att leva upp till de krav\r\nsom vi ställer på dem. Det innebär sannolikt att det\r\nblir svårt att i framtiden se stora skattesänkningar\r\ninom kommuner och landsting. Vi kan redan se hur vi\r\nnu börjar få allvarliga ekonomiska problem i de två\r\nkommuner - en primärkommun och en landstings-\r\nkommun, nämligen Stockholm och Stockholm läns\r\nlandsting - som käckt sänkte skatten därför att de\r\ntrodde att detta på något sätt skall innebära en ny väg\r\nframåt. Nu står man med väldigt stora ekonomiska\r\nbekymmer som man inte vet hur man skall hantera.\r\nSå till frågan om huvudmannaskapet och ansvar-\r\nfördelningen. Jag är inte alldeles säker på att man\r\nbehöver ändra ansvarsfördelningen, men jag tror att\r\ndet också där handlar om att se till att man har resur-\r\nser för att utveckla det ansvar man har. Vi kommer att\r\nfå möjlighet att ta ställning till detta när Socialstyrel-\r\nsen i maj kommer med sin utvärdering av psykiatrire-\r\nformen. Då får vi en bättre helhetsbild och får möj-\r\nligheter att agera. Men det förutsätter - jag är tillbaka\r\ntill vad regeringen kan göra - att vi under året beslu-\r\ntar om en budgetproposition som ger möjlighet att ge\r\nstöd till ett utvecklat arbete när det gäller psykiatrin.</pre><pre>Anf.  25  ULLA-BRITT HAGSTRÖM (kd):\r\nFru talman! Jag vill tacka socialministern för sva-\r\nret. Jag vill också säga att värdegrund och resurser är\r\nstarkt sammankopplade. Offentliga resurser genereras\r\nav en tillväxtpolitik där höjd tillväxt kan ge arbete\r\noch ge den offentliga sidan resurser. Om inte företa-\r\ngen kan erbjuda arbetstillfällen får vi heller inga re-\r\nsurser till den offentliga verksamhet som vi behöver.\r\nDetta ser vi ett tecken på nu.\r\nI Kyrkans Tidning säger en av de kvinnor som\r\nkallas för Guldänglarna och som får rycka ut när inte\r\nsamhället klarar det: Sverige kan inte längre kallas ett\r\nvälfärdsland eftersom inte alla har mat för dagen och\r\nen säng att sova i.\r\nI samma reportage den 25 februari \"I de hemlösas\r\npersonkrets\" uttrycker man att samhällets skyddsnät\r\nglesnar och inte kan fånga upp de svagaste. Många\r\nskulle falla igenom om det inte vore insatser av orga-\r\nnisationer och enskilda. Samtidigt som nätet glesnar\r\nblir de utslagna fler och fler. En av kvinnorna säger:\r\nDet viktiga är inte måltiden som vi ger utan det att vi\r\nbehandlar dem alla som de människor de faktiskt är\r\nfast det knappast syns under all smuts och allt förfall.\r\nJag har samma åsikt som Lars Engqvist, att detta\r\nskall socialtjänsten klara. Men när inte socialtjänsten\r\nklarar det har de ideella organisationerna fått ta en\r\ntung nyckelroll som de inte har fått resurser för.\r\nBostadsföretagen måste ta sitt ansvar. Beräknings-\r\nrutinerna har inte ändrats mycket. Kommunerna\r\nmåste göra uppföljningar om långvarigt psykiskt\r\nfunktionshindrades livsvillkor. En stor del av dessa\r\nhar ingen daglig sysselsättning heller. Framför allt\r\nmåste vi tillsammans utveckla kamratstöd och fadder-\r\nsystem så att det alltid finns någon som man kan\r\nvända sig till för att få hjälp. Därför känns det inte så\r\nbra att vänta på utredningarna, när vi vet att proble-\r\nmen redan finns.\r\nJag säger än en gång till socialministern: Utlys en\r\ntävling om Sveriges guldkommun, kommunen som\r\ntar fasta på människovärdet.</pre><pre>Anf.  26  Socialminister LARS\r\nENGQVIST (s):\r\nFru talman! Jag har bara en kommentar till detta\r\nmed tävling. Om man nu kritiserar riksdagen för att vi\r\nhar en för trög behandlingsordning med förslag som\r\nläggs fram, beslut som skall fattas om budget mot\r\nbakgrund av de utredningar som ger oss en klar bild\r\nav vad vi skall göra, kan jag inte förstå hur man kan\r\ntycka att lustiga tävlingar på något sätt skulle lösa\r\nvåra sociala problem.</pre><pre>Överläggningen var härmed avslutad.</pre><pre>5 §  Anmälan om inkommen faktapromemoria\r\nom förslag från den Europeiska kommissionen</pre><pre>Andre vice talmannen anmälde att följande fak-\r\ntapromemoria om förslag från Europeiska kommis-\r\nsionen inkommit och delats ut till kammarens leda-\r\nmöter:\r\nDirektiv om ändring av direktiv om bestämning\r\nav vilka personer som skall vara betalningsskyldiga\r\nför mervärdesskatt KOM (98) 660</pre><pre>6 §  Hänvisning av ärenden till utskott</pre><pre>Föredrogs och hänvisades\r\nProposition\r\n1998/99:95 till trafikutskottet</pre><pre>Motioner\r\n1998/99:Ub4-Ub8 till utbildningsutskottet</pre><pre>7 §  Bordläggning</pre><pre>Anmäldes och bordlades\r\nArbetsmarknadsutskottets betänkande\r\n1998/99:AU6 Vissa frågor om jämställdhet</pre><pre>Konstitutionsutskottets betänkande\r\n1998/99:KU15 Personuppgiftslagen</pre><pre>Försvarsutskottets betänkanden\r\n1998/99:FöU2 Kustbevakningen, m.m.\r\n1998/99:FöU4 Totalförsvarsplikten</pre><pre>Näringsutskottets betänkande\r\n1998/99:NU7 Vissa regionalpolitiska frågor</pre><pre>8 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 4 mars</pre><pre>1998/99:421 av Berit Jóhannesson (v) till försvarsmi-\r\nnistern\r\nStödköp från försvarsindustrin\r\n1998/99:422 av Viviann Gerdin (c) till finansminis-\r\ntern\r\nMoms på dans\r\n1998/99:423 av Inger Strömbom (kd) till finansmi-\r\nnistern\r\nAvgångsvederlag till verkställande direktörer och\r\ngeneraldirektörer</pre><pre>den 5 mars</pre><pre>1998/99:424 av Margareta Viklund (kd) till för-\r\nsvarsministern\r\nMakedonien\r\n1998/99:425 av Chatrine Pålsson (kd) till socialmi-\r\nnistern\r\nPKU-registret\r\n1998/99:426 av Dan Ericsson (kd) till kulturminis-\r\ntern\r\nBorghamn\r\n1998/99:427 av andre vice talman Eva Zetterberg (v)\r\ntill statsrådet Pierre Schori\r\nMänskliga rättigheter i Colombia</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 9 mars.</pre><pre>9 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 4 mars</pre><pre>1998/99:391 av Gudrun Lindvall (mp) till miljömi-\r\nnistern\r\nÄmnen i skumplast\r\n1998/99:406 av Gudrun Lindvall (mp) till miljömi-\r\nnistern\r\nKoldioxidutsläpp</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 9 mars.</pre><pre>10 §  Kammaren åtskildes kl. 10.15.</pre><pre>\r\nFörhandlingarna leddes av andre vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}