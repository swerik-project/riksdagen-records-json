{"dokumentstatus":{"dokument":{"hangar_id":"2348390","dok_id":"GP0995","rm":"2001/02","beteckning":"95","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"95","slutnummer":"0","datum":"2002-04-15 00:00:00","systemdatum":"2005-10-27 12:56:01","publicerad":"2002-04-15 00:00:00","titel":"Riksdagens snabbprotokoll 2001/02:95 Måndagen den 15 april","subtitel":null,"status":null,"htmlformat":null,"relaterat_id":null,"source":"webbnav","sourceid":"{093D2BAB-918D-4215-A8C1-26E7C0560198}","dokument_url_text":"http://data.riksdagen.se/dokument/GP0995/text","dokument_url_html":"http://data.riksdagen.se/dokument/GP0995","dokumentstatus_url_xml":"http://data.riksdagen.se/dokumentstatus/GP0995","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2001/02:95</div>\r\n<div class=\"sidhuvud_datum\">Måndagen den 15 april</div>\r\n<div class=\"sidhuvud_klockslag\">Kl. 10.00 - 14.21</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>------------------------------------------------</pre><pre>1 §  Bordläggningsdebatt med anledning av\r\nvårpropositionen</pre><pre>Anmäldes proposition 2001/02:100\r\n2002 års ekonomiska vårproposition</pre><pre>Finansministern överlämnade 2002 års ekonomis-\r\nka vårproposition 2001/02:100.\r\nAnf.  1  Finansminister BOSSE RING-\r\nHOLM (s):\r\nFru talman! Den ekonomiska vårpropositionen\r\nsom regeringen presenterar i dag sätter punkt för den\r\ngångna mandatperiodens budgetförslag.\r\nUnder mandatperioden har Sverige gått från un-\r\nderskott till överskott i den offentliga ekonomin.\r\nUnder mandatperioden har Sverige nått målet om\r\nen halverad arbetslöshet.\r\nUnder mandatperioden har 320 miljarder kronor\r\nbetalats av på statsskulden.\r\nDen politiska bilden har förändrats radikalt. Vi\r\nhar gått från budgetsanering till reformpolitik. Eko-\r\nnomin har växt med 10 % sedan det förra valet. Vi\r\nhar skapat utrymme för reformer på 90 miljarder\r\nkronor. Vi har sänkt skatten med 60 miljarder. Vi har\r\nskapat 240 000 nya jobb och över 100 000 nya före-\r\ntag.\r\nFru talman! Det gångna året har varit dramatiskt,\r\nframför allt i världspolitiken men också ekonomiskt.\r\nNär jag stod här förra våren var det tydligt att en\r\navmattning i den internationella konjunkturen var\r\nunder uppseglande. Många trodde då att avmattning-\r\nen skulle bli relativt mild och att läget skulle bli bättre\r\nunder hösten. Det blev inte så. Händelserna den 11\r\nseptember kunde ingen förutspå. Förutom att de ska-\r\npade ett direkt lidande för tusentals människor påver-\r\nkade de också ekonomin. Återhämtningen kom av\r\nsig. Konjunkturavmattningen fördjupades och för-\r\nlängdes.\r\nDet verkar i dag som om vi har passerat det värs-\r\nta. Ekonomin är på väg att långsamt stärkas. Faran är\r\ninte över, men det värsta är sannolikt över. Det finns\r\ndock ett stort orosmoln som följer av den nuvarande\r\nutvecklingen i Mellanöstern.\r\nUnder det gångna året har det varit av avgörande\r\nbetydelse att vi har haft ordning och reda i ekonomin.\r\nVi har kunnat möta konjunkturavmattningen med\r\nåtgärder för jobben och för att stärka efterfrågan.\r\nArbetslösheten har hållits nere. Vi har kunnat genom-\r\nföra de reformer vi utlovat: maxtaxan, mer pengar till\r\nvården, satsningar på skolan och högskolan, höjda\r\nbostadsbidrag och sänkt skatt för löntagare och pen-\r\nsionärer.\r\nDet är inte en slump eller självklarhet att Sverige\r\nhar kunnat behålla överskotten i de offentliga finan-\r\nserna, klarat sig utan nedskärningar och undvikit en\r\nökning av arbetslösheten. Tvärtom är det ett resultat\r\nav de senaste årens ekonomiska politik. Det är något\r\nsom vi har arbetat hårt för att uppnå. Det är en direkt\r\nföljd av den budgetsanering som var nödvändig att\r\ngenomföra under andra halvan av 90-talet. Vi har\r\narbetat hårt, och vi har också lyckats.\r\nEtt bevis på det är att Sveriges kreditvärdighet i\r\nförra veckan uppgraderades av kreditvärderingsinsti-\r\ntutet Moodys till absolut högsta betyg. Uppgradering-\r\nen är ett betyg på styrkan i de offentliga finanserna.\r\nDet är ett bra besked att få inte bara för en finansmi-\r\nnister utan för hela svenska folket.\r\nSverige utnyttjade de goda åren väl. Vi skaffade\r\noss marginaler som kommit väl till pass under året\r\nsom gått. I jämförelse med andra länder står svensk\r\nekonomi stark. Vi har tillsammans med Luxemburg\r\noch Finland det största överskottet bland EU-länderna\r\nnär det gäller den offentliga ekonomin. Förra året\r\nhade vi ett överskott på nära 5 % samtidigt som\r\nEMU-länderna i genomsnitt hade över 1 % i under-\r\nskott. Vi har råd att föra EU:s mest expansiva finans-\r\npolitik samtidigt som vi har överskott i de offentliga\r\nfinanserna. De flesta andra EU-länder kan inte sti-\r\nmulera ekonomin på samma sätt utan tvingas låna.\r\nFru talman! Den offentliga ekonomin i Sverige är\r\nsolid, men Sverige har också goda utsikter för framti-\r\nden. Jämfört med EU ligger vi bra till på de flesta\r\nområden. Av 13 indikatorer som EU har listat som\r\nsärskilt viktiga för ländernas konkurrenskraft och\r\ntillväxtpotential får Sverige fyra guldmedaljer. Det är\r\nfler än något annat land. Räknar man ihop samtliga\r\nindikatorer som mäts i den s.k. Lissabonprocessen\r\nkan man konstatera att Sverige tar medalj, dvs. kom-\r\nmer på första, andra eller tredje plats, när det gäller\r\n16 av totalt 42 indikatorer. Det är mer än något annat\r\nland.\r\nDet finns också andra tecken på att färdriktningen\r\när rätt. Realinkomsterna har ökat kraftigt. Under\r\ntreårsperioden 1999 till 2002 ökade realinkomsterna\r\nmed över 12 %. I år väntas ökningen bli nästan 5 %.\r\nEn sådan kraftig ökning av hushållens inkomster har\r\nbara inträffat ett fåtal gånger under det senaste decen-\r\nniet.\r\nSocialbidragsberoendet minskar. Antalet socialbi-\r\ndrag har de senaste tre åren minskat med en tredjedel\r\nfrån 120 000 till 90 000. Vi är på väg mot regeringens\r\nmål om att halvera socialbidragsberoendet till 2004.\r\nVälfärdspolitiken fungerar. I den välfärdspolitiska\r\nanalys som publiceras i vårpropositionen kan man se\r\natt klyftorna i samhället minskar dramatiskt genom\r\ninsatser inom områdena skatter, transfereringar och\r\nkonsumtion av offentliga tjänster, dvs. vård, skola,\r\nomsorg och bostäder.\r\nDet är kort sagt ordning och reda i ekonomin.\r\nFörutsättningarna inför framtiden är goda. Politiken\r\nligger fast. Vi socialdemokrater vill fortsätta att ta\r\nansvar för ekonomin och driva en politik som ökar\r\nrättvisan.\r\nInför valet 1968 - jag menar 1998 - ställde Soci-\r\naldemokraterna upp sex vallöften.\r\nDet första löftet var att betala av på statsskulden.\r\nDet har vi gjort med 320 miljarder kronor under peri-\r\noden. Vi har gått från en nettoskuld till en nettoför-\r\nmögenhet för Sverige.\r\nDet andra löftet var att öka sysselsättningen och\r\nsatsa mer på utbildning. 240 000 fler jobb har ska-\r\npats. Arbetslösheten har halverats. 100 000 nya plat-\r\nser har också tillkommit i högskolan under perioden.\r\nDet tredje löftet var att anställa fler i vården, sko-\r\nlan och omsorgen. Antalet anställda har ökat med\r\növer 40 000 på de här områdena. Till det kommer\r\nytterligare tiotusentals jobb som har att göra med\r\nvård, skola och omsorg som sker i privat regi och\r\nbetalas av den offentliga sektorn.\r\nDet fjärde löftet var att höja pensionerna och öka\r\nbostadstillägget. Vi har höjt pensionerna, och vi har\r\nhöjt bostadstillägget. Sedan 1999 räknas pensionerna\r\nupp med det fulla prisbasbeloppet. Bostadstillägget\r\nför pensionärer har höjts under perioden från 83 % till\r\n91 % av bostadskostnaden.\r\nDet femte löftet var att införa maxtaxa på dagis\r\noch fritis. Det har vi gjort. Alla Sveriges kommuner\r\nutom två borgerligt styrda har valt att införa maxtax-\r\nan.\r\nVårt sista löfte var att höja barnbidraget till\r\n950 kr. Även detta har vi genomfört.\r\nUtöver att uppfylla alla dessa vallöften har vi ock-\r\nså kunnat göra fler saker. Vi har höjt golvet och taket\r\ni a-kassan. Vi har reformerat arbetsskadeförsäkring-\r\nen. Studiestödssystemet har förbättrats kraftigt. Stora\r\nsatsningar har gjorts för att skapa ett ekologiskt håll-\r\nbart samhälle. Den gröna skatteväxlingen har tagit ny\r\nfart.\r\nDe äldre har prioriterats genom förbehållsbelopp,\r\nmaxtaxa inom äldreomsorgen och ett högkostnads-\r\nskydd i tandvården. Skattesänkningar riktade mot låg-\r\noch medelinkomsttagare har genomförts. Företags-\r\nskatter och fastighetsskatt har sänkts. Förmögenhets-\r\nskatten har sänkts genom att fribeloppet har höjts\r\nkraftigt.\r\nFru talman! Vi är stolta över det som har uppnåtts\r\nunder de senaste fyra åren. Den socialdemokratiska\r\nregeringen har hållit sina löften och mer därtill, men\r\nvi är inte nöjda. Vi socialdemokrater har en vision om\r\nett rättvist och solidariskt samhälle, där barn har\r\nsamma möjligheter oavsett vilka deras föräldrar är,\r\ndär alla människor kan leva rika och utvecklande liv\r\nutifrån sina egna önskemål och drömmar.\r\nPå Socialdemokraternas partikongress i höstas\r\ntogs nya steg mot vårt mål om ett mer rättvist sam-\r\nhälle. Vi vill sätta kampen för jobben främst. Syssel-\r\nsättningen ska fortsätta att öka och arbetslösheten\r\nminska, och fler företag ska startas. Detta är alltid\r\nnummer ett på dagordningen för en socialdemokratisk\r\nregering.\r\nVi vill stärka tillväxten genom ökad konkurrens i\r\nnäringslivet och ökade investeringar i utbildning och\r\nkunskap. Vi vill höja taken i sjuk- och föräldraförsäk-\r\nringen. Vi vill förbättra sjukvården, korta köerna och\r\ninföra gratis sjukvård för barn. Vi vill införa en natio-\r\nnell vårdgaranti. Vi vill höja taket i a-kassan. Vi vill\r\npå sikt införa ett högkostnadsskydd för alla i tandvår-\r\nden.\r\nVi vill arbeta för att förskolan på sikt ska bli helt\r\navgiftsfri. Vi vill fortsätta att sänka skatterna för låg-\r\noch medelinkomsttagare. Vi vill fortsätta att bygga ut\r\nvälfärden och öka resurserna för vården, skolan och\r\nomsorgen. I vårpropositionen presenterar vi planer\r\noch reformer för 2003 för 17 miljarder kronor och för\r\n2004 för 12 miljarder kronor.\r\nPå samma sätt som under den gångna mandatperi-\r\noden är den absoluta förutsättningen för att förbätt-\r\nringar och reformer ska kunna genomföras dels ord-\r\nning och reda i ekonomin,  dels en god och hållbar\r\nekonomiskt tillväxt.\r\nJag har nu i korthet redogjort för regeringens be-\r\ndömning av det ekonomiska läget och för huvuddra-\r\ngen i den ekonomiska vårproposition som regeringen\r\ni dag lägger fram för riksdagen. Låt mig också så här\r\nnär den sista stora ekonomiska propositionen lämnas\r\ntill riksdagen tacka riksdagen och dess ledamöter för\r\nett gott samarbete. Vi har skäl att känna stolthet över\r\nde beslut som vi har fattat.\r\nLåt mig till sist rikta ett särskilt tack till företrä-\r\ndarna för Vänsterpartiet och Miljöpartiet för ett bra\r\nsamarbete med att ta fram årets vårproposition liksom\r\nunder hela mandatperioden. Det har fungerat utomor-\r\ndentligt väl.\r\n(Applåder.)</pre><pre>Anf.  2  GUNNAR HÖKMARK (m):\r\nFru talman! Finansministern inledde med att nu\r\nsätta punkt för den socialdemokratiska regeringsperi-\r\noden. Jag vill gärna instämma i det. Det kom också\r\nfram att det inte finns så mycket mer som man vill\r\ngöra. Men det finns mycket som vi skulle kunna göra\r\ni Sverige för att se till att fler människor kommer i\r\narbete och för att sjukfrånvaron pressas ned så att fler\r\nmänniskor kan komma till jobbet. Det finns mycket\r\nvi kan göra för att Sverige ska kunna ha en tillväxt-\r\nkraft i hela landet och för att vända på den utflyttning\r\nav investeringar och företagande som vi ser i dag.\r\nDet finns så oerhört mycket som vi skulle kunna\r\ngöra för att förbättra välfärden för enskilda männi-\r\nskor, så att man själv kan välja hur man ska utforma\r\nsin vardag. Det finns mycket som vi skulle kunna\r\ngöra för att konsekvent och målmedvetet sänka skat-\r\ntetrycket så att Sverige kan stå starkt i en global eko-\r\nnomi med alltmer av internationell konkurrens men\r\nockså av stora möjligheter.\r\nIngenting av detta görs, men det kan göras genom\r\nförändringar av olika slag. Det som i själva verket\r\nhänder för regeringens del - det framgick i finansmi-\r\nnisterns bedömning av hur ekonomin hade utvecklats\r\n- är i grunden att när det går bra i den internationella\r\nkonjunkturen är det regeringens förtjänst att det går\r\nbra i Sverige men när det går dåligt på grund av den\r\ninternationella konjunkturen beror det på den ameri-\r\nkanska ekonomin. Det finns ett slags geografisk skala\r\ninbyggd i den ekonomiska politikens ansvarsfördel-\r\nning: Ju sämre det går, desto längre bort från Bosse\r\nRingholm ligger ansvaret.\r\nMen riktigt så är det inte, för om man säger så av-\r\nhänder man sig möjligheterna till de förändringar och\r\nreformer som ligger i våra egna händer för att stärka\r\ntillväxtkraften. Det finns, fru talman, ingenting i vår-\r\npropositionen om hur man ska vända utflyttningen av\r\nföretagsägande och investeringar. En av de mest\r\ndramatiska förändringar som i dag sker i svensk eko-\r\nnomi finns inte ens nämnd som ett problem. Företag\r\nflyttar ut dagligen. Vi har haft ett utflöde netto om\r\n350 miljarder av investeringar under 90-talet. Det är\r\nlika mycket som det svenska näringslivets bruttoinve-\r\nsteringar under förrförra året.\r\nMen detta problem finns inte i vårpropositionen.\r\nDet innebär också, fru talman, att regeringen inte har\r\nnågon politik för att möta detta problem.\r\nFru talman! Finansministern berömmer sig också\r\nav att man har bekämpat arbetslösheten. Men, fru\r\ntalman, vi har från högkonjunkturen med oss en re-\r\nkordhög arbetslöshet. Så hög har den aldrig tidigare\r\nvarit i modern tid. Är det någonting att vara stolt\r\növer? Är det något att vara stolt över att arbetslöshe-\r\nten i själva verket nästan närmar sig 1 miljon männi-\r\nskor? Den motsvarar 16 % om vi räknar in alla dem\r\nsom är i åtgärder, de latent arbetslösa och de deltids-\r\narbetslösa.\r\nJag ställer till Bosse Ringholm frågan: Är ni stol-\r\nta? Jag skulle vilja påstå att ni är trötta men liknöjda.\r\nI själva verket skyler ni över detta problem och säger\r\natt det inte är så stort. Ni kommer säkerligen att säga\r\ntill oss när vi tar upp arbetslöshetens problem att vi\r\nsvartmålar. Men vi kommer faktiskt att ta upp ett av\r\nde mest grundläggande problemen i svensk ekonomi,\r\nför det handlar om 1,4 miljoner människor som inte\r\ngår till jobbet på grund av att de är förtidspensionera-\r\nde eller långtidssjukskrivna eller saknar jobb.\r\nNi må hur mycket ni vill säga att det är svartmål-\r\nning, men i själva verket är det ni, Bosse Ringholm,\r\nsom svartmålar möjligheterna att göra någonting. Ni\r\nhar satt punkt för insatserna. Ni har gett upp, för ni\r\nsäger nu att ni har lyckats i kampen mot arbetslöshe-\r\nten. Det är bedrövligt eftersom detta är ett av de vik-\r\ntigaste skälen till att Sverige nu fortsätter sin efter-\r\nsläpning.\r\nFinansministern tog över huvud taget inte upp det\r\nsom är det allra största problemet både på arbets-\r\nmarknaden och i de offentliga finanserna, nämligen\r\nden växande sjukfrånvaron. Sedan 1997 har kostna-\r\nderna för sjukpengen ökat med 25 miljarder, men\r\nman gör inte något. Man har i höstas upprättat en\r\nhandlingsplan om elva punkter som innefattar tre-\r\npartssamtal, nationella mål osv., men man gör inte\r\nnågot.\r\nStatsministern har sagt att man ska göra någon-\r\nting. Han sade: \"Eventuellt presenterar vi det före\r\nvalet, eller efter valet.\" Det är lika med ett konstate-\r\nrande att man inte har någonting att komma med just\r\nnu, för annars hade det ju kunnat finnas med här.\r\nSjukfrånvaron ökar dagligen med 25 miljoner\r\nkronor i kostnader, men själva ökningen för 1997\r\nmotsvarar mer än den öppna arbetslösheten. Ändå gör\r\nman inte något. Jag skulle vilja ställa några frågor till\r\nBosse Ringholm. Det går bra att skylla på den ameri-\r\nkanska ekonomin, men vi sade i höstas att ni hade\r\nlåtsats om tillväxten och att ni inte gör någonting för\r\natt vända på utvecklingen när det gäller företagandet\r\noch arbetslösheten. Vad ska ni vara stolta över i ett\r\nläge när sjukfrånvaron har ökat med mer än den öpp-\r\nna arbetslösheten? Hur ska ni kunna öka sysselsätt-\r\nningen om ni inte gör något åt detta problem? Och\r\nhur kan en finansminister komma till riksdagen utan\r\natt över huvud taget linjera upp en politik för det som\r\när det i särklass största ekonomiska och mänskliga\r\nproblemet i vårt samhälle?\r\nDet har inte heller kommit plötsligt. Det har fun-\r\nnits under mycket lång tid. Vi har i alla fall tagit upp\r\ndet. Ni säger att ni är stolta och nöjda, men ni är i\r\nsjälva verket trötta och liknöjda. Det frapperande är\r\natt socialdemokratin inom dessa kärnområden, som\r\nhandlar om välfärdens och tillväxtens möjligheter,\r\növer huvud taget inte har någon politik.\r\nStatsministern har gjort följande kommentar till\r\natt vi förra året hade ett rekordhögt skattetryck: Det\r\nska ned till 50 %. Vi hade förra året ett världsunikt\r\nskattetryck om 53,7 %, som driver ut företagandet.\r\nMan har också tidigare år efter år sagt att det ska ned\r\ntill 50 %, så det var ingen nyhet. Nyheten är att det\r\nblir tvärtom.\r\nMen så fick han också frågan: Hur ska ni göra för\r\natt sänka skattetrycket med mer än 4 %? Och då sade\r\nhan: Vi ska inte göra något, bara vänta och se.\r\nDå slog det mig, fru talman, att jag kanske har\r\nhaft fel. Regeringen kanske trots allt har en ideologi\r\nför att möta de ekonomiska problemen: att inte göra\r\nnågot, den s.k. Kronblomssocialismen, nämligen att\r\nman ligger på soffan och inte gör något. Men det är\r\ntrötthetens och liknöjdhetens politik.\r\nVi kan ta upp problem för enskilda människor:\r\narbetslösheten, det faktum att Sverige släpar efter i\r\nden ekonomiska utvecklingen och det faktum att ni på\r\nregeringssidan har tappat greppet om de statliga fi-\r\nnanserna. I den delen av ekonomin där det är ni som\r\nhar ansvaret växer underskottet. Enligt era egna siff-\r\nror blir det underliggande underskottet 40 miljarder\r\nkronor nästa år. Enligt Ekonomistyrningsverket blir\r\ndet 60 miljarder. Är det något att vara stolt över, eller\r\när det inte trötthetens och liknöjdhetens politik?\r\nFru talman! Regeringen byggde budgeten för\r\ndetta år på låtsassiffror. Vi sade det i höstas. Man lade\r\nin utgifter som nu leder till växande utgiftsutveckling\r\noch större underskott i statens finanser än vad en\r\nansvarsfull politik hade kunnat leda till. Ni har inte\r\ngjort någonting åt den arbetslöshet vi faktiskt har,\r\nutan ni är nöjda med hur ni har bekämpat den. Men\r\nden är likväl större än vad som är rimligt och accep-\r\ntabelt i ett tillväxtsamhälle och ett humant samhälle.\r\nJag ställer mig frågan: Varför redovisar ni ingen\r\npolitik för detta? I slutet av 80-talet var socialdemo-\r\nkraterna också mycket nöjda med att allting gick bra i\r\nden internationella konjunkturen och gjorde inte nå-\r\ngot.\r\nNi kommer att få finna er i att i den här valrörel-\r\nsen möta en opposition som kan göra något. Vi är inte\r\növerens med er om att arbetslösheten inte är något\r\nstörre problem längre. Vi är inte överens om att före-\r\ntagsutflyttningen inte är något större problem. Vi är\r\ninte överens om att samhället ska byggas på att staten\r\ntar över mer och mer.\r\nVi vill bygga en politik som ger ökat utrymme för\r\nenskilda människor att forma sin välfärd, som tar vara\r\npå det som är företagandets möjligheter. Vi vill stärka\r\nföretagsutvecklingen i Sverige så att företag, huvud-\r\nkontor och forskning flyttar hit. Vi ska vända på en\r\nutveckling som släpar efter för Sverige, och vi ska se\r\ntill att Sverige kan bli en ledande nation inom väl-\r\nfärdstjänsterna med en större trygghet för enskilda\r\nmänniskor men också mycket större möjligheter. Och\r\nvi ska byta regeringspolitik från politiken att inte göra\r\nnågot till att göra någonting för att göra det bästa.\r\nDen politiken kommer vi att presentera i vår motion,\r\noch den politiken kommer ni att få möta i valkam-\r\npanjen. Vi vill göra något när ni är trötta och liknöjda.\r\n(Applåder.)</pre><pre>Anf.  3  HANS ANDERSSON (v):\r\nFru talman! Nej, Hökmark, vi är inte trötta i majo-\r\nriteten! I finansplanen sägs att nu krävs ekonomisk\r\nsåväl som politisk uthållighet. Det är viktigt. Under\r\nmandatperioden har många spått det röd-gröna sam-\r\narbetets krasch, men de har fått fel. Jag vill tacka för\r\ngott och arbetsamt gemensamt knog. Det har ibland\r\nkrävt politisk och ofta fysisk uthållighet för att klara\r\nav det.\r\nVänsterpartiet tog efter valet 1994 ansvar för en\r\npolitik som drog Sverige ur det statsfinansiella moras\r\noch det massarbetslöshetens elände som Bildtregimen\r\nlämnade efter sig. Arbete och rättvisa stod högt på\r\nagendan. Regeringens äventyr med Centern ledde fel\r\nunder några år, men efter 1998 års val har vi återställt\r\nde flesta misstagen. Grundtrygghetens 75-\r\nprocentsnivå har övergivits, tre fjärdedelar av de\r\norättvisa egenavgifterna är kompenserade, kommun-\r\nsektorn har återfått resurser, taken i socialförsäkring-\r\nen kommer att bli tio basbelopp till 2003 och a-\r\nkassan har stärkts. Med Vänstern i samarbetet kan\r\nfackföreningsrörelsen känna sig trygg. Som sagt:\r\npolitisk uthållighet var ordet.\r\nDet är ett viktigt besked i denna vårproposition att\r\nde utlovade reformerna för de närmaste åren ligger\r\nfast. Under mandatperioden har vi, trots en rejäl av-\r\nbetalning på statsskulden, tagit beslut om reformer\r\nmotsvarande 70 miljarder i utgifter och ungefär lika\r\nmycket i skattesänkningar. Vi har också skatteväxlat\r\n7 miljarder för miljöns skull.\r\nI år blir det utgiftsreformer för 21 miljarder och\r\n27 miljarder i rättvisa skattesänkningar. 2003 aviseras\r\nreformer för 17 miljarder och 2004 ytterligare 12. Om\r\ndet finns plats för vidare skattesänkningar får man väl\r\nse i höst. Reformerna handlar om jobb, utbildning,\r\nvälfärd, rättvisa, miljön och internationell solidaritet.\r\nÄr det någon som tror på reformer av den omfatt-\r\nningen och med den inriktningen utan Vänsterpartiets\r\nmedverkan?\r\nSysselsättningsmålet är det övergripande i den\r\nekonomiska politiken. Hökmark, vi i Vänsterpartiet är\r\ninte nöjda så länge vi har en så hög arbetslöshet som\r\nvi har i dag. Alla krafter ska inriktas på att höja sys-\r\nselsättningen och öka antalet arbetade timmar. Målet,\r\n80 % reguljär sysselsättning 2004, ska nås. Sjuk-\r\nskrivna måste tillbaka till arbetslivet och inte försvin-\r\nna in i förtidspensioneringen. Jobben kommer först!\r\nDet tvåprocentiga finansiella överskottsmålet\r\ngäller en hel konjunkturcykel. Den goda ekonomiska\r\nutvecklingen ger möjlighet att stimulera sysselsätt-\r\nningen. Kommunsektorn kräver ökade ekonomiska\r\nresurser. Vi kan ju börja med att permanenta det extra\r\nstöd på 3 miljarder som riksdagen beslöt om förra\r\nveckan, så att kommunerna orkar betala sina anställda\r\näven åren framöver. Ekonomisk uthållighet, sade vi\r\nju, finansministern!\r\nÅtgärder behövs för ökad tillväxt i många regio-\r\nner. Varsel och nedläggningar drabbar ojämnt över\r\nlandet beroende på hur sårbar näringslivsstrukturen\r\när. Det kan inte vara rimligt att anställda och kommu-\r\nner ska bära bördan av näringslivets omstrukturering\r\neller att omställningsbesluten ska tillåtas fattas i pri-\r\nvata bolagsstyrelser utan samhällsansvar. Motala,\r\nDegerfors och Gislaved symboliserar en förlegad\r\nmaktordning i näringslivet. Demokratiska anspråk\r\nkräver reformer vänsterut, Hökmark! Omställnings-\r\nförsäkringar, omstruktureringsfonder med samhällsin-\r\nflytande och förstärkta fackliga positioner inom ar-\r\nbetsrätten är viktiga inslag. Vänstern har förslagen\r\noch de borgerliga endast passivitet. Snart är jag nog\r\nenig också här med Bosse Ringholm - lite uthållig-\r\nhet, bara!\r\nEn regional innovationspolitik måste till för att\r\nmodernisera näringslivet. Vi ska höja kompetensni-\r\nvån, stärka entreprenörsandan och samverka med\r\nhögskolan. Riskkapital behövs även ute i regionerna,\r\noch konkurrensen måste skärpas. Vänsterpartiet har\r\nlagt fram en rad förslag för att främja de mindre fö-\r\nretagens verksamhet, t.ex. när det gäller generations-\r\nskiften, skattetilläggen, schablonbeskattning, 3:12-\r\nregler, Pomperipossaskatten, förenklingsregler och\r\nlindring av sjuklöneperioden. Nästa mandatperiod\r\ninleder vi med ett rejält småföretagar- och innova-\r\ntionspaket, inte sant, finansministern?\r\nFru talman! Sveriges ekonomi är stark. De bud-\r\ngetpolitiska målen har klarats med råge. Därför hade\r\nvi handlingsfrihet när den internationella ekonomin\r\ntappade fart. Vi slapp nödbroms och reformslakt.\r\nSysselsättningen har stannat av, t.o.m. minskat något,\r\nmen långt mindre än i de allra flesta andra länder -\r\ntrots raset inom telekomindustrin och Ericsson. Det är\r\ninte konstigt att Moodys höjde Sveriges kreditbetyg\r\nhäromveckan.\r\nDen kritik som borgerligheten riktar mot den eko-\r\nnomiska politiken är missriktad. Ja, Hökmark, ni\r\nsvartmålar de offentliga finanserna, och ni döljer\r\nfakta. Ni vill inte se att den offentliga skulden mins-\r\nkar dramatiskt som andel av BNP. Ni vill inte se att\r\nutgiftstaken minskar med fem procentenheter som\r\nandel av BNP, även om de höjts med 137 miljarder\r\nkronor mellan 1997 och 2004. Ni vill inte se att skat-\r\ntekvoten successivt minskar fram till 2004, bortsett\r\nfrån förra året, då rena periodiseringseffekter förryck-\r\ner bilden, och det vet Hökmark mycket väl. Att sys-\r\nselsättningen ökat med 240 000 jobb sedan 1998\r\nbagatelliserar ni, och att reallönerna utvecklas histo-\r\nriskt bra likaså.\r\nKonjunkturbedömare, företag och hushåll gör en\r\nhelt annan bedömning än den ni torgför. På det sättet\r\nbidrar ni egentligen bara till det meningslösa politi-\r\nkerkäbblet, som folk tycker så hjärtligt illa om. Men\r\nman tror nog mer på Moodys än på Hökmark, mer på\r\nKonjunkturinstitutet och LO-ekonomerna än på Mats\r\nOdell, mer på Företagarnas riksförbunds positiva\r\nprognos än på Karin Pilsäter och, skulle jag tro, mer\r\npå de optimistiska bönderna än på Lena Ek.\r\nDe borgerligas egna ekonomiska politik är en\r\nenda sörja. Enigheten kanske gäller den allmänna\r\ninriktningen: skattesänkningar, försämrade välfärds-\r\nsystem, angrepp på arbetsrätten och a-kassan, utför-\r\nsäljning och privatisering. Men i övrigt, när det gäller\r\npengarna, har man helt olika utgiftstak för den of-\r\nfentliga sektorn, helt olika skattepolitik, olika bud-\r\ngetmål för de närmaste åren och helt olika utgiftsför-\r\nslag i statsbudgeten.\r\nOch så oansvarig budgetering - arbetsmarknads-\r\npolitik och a-kassa dras ned för att fylla igen de värsta\r\nhålen. Det finns ingen realism i det. Det är budgetpo-\r\nlitik på låtsas.\r\nVi får höra hur stora utförsäljningar av statliga fö-\r\nretag ska stärka budgeten på papperet. När den bor-\r\ngerliga fyrklövern presenterade företagsprogrammet\r\nförra veckan, mest gammal skåpmat, sade Lundgren:\r\n\"Det kostar väl 10-15 miljarder, men det får vi ta i\r\nsedan.\"\r\nNär riksdagen nyss tog beslutet om 3 miljarder i\r\nextra sysselsättningsstöd till välfärdssektorn hamnade\r\nni på tre olika linjer i voteringen. När den kommunala\r\nskatteutjämningen kom på tapeten sade Bo Lundgren\r\natt det där får väl staten ta på sig, om det nu nödvän-\r\ndigtvis måste finnas sådan där solidarisk skatteutjäm-\r\nning. Det blir 14 miljarder till.\r\nDet är så det politiska förfallet startar. Titta på\r\nstorstadsregionerna. I Västra Götaland kastade ni in\r\nhandduken i halvtid. I Skåne gick ni back med över 1\r\nmiljard förra året. I Stockholms läns landsting gick ni\r\nback med 2,2 miljarder förra året. Prognosen är nu 4\r\nmiljarder i röda siffror. Vi bryr oss inte, säger Mode-\r\nraterna. Men det hoppas jag att väljarna gör. Ekono-\r\nmisk och politisk uthållighet var det.\r\nFru talman! I tilläggsbudgeten kan vi höja an-\r\nslagsutgifterna med nästan 6 ½ miljarder och ändå ha\r\n1 miljard i marginal till utgiftstaket. I själva verket är\r\nmarginalen ännu större. Utjämningsbidraget till\r\nkommuner och landsting har ökat med 2,9 miljarder.\r\nDå uppstår i budgeten tekniskt en utgift som dock\r\nmotsvaras av en lika stor inkomst, varför det är stats-\r\nfinansiellt neutralt. Det motiverar en teknisk uppräk-\r\nning av taket precis som i fjol.\r\nReellt är budgeteringsmarginalen egentligen 4\r\nmiljarder. Det finns ett reformutrymme. Det är viktigt\r\nför att kunna visa handlingsberedskap - inte sant,\r\nBosse Ringholm?\r\nVi klarar av att finansiera de starkt ökande kost-\r\nnaderna för sjukförsäkring, läkemedel, flyktingmott-\r\nagning, kriminalvård och lönegaranti men också nya\r\nsatsningar: kunskapslyft, bilstöd till handikappade\r\noch satsningar för att komma till rätta med den hems-\r\nka diskrimineringen i landet. Kvinnojourer får mer\r\npengar liksom det förebyggande stödet mot missbruk\r\nav alkohol och narkotika, plus mycket annat.\r\nOch så det viktigaste: Nu säger vi att a-kassan bör\r\nhöjas i år. Det gäller bara att ta ställning till det eko-\r\nnomiska utrymmets exakta storlek. Vi har lovat de\r\narbetslösa att fortsätta denna rättvisereform. När\r\nlöntagarna får rejäla reallönehöjningar har många\r\narbetslösa inte fått något alls. Arbetslöshetsförsäk-\r\nringen ska vara ett uttryck för solidaritet mellan de\r\nsom har och de som inte har ett arbete.\r\nVi har lagt fram förslag om hur alla ska få del av\r\nhöjningen. Nu krävs handling. Kanske ska vi börja\r\ndiskutera frågan redan i dag, Bosse Ringholm.\r\nFru talman! Det finns många andra viktiga frågor\r\ni vårpropositionen trots att den har ändrat karaktär.\r\nInkomstprövningen av änkepensionen försvinner\r\n2003. Vad ska Karin Pilsäter nu jaga Vänsterpartiet\r\nmed? Det blev inget svek, det blev en reform.\r\nDet samlade programmet mot ohälsa i arbetslivet\r\ngäller kanske den viktigaste frågan av alla. Det blir\r\nmål, hälsobokslut och ekonomiska incitament. Det\r\nblir ett rejält arbetsmiljöarbete. Det blir individuella\r\nkompetenskonton och anställningsstöd för att öka\r\nrekryteringen och utbildningen till vård och omsorg.\r\nDet blir möjligt att få anställningsstöd för att om-\r\nvandla deltider till heltider. Aktivitetsgarantin får nya\r\ninslag för att skapa meningsfulla jobb. Jämställd-\r\nhetsarbetet ska intensifieras.\r\nBosse Ringholm har delvis redan nämnt reform-\r\nagendan. Låt mig återigen upprepa de fyra priorite-\r\nringarna, där det krävs nya initiativ.\r\nFrämst är det jobben. Uppfyll sysselsättningsmå-\r\nlet! Där ska vi gå in som en garant. A-kassereformen\r\nska komma nu. Permanenta de 3 miljarderna till\r\nkommunerna nästa år! Se till att vi får en handlings-\r\nplan och ekonomiska resurser så att de könsrelaterade\r\nlöneskillnaderna kan avskaffas. Vi kan börja i väl-\r\nfärdssektorn.\r\nFru talman! Jag kan försäkra att Vänstern finns på\r\nplats när det gäller att ta ansvar även efter valet, om\r\ndet handlar om att fortsätta kampen för en rättvis och\r\nuthållig tillväxt. Det är uthålligheten det kommer an\r\npå.\r\n(Applåder.)</pre><pre>Anf.  4  MATS ODELL (kd):\r\nFru talman! Regeringens misslyckande att värna\r\noch utveckla välfärden för utsatta grupper som barn,\r\nsjuka och gamla draperas i vårpropositionen i ett\r\nsjälvberöm av närmast olympiska mått.\r\nMen regeringen lever farligt trots goda opinions-\r\nsiffror fem månader före valet. Vanligt folk kan,\r\nsnabbare än Göran Persson anar, genomskåda att\r\nkejsaren bakom hurrande sympatisörer egentligen är\r\nganska naken. Det är en sak att leda EU:s minister-\r\nrådsmöten och en helt annan att vända 30 år av ut-\r\nförsbacke för Sverige i välfärdsligan.\r\nFem månader före valet erkänner regeringen i\r\nvårpropositionen att Sveriges ekonomi har utvecklats\r\nsämre än vad man hittills gett sken av. Statsskulden\r\nökar, arbetslösheten ökar, kommunerna är tillbaka i\r\nett krisläge där skolan och omsorgen är hotad, sjuk-\r\nskrivningarna skenar och sysselsättningsmålet uppnås\r\ninte. Men regeringen flyr undan sitt eget ansvar och\r\nskyller på USA. Det finns ett tänkvärt ordspråk som\r\nsäger \"seglaren väntar inte på medvind, han lär sig\r\nsegla\", Bosse Ringholm.\r\nNär nu de flesta kurvor pekar åt fel håll sätter re-\r\ngeringen, likt Allan Larsson inför 1991 års val, sitt\r\nhopp till vändpunkter i världskonjunkturen i stället\r\nför att föreslå förändringar som kan förbättra Sveriges\r\nlångsiktiga tillväxtförutsättningar. Men det duger inte\r\nför en svensk regering att skylla på USA när den\r\nsvenska tillväxten sedan över 30 år har varit sämre än\r\ni omvärlden.\r\nKejsar Persson var i Sollefteå i lördags och enligt\r\nTT på sitt allra soligaste humör. Där lovade han icke\r\nblott 50 nya jobb som symtomatiskt nog skulle till-\r\nkomma på arbetsförmedlingen i Sollefteå utan fast-\r\nmer också nya pengar till skolan - \"nu när pengarna\r\nströmmar till\", som han sade.\r\nKanske rikshushållare Ringholm kunde upplysa\r\nkammaren om vilka pengar som nu strömmar in i\r\nkejsarens kassakista? De är i varje fall okända för\r\nfinansutskottet, Konjunkturinstitutet och Ekonomi-\r\nstyrningsverket som alla ser att staten nu måste börja\r\nlåna pengar igen. Planeras kanske nya räder mot\r\nRiksbanken? Utan de 20 miljarderna och ytterligare\r\n40 miljarder i engångseffekter från bl.a. AP-fonden\r\nhade ni ju behövt låna 33 miljarder till driften redan i\r\når! Hur påläst är egentligen kejsaren?\r\nTänkande medborgare måste också snart inse att\r\nallt inte står rätt till när landets statsminister gläds åt\r\noch välkomnar att Riksbanken tvingas höja räntan\r\ntrots lågkonjunktur och massarbetslöshet. Kejsaren\r\ntorde åtminstone vara lite småfrusen vid det här laget.\r\nFler räntehöjningar lär bli aktuella. Kommer de också\r\natt välkomnas? Med en bättre strukturpolitik framför\r\nallt vad gäller lönebildningen skulle den uthålliga\r\ntillväxttakten i Sverige bli högre och Riksbanken\r\nskulle slippa bromsa i en lågkonjunktur redan vid\r\nminsta tecken vid horisonten på en konjunkturvänd-\r\nning.\r\nVittnar det verkligen om järnkoll på läget och in-\r\nsikt om att välfärdskakan måste bakas innan den\r\nfördelas när samme Persson ler och gratulerar gno-\r\nsjöborna till att de mest framgångsrika familjeföreta-\r\ngen säljs till utlandet? Det är bisarrt med tanke på att\r\nägarna säljer ut på grund av en dubbelbeskattning av\r\nsvenskt ägande och en konfiskatorisk arvsskatt som\r\ngör det hart när omöjligt för nästa generation att ta\r\növer. En mer finkänslig kejsare hade nu börjat huttra\r\nrejält.\r\nFru talman! Vad Sverige behöver är snarast en re-\r\ngering som både kan identifiera och uppmuntra driv-\r\nkrafterna för företagande och därmed välfärden. Nu-\r\nvarande regering klarar ingetdera.\r\nVisst har det blivit nya jobb. Men elva EU-länder\r\nhar haft en bättre jobbtillväxt än Sverige. Bara tre\r\nländer har haft en sämre utveckling än Sverige vilket\r\när allvarligt med tanke på att ungefär 60 % av den\r\nsvenska sysselsättningsökningen från 1997 beror på\r\natt alltfler sjukskrivna behöver vikarier.\r\nRegeringen redovisar i det s.k. högtillväxtalterna-\r\ntivet i propositionen hur det skulle se ut om den\r\nsvenska tillväxten var högre. Men det häpnadsväck-\r\nande är att absolut ingenting görs för att uppnå denna\r\nhögre tillväxt. I stället står regeringen passiv och tittar\r\npå och spanar efter medvind och skyller på nedgång-\r\nen i USA. Varför, Bosse Ringholm, försöker ni inte\r\nens presentera en politik för att uppnå högtillväxtal-\r\nternativet? Det skulle både ge vården, skolan och\r\nomsorgen de resurser som behövs och ge människor\r\nde arbeten de i dag saknar.\r\nVad sade då Göran Persson när krisen i kommu-\r\nnernas ekonomi brutalt avslöjades av Kommunför-\r\nbundet häromveckan? \"Det här är hanterliga belopp,\r\nvi får öka statsbidragen.\" Detta, fru talman, är ett\r\nuttalande som påminner om rekommendationen att ta\r\nbanklån för att kunna sätta på plåster på benbrott. Så\r\ntalar bara en mycket lättklädd kejsare, för det finns ju\r\ninga miljarder att dela ut.\r\nSanningen är att Sverige fortsätter att bli relativt\r\nsett fattigare med Socialdemokraterna vid makten.\r\nBara sedan Göran Persson blev statsminister 1996 har\r\nSverige förlorat i runda tal 30 miljarder kronor realt\r\njämfört med om vi bara lyckats hålla samma tillväxt-\r\ntakt som genomsnittet av OECD-länderna. Det mot-\r\nsvarar väldigt stora belopp som skulle räcka till unge-\r\nfär 90 000 fler anställda människor inom vården,\r\nskolan och omsorgen. Ni har haft åtta år på er, men\r\nvälfärden fortsätter att urholkas.\r\nNär man lyssnar på statsministerns kommentarer\r\ntill problemen i riket kommer man osökt att tänka på\r\nden klassiska kultförklarade filmen Välkommen Mr\r\nChance, där trädgårdsmästaren i Peter Sellers oför-\r\nglömliga tolkning kunde säga de mest nonsensspäck-\r\nade och häpnadsväckande saker till omgivningen som\r\nbara nickade, tolkade till det bästa och noterade i\r\nstum beundran. När filmen sedan var slut visste man\r\ninte om beundrarna någonsin upptäckte att kejsaren\r\nvar naken.\r\nMen, fru talman, det är nu fem månader kvar till\r\nvalet. Denna regerings otillräckliga företagarklimat\r\noch eftersläpningspolitik har under åtta år kostat det\r\nsvenska folkhushållet 30 miljarder kronor. Det finns\r\ntyvärr ingenting i vårpropositionen som tyder på\r\nnågon som helst förändring till det bättre. Sverige har\r\nhelt enkelt inte råd med Göran Persson och Bosse\r\nRingholm längre, stödda på Gudrun Schyman.\r\nDet är här, i det dåliga företagarklimatet, i flykten\r\nav företag, huvudkontor, kapital och kunskap som vi\r\nhar den viktigaste förklaringen till resursbristen i\r\nvården och skolan. Jag tror att Perssons goda opioni-\r\nonssiffror vilar på att medborgarna har någon sorts\r\növerseende med att varken tillväxten och därmed inte\r\nheller vården, skolan eller omsorgen fungerar till-\r\nfredsställande. Men så kommer det knappast att kun-\r\nna fortsatta fram till valdagen.\r\nFru talman! Jag tycker inte heller att regeringen\r\nhar levt upp till riksdagens beställning att propositio-\r\nnen skulle ha ett långsiktigt perspektiv. Nu har re-\r\ngeringen kortat ned det så att det bara handlar om två\r\når. De långsiktiga visionerna och förslagen lyser helt\r\nmed sin frånvaro. Det skulle vara intressant om fi-\r\nnansministern något ville utveckla vad det beror på\r\natt ni inte lever upp till den beställning som riksdagen\r\nhar gjort av vad denna proposition skulle handla om.\r\nDet finns i propositionen kortsiktiga saker och\r\nsjälvberöm av vad ni har åstadkommit. Men det lång-\r\nsiktiga receptet på hur Sverige ska kunna få en bättre\r\noch starkare tillväxt i fortsättningen saknas helt här.\r\nSverige har sedan 1970 till ca 2001 haft en genom-\r\nsnittlig tillväxt på 1,8 %. OECD-länderna har under\r\nmotsvarande tid haft en tillväxt på 2,95 % i genom-\r\nsnitt per år.\r\nDetta är oerhört allvarliga saker. Konjunkturin-\r\nstitutet, Medlingsinstitutet och flera andra pekar på att\r\nden svenska löneinflationen är ett mycket stort hot\r\nmot att välfärden ska kunna värnas i framtiden. Där\r\ngör ni alltså ingenting.\r\nFru talman! Den 2 maj kommer Kristdemokrater-\r\nna att lägga fram förslag för att vända en 30 år lång\r\nnegativ utveckling och därmed ge förutsättningar för\r\nmer tid för barnen, en bra skola, en bättre vård och en\r\ntryggare omsorg. Dagens vårproposition visar där-\r\nemot att kejsaren verkligen är naken.\r\n(Applåder.)</pre><pre>Anf.  5  LENA EK (c):\r\nFru talman, ärade ledamöter och ärade åhörare!\r\nSverige har haft goda och dåliga tider. De senaste sex\r\nåren har vi genomlevt en av de mest stadiga och långa\r\nhögkonjunkturerna som vi haft på länge. Ja, inte bara\r\nvi. Europa och USA har också haft stadigt positiva\r\ntillväxttal. Grunden till att Sverige har kunnat flyta på\r\nden internationella framgångsvågen är den sanering\r\noch reformering av svensk ekonomi som genomför-\r\ndes under den förra djupa lågkonjunkturen.\r\nCenterpartiet lade ned all sin kraft och energi för\r\natt saneringen skulle bli lyckosam. Vi, liksom många\r\nav er som lyssnar i dag, vet att lågkonjunktur, bespa-\r\nringar och saneringar drabbar de människor värst som\r\nhar minst. Det är de vanliga människorna, de vanliga\r\nföretagen och de vanliga kommunerna. Det är de med\r\nde minsta marginalerna som får bära den tyngsta\r\nbördan om statens ekonomi missköts.\r\nDärför, fru talman, är jag i dag mycket bekymrad\r\noch orolig för att det förra historiska saneringsarbetet\r\nnu håller på att gå till spillo. Finansministern borde\r\ntala om hela sanningen för svenska folket. De offent-\r\nliga finanserna visar på totalen ett plus. Men det är,\r\nmina vänner, det fristående pensionssystemet som går\r\nmed plus. Den andra delen är kommuner och lands-\r\nting. De går i och för sig knackigt på sina håll, men\r\ngenomsnittligt visar de på ett litet överskott. Men\r\nstatens budget, finansministerns ansvar, går faktiskt\r\nmed minus. Det är med utförsäljningar och indrag-\r\nningar från Riksbanken som det blir ett totalt plus i\r\når. Ekonomistyrningsverket pekar på att det nästa år\r\nförst blir ett underskott realt på 43 miljarder, och om\r\nman sedan tittar på det underliggande underskottet\r\nkommer det upp till 59-60 miljarder. Det innebär att\r\nstatsskulden ökar.\r\nFru talman! Ska medborgarna än en gång få betala\r\ndyrt för överbudspolitik? Kommer de med de minsta\r\nmarginalerna återigen att få känna av bittra sane-\r\nringsåtgärder några år efter valet eller redan i höst?\r\nBåde finansministern och statsministern väntar med\r\nrecepten för de största problemen. Det som står i\r\nfinansplanen är: Detta återkommer vi med i höst.\r\nDetta återkommer vi med efter valet. Detta återkom-\r\nmer vi med i höst.\r\nSocialdemokraterna och Vänsterpartiet har hittills\r\nsagt: Det går bra för Sverige. Låt oss fortsätta att\r\nförbättra. Men hur ser det ut egentligen? Sjukskriv-\r\nningarna ökar. Arbetslösheten fortsätter uppåt. Fler\r\nelever lämnar skolan utan godkända betyg. Företag-\r\nsamheten pekar nedåt. Inflationen pekar å andra sidan\r\nuppåt, vilket inte alls är bra. Minskat offentligt\r\nsparande och ett ökat skattetryck. Hushållens dispo-\r\nnibla inkomster sjunker nästa år. Den sociala och\r\nregionala klyvningen har aldrig varit så stor som nu.\r\nDe flesta av nyckeltalen pekar faktiskt i en negativ\r\nriktning, efter sex år av brinnande högkonjunktur.\r\nLåter det som ett framgångskoncept? Om det är\r\nregeringens framgångar är löftet om att fortsätta på\r\nden inslagna vägen snarare ett hot än ett löfte. De\r\nregionala klyftorna har blivit djupare under den se-\r\nnaste valperioden. Nordiska rådet pekar på att av tio\r\nregioner i Norden där sysselsättningen minskar och\r\nsom är i en krisartad situation finns åtta i Sverige.\r\nFru talman! Om man ska göra internationella jäm-\r\nförelser, som finansministern gjorde, är det kanske\r\nden jämförelsen man ska fundera över och den situa-\r\ntionen som man ska försöka hitta ett åtgärdspaket för.\r\nMänniskor på landsbygden, på de små orterna och\r\ni de små städerna - de många städer som har minskat\r\nsin befolkning - begär inte allmosor, förmåner eller\r\nbidrag. De begär, och det med all rätt, lika villkor för\r\natt själva kunna ordna tillväxt och bra levnadsvillkor\r\npå sina orter. Men det är inte det som de får.\r\nFör att kunna upprätthålla en bra offentlig sektor\r\nmed de krav som de allra flesta av oss har på vård,\r\nskola och omsorg krävs en rejäl och uthållig tillväxt.\r\nDå räcker det inte bara med en löftespolitik, för vad\r\ndet handlar om är att titta på hur det går med företa-\r\ngen och hur företagsklimatet ser ut. Det är nämligen\r\ngrunden för välfärden. Det är där de pengar skapas\r\nsom vi sedan kan fördela.\r\nSverige har under de senaste 30 åren gått från att\r\nvara världens fjärde rikaste land till att hamna under\r\nEU:s genomsnitt när det gäller välstånd per innevåna-\r\nre. Hade vi behållit vår position så hade situationen i\r\nSverige varit helt annorlunda.\r\nDet finns massor av siffror som visar hur nyföre-\r\ntagandet minskar, hur konkurserna ökar och hur ut-\r\nflyttningen ökar. Det handlar förstås om att vi saknar\r\nen reell industripolitik i Sverige, men det handlar\r\nockså om att vi saknar en reell politik för småföreta-\r\ngande. Ska vi gå till stora företag så måste det börja\r\nmed små företag. Ska företagen växa och skapa till-\r\nväxt så måste det finnas lika villkor för företagen i\r\nhela landet.\r\nÄlmhult är väl inte och kommer kanske inte att bli\r\n- jag säger kanske, för man vet aldrig med smålän-\r\nningar - en stor stad eller ett storstadscentrum. Ändå\r\nlyckades Ingvar Kamprad skapa företaget Ikea just\r\nmed utgångspunkt i Älmhult. Om vi ska ha fler såda-\r\nna framgångshistorier, vilket vi allihop behöver, så\r\nmåste vi fundera över småföretagarklimatet.\r\nDet finns oändligt mycket statistik som visar hur\r\njobbigt det är att driva företag i dag. Det finns oänd-\r\nligt många berättelser från företagare som visar hur\r\ndet är att vara företagare. Du betalar moms på det\r\nsom du har blivit bestulen på. Din familj, din hustru\r\neller man, får inte arbetslöshetsersättning om hon\r\neller han är gift med en fåmansföretagare. Den som är\r\nföretagare får bara 70 % av föräldraersättningen jäm-\r\nfört med en arbetstagare med lika lön.\r\nDet är inte bara så att det är ett dåligt småföreta-\r\ngarklimat - det är t.o.m. så att regeringen med stöd av\r\nVänsterpartiet och Miljöpartiet rent ut sagt diskrimi-\r\nnerar människor med små företag. Då omöjliggör\r\nman också för en reell och bra tillväxt i framtiden.\r\nCenterpartiet har under ledning av Eskil Erlands-\r\nson ihop med de andra oppositionspartierna presente-\r\nrat en rapport om småföretagarklimatet med 53 för-\r\nslag för att skapa nya företag, fler jobb och högre\r\ntillväxt. Nu har vi sagt vårt. Nu väntar vi på regering-\r\nen i den här frågan. Än så länge leder vi med 53-0.\r\nJag ska återge vad finansministern har sagt. Våra\r\nmöjligheter att klara tillväxten och välfärden begrän-\r\nsas på både kort och lång sikt av medborgarnas höga\r\nohälsotal, framhåller finansministern i sin plan.\r\nDå undrar jag bara: Vart tog folkhälsopropositio-\r\nnen vägen? Ohälsan kostar i dag 310 miljoner kronor\r\nom dagen. Bara under de tio minuter som det tog för\r\nfinansministern att presentera vårbudgeten kostade\r\nmedborgarnas ohälsa två och en halv miljon kronor!\r\nDet är så stora belopp att det svindlar. Det är svårt att\r\növersätta detta och att förstå med både hjärta och\r\nhjärna vad det betyder för svensk ekonomi och för\r\nvanliga medborgare som råkar ut för sjukdom eller\r\narbetsskada.\r\nGe mig en kvart om dagen, sade redan Arne\r\nTammer. Tänk om regeringen hade ägnat en kvart om\r\ndagen åt att försöka lösa dessa problem! Om man\r\ntittar på försäkringskassornas anslag för rehabilitering\r\nser man att de ligger på samma nivå som de i stort\r\nsett alltid har gjort, medan kostnaden för sjukpenning\r\nstiger brant som en bergssluttning i alperna.\r\nMan vägrar att vara med på Finsam - det som var\r\nett samordningsprojekt för bättre kvalitet i sjukvår-\r\nden. Inga ytterligare pengar kommer på detta område.\r\nDetta drabbar kvinnor allra mest. Kvinnors andel\r\nav långtidssjukskrivningarna ökar. Kvinnors lönedis-\r\nkriminering ökar - och detta av partier som står för en\r\nfeministisk hållning. Det finns inget i det material\r\nsom vi har fått i dag, fru talman, som visar på att man\r\nvill lösa problemen varken med de sociala klyftorna\r\neller de regionala. Det finns inte ord om hur man ska\r\nlösa problemet med lönediskrimineringen mellan män\r\noch kvinnor.\r\nFru talman! Vi kommer om några veckor att lägga\r\nfram förslag från Centerpartiet som handlar om lika\r\nvillkor för människor, för regioner och för män och\r\nkvinnor.</pre><pre>Anf.  6  KARIN PILSÄTER (fp):\r\nFru talman! Det är få områden där det är så tydligt\r\nhur mycket vi behöver varandra på denna jord som\r\nekonomin. Det är därför vi liberaler kämpar för mer\r\nfrihandel, för valutasamarbete och för internationellt\r\nutvecklingsbistånd.\r\nSjälvfallet gläds vi nu åt den internationella vänd-\r\nning som ser ut att vara på väg. Och visst är det roligt\r\natt Sverige har fått höjda kreditbetyg och att vi har\r\növerskott i de offentliga finanserna.\r\nDet är t.o.m. roligt med en alldeles rosa proposi-\r\ntion. TV-tittarna kanske inte har sett den. Jag vet inte\r\nom det beror på att det är Ungt val den här veckan\r\noch finansministern satsar på att få vara med i Gry-\r\nnets show på fredag. Det kanske är därför han har\r\ngjort ett rosa omslag på propositionen, men i så fall\r\nfår nog finansministern göra något åt kavajen också.\r\nDet är alltså Ungt val, och jag tror att ungdomar\r\nbryr sig mycket om vad som händer i framtiden. Men\r\nom det får vi veta väldigt lite innanför det rosa\r\nomslaget. Den ekonomiska utvecklingen präglas trots\r\ndet rosa av stagnation, stigande räntor, företag som\r\nflyttar, arbetslöshet som biter sig fast och ökande\r\nsjukskrivningar. Den internationella händelseutveck-\r\nlingen kan vi inte skriva av bara för att det tycks\r\nvända i konjunkturen. Vi har ju t.ex. krisen i Mellan-\r\nöstern.\r\nVi har ganska stabila statsfinanser, och det är bra.\r\nTyvärr har vi också en alldeles för stabil ekonomi i\r\nstället för en dynamisk och sprudlande sådan. Vi har\r\nlåg tillväxt, men ändå redan stigande räntor. Sverige\r\nverkar ha kört fast i arbetslösheten - i alla fall ser det\r\nut så om man läser siffrorna i vårpropositionen. 90-\r\ntalskrisen kan inte längre vara någon ursäkt för detta\r\nlika lite som den kan vara någon ursäkt för passivite-\r\nten när det gäller att göra någonting åt sjukskrivning-\r\narna.\r\nI stället för offensiva förslag för att fler ska kom-\r\nma in på arbetsmarknaden återanvänder man nu löftet\r\nom höjd a-kassa, som kanske ska komma. Vi får väl\r\nse om det kommer första maj.\r\nMan skulle verkligen kunna vänta sig att reger-\r\ningens sista ekonomiskpolitiska dokument till riksda-\r\ngen före valet skulle handla om vad regeringen vill.\r\nMen det gör det inte, utan det är mest skryt över\r\ngenomförda utgiftsökningar och tidigare vunna segrar\r\noch ett upprepande av tidigare gjorda löften om ut-\r\ngifter. Miljöpartiets språkrör Lotta Nilsson Hedström\r\ngår så långt att hon säger att detta är en bouppteck-\r\nning. Det kan för min del gärna få gälla själva reger-\r\ningen, men Sverige är inget dödsbo. Sverige kan\r\nväxa, och människor kan växa.\r\nMen vi kanske på något sätt lever i olika världar,\r\noch att det i Ringholms värld är så att välstånd skapas\r\ngenom mer anslag i budgeten medan det i min värld\r\när så att välstånd skapas av människor. I Ringholms\r\nvärld kanske välstånd skapas av miljarder i anslag\r\nmedan det i min värld skapas av att människor får\r\nmöjlighet att skapa miljarder genom produktion, köp\r\noch försäljningar.\r\nVilhelm Moberg skriver så här i satiren Det gamla\r\nriket - en ganska talande titel:\r\n\"Regeringspartiet i Idyllien är ett idéparti. Det\r\nomfattar två idéer: 1: Partiet ska komma till makten.\r\n2: Partiet ska behålla makten.\"\r\nMot det står ett liberalt idéparti som vill ha mak-\r\nten för att genomföra förändringar. Och varför då? Jo,\r\ndärför att vi behöver en offensiv, reforminriktad eko-\r\nnomisk politik så att Sverige kan växa. Om Sverige\r\nska växa så måste människor kunna växa, och för att\r\nSverige ska fungera så måste människors vardag\r\nfungera.\r\nMen vi vet att ute i vardagen slits både småbarns-\r\nföräldrar och andra mellan jobbet och dagis, mellan\r\nmatkassar och skurhinkar, mellan krav på jobbet -\r\npatienters, elevers och kunders behov. Vi ska sop-\r\nsortera och vi ska skjutsa barnen hit och dit. Vi ska få\r\nbåde tid och hushållskassa att gå ihop. Politikerna står\r\noch säger i kör hur det ska vara. Maxtaxa - jobba\r\nmer, säger en. Sextimmarsdag - jobba mindre, säger\r\nen annan. Ovanpå det kommer några som pekar\r\nfinger och säger: Du har en tidsskuld. Det är inte så\r\nkonstigt om resultatet blir stress, press, utbrändhet\r\noch långtidssjukskrivningar. Men det görs alldeles för\r\nlite för att på bredden förändra det här.\r\nVi behöver kortare vårdköer och mer rehabiliter-\r\ning, ett mänskligare arbetsliv och mera makt i varda-\r\ngen i stället för köer och långtidssjukskrivningar. Vi\r\nbehöver riva hierarkier och reformera den offentliga\r\nsektorn för att släppa loss kvinnors skaparkraft och få\r\nbättre kvalitet. Och det är dags att en gång för alla\r\ngöra upp med de orättvisa lönerna och usla arbetsvill-\r\nkoren för Sveriges kvinnor.\r\nSka Sverige växa, måste småföretagen växa. I\r\nstället har antalet småföretagare på det senaste året\r\nminskat med 6 000. Hans Andersson tror mer på\r\nföretagarna än på mig, men då kanske han skulle titta\r\npå Småföretagarförbundets egen barometer, eller\r\ntermometer, för där kommer Folkpartiet och Centern\r\nförst och Vänsterpartiet sist bland dem som var med -\r\nSocialdemokraterna valde att inte delta. Så tro gärna\r\npå företagarna i stället för på mig, för de sätter Folk-\r\npartiet som nummer ett.\r\nSka Sverige växa måste människor kunna växa.\r\nDå tycker jag att det vore bra att börja med barnen.\r\nRegeringen är väldigt stolt över att Sverige enligt\r\nOECD är det land som satsar mest pengar på skolan.\r\nMen samma OECD har kommit fram till att Sverige\r\när bland de sämsta länderna när det gäller att få ord-\r\nning och reda i klassrummen, att vi är nästan sämst på\r\natt ge barn med utländsk bakgrund en vettig utbild-\r\nning och att det är vanligare i Sverige att ungdomar\r\nhoppar av gymnasiet än i nästan något annat land. En\r\nfjärdedel av barnen når aldrig målen för grundskolan\r\noch bara drygt hälften klarar gymnasiet.\r\nVi behöver en rejäl omläggning av skolpolitiken,\r\nfrämst för att de barn och ungdomar som verkligen\r\nbehöver skolan mest också behöver den bästa skolan.\r\nEn bra skola är den biljett till klassresan som inga\r\nomfördelningssystem i världen kan vara. Men det är\r\nockså så att en bra skola ger Sverige växtkraft.\r\nFru talman! Om Sverige ska fungera, måste var-\r\ndagen fungera. Då måste vi ha bra och fungerande\r\nsocialförsäkringar. Vi har nu fått ett \"kretsloppat\"\r\nlöfte om höjd a-kassa en gång till. Hans Andersson\r\nsäger att man ska se exakt hur mycket det kan bli. Jag\r\nfår liksom intrycket att det är ett gäng som står och\r\nskådar efter överskott i budgeten som kommer att\r\nvara lika sannolika som att en fågelskådare på Öland\r\nfår syn på en rosa flamingo. Vad vi behöver är en\r\nsocialförsäkringsreform som skapar trygga och sta-\r\nbila socialförsäkringar, så att man inte behöver mäta\r\nav vecka för vecka om det eventuellt finns något\r\növerskott någonstans som man kan använda.\r\nFru talman! Det har talats om mycket bra saker,\r\noch det har talats om brister. Jag tycker att det är en\r\navgörande brist att den ekonomiska propositionen\r\nhelt saknar riktlinjer för skattepolitiken. Det är ju\r\nliksom hela inkomstsidan. Det pratas jättemycket om\r\nolika anslag hit och dit på utgiftssidan. Men först\r\nmåste man ha pluring in innan man kan fixa pluring\r\nut.\r\nNär det gäller skattepolitiken förväntas vi sanner-\r\nligen köpa en gris, inte vet jag om den är rosa, men i\r\nalla fall i en rosa säck. Det är ju inte så att det på det\r\nhär området saknas utmaningar. Globaliseringen är i\r\ngrunden så bra därför att möjligheter öppnas. Men då\r\nmåste vi också ha ett internationellt konkurrenskraf-\r\ntigt skattesystem i stället för ett hastigt backande hit\r\noch dit som gör att människor i stället för att betala\r\nskatt efter bärkraft får betala skatt efter flyttkraft.\r\nVi behöver skattereformer som ökar möjligheter-\r\nna för jämställdhet, för kvinnor och män att klara\r\nbåde vardag, jobb och ansvar för familj och bryta\r\nsegregation och utanförskap. Vi behöver en ny skatte-\r\nreform, som vi liberaler kämpar för, där det lönar sig\r\natt arbeta, spara, ta risker och att faktiskt göra det i\r\nSverige.\r\nFru talman! Jag ska nämna ytterligare några saker\r\nsom är glömda. Det som vi brukar kalla för det glöm-\r\nda Sverige - människor med funktionshinder, männi-\r\nskor med arbetshandikapp och många andra grupper\r\nsom inte har starka organisationer - är tyvärr lika\r\nglömt som det brukar vara.\r\nDet här bokslutet - bouppteckningen, som en del\r\nkallar det för - har ett vackert rosa omslag. Bosse\r\nRingholm kom i uppräkningen i sitt anförande till slut\r\ntill framtiden: Vi vill det, vi vill det, vi vill det. Men\r\nman pekar ingenstans på hur det ska gå till, och då\r\nblir allt det där man vill kanske mest bara rosa dröm-\r\nmar. Socialdemokraterna utnyttjade nämligen inte\r\nhögkonjunkturens möjligheter till reformer, och det\r\nfinns inget som tyder på att man har förstått att man\r\nbehöver göra ett radikalt omtänkande.\r\nSverige kan växa. Människor kan växa. Om Sve-\r\nrige ska fungera måste människors vardag fungera. Vi\r\nkommer den 2 maj att lägga fram ett förslag för att\r\nmänniskors bästa drömmar ska kunna bli verklighet.</pre><pre>Anf.  7  YVONNE RUWAIDA (mp):\r\nFru talman! Vi satt just och diskuterade här om\r\ndet är ett rosa omslag, som Karin Pilsäter sade, eller\r\nom det är ceriserött med gröna inslag - det finns\r\ngröna punkter på det.\r\nFör Miljöpartiet är den stora utmaningen i politi-\r\nken att stärka situationen för de socialt utsatta, att\r\nbarnen, arbetslösa, diskriminerade ska få det bättre.\r\nDet är också en stor utmaning för oss att förbättra\r\nmiljön och att förbättra livskvaliteten för människor.\r\nUnder den här mandatperioden har vi tagit flera\r\nsteg för att göra sådana förbättringar, och vi i Miljö-\r\npartiet har legat i i det samarbete som har funnits\r\nmellan Socialdemokraterna, Vänstern och oss.\r\nNär det gäller de socialt utsatta har vi gjort sats-\r\nningar för att motverka diskriminering, bl.a. genom\r\natt satsa på regionala diskrimineringsombudsmän,\r\noch nu i år kommer det att införas klausuler mot\r\ndiskriminering vid offentlig upphandling.\r\nVi har gjort en stor satsning på barnen, en väldigt\r\nviktig satsning, med alltifrån höjda barnbidrag och\r\ninförande av en pappamånad till en höjning av garan-\r\ntinivån i föräldraförsäkringen. Vi har gett ökade re-\r\nsurser till den offentliga sektorn och därmed också till\r\nvården och skolan. Vi har gett rätt för barn till ar-\r\nbetslösa och föräldralediga att gå i förskola. Vi har\r\nockså gjort satsningar för att förbättra pensionärernas\r\nsituation. Ett högkostnadsskydd i tandvården för äldre\r\nkommer att införas. Vi har också satsat på studentbo-\r\nstäder.\r\nNär det gäller livskvaliteten finns det två för oss\r\noerhört viktiga åtgärder. En har vi delvis fått igenom,\r\noch det är friåret, att en person har rätt att ta ledigt i\r\ntre till tolv månader och få en ersättning av staten om\r\nen arbetslös går in på den arbetsplatsen. Det här är\r\nnågot som vi vill införa i hela landet och inte bara i de\r\ntolv kommuner där det redan är infört.\r\nVi tror också - här har vi inte kommit överens\r\nmed våra samarbetspartier - att den viktigaste åtgär-\r\nden för förbättrad livskvalitet är arbetstidsförkortning.\r\nDet är något som vi fortsatt kommer att kämpa för.\r\nNär det gäller det ekologiskt hållbara samhället\r\noch miljön har det hänt väldigt mycket. Vi har tre-\r\ndubblat miljöanslagen, t.ex. anslag för ökat skydd för\r\nbiologisk mångfald, anslag för att förorenad mark ska\r\nkunna saneras, anslag för att motverka klimatföränd-\r\nringar m.m.\r\nVi har under mandatperioden också påbörjat en\r\nskatteväxling som ska fortsätta. Vi har halverat mom-\r\nsen på resor med tunnelbana och bussar. Vi har sett\r\ntill att stimulera så att den bilpark som går på förnyel-\r\nsebara bränslen ska öka. Vi ska göra stora satsningar\r\npå järnväg. Och vi har gjort satsningar på ekologiskt\r\nbyggande.\r\nDet här är en hel del av den politik som har kun-\r\nnat genomföras delvis på grund av att Miljöpartiet har\r\nprioriterat de här frågorna. Vi är delvis nöjda, men\r\ninte fullt nöjda, med den politik som har förts. Det\r\nfinns fortfarande väldigt många människor som är\r\nutanför samhället, och klyftorna i samhället ökar.\r\nVäldigt många har fått det bättre, men inte alla. Där-\r\nför finns det fortfarande mycket jobb att göra.\r\nDet som jag kommer att ta upp nu är en fråga som\r\nvi tror är en av de viktigaste frågorna för framtiden,\r\noch det är sjukskrivningarna.\r\nI morse såg jag på TV en LO-utredare som sade:\r\nMänniskor är inga maskiner. Människor behöver\r\nåterhämtning. Det är helt rätt. Människor är inga\r\nmaskiner. Människor i dagens Sverige blir alltmer\r\nstressade. Hälften av svenskarna svarar att de är stres-\r\nsade när de kommer hem från jobbet, och de långva-\r\nriga sjukskrivningarna har ökat med ungefär 20 % de\r\nsenaste två åren. 16 % har sökt läkarvård på grund av\r\nstressen.\r\nKvinnor är mer stressade än män, delvis för att de\r\nockså känner ett större ansvar för hemarbetet och\r\nbarnen. Det finns alltså könsskillnader. Det finns\r\ndiskriminering, kan man säga, som gör att kvinnor\r\nfaktiskt är mer sjukskrivna och känner sig mer stres-\r\nsade. Det här är något som vi måste ta tag i. Kvinnor\r\när också mer utsatta för stress för att de har mindre\r\nmakt och färre belöningar än män på sina jobb. Det\r\ngör dem mer påverkbara för stress. Män lyckas fak-\r\ntiskt, för att de inte har samma ansvar hemma, i större\r\nutsträckning minska sin stress.\r\nDet finns flera orsaker till sjukskrivningsnivåerna.\r\nDet här är en väldigt komplex fråga, och jag tycker\r\ninte om enkla beskrivningar av varför folk är sjuk-\r\nskrivna. Det kan handla om sådant som alla de omor-\r\nganisationer vi har sett, nedskärningarna vi såg i\r\nbörjan av 90-talet och den personalbrist som fanns\r\nsom gjorde att många fick jobba väldigt hårt. Det kan\r\nvara brist på kontroll över arbetet, brist på uppskatt-\r\nning och personlig utveckling och också attityder och\r\norganisationer som är utformade med mannen som\r\nnorm och kvinnan som avvikelse.\r\nDet här är också problem som många invandrare\r\nupplever. De blir också mer stressade för att de har\r\ninvandrarbakgrund - av samma skäl som kvinnor blir\r\nmer stressade och mer sjukskrivna. Det här är en\r\noerhört stor fråga. Kostnaden för sjukskrivningarna är\r\nenorm, och vi måste ta tag i det här.\r\nVi har ju ett åtgärdsprogram i samarbetspartierna,\r\nett elvapunktsprogram för att ta tag i sjukskrivningar-\r\nna. Men vi tycker inte att det är nog. Jag har först en\r\nfråga till de borgerliga partierna: Hur ska ni komma\r\ntill rätta med sjukskrivningarna? Ni pratar mycket om\r\ndet, men har ni något åtgärdsprogram? Stöder ni\r\nförslaget, som jag tror är väldigt farligt, om att ar-\r\nbetsgivaren ska betala sjuklönen under en längre\r\nperiod? Det tror jag kommer att leda till att fler ham-\r\nnar helt och hållet utanför arbetsmarknaden. Det\r\nkommer att minska sysselsättningsnivån i Sverige\r\neftersom ett antal människor inte kommer att bli at-\r\ntraktiva på arbetsmarknaden. Är det så att ni vill sän-\r\nka kostnaderna för sjukskrivningarna, med tanke på\r\nera skattesänkningar, genom att minska ersättningsni-\r\nvån när man är sjukskriven?\r\nVi tycker inte att det elvapunktsprogram vi har är\r\ntillräckligt. Vi vill dessutom att man ser till att jobba\r\nmer med förebyggande hälsoarbete och att man bred-\r\ndar hälso- och medicinbegreppet. Vi vill lyfta upp\r\nmatens, motionens, det själsliga välbefinnandets och\r\nalternativmedicinens betydelse för hälsan. Vi vill\r\nockså se till att satsa på ett friår för hela landet, inte\r\nbara i de tolv kommuner som just nu har ett friår och\r\ndär de människor som tar ut ett friår faktiskt kommer\r\natt orka med arbetslivet under en längre tid. Vi vill\r\nockså satsa på en arbetstidsförkortning. Vi tror att en\r\narbetstidsförkortning är nödvändig för att minska\r\nstressen och sjukskrivningarna i vårt samhälle.\r\nSedan vill jag ta upp en annan aspekt, där vi inte\r\när helt nöjda. Det finns fortfarande grupper som är\r\nutsatta. Vi vill förbättra situationen för barnen alltmer\r\ni framtiden men också jobba ännu hårdare för att\r\nminska diskrimineringen. Det är en oerhört oroande\r\nutveckling i samhället att klyftorna ökar. Enligt LO\r\nhar den ekonomiska jämställdheten inte blivit bättre. I\r\ndag tjänar en person ur makteliten i Sverige tolv\r\ngånger mer än en industriarbetare. Även här har vi en\r\nbrist på jämställdhet. De flesta i makteliten är män,\r\nvita män över 50 år. Andelen kvinnor är knappt 14 %\r\noch andelen invandrare är ännu lägre.\r\nSamtidigt ställer näringslivets toppar krav på sina\r\nanställda att hålla nere lönekraven för att rädda\r\nsvensk låginflationspolitik. Samtidigt höjer näringsli-\r\nvet sina egna löner mycket kraftigt. Det är en utveck-\r\nling som inte är hållbar och som måste vändas. Här\r\nundrar jag: Hur ser de borgerliga partierna på detta?\r\nÄr det bra med de ökande löneklyftorna eller är det\r\nnågot som också ni vill agera politiskt för att föränd-\r\nra? Är det någon skillnad mellan vad Moderaterna\r\noch Centerpartiet tycker?\r\nDet finns väldigt mycket att göra. Miljöpartiets\r\npolitik framöver kommer att fokuseras på att minska\r\nsjukskrivningarna, att minska segregationen i sam-\r\nhället, att minska diskrimineringen och att utforma\r\nsamhället så att barn och äldre får det bättre.\r\nVi vill också fortsatt satsa, för det finns stora be-\r\nhov av det, för en bättre miljö. Vi har stora miljöpro-\r\nblem framför oss som vi måste vidta ännu fler åtgär-\r\nder för att möta. Det är växthuseffekten. Det är ut-\r\nfiskningen av torsken i exempelvis Östersjön. Det är\r\nalgblomningen som fortsätter. Vi vill också fortsatt\r\nsatsa på en solidarisk internationell politik med både\r\nökat bistånd och en annan internationell syn på hur\r\nhandelspolitiken ska ses över. För det handlar inte\r\nbara om att ge bistånd. Det handlar om att ge utveck-\r\nlingsländer en reell möjlighet att utveckla sina eko-\r\nnomier och att göra det utan att förstöra sina ekolo-\r\ngiska och sociala förutsättningar.</pre><pre>Anf.  8  Finansminister BOSSE RING-\r\nHOLM (s):\r\nFru talman! Många talare har valt att kommentera\r\ndet glada omslaget på årets vårproposition. Det glad-\r\nde Karin Pilsäter så till den grad hon, vilket jag na-\r\nturligtvis håller med om, tyckte att det var väldigt\r\nglädjande med många saker i svensk ekonomi. Det är\r\nklart; kan det här omslaget ha en sådan positiv inver-\r\nkan är det väldigt bra.\r\nDen ende som jag tyckte avvek i kören var väl\r\nGunnar Hökmark. När jag hörde hans plädering för-\r\nstod jag att om han hade fått välja omslag hade det\r\nblivit mer åt det gråa eller svarta hållet. Det kanske\r\ninte hade gjort sig lika bra, men det vore väl ett ut-\r\ntryck för den syn som Gunnar Hökmark hade i sitt\r\nresonemang.\r\nJag förstår, Gunnar Hökmark, att det är besvärligt\r\natt bedriva oppositionspolitik. Jag förstår att Gunnar\r\nHökmark, när ekonomin under den här mandatperio-\r\nden har vuxit med 10 %, tänker tillbaka på den period\r\nnär de borgerliga senast hade ansvaret för regerings-\r\nmakten i vårt land. Då var nämligen tillväxten i eko-\r\nnomin plus minus noll. Det är en viss skillnad mellan\r\nplus minus noll och en tillväxt på 10 %. Så jag förstår\r\natt det är det gråa och svarta som dominerar Gunnar\r\nHökmarks sinnesstämning.\r\nNär vi socialdemokrater 1996 satte upp målet att\r\nhalvera arbetslösheten, som då var 8 %, till 4 % hå-\r\nnade Gunnar Hökmark och andra moderater oss och\r\nsade att det där var fullkomligt orealistiskt. Det gick\r\ninte. Skulle vi ge oss på ett sådant konststycke skulle\r\ninflationen dra upp mot alla höjder. Vi skulle miss-\r\nlyckas med det mesta om vi skulle försöka sänka\r\narbetslösheten från 8 % till 4 %. Nu har vi lyckats\r\nmed det, och nu försöker Gunnar Hökmark hitta nå-\r\ngon annan infallsvinkel när han har tvingats bita i det\r\nsura äpplet och insett att det gick att sänka arbetslös-\r\nheten med hälften.\r\nI ett avseende har ändå Gunnar Hökmark varit\r\nframgångsrik. Jag har läst att den moderata strategin\r\nunder valrörelsen ska vara att till minst 70 % i alla\r\nmoderata anföranden kritisera Socialdemokraterna.\r\nHär måste jag säga att Gunnar Hökmark har överträf-\r\nfat målet med råge. Det var nära 100 %. Jag är säker\r\npå att om någon kan spränga hundraprocentsmålet i\r\ndet här avseendet är det Gunnar Hökmark. Jag gör\r\ningen prognos om huruvida Gunnar Hökmark kan nå\r\n100 % eller mer därtill, alltså att använda så mycket\r\nav sin talartid till att kritisera Socialdemokraterna.\r\nVi socialdemokrater säger att vi är stolta över det\r\nvi har uträttat, och vi har gjort det i samarbete med\r\nVänsterpartiet och Miljöpartiet, under den här man-\r\ndatperioden. Såväl Yvonne Ruwaida och Hans An-\r\ndersson som jag har redovisat en del av de många\r\nresultat som vi är stolta över under den här perioden.\r\nMen samtidigt säger vi socialdemokrater att vi inte är\r\nnöjda. Det finns oerhört mycket mer som vi vill göra\r\nåt klyftor och sociala problem i Sverige, åt arbetslös-\r\nheten och alla andra samhällsproblem som vi ser\r\nframför oss.\r\nMen vi ser samtidigt att det vi har kunnat göra har\r\nvi kunnat göra just för att vi har kunnat hålla ordning\r\npå svensk ekonomi. Det har givit oss goda möjlighe-\r\nter att driva en reformpolitik, och det är på det sättet\r\nvi vill fortsätta.\r\nGunnar Hökmark diskuterade sjukfrånvaron, som\r\när oerhört allvarlig. Han kommenterade inte alls det\r\nelvapunktsprogram, som också Yvonne Ruwaida\r\npåminde om, som vi lade fram i budgetpropositionen\r\ni höstas. Nu redovisar vi utförligt hur långt vi har\r\nhunnit i det här elvapunktsprogrammet.\r\nVi är självfallet inte nöjda där heller. Det är oer-\r\nhört mycket mer som behöver göras. Men Gunnar\r\nHökmark har faktiskt haft ett halvår på sig att pre-\r\nsentera ett motförslag till förslaget med de elva\r\npunkterna mot ohälsa som presenterades i höstas. Det\r\nfinns inget moderat motförslag. Det finns ingen bor-\r\ngerlig gemensam uppfattning om vad man ska göra åt\r\nohälsan. Det räcker inte med ett halvår. De behöver\r\ntydligen ännu mer tid för att kunna åstadkomma nå-\r\ngon form av idéer när det gäller vad man ska göra åt\r\nohälsan i arbetslivet.\r\nEn vanlig kritik som vi socialdemokrater har\r\ndrabbats av från borgerligt håll, och inte minst från\r\nGunnar Hökmark, är att man säger att vi inte har\r\nnågon kontroll över statsfinanserna, att vi inte klarar\r\nutgiftstaget. För två år sedan stod Gunnar Hökmark\r\nden 13 april just i denna talarstol i debatten om vår-\r\npropositionen och sade:\r\nMed den förda budgetpolitiken spricker utgiftsta-\r\nket.\r\nSå har de borgerliga sagt hela perioden. Och vi\r\nkan konstatera att de har fått fullständigt fel. Sedan\r\nutgiftstaket infördes 1997 har utgiftstaket klarats\r\nvarje år. Förra året klarade vi det med en marginal på\r\n5 miljarder kronor. Vi klarade det med marginal året\r\ndessförinnan, trots Gunnar Hökmarks ganska dystra\r\nprofetior. Jag tror att det kanske mindre var profetior\r\nän uttryck för önsketänkande från Gunnar Hökmarks\r\nsida.\r\nMats Odell sade att vi socialdemokrater sätter vårt\r\nhopp till vändpunkten i den internationella ekonomin.\r\nOch Karin Pilsäter sade att hon för sin del såg vänd-\r\npunkten i den internationella ekonomin. Jag tycker att\r\ndet är positivt om det finns sådana vändpunkter. Men\r\nvi är samtidigt oerhört försiktiga i vår konjunkturbe-\r\ndömning. Vi är så försiktiga att vi säger att det finns\r\nrisker innan vi får riktig fart på ekonomin och att det\r\nkan bli svårt, inte minst på arbetsmarknaden, även om\r\nvi hittills i år har fått fel i det avseendet. Noteringarna\r\nnär det gäller arbetslösheten både i januari och i feb-\r\nruari var desamma eller t.o.m. under förra årets re-\r\nsultat. Och jag såg nu på morgonen i AMS senaste\r\nveckostatistik att det faktiskt var en minskning bara\r\nsedan förra veckan med 5 000 färre arbetslösa. Men\r\nvi har ändå varit oerhört försiktiga och sagt att vi inte\r\nkan utesluta, även om det är en mycket osäker be-\r\ndömning, att det tillfälligt kan bli något svårare på\r\narbetsmarknaden, även om vi tror att vi snart är till-\r\nbaka på 4-procentsnivån. Vi har 4 % i dagsläget, och\r\nförhoppningsvis kan vi också minska arbetslöshetsni-\r\nvån ytterligare ett steg framöver under den komman-\r\nde mandatperioden.\r\nMats Odell talade om hur viktigt det är att vi har\r\nen hög tillväxt. Och det är riktigt. Vi har i Sverige\r\nfaktiskt haft en högre tillväxt sedan det socialdemo-\r\nkratiska regeringstillträdet 1994 än vad EU-länderna i\r\nsnitt har haft och t.o.m. en högre tillväxt än vad\r\nOECD-länderna i snitt har haft sedan 1994. Vi tycker\r\natt det är viktigt att vi även i fortsättningen också via\r\nstora satsningar inte minst på utbildning, som tyvärr\r\nMats Odells parti Kristdemokraterna ständigt bekäm-\r\npar, kan hålla en hög tillväxttakt.\r\nDet är ett faktum att när vi jämför Sverige med\r\nandra länder i EU-kretsen har vi fyra förstaplatser när\r\ndet gäller 13 viktiga indikatorer. Det finns inget annat\r\nland i EU-kretsen som har nått detta resultat. Det\r\nvisar också att vi har nått en bra tillväxtsituation och\r\nen bra förändring av svensk ekonomi i stabil riktning\r\nunder senare år.\r\nFlera av de borgerliga talarna har berört det s.k.\r\nprogram som lades fram från de fyra borgerliga parti-\r\nerna förra veckan. Det var ett antal gamla punkter om\r\ntillväxten, näringslivet och allt annat. Jag kan bara\r\nkonstatera att det i princip inte fanns någonting nytt\r\növer huvud taget i detta material. Det var en upprep-\r\nning av gamla kända förslag. Däremot var det intres-\r\nsant vad som inte stod i dokumentet. Det fanns ing-\r\nenting om vilken energipolitik som Sverige ska ha,\r\neftersom de borgerliga partierna är oense om det. Det\r\nfanns ingenting om skatteutjämningens framtid.\r\nDet för mig över till frågan om just skatteutjäm-\r\nningen som ju är viktig för att hålla ihop Sverige, för\r\natt skapa solidaritet i Sverige och för att skapa en\r\nsolidarisk finansiering av våra välfärdstjänster. Om\r\ndetta fanns ingenting i de borgerligas dokument förra\r\nveckan. Skälet är naturligtvis att de har väldigt olika\r\nuppfattningar om skatteutjämningen. När Bo Lund-\r\ngren säger att man ska avskaffa den nuvarande skat-\r\nteutjämningen och att om man ska ha någon skatte-\r\nutjämning så ska staten stå för hela kostnaden, 14\r\nmiljarder kronor, så finns det ingenting i dokumentet\r\nom hur dessa 14 miljarder kronor ska finansieras.\r\nFrågan till Lena Ek, Karin Pilsäter och Mats Odell är\r\nom de också delar Bo Lundgrens uppfattning att vi\r\nska avskaffa skatteutjämningen och att man ska ta\r\nfram dessa 14 miljarder kronor på något annat sätt,\r\neller vill de att man ska göra som andra moderater har\r\nföreslagit, nämligen att man i stället ska låta ett stort\r\nantal kommuner och landsting i Sverige få höja skat-\r\nten ordentligt för att betala de stora underskotten i\r\nStockholms läns landsting.\r\nVi hörde en av Moderaternas ledamöter Lennart\r\nHedquist häromdagen i kammaren erkänna att det\r\ninte var så att hela underskottet i Stockholms läns\r\nlandsting hängde ihop med skatteutjämningen. Han\r\nkonstaterade att en stor del av underskottet faktiskt\r\nberodde på andra saker, och han hade svårt att förkla-\r\nra vad dessa andra saker var utöver misskötsel av\r\nlandstingets ekonomi i Stockholms län.\r\nMen tycker Lena Ek, Mats Odell och Karin Pil-\r\nsäter att man ska höja skatten på Gotland med\r\n3:60 kr, i Jämtland med 2:40 kr, i Norrbotten med\r\n2:10 kr, i Västerbotten med 1:50 kr eller i Kalmar\r\nmed 60 öre, för att ta några exempel? Är det en finan-\r\nsiering som de borgerliga partierna kan komma att\r\nenas om, eftersom det inte finns ett ord i deras doku-\r\nment om hur skatteutjämningen ska vara i framtiden\r\noch framför allt inte om hur en finansiering ska ske\r\nav den solidariska skatteutjämning som kanske har\r\ngjort mest av allt för att just minska klyftorna i Sveri-\r\nge?</pre><pre>Anf.  9  GUNNAR HÖKMARK (m) replik:\r\nFru talman! Först och främst till frågan om\r\nomslaget och vilka färger man ska se på saker och\r\nting med. Jag tycker inte att det gick så bra, Bosse\r\nRingholm, därför att samtliga oppositionspartier i\r\ndenna debatt har pekat på helt grundläggande pro-\r\nblem. Det gäller arbetslösheten, som också måste ses\r\ni sammanhanget tillsammans med sjukfrånvaron. Det\r\ngäller företagsutflyttningen, och det gäller statens\r\nfinanser. Men Bosse Ringholm vill inte att vi ska tala\r\nom detta. Där finns det en betydande skillnad. Som\r\njag sade i mitt anförande har vi uppfattningen att man\r\nkan göra någonting åt detta. Men vi har också upp-\r\nfattningen att detta är stora och viktiga problem. Där-\r\nför skulle jag vilja ställa en fråga till finansministern.\r\nÄr arbetslösheten och sjukfrånvaron ett stort problem\r\nsom vi bör tala om i riksdagen, eller är det, som fi-\r\nnansministern gör både i sitt anförande och i vårpro-\r\npositionen, ett problem som ska sopas under mattan?\r\nNär det gäller sjukfrånvaron visade vi redan i\r\nhöstas på en lång rad olika förslag - vårdgaranti,\r\nresurser för rehabilitering, nya rutiner för sjukskriv-\r\nningar. Det var ett långt program med konkreta insat-\r\nser, inte, som jag nämnde i mitt inledningsanförande,\r\nett elvapunktsprogram som innehåller förslag om att\r\nman ska ha överläggningar och trepartssamtal. Men\r\nfinansministern är det så att regeringen har uppfatt-\r\nningen, som Hans Andersson också hade, att arbets-\r\nlösheten är så pass hög att man bör diskutera den?\r\nSkillnaden är att vi kan se framtiden an med ljusa\r\nfärger därför att vi har en politik för att förändra dessa\r\nsaker.\r\nJag skulle också vilja ta upp en sak som finansmi-\r\nnistern inte alls berörde i sitt anförande denna gång\r\nheller. Det gäller företagsutflyttningen. Håller fi-\r\nnansministern med statsministern om att man ska\r\ngratulera de bygder i Sverige där alltmer av företags-\r\nägande flyttar utomlands? Anser Sveriges finansmi-\r\nnister att det är ett problem att vi har ett nettoutflöde\r\nav företagsägande och investeringar, eller är det inte\r\nett bekymmer?\r\nNågon gång måste Bosse Ringholm inse att han\r\ninte kan skylla allting på Carl Bildt eller på den ame-\r\nrikanska ekonomin. Någonstans måste han ändå göra\r\nskäl för att han sitter i regeringen och väl har något\r\nansvar för hur det går. Jag skulle vilja ställa en fråga.\r\nHar regeringen ett ansvar för att vi har gått ur en\r\nhögkonjunktur med rekordhög arbetslöshet, att det\r\ninte har hänt något när det gäller sjukfrånvaron och\r\natt företagsutflyttningen pågår som den gör? Har ni\r\nnågot ansvar?\r\nLåt oss ta debatten om utjämningen! Bosse Ring-\r\nholm har ju en gedigen erfarenhet från detta område.\r\nHan lämnade en gång ifrån sig ett underskott i lands-\r\ntinget och har nu ett underskott i statens finanser.\r\nDärför skulle jag vilja ställa frågan: Avser regeringen\r\natt behålla nuvarande utjämningssystem, med de\r\nkonsekvenser som det får för skattehöjningar i Stock-\r\nholmsregionen, eller ska ni - som vi vill - förändra så\r\natt alla kan få stödet och Stockholmsregionens med-\r\nborgare få bättre möjligheter?</pre><pre>Anf.  10  Finansminister BOSSE RING-\r\nHOLM (s) replik:\r\nFru talman! Jag talar gärna med Gunnar Hökmark\r\nom skatteutjämning och gärna också om Stockholms\r\nläns landstings finanser. Men jag har, tyvärr, erfaren-\r\nhet där efter 1994 års val och efter det att Moderater-\r\nna hade tagit över Stockholms läns landstings finan-\r\nser. Underskottet var 3 miljarder på den tiden, och jag\r\nfick kämpa hårt för att minska och minska det under\r\nde år som jag var ansvarig för finanserna i Stock-\r\nholms läns landsting. Mönstret går alltså igen: Där\r\nModeraterna får regeringsmakten uppstår alltid av\r\nnågon anledning underskott - antingen i riket eller\r\nockså i landsting eller kommuner.\r\nGunnar Hökmark säger: Bör vi inte tala om ar-\r\nbetslösheten? Men har han inte varit närvarande här i\r\nkammaren i dag? Var har han varit? Vi har ju talat\r\nom arbetslösheten. Jag har talat om för Gunnar Hök-\r\nmark hur vi har halverat arbetslösheten. Jag förstår att\r\nGunnar Hökmark inte vill höra det, men jag får upp-\r\nrepa att vi har halverat arbetslösheten. Vi är dock inte\r\nnöjda utan tycker att vi ska gå vidare. Jag förstår inte\r\nhur vi skulle ha lyckats om vi hade följt Gunnar\r\nHökmarks förslag under den här mandatperioden.\r\nHan har ju velat ta bort 10-15 miljarder kronor från\r\njust arbetsmarknadspolitiken. Med Gunnar Hökmarks\r\npolitik hade arbetslösheten fortfarande legat på 7-\r\n8 %.\r\nVisst ska vi tala om arbetslösheten. Vi ska minska\r\nden från 4 % till ännu lägre nivåer. Förhoppningsvis\r\nska vi inte tala så mycket om Gunnar Hökmarks för-\r\nslag som skulle återföra oss till de gamla arbetslös-\r\nhetsnivåerna.\r\nGunnar Hökmark föreslår att vi också ska prata\r\nom sjukfrånvaron, och låt oss göra det. Vad är då\r\nHökmarks recept? Ja, han vill minska resurserna på\r\nområdet med 14-15 miljarder kronor. Han vill sänka\r\nersättningen till dem som är sjuka. Han vill att de som\r\nska gå till läkaren eller distriktssköterskan och som\r\ntvingas ta ut mediciner ska betala inte ett högkost-\r\nnadsskydd på 1 800 kr, som i dag är fallet, utan ett\r\nhögkostnadsskydd på 5 000 kr. Han vill göra det\r\nsvårare för de sjuka. Det är naturligtvis också ett sätt\r\natt försöka lösa sjukfrånvaron. Men det är inget sätt\r\nsom jag som socialdemokrat kan acceptera, utan det\r\när ett sätt att ytterligare vidga klyftorna mellan sjuka\r\noch andra grupper i vårt samhälle - nej!\r\nDet hävdas ibland att politik inte spelar någon roll\r\noch att partierna är för lika varandra. Det är inte sant.\r\nSkillnaderna mellan partierna är faktiskt väldigt stora.\r\nOm Moderaterna ledde Sverige skulle den som tjänar\r\n1 miljon kronor få en inkomstskattesänkning på\r\n63 000 kr, medan en vanlig inkomsttagare skulle få\r\nen sänkning bara med några tusenlappar. En direktör\r\nskulle få en tio-elva gånger större skattesänkning än\r\nen undersköterska.\r\nPå det här sättet skulle man kunna gå igenom om-\r\nråde efter område där en moderatstyrd regering skulle\r\nöka klyftorna i Sverige. Det är inte ett sådant sam-\r\nhälle som jag som socialdemokrat vill ha!</pre><pre>Anf.  11  GUNNAR HÖKMARK (m) replik:\r\nFru talman! Bosse Ringholm lämnade ifrån sig ett\r\nunderskott i Stockholms läns landsting - ett under-\r\nskott i själva verksamheten. Efter tre år som finans-\r\nminister har han, enligt Ekonomistyrningsverket, ett\r\nkommande underskott på 60 miljarder i den del av\r\nsvensk ekonomi som han har ansvaret för. Jag har\r\ninte hört Bosse Ringholm ha någon kommentar om\r\ndetta.\r\nStämmer det att Ekonomistyrningsverket har\r\nnämnda prognos? Stämmer det att ni i era egna siffror\r\nredovisar ett underliggande underskott på 40 miljar-\r\nder kronor? Vad ska ni göra åt detta?\r\nHans Andersson var mycket aktiv alldeles nyss i\r\ndebatten här. Vänsterpartiet ställer mycket tydliga\r\nkrav på vad som ska ske efter valet. De har sagt sig\r\nvilja genomföra utgifter som, som de själva redovisar,\r\nuppgår till 160 miljarder kronor. Ska de utgifterna på\r\nnågot sätt hanteras? Jag skulle vilja att finansminis-\r\ntern förklarade hur man kommer att hantera Vänster-\r\npartiets krav. Kommer man att säga blankt nej till\r\nalltihop, eller kommer man att flytta in kanske 40\r\nmiljarder i växande utgifter - som Vänsterpartiet\r\nföreslår? Jag tycker att man i den här debatten har rätt\r\natt ställa krav på ett sådant besked.\r\nNär det sedan gäller sjukfrånvaron och arbetslös-\r\nheten är det, Bosse Ringholm, självklart så att man,\r\nom sjukfrånvaron ökar mer än vad den öppna arbets-\r\nlösheten i dag uppgår till, kan hålla nere arbetslöshe-\r\nten. När ni redovisar era mål inför de kommande\r\nåren, räknar ni då med dagens nivå för sjukfrånvaron\r\nnär ni beräknar arbetslösheten? Bosse Ringholm\r\nmåste väl ändå hålla med om - detta har alla andra\r\nnoterat i debatten - att sjukfrånvaron och arbetslös-\r\nheten måste ses tillsammans. Att väldigt många män-\r\nniskor nu är sjukskrivna leder till att man måste an-\r\nställa fler, vilket alltså inte beror på att det finns fler\r\njobb.\r\nTill sist gäller det frågan om skatterna. Det som\r\nskiljer oss moderater från er socialdemokrater är att vi\r\nvill sänka skatten för alla. Vi vill genomföra skatte-\r\nsänkningar inte bara för miljardärer och höginkomst-\r\ntagare - där har ju ni gjort förändringar - utan också\r\nför den pensionär som äger sitt eget hus. Vi vill också\r\nsänka skatten rejält för låg- och medelinkomsttagare,\r\nmen er skattepolitik finns inte ens nämnd.\r\nVad jag tror kommer att vara det bestående min-\r\nnet från den här debatten är en finansminister som var\r\ntrött och liknöjd, som hellre talade om andra saker än\r\nde som oppositionen tog upp och som inte hade så\r\nmycket att säga vare sig om företagsägandet och\r\nutflyttningen eller om nyföretagandet, statens under-\r\nskott eller vad man faktiskt ska göra för att bryta\r\nutvecklingen på arbetsmarknaden. Det gick inte så\r\nbra i dag, Bosse Ringholm, men det var en bra start\r\nför valkampanjen.</pre><pre>Anf.  12  Finansminister BOSSE RING-\r\nHOLM (s) replik:\r\nFru talman! Den borgerliga regeringen lämnade år\r\n1994 efter sitt valnederlag efter sig ett rekordun-\r\nderskott i statens finanser, och när den moderatstyrda\r\nlandstingsledningen i Stockholms län förlorade valet\r\når 1994 lämnade den efter sig ett underskott på 3\r\nmiljarder kronor. Vi socialdemokrater fick tillsam-\r\nmans med Vänsterpartiet och Miljöpartiet i uppgift att\r\nbudgetsanera. På två år lyckades vi faktiskt få ett plus\r\ni landstingets bokslut. När Moderater tog över i\r\nlandstinget i Skåne efter det senaste valet lyckades de\r\npå kort tid skaffa ett miljardunderskott i Skåne läns\r\nlandsting. När Moderaterna under den här mandatpe-\r\nrioden skulle styra sjukvården i Västra Götaland\r\nlyckades den moderata ledningen omedelbart få ett så\r\nkraftigt underskott att det t.o.m. spräckte det borgerli-\r\nga samarbetet. Moderaterna fick lämna landstingsled-\r\nningen. I dag styrs Västra Götaland av en koalition\r\nbestående av Socialdemokraterna, Folkpartiet och\r\nCenterpartiet, som har lyckats få ordning på ekono-\r\nmin.\r\nVarje gång moderater kommer i närheten av ett\r\nansvar för offentlig ekonomi i Sverige - i landsting\r\neller någon annanstans - tycks det sluta med under-\r\nskott, så jag förstår att Moderaterna är sjukligt intres-\r\nserade av underskott.\r\nFör en stund sedan citerade jag Gunnar Hökmark\r\noch sade att för två år sedan stod Gunnar Hökmark i\r\ndenna talarstol och sade: Ni kommer inte att klara\r\nutgiftstaket 2000 - vi klarade utgiftstaket 2000.\r\nFör ett år sedan stod Gunnar Hökmark i denna ta-\r\nlarstol och sade: Ni kommer inte att klara utgiftstaket\r\n2001 - vi klarade utgiftstaket med 5 miljarder.\r\nNu säger Gunnar Hökmark: Ni kommer inte att\r\nklara utgiftstaket 2002.\r\nFinns det någon trovärdighet i den mannens utsä-\r\ngelser? Han har haft fel varje gång. Det finns en viss\r\nlogik här. Har man haft fel varje gång ska man ha fel\r\näven nästa gång. Jag tror att Gunnar Hökmark där\r\nkommer att vara lika framgångsrik som när det gäller\r\nuppnåendet av hans 70-procentsmål - att ägna minst\r\n70 % av tiden åt att kritisera motståndarna.\r\nSka skatteutjämningen, Gunnar Hökmark, finan-\r\nsieras med 14 nya statliga miljarder? Varifrån ska de i\r\nså fall tas? Är det arbetsmarknadspolitiken som ska\r\nbetala detta? Moderaterna vill ju ta bort hälften av\r\narbetsmarknadspolitiken. Ska man ta bort den andra\r\nhalvan också för att betala skatteutjämningen? Eller\r\när det den andra vägen som Moderata samlingspartiet\r\nska gå, nämligen att se till att alla andra landsting och\r\nkommuner i Sverige ska tvingas öka sin skatt för att\r\nbetala underskottet i Stockholms läns landsting? Det\r\när bra att i varje fall en och annan riksdagsledamot\r\nfrån Moderata samlingspartiet har insett att hela orsa-\r\nken, som de själva säger, inte alls har att göra med\r\nskatteutjämningen utan att det handlar om egna för-\r\nsummelser. Då borde Moderaterna också ta ansvaret\r\nför de försummelserna.</pre><pre>Anf.  13  HANS ANDERSSON (v) replik:\r\nFru talman! Med tanke på Gunnar Hökmarks pro-\r\npå om Vänstern och statsfinanserna vill jag försäkra\r\nBosse Ringholm om att ordning och reda i statsfinan-\r\nserna, en sund ekonomi som sätter jobb och tillväxt i\r\ncentrum är grunden för en välfärds- och rättevisepo-\r\nlitik.\r\nJag har två korta frågor. Delar finansministern\r\nmin bedömning, som också Kommunförbundet gör,\r\natt vi fr.o.m. 2003 har en successiv försämring av\r\nkommunernas ekonomiska läge och att det därmed\r\nfinns ett direkt behov av att från 2003 förlängda det\r\ntremiljardersstöd som vi beslutade om i riksdagen\r\nförra veckan?\r\nDelar Bosse Ringholm min uppfattning att 80-\r\nprocentsmålet för den reguljära sysselsättningen 2004\r\nska uppnås? Det är det primära målet, och det måste\r\ntill ytterligare politiska initiativ för att nå det. Jag tror\r\natt det måste till en hel del på näringspolitikens och\r\nföretagspolitikens område. Jag nämnde en del av det i\r\nmitt inledningsanförande.</pre><pre>Anf.  14  Finansminister BOSSE RING-\r\nHOLM (s) replik:\r\nFru talman! Det är bra att riksdagen förra veckan,\r\ntrots försök från Moderaterna och de övriga borgerli-\r\nga partierna att förhindra det, beslutade att satsa 3\r\nmiljarder kronor i år som en konjunkturstimulans och\r\nsom ett stöd för välfärdsverksamheten i landets\r\nkommuner och landsting. Det innebär att landets\r\nkommuner och landsting nu kan anställa sjuksköters-\r\nkor och lärare, hemtjänstpersonal och andra viktiga\r\nvälfärdsarbetare. Vi gör det därför att det behövs i\r\ndagens konjunktursituation.\r\nJag är medveten, Hans Andersson, om att vi i höst\r\nbehöver ha en diskussion om hur staten kan se till att\r\nkommuner och landsting även i fortsättningen kan få\r\nen solid grund att utveckla sin verksamhet från. Vi är\r\nsjälvfallet beredda, som jag har sagt flera gånger i\r\ndag, att se till att våra välfärdsverksamheter får resur-\r\nser i fortsättningen. Det har alltid varit den socialde-\r\nmokratiska prioriteringsordningen att vi först ska\r\nbekämpa arbetslösheten, det står överst på dagord-\r\nningen, och att vi därefter ska se till att det finns re-\r\nsurser för sjukvården, äldreomsorgen, förskolorna,\r\nhela skolverksamheten, högskolan, allt det som har\r\nmed vår välfärdssektorn att göra. Sedan får andra\r\nkrav underordnas den prioriteringen. Det är alltid\r\narbetslöshetsbekämpningen och välfärdssektorerna\r\nsom står främst.\r\nVi får naturligtvis ha en diskussion i höst om vilka\r\nförutsättningar som finns att också i fortsättningen se\r\ntill att kommuner och landsting får goda ekonomiska\r\nvillkor. Men det är tråkigt att se partier som Center-\r\npartiet, Kristdemokraterna och Folkpartiet, som i\r\nvarje fall ute i kommunerna tycker att det är bra att\r\nman idkar den här verksamheten, har bekämpat dessa\r\nnya 3 miljarder till kommuner och landsting på det\r\nsätt som de har gjort. Jag tror att Sveriges kommunal-\r\npolitiker tar ansvaret för de möjligheter de nu får att\r\ngöra nyanställningar som kan bidra till att bekämpa\r\narbetslösheten. Att stå här i kammaren och oroa sig\r\nför ökad arbetslöshet, som Gunnar Hökmark gjorde\r\nalldeles nyss, och samtidigt säg nej till förslagen för\r\natt bekämpa arbetslösheten går helt enkelt inte ihop.\r\nDen andra fråga som Hans Andersson hade hand-\r\nlade om 80-procentsmålet - 80 % i sysselsättning år\r\n2004. Det är ett utomordentligt viktigt mål, och vi\r\npekar i vårpropositionen på att om våra nuvarande\r\nåtgärder ska slå igenom framöver når vi inte dessa\r\n80 %. Det har varit likadant när vi jobbade för att nå\r\narbetslöshetsmålet 4 %. Det räckte inte med de åtgär-\r\nder som var kända. Det behövs nya insatser som\r\nmåste diskuteras inför hösten, nästa år osv. för att nå\r\n80-procentsmålet. Det behövs insatser för att skapa\r\nbåde fler företag och fler arbetsplatser.</pre><pre>Anf.  15  HANS ANDERSSON (v) replik:\r\nFru talman! Ja, jag är glad för det svaret. Ska\r\nkommunerna våga anställa måste de känna en säker-\r\nhet på andra sidan årsskiftet, annars vågar man inte.\r\nSom sagt, ska vi nå 80-procentsmålet lär det dessut-\r\nom vilja till en hel del företagspolitik.\r\nJag har två ytterligare frågor. Den stora reform\r\nsom vi har talat den om länge, en jättelik rättvisere-\r\nform mellan dem som har och dem som inte har ar-\r\nbete, är andra steget i a-kassereformen. Vi har lagt\r\nfram förslag, det är inte alldeles billigt. Vi menar att\r\ndet finns ett utrymme redan i år. Delar Bosse Ring-\r\nholm min uppfattning?\r\nSlutligen: Det kom statistik från SCB häromveck-\r\nan om att inkomstskillnaderna mellan män och kvin-\r\nnor återigen ökar. Vi måste få bukt med lönediskri-\r\nminering och ökande inkomstskillnader mellan män\r\noch kvinnor. Vi kräver att riksdag och regering antar\r\nen rejäl handlingsplan. Jag tror att det i så fall kom-\r\nmer att kosta pengar, och då bör de på den borgerliga\r\nsidan som har noterat de här löneskillnaderna inse att\r\ndet krävs resurser, inte minst för dem som arbetar\r\ninom den offentliga sektorn.</pre><pre>Anf.  16  Finansminister BOSSE RING-\r\nHOLM (s) replik:\r\nFru talman! På den socialdemokratiska partikon-\r\ngressen i höstas i Västerås prioriterades höjda tak i a-\r\nkassan högst av alla reformer framöver. Vi gör fortfa-\r\nrande samma bedömning och samma prioritering. Det\r\när min förhoppning, på samma sätt som Hans An-\r\ndersson uttalar, att vi ska kunna återkomma i den\r\nfrågan i år. Det ska finnas möjligheter att göra någon\r\nförbättring också av a-kassan. Det har varit vår för-\r\nhoppning hela tiden, och vi arbetar intensivt för att\r\nskapa ett sådant utrymme.\r\nJag är också, liksom Hans Andersson, oroad över\r\nde stora skillnader i vårt samhälle i inkomster och\r\nförmögenheter. Det redovisas i en analys i vårpropo-\r\nsitionen att när man tar den femtedel av svenska fol-\r\nket som har de högsta inkomsterna och jämför med\r\nden femtedel som har de lägsta inkomsterna är rela-\r\ntionen, som ett resultat av de stora löneskillnaderna\r\nmen också stora förmögenhetsskillnader, ett till tio.\r\nDen rikaste femtedelen har tio gånger mer resurser än\r\nden fattigaste femtedelen. Men det redovisas också i\r\nvårpropositionen, i analysen, att via de insatser som\r\nvi gör i politiken - skattesystemet, de sociala transfe-\r\nreringarna och välfärdsinsatserna, det som vi gör\r\ninom sjukvård, skolan, barnbidrag och allt annat -\r\nreducerar det enorma gapet från ett till tio till ungefär\r\nett till två och halv. Det är också för mycket, men det\r\när en klyfta som vi vill minska. Det visar politikens\r\nbetydelse. Man kan faktiskt med politiska insatser\r\nreducera de stora standardskillnaderna i samhället.\r\nDet finns partier som inte vill reducera skillnaderna,\r\noch dem kan vi lämna därhän just nu. Men jag delar\r\nHans Anderssons uppfattning att det är viktigt att vi\r\nanvänder politiken också i fortsättningen för att\r\nminska de stora skillnaderna.\r\nDen största och viktigaste faktorn för att minska\r\ninkomstskillnaderna är just tillgången till arbete.\r\nVi har satt upp ett annat mål, nämligen att försöka\r\nhalvera socialbidragsberoendet. Det målet nås fram-\r\nför allt genom att skapa nya jobb och nya företag. Det\r\när glädjande att vi kan se, efter det att det var be-\r\nkymmer förra året med den kraftiga internationella\r\nnedgången, att antalet nya företag som startas ökar\r\nenligt de senaste månadernas statistik. Det växer fram\r\nfler företag fram i Sverige just nu, och det växer fram\r\nfler arbetsplatser. Det är glädjande att se i AMS se-\r\nnaste statistik i dag att det finns fler lediga platser än\r\nvad det fanns vid motsvarande tidpunkt förra året.\r\nDet är tecken på att det är möjligt att vår arbetslös-\r\nhetsbekämpning kan innebära att vi både kan sänka\r\narbetslösheten ytterligare ett steg framöver och kan\r\nnå sysselsättningsmålet om 80 % år 2004.</pre><pre>Anf.  17  MATS ODELL (kd) replik:\r\nFru talman! Det är ungefär som det brukar vara i\r\nde här debatterna. Det står i föredragningslistan att\r\nfinansministern presenterar propositionen, men det är\r\nsom vanligt mera av att finansministern ställer frågor\r\ntill oppositionen om förslag som vi ska lägga fram\r\nden 2 maj. Han klankar på de förslag om ännu inte är\r\nlagda.\r\nLåt mig ändå peka på att regeringen medvetet un-\r\nderbudgeterar utgifterna för sjukförsäkringen för att\r\nfå ihop budgeten. Det står på s. 111: \"För utgiftsom-\r\nråde 10 Ekonomisk trygghet vid sjukdom och handi-\r\nkapp förutsätter beräkningen att kraftfulla och offen-\r\nsiva insatser föreslås i budgetpropositionen för 2003\r\nför att hejda kostnadsutvecklingen inom utgiftsområ-\r\ndet och minska sjuktalen i förhållande till dagens\r\nnivå.\" Det är alltså förslag som kommer efter valet.\r\nDet här är också någonting som verkligen handlar om\r\natt kringgå budgetlagen.\r\nNu säger Bosse Ringholm att jag har fel vad gäller\r\ntillväxten. Sverige har haft en bättre utveckling än\r\nOECD och EU. Ja, jag vet inte. Han har valt 1994 och\r\nframåt, och det är möjligt att han har hittat någon\r\nstatistisk serie där. Av propositionen framgår alldeles\r\nuppenbart att eftersläpningen fortsätter. Svensk BNP\r\nväntas under de kommande tre åren utvecklas sämre\r\nän världen, sämre än USA, sämre än EU, sämre än\r\nNorden och sämre än Finland.\r\nDet här är någonting som regeringen tar väldigt lätt\r\npå, och det är mycket allvarligt.\r\nNu frågar Bosse Ringholm om skatterna på Got-\r\nland, i Västerbotten, i Norrbotten osv. ska höjas. Det\r\när naturligtvis en intressant fråga i de kommuner där\r\nSocialdemokraterna har makten. Men regeringen\r\nskriver i propositionen på s. 167 någonting som verk-\r\nligen förvånar, nämligen: \"För att komma till rätta\r\nmed underskotten behöver flera kommuner och\r\nlandsting genomföra omstruktureringar av verksam-\r\nheten. Sådana åtgärder medför i regel att tillfälliga\r\nkostnader uppkommer, t.ex. åtgärder för att komma\r\ntill rätta med personalöverskott.\"\r\nNu vill jag fråga Bosse Ringholm: Vilka kommu-\r\nner och vilka landsting är det som ni anser ska säga\r\nupp personal? På vilka sjukhus finns det för många\r\nsjuksköterskor och undersköterskor? I vilka skolor\r\nfinns det för många lärare?\r\nBosse Ringholm borde samtidigt passa på att sva-\r\nra på frågan varför ni nu drar in 169 miljoner kronor\r\nfrån polisen. Fanns det inte ett löfte om att det nu\r\nskulle satsas på rättssamhället?\r\nBosse Ringholm är nöjd med det allra mesta här.\r\nAllting presenteras i rosenrött. Han är försiktig med\r\natt kommentera konjunkturen osv. Men tillväxtåtgär-\r\nderna, Bosse Ringholm, lyser med sin frånvaro. Var-\r\nför presenterar ni inte förslag som gör att ni kan nå\r\nupp till det högtillväxtalternativ som också redovisas\r\ni propositionen?</pre><pre>Anf.  18  Finansminister BOSSE RING-\r\nHOLM (s) replik:\r\nFru talman! Mats Odell är upprörd över att fi-\r\nnansministern ställer frågor till oppositionen. Jag kan\r\nförstå den upprördheten med tanke på avsaknaden av\r\nsvar på alla de frågor som jag ställer. Svaren går inte\r\nheller att utläsa ur t.ex. det dokument som de borger-\r\nliga partierna presenterade förra veckan om vad de\r\nhar för politik på en rad områden. Det gäller energi-\r\nfrågorna, skatteutjämningen, regionalpolitiken osv.\r\nDärför är det kanske rimligt att frågan tas upp i kam-\r\nmaren.\r\nDet är ingen slump att jag valde året 1994, Mats\r\nOdell, när jag gjorde jämförelser av hur tillväxten har\r\nvarit. 1994 övertog en socialdemokratisk regering\r\nansvaret för landets ekonomi. Dessförinnan hade vi\r\nen borgerlig regering, som Mats Odell tillhörde, som\r\nhade plus minus noll när det gäller tillväxten i eko-\r\nnomin. Nu har vi haft en tillväxt på 10 % sedan 1994.\r\nSå det är ingen slump att jag använde det året som\r\njämförelse.\r\nDet finns mängder av reformområden, Mats\r\nOdell. Polsen har fått 5 miljarder under den här man-\r\ndatperioden. Men jag har en viktig fråga om solidari-\r\nteten i Sverige som Mats Odell helt lämnar, nämli-\r\ngen: Ska Moderaternas försök att slopa skatteutjäm-\r\nningen få stöd av de andra borgerliga partierna? Svara\r\npå den frågan, Mats Odell!</pre><pre>Anf.  19  MATS ODELL (kd) replik:\r\nFru talman! Det är möjligt att polisen har fått mer\r\npengar. Men det är ju en akut polisbrist i riket, och ni\r\ndrar nu in 169 miljoner. Varför gör ni det, Bosse\r\nRingholm?\r\nI Nya Wermlandstidningen läser jag att man nu\r\ntvingas att avskeda ytterligare 35 civilanställda inom\r\npolisen bara i Värmland. Det här är alltså en utveck-\r\nling som inte alls är så positiv som den som regering-\r\nen försöker att påskina.\r\nEn annan fråga som jag inte heller har hört nå-\r\ngonting om här är att fastighetsskatten nu ska höjas\r\nkraftigt. Tabell 5.7 på s. 88 visar att fastighetsskatten\r\npå småhus kommer att öka från 11,8 till 13,2 miljar-\r\nder. Då är den tillbaka på exakt det belopp som den\r\nlåg på innan ni tvingades att genomföra en sänkning\r\nförra året. Kommer fastighetsskatten att sänkas, Bos-\r\nse Ringholm, eller kommer detta att slå igenom och\r\nfortsätta att driva människor från hus och hem så att\r\nsegregationen tar fart igen?\r\nFru talman! Dessutom undrar jag varför man i\r\ndenna vårproposition, där man skulle redovisa de\r\nlångsiktiga dragen, inte tar upp problemen med före-\r\ntagsflytten, med kapitalflykten och med utflyttningen\r\nav huvudkontor som är något av grundbulten för den\r\nsvenska välfärden som nu har stora problem och\r\nhåller på att erodera? Varför mörkar ni de långsiktiga\r\nproblemen i den här propositionen? Och framför allt:\r\nVarför gör ni ingenting för att vårda dessa viktiga,\r\nmen lättrörliga skattebaser?</pre><pre>Anf.  20  Finansminister BOSSE RING-\r\nHOLM (s) replik:\r\nFru talman! Det är intressant att konstatera att vi\r\nunder den här mandatperioden har satsat ytterligare\r\n5 000 miljoner kronor på polisen. Mats Odell säger\r\natt polisen kanske har fått ett lite större anslag. 5\r\nmiljarder kronor är inte ett så litet anslag. Det är stör-\r\nre satsning på polisen än på mycket länge. Att det har\r\nvarit möjligt att göra denna stora satsning på polisen,\r\nliksom på mängder av andra reformområden, är för\r\natt vi har lyckats att skapat ordning och reda i svensk\r\nekonomi efter den borgerliga katastrofen i början på\r\n90-talet.\r\nMats Odell berörde inte med ett ord frågan om\r\nskatteutjämningen. Ska man av det dra slutsatsen att\r\nModeraterna kan komma att få stöd av Kristdemo-\r\nkraterna för att avskaffa skatteutjämningen - den\r\nskatteutjämning som gör att vi i solidarisk anda ser\r\ntill att hela Sverige får chans att leva och som gör att\r\nvi får villkor i hela Sverige som är någorlunda ge-\r\nmensamma?\r\nModeraterna har inte mycket till övers för skatte-\r\nutjämningen, och jag förstå att de påverkar Kristde-\r\nmokraterna. I Stockholms läns landsting har man ett\r\nrekordstort underskott, och det är en av orsakerna till\r\nden här debatten. Där har Kristdemokraterna tvingats\r\natt gå in i arbete tillsammans med Moderaterna som\r\nhar lett till ett underskott på 4 miljarder kronor.\r\nIbland piper Kristdemokraterna och säger att man nog\r\nborde ha höjt skatten i stället för att sänka den, men\r\nde körs hela tiden över av Moderaterna.\r\nRisken är stor att Moderaterna också kommer att\r\nköra över Kristdemokraterna vid en eventuell framti-\r\nda borgerlig regering och avskaffa det solidariska\r\ninstrumentet skatteutjämning. Jag tar den talande\r\ntystnaden från Mats Odell, som inte hade några syn-\r\npunkter på skatteutjämningen, som ett dåligt tecken\r\npå att Moderaterna bestämmer över den, i alla fall\r\nvisavi Kristdemokraterna.</pre><pre>Anf.  21  LENA EK (c) replik:\r\nFru talman! Jag har tre frågor till finansministern.\r\nDen första frågan handlar om den regionala klyv-\r\nningen. Nordiska rådet har konstaterat att Sverige är\r\ndet enda land som inte har klarat av att bryta utveck-\r\nlingen under sex år av högkonjunktur. Medan reger-\r\ningen funderar och analyserar slår butiker igen, post-\r\nkontor centraliseras, polisen får allt större områden att\r\nbevaka osv. I finansplanen finns det ingenting om\r\ndetta. Kommer det någonting när det gäller den regi-\r\nonala klyvningen, eller är det tänkt att det ska fort-\r\nsätta att utvecklas på det här viset i Sverige?\r\nMin andra fråga handlar om sjukfrånvaron och\r\nhälsoläget. Finansministern hänvisar till elvapunkts-\r\nplanen på s. 25 i finansplanen. Enligt punkt 1 ska man\r\nfastställa ett mål, enligt punkt 2 ska det föras samtal,\r\nenligt punkt 3 ska man analysera, enligt punkt 4 ska\r\nman utreda, enligt punkt 5 ska man informera, enligt\r\npunkt 6 ska det genomföras särskilda försök, enligt\r\npunkt 7 har det avsatts 70 miljoner medan det behövs\r\nkanske 3 miljarder för rehabiliteringsinsatser, enligt\r\npunkt 8 rekommenderar man försäkringskassorna att\r\nkoncentrera rehabiliteringsarbetet, enligt punkt 9 ska\r\nomfattningen av problemen klargöras, enligt punkt 10\r\nska statistik och forskning utvecklas och enligt punkt\r\n11 ska frågan beredas.\r\nHur ska detta lösa enskilda människors problem? I\r\ndag kostar sjukskrivningarna alla oss förvärvsarbe-\r\ntande i Sverige 25 000 kr om året per person. Och\r\ndetta är regeringens elvapunktspaket! Vad är det för\r\notrevliga åtgärder som ni inte vågar lägga fram på\r\nbordet innan valet för att åtgärda detta? Det måste\r\nåtgärdas. Det är redan en gökunge i statsbudgeten\r\nsom håller på att äta upp allt reformutrymme, bortsett\r\nfrån det mänskliga lidandet.\r\nMin tredje fråga handlar om lönediskrimineringen\r\nmot kvinnor. Under de senaste året fick männen 1 %\r\nhögre höjning än kvinnorna. Om man letar igenom\r\nbilagorna noga hittar man en liten skrivning som\r\nsäger att förhållandet mellan mäns och kvinnors löner\r\nhar varit påfallande konstant, men under 2000 före-\r\nfaller det som att lönenivå har utvecklats till kvinnors\r\nnackdel.\r\nDet här är inte sant. Det har varit en sådan ut-\r\nveckling under många år. Skillnaderna är enorma.\r\nOm man räknar om precis allting annat kvarstår ändå\r\n8-9 %, och detta förhållande har förvärrats varje år\r\nunder de senaste två mandatperioderna. Vad tänker\r\nregeringen göra åt detta som är ett av de största pro-\r\nblemen i den sociala klyvningen?</pre><pre>Anf.  22  Finansminister BOSSE RING-\r\nHOLM (s) replik:\r\nFru talman! Jag utgår från att Lena Ek inte vill ha\r\nnågon statlig lönepolitik. Hon får signalera om det är\r\nnågon ny linje från Centerns sida. Jag har självfallet\r\npå samma sätt som Lena Ek all anledning att observe-\r\nra att det finns diskriminering mellan könen på ar-\r\nbetsmarknaden när det gäller inkomst. Jag tycker att\r\nvi gemensamt ska sätta krav på arbetsmarknadens\r\nparter för att försöka motverka denna typ av lönedis-\r\nkriminering mellan könen.\r\nDet vi kan göra från samhällets sida - det finns\r\nredovisat i vårpropositionen - är att via olika offentli-\r\nga insatser försöka jämna ut situationen mellan kvin-\r\nnor och män. De förslag som finns i vårpropositionen\r\ngynnar kvinnor i större utsträckning än män, och det\r\när ett sätt att med sociala insatser försöka skapa en\r\nstörre jämställdhet mellan könen.\r\nJag tycker också att vi ska sätta ett tryck på ar-\r\nbetsmarknadens parter - på företag, arbetsgivare och\r\nandra som lönesätter - för att få dem att respektera de\r\nstarka krav som finns i hela samhället och hos de\r\nfackliga organisationerna på en mer jämställd löneut-\r\nveckling.\r\nNär det gäller ohälsan presenterade regeringen i\r\nhöstas ett elvapunktsprogram. Det finns inget annat\r\nförslag. De borgerliga partierna har inget gemensamt\r\nförslag på området. I de 53 punkter som förra veckan\r\npresenterades från borgerligt håll finns inga gemen-\r\nsamma förslag kring ohälsoutvecklingen. Det är trå-\r\nkigt att det inte finns ett större mått av konstruktivitet\r\nfrån de borgerliga partiernas sida.\r\nJag skulle vilja hävda att vi behöver skärpa för-\r\nslagen på detta område rätt ordentligt. Det hoppas jag\r\natt vi kan göra i höst när vi har gått igenom och berett\r\nalla de förslag som finns. En skärpning kan vara att vi\r\nsätter upp mål på området. På samma sätt som vi har\r\nhaft arbetslöshetsmål, sysselsättningsmål och mål att\r\nhalvera socialhjälpsberoendet kan vi nå framgång\r\nockså på ohälsoområdet via mål.\r\nTill sist vill jag fråga Lena Ek varför det inte står\r\nnågonting om utjämningssystemet i det 53-\r\npunktsprogram som ni presenterade i förra veckan.\r\nVarför står det ingenting om utjämningen mellan\r\nkommuner och mellan landsting? Är det Moderater-\r\nnas, Kristdemokraternas och Folkpartiets stora under-\r\nskott i Stockholms läns landsting som gör att ni inte\r\nkan enas om någon gemensam linje när det gäller det\r\nstatliga skatteutjämningssystemet? Tycker Centern\r\nsom Moderaterna att man ska avskaffa det statliga\r\nskatteutjämningssystemet? Är det därför det inte står\r\nnågonting om det i programmet?</pre><pre>Anf.  23  LENA EK (c) replik:\r\nFru talman! Jag hade tre ganska raka frågor till fi-\r\nnansministern. Anledningen till att jag ställde dem\r\nvar att det inte finns någonting i finansplanen om\r\ndessa områden. Jag fick inget svar på frågan om vad\r\nregeringen tänker göra åt den regionala klyvningen.\r\nJag fick egentligen heller inget svar när det gäller\r\nohälsan, mer än att det kommer skärpningar efter\r\nvalet i höst. Det finns ändå en del att göra åt detta,\r\noch man kan göra det väldigt snabbt.\r\nVi har föreslagit en rehabgaranti. Vi har föreslagit\r\n2,6 miljarder till i rehabpengar. Vi har föreslagit ett\r\nfinansiellt samarbete mellan berörda myndigheter -\r\nFinsam - som skulle minska kostnaderna och förbätt-\r\nra kvaliteten i rehabliterinsgarbetet för sjuka männi-\r\nskor.\r\nDet sade socialministern ja till, men finansminis-\r\ntern sade nej till Finsam i ett läge då kostnaden är 113\r\nmiljarder om året av de 700 vi kan använda i stats-\r\nbudgeten. Varför sade finansministern nej till Fin-\r\nsam?\r\nDet kom heller inget svar när det gällde lönedis-\r\nkrimineringen mellan män och kvinnor. Det är, tycker\r\njag, ytterst allvarligt att det inte ens finns ett tänk på\r\ndetta område. Vi har ett helt åtgärdspaket som vi\r\nredovisade i höstas när det gäller dessa frågor.\r\nJag tycker att det är bekymmersamt att finansmi-\r\nnistern inte tar till sig detta. När man talar om sociala\r\nklyftor handlar det faktiskt om att det är kvinnor som\r\nhar lägst löner. Det är de som utgör den största grup-\r\npen bland socialbidragstagarna. Det drabbar ensamma\r\nmammor otroligt hårt när det ser ut på detta vis.\r\nSlutligen vill jag ta upp den kommunala skatteut-\r\njämningen. Den har finansministern och jag diskute-\r\nrat några gånger vid det här laget. Vi anser att den\r\nsolidariska skatteutjämningen mellan kommuner och\r\nmellan landsting är viktig och nödvändig. Den kom-\r\nmer vi att slåss för. Det är också anledningen till att\r\ndetta finns inskrivet i den reservation som opposi-\r\ntionspartierna har lämnat i finansutskottet. Jag förut-\r\nsätter att samtliga partier som ingår i den överens-\r\nkommelsen också följer den. Jag har ingen anledning\r\natt tro någonting annat.\r\nDet är som sagt synd att kvinnorna inte kan se nå-\r\ngon hjälp. Det är synd att de sjuka inte kan se någon-\r\nting annat än skärpningar efter valet.</pre><pre>Anf.  24  Finansminister BOSSE RING-\r\nHOLM (s) replik:\r\nFru talman! Av respekt för och hänsyn till Karin\r\nPilsäter och Yvonne Ruwaida ska jag vara väldigt\r\nkort i min replik till Lena Ek. Jag kan bara konstatera\r\natt om Lena Ek inte har upptäckt att Moderaterna\r\nattackerar skatteutjämningen torde hon vara den enda\r\nhär i landet som inte har insett det de senaste veckor-\r\nna. Men jag är glad över Lena Eks besked om att\r\nCentern står fast vid den statliga skatteutjämningen.\r\nDå får Moderaterna stå ensamma.</pre><pre>Anf.  25  KARIN PILSÄTER (fp) replik:\r\nFru talman! Jag vet inte om det ger en bra bild av\r\nfinansministerns hållning till andra människor när han\r\nsäger att det är av hänsyn och respekt för mig som\r\nhan sparar en hel minut av sina 40 till mig som de-\r\nbattör. Jag tror att det liberala alternativet förtjänar att\r\ndiskuteras under mycket längre tid än så.\r\nVi behöver inte gå in i någon diskussion kring att\r\ndet för oss i Folkpartiet liberalerna är människan och\r\ninte systemet som är det viktiga. Vi anser att vi behö-\r\nver ett utjämningssystem som gör att människor kan\r\nfå samma kvalitet på vård och skola oavsett om deras\r\ngrannar behöver mycket vård eller inte, eller om det\r\när många eller få barn som behöver skolplats. Man\r\nska inte behöva betala mer för samma service därför\r\natt grannarna inte har höga inkomster. Dagens utjäm-\r\nningssystem behöver reformeras, därför att det inte\r\nfyller de krav vi ställer på ett väl fungerande system.\r\nMen i grunden är systemet mycket viktigt. Det har vi\r\nskrivit ihop oss om i vår gemensamma reservation.\r\nFru talman! Bosse Ringholm gjorde tidigare en\r\ns.k. freudiansk felsägning när han pratade om vallöf-\r\ntena inför 1968 års val. Det berodde kanske på att\r\nregeringens förslag på jämställdhetsområdet, när det\r\ngäller att skapa bra och vettiga villkor för att kunna\r\nkombinera jobb och ansvar för barn, är väldigt 70-\r\ntalsaktiga. Jag skulle vilja fråga var förslagen finns\r\nsom gör att man kan få vardagen med jobbet, livet,\r\nungarna och hushållskassan att gå ihop utifrån indivi-\r\ndens villkor och inte bara utifrån de villkor ni ställer\r\nupp.\r\nFru talman! Konkreta förslag har efterlysts. Jag\r\nkanske borde påtala för både finansministern och\r\nåhörarna att 53-punktsprogrammet som vi talar om är\r\nett 53-punktsprogram för förändringar för småföreta-\r\ngen. Bosse Ringholm levererar en ekonomisk riktlin-\r\njeproposition som egentligen mera är ett bokslut över\r\nden tid som har gått och som helt saknar riktlinjer för\r\nskattepolitiken för framtiden. Det är då ganska mag-\r\nstarkt att han i våra 53 punkter för småföretagen ef-\r\nterlyser program om ohälsa, energipolitik och skatte-\r\nutjämning. Bosse Ringholm behöver inte vara orolig.\r\nVi har många andra dokument och många andra för-\r\nslag, där vi har många punkter som berör dessa områ-\r\nden.\r\nJag kritiserar inte ert elvapunktsprogram för ohäl-\r\nsa för att det saknar t.ex. energipolitik eller för att det\r\nsaknar riktlinjer för den kommunala utvecklingen\r\neller annat. En väldigt konkret sak borde dock ha\r\nfunnits med. Det är ett förslag om att få använda det\r\nbeprövade effektiva knepet att använda sjukförsäk-\r\nringspengar till att göra människor friska i stället för\r\natt låta dem stå i vårdkö. Det tycker jag vi skulle\r\nkunna få ett besked om här och nu. Varför kommer ni\r\ninte med ett sådant beprövat, effektivt och konkret\r\nförslag för att göra sjuka människor friska?</pre><pre>Anf.  26  Finansminister BOSSE RING-\r\nHOLM (s) replik:\r\nFru talman! Karin Pilsäter har sagt ovanligt\r\nmycket positivt i debatten i dag. Hon har t.o.m. lyft\r\nfram att Moody's har höjt kreditvärderingsbetyget på\r\nregeringens insatser. Det är också positivt när hon\r\nsäger att Folkpartiet vill ha en solidarisk skatteutjäm-\r\nning. Jag tycker att det är ett bra besked. Det är na-\r\nturligtvis så, Karin Pilsäter, att också företagen är\r\nintresserade av en solidarisk skatteutjämning. Det\r\nökar även deras möjligheter. Det var därför jag efter-\r\nlyste en sådan i 53-punktsprogrammet. Men jag för-\r\nstår att det inte kan finnas med, eftersom Moderaterna\r\nhar en annan uppfattning.</pre><pre>Anf.  27  KARIN PILSÄTER (fp) replik:\r\nFru talman! Bosse Ringholm klagade lite. Jag\r\nklagar inte så mycket, men Bosse Ringholm klagar en\r\nhel del på våra förslag och på vår brist på förslag.\r\nAlla våra förslag till inriktning på ekonomisk politik\r\nkommer att redovisas om två månader. Bosse Ring-\r\nholm har redan gjort sin redovisning. Där saknas det\r\nväldigt mycket, så jag förstår att han måste förflytta\r\nfokus till det som vi ännu inte har lagt fram.\r\nVi har lagt fram 53 konkreta förslag om bättre\r\nvillkor för småföretagande. Många av dem är inte\r\nalldeles nya och okända. Det beror på att de inte har\r\ngenomförts - vi har lagt fram dem förut. Bosse Ring-\r\nholm, Björn Rosengren och de andra ministrarna\r\npratar väldigt mycket om att man ska förbättra för\r\nsmåföretagen, men de genomför inte de förslag och\r\nkonkreta idéer som finns. Därför finns det ett så om-\r\nfattande program som bara gäller småföretagens vill-\r\nkor.\r\nDet är ganska många människor som funderar på\r\natt bidra till ett växande välstånd. De vill försörja sig\r\nsjälva och andra och betala in skatt för att vi ska kun-\r\nna ha sjukvård och omsorg. Jag tror att de funderar\r\nväldigt mycket på varför Bosse Ringholm än i denna\r\ndag inte har genomfört de förslag som t.o.m. är all-\r\ndeles gratis. Det handlar t.ex. om att se till att de som\r\nvill betala F-skatt kan göra det i stället för att skatte-\r\nmyndigheten ska överklaga. Det handlar om regelför-\r\nenklingar. Lyft upp regelförenklingsarbetet så att det\r\nverkligen blir genomfört! Förbättra yrkesutbildning-\r\nen, så att man kan rekrytera personal i stället för att\r\ndra ned på den som man gör här i tilläggsbudgeten!\r\nDet finns en lång rad idéer som vi har och som ni\r\nfaktiskt får stjäla. Det är helt okej att ni gör det.\r\nJag vet, fru talman, att det finns väldigt mycket\r\nsom är bra. Regeringen har t.o.m. gjort en hel del rätt\r\nså bra grejer. Man har t.ex. sänkt inkomstskatten. Det\r\när jättebra, men man har inte gjort det på det fiffigaste\r\nsättet, som skulle kunna ha gett ännu större effekt.\r\nOch det finns en lång rad brister i det bokslut, den\r\nbouppteckning, som ni har lagt fram här. Därför, fru\r\ntalman, bör väljarna, om de tänker på framtiden, titta\r\nnoga på de förslag som vi från Folkpartiet liberalerna\r\noch de andra borgerliga partierna kommer att lägga\r\nfram den 2 maj.</pre><pre>Anf.  28  Finansminister BOSSE RING-\r\nHOLM (s) replik:\r\nFru talman! När de borgerligas förslag om småfö-\r\nretagen genomfördes senast då de borgerliga hade\r\nansvaret, i början av 90-talet, ledde det till noll till-\r\nväxt i svensk ekonomi. Nu har tillväxten varit 10 %\r\nde senaste åren, under socialdemokratisk ledning.\r\nJag tror att småföretagen ska vara glada för att de\r\ndär 53 punkterna inte genomförs.</pre><pre>Anf.  29  YVONNE RUWAIDA (mp) replik:\r\nFru talman! Jag kan börja med jämställdheten.\r\nI finansplanen står det faktiskt om jämställdheten,\r\nbl.a. i ett stycke på s. 22. Där tar man upp att reger-\r\ningen, om inte parterna åtgärdar osakliga löneskillna-\r\nder inom de närmaste tre åren, kommer att återkom-\r\nma med bl.a. skärpt lagstiftning och annat. Man tar\r\näven upp åtgärder för att minska deltidsarbetslösheten\r\nhos kvinnor, som är ett väldigt stort problem. När det\r\ngäller ohälsa lyfter vi faktiskt fram att kvinnors vill-\r\nkor särskilt ska uppmärksammas. Det här är någon-\r\nting som vi har tyckt har varit väldigt viktigt, och vi\r\när glada över att det finns med, även om man kan\r\ngöra mer än detta.\r\nNär det gäller ohälsan har jag frågor till finansmi-\r\nnistern - detta är faktiskt en väldigt stor jämställd-\r\nhetsfråga. Tycker finansministern att det är bra att\r\ninföra friår i hela Sverige? Kommer finansministern\r\natt stödja en riktig arbetstidsförkortning, inte bara en\r\nny semesterdag utan en sänkning av normalarbetsti-\r\nden till t.ex. 35 timmars arbetsvecka? Vad anser fi-\r\nnansministern om att satsa mycket mer förebyggande\r\npå hälsoarbete och alternativa behandlingsmetoder?\r\nDet kan t.ex. gälla kopplingen mellan mat och hälsa\r\noch mellan motion, rörelse, och hälsa och även olika\r\nönskemål som finns om att använda sig av alternativa\r\nbehandlingsmetoder. Det här är sådant som vi tror är\r\nett tillägg till elvapunktsprogrammet som behövs för\r\natt vi verkligen ska se till att minska sjukskrivningar-\r\nna i Sverige.</pre><pre>Anf.  30  Finansminister BOSSE RING-\r\nHOLM (s) replik:\r\nFru talman! Jag välkomnar naturligtvis alla idéer\r\noch uppslag som kan förbättra elvapunktsprogrammet\r\noch minska ohälsan. Jag tycker att vi i det ljuset ska\r\npröva de idéer som Yvonne Ruwaida för fram här.\r\nJag tycker också, i likhet med Yvonne Ruwaida, att\r\ndet är viktigt att vi för en diskussion om arbetstiden.\r\nDen är en del av vår välfärd, och den ska naturligtvis\r\nvärderas i hägnet av vilka utsikter vi har att driva\r\nfortsatt reformverksamhet de närmaste åren. Med en\r\nbra tillväxt kan vi få en bra diskussion om vilka möj-\r\nligheter det finns när det gäller vår arbetstid fram-\r\növer.</pre><pre>Anf.  31  YVONNE RUWAIDA (mp) replik:\r\nFru talman! Det är glädjande att höra att finans-\r\nministern tycker att det är värt att diskutera detta i\r\nframtiden. Vi anser att en arbetstidsförkortning och\r\näven ett friår skulle kunna innebära att vi prioriterar\r\ndet som det i dag råder mest brist på, nämligen fri tid.\r\nDet kan också leda till att människor har mer tid till\r\nsociala relationer och sociala nätverk, vilket gör att\r\nmänniskor blir mindre stressade.\r\nVi tror att en rätt genomförd arbetstidsförkortning\r\n- och även ett friår i hela landet - till en del kan be-\r\ntala sig själv. Arbetsproduktiviteten ökar för att folk\r\njobbar bättre. Organisationerna fungerar effektivare.\r\nPå lång sikt tror vi också att det är viktigt för att vi\r\nska få bukt med arbetskraftsbristen. Sannolikheten för\r\natt arbetslösa kan beredas jobb ökar nämligen, vilket\r\ngör att de inte är arbetslösa lika länge och att de kan-\r\nske inte riskerar att hamna utanför möjligheten att\r\narbeta. Sjukskrivningarna minskar. Sjukskrivna och\r\nförtidspensionerade kan lättare återvända till ett ar-\r\nbetsliv som faktiskt är mer humant. Och att folk kan,\r\nvill och orkar jobba högre upp i åldrarna, vilket vi\r\ntror att man gör med en arbetstidsförkortning och\r\nmed ett friår, gör att detta sammantaget på längre sikt\r\nökar antalet arbetade timmar och effektiviteten. Det\r\när också en grundförutsättning för en välfärd på lång\r\nsikt i samhället. Därför är vi väldigt tacksamma över\r\natt finansministern är öppen för att diskutera detta\r\nsenare.\r\nJag undrar hur de borgerliga partierna ser på detta\r\nförslag. Det kanske ni kan återkomma till i era anfö-\r\nranden.</pre><pre>Anf.  32  Finansminister BOSSE RING-\r\nHOLM (s) replik:\r\nFru talman! Arbetstidsreformer är en del av de\r\nvälfärdsreformer som ska diskuteras under de kom-\r\nmande åren. Om vi kan få en tillväxt i Sverige på det\r\nsätt som vi har haft under de senaste åren har vi möj-\r\nligheter att diskutera denna viktiga avvägning. Det\r\ngäller hur mycket av resurserna som ska användas för\r\natt bekämpa arbetslösheten, för att skaffa fler jobb\r\noch för att bygga ut vår välfärd. Det handlar natur-\r\nligtvis också om att se hur vår arbetstid kan komma\r\natt utvecklas. Det kan naturligtvis också vara en del i\r\ndiskussionen om hur vi ska skapa ett mer hälsosamt\r\narbetsliv, ett mer hälsosamt liv över huvud taget.</pre><pre>Anf.  33  GUNNAR HÖKMARK (m):\r\nFru talman! Först ska jag ta upp två enkla saker.\r\nDet är ingen som vill avskaffa utjämningssyste-\r\nmet när det gäller landsting och kommuner. Detta vet\r\nfinansministern, men det ingår i hans debatteknik att\r\npåstå någonting rakt ut i luften. Upp stiger orden,\r\ntanken stilla står. Men det är inte sant. Vi anser att\r\nstaten ska ta ett större ansvar, men vi säger också att\r\nalla landsting och alla kommuner ska få samma stöd\r\nfrån staten som de har i dag. Vi anser att det system\r\nvi har i dag ger sådana drastiska konsekvenser för\r\nlåg- och mellaninkomsttagare i de regioner som i dag\r\nhar en tillväxtkraft. Jag kan inte för mitt liv förklara\r\nvarför en sjuksköterska eller en polis som bor i\r\nStockholmsregionen nu ska drabbas av en skattehöj-\r\nning på 5 000-10 000 kr på grund av ett utjämnings-\r\nsystem som brandskattar Stockholmsregionen.\r\nDet finns inget som helst tvivel om att det ska\r\nvara balans i landsting och kommuner. Stockholms\r\nläns landsting har avvecklat ett budgetunderskott som\r\nman ärvde från Bosse Ringholm men fått en skatte-\r\nutjämningsavgift som har ökat med nästan 4 miljarder\r\nde tre senaste åren. Detta måste man också bli av\r\nmed.\r\nDet finns två alternativ. Antingen höjer man\r\nskatterna och tvingas då kanske tillbaka till de vård-\r\nköer man hade under socialdemokratins tid och som\r\nman har i det socialdemokratiska Sverige runtom,\r\neller också förändrar vi utjämningssystemet. Men alla\r\nkommuner ska ha statligt stöd av det slag de har i\r\ndag.\r\nEn annan sak Bosse Ringholm återkommande tar\r\nupp är läkemedelsförsäkringen, men där vet han ju att\r\ndet han säger är osant. Förra året när han påstod att vi\r\nskulle försämra för människor som behöver medicin\r\npåtalade vi att detta var osant, men likväl fortsätter\r\nhan. Hur gör man med en sådan liten pojke, fru tal-\r\nman? Så får man väl inte göra, Bosse Ringholm -\r\nmedvetet tala osanning. Sluta med det!\r\nSedan ska jag säga en sak som är oerhört viktig. I\r\nden här debatten har vi från oppositionen försökt resa\r\nde stora och viktiga frågorna. Vi anser att arbetslös-\r\nheten är ett mycket stort problem. Vi anser att den\r\nväxande sjukfrånvaron är ett mycket, mycket stort\r\nproblem. Tillsammans utgör de en svaghet för svensk\r\nekonomi som finansministern varje gång han har varit\r\nhär uppe i talarstolen glidit undan ifrån. Sedan säger\r\nhan att de som tar upp problemet svartmålar. Vilket\r\nbesked är det till de människor som detta berör? Jo,\r\natt det problemet ska vi skjuta åt sidan och inte göra\r\nnågonting åt. Här saknar ni politik.\r\nSamma sak har gällt företagsutflyttningen - som\r\när avgörande, som urholkar skattebaserna, som kom-\r\nmer att tvinga fram skattehöjningar. Om detta har\r\nBosse Ringholm inte sagt ett enda dyft i denna debatt.\r\nFru talman! Att inte göra något har blivit ideologi.\r\nKronblomssocialismen lever. Men den ska ersättas av\r\nen aktiv reformpolitik för jobb, företagande och\r\ntrygghet efter valet!</pre><pre>Anf.  34  HANS ANDERSSON (v):\r\nFru talman! Låt mig först vända mig till Hökmark.\r\nVad Moderaterna nu säger är: Visst ska vi ha ett ut-\r\njämningssystem - det gäller väl att ha Maud Olofsson\r\nmed på vagnen - och då levererar vi in en nota på 14\r\nofinansierade miljarder till staten. Då hamnar bank-\r\nrutten i staten i stället, när ni har förbrukat Stock-\r\nholm. Det är ynkedom! Min fråga till er är: Gäller\r\nverkligen riksdagens beslut inte de landsting och\r\nkommuner där ni styr?\r\nNär det gäller moderater i övrigt har det varit väl-\r\ndigt mycket prat om tillväxt och att vi har sackat\r\nefter. I Hökmarks egen skrift som kom häromdagen,\r\nSverige har för lite tillväxtkraft, finns det en kurva\r\nsom visar när vi verkligen tappade. Det ser riktigt illa\r\nut mellan 1976 och 1982. Vad var det för regering\r\ndå? Då tappade vi 10 procentenheter. Sedan kommer\r\nrena raset 1991-1994. Vad var det för regering då?\r\nNu påstår jag inte att det är så enkelt. Det är lång-\r\nsiktiga utvecklingstendenser. Men jag skulle vilja att\r\nni borgerliga partier försökte förstå att det finns djup-\r\ngående problem, strukturproblem. Sverige har haft en\r\nnäringsstruktur som inte följde med i tillväxten under\r\nmånga decennier. Det fanns en inflationsekonomi\r\nsom ledde till devalveringspolitik som inte gynnade\r\nlångsiktig tillväxt. Jag är den förste att erkänna detta.\r\nMen se då till att komma med någonting annat än\r\nskattesänkningar som lösning på vad ni uppfattar som\r\nett problem - konstigt nog, eftersom vi nu har haft en\r\nmycket gynnsam utveckling några år.\r\nDäremot är vi överens om att arbetslösheten är en\r\nförbannelse, även Lena Ek. Ska vi utveckla Sveriges\r\nalla regioner måste det till regional tillväxt. Men då\r\nmåste det också finnas förslag. Var har ni förslagen?\r\nVad jag hittills har sett är att ni avlövar statsbudgeten\r\npå nästan alla pengar när det gäller arbetsmarknads-\r\npolitik och a-kassa. Det, Lena Ek, slår hårt ute i lan-\r\ndet.\r\nEn sak är intressant när Gunnar Hökmark talar om\r\ndet katastrofala läget när det gäller köp och försälj-\r\nning av företag. När jag läser vad Invest in Sweden\r\nAgency skriver visar det sig att det råder balans eller\r\natt Sverige har fått in mer kapital under 2001 - men\r\nockså under de tidigare fyraårsperioderna 1997-2001\r\noch 1993-1997. Det här är djupa processer av när-\r\ningslivsomställning och omstrukturering som pågår.\r\nDet är inte så enkelt som ni låtsas. Jag är inte säker på\r\natt vi skulle ha både Volvo och Saab kvar om inte\r\nGeneral Motors och Ford hade gjort sina köp. Jag tar\r\ninte här i talarstolen, men förenkla inte så som ni för\r\ndet mesta gör!\r\nSverige har i själva verket ett bra näringsklimat.\r\nMen vi har för få små företag, och det krävs mer av\r\ninnovationspolitik. Tänk om vi politiker kunde försö-\r\nka se problemen som de är, inte bara svartmåla eller\r\nkomma med enkla quick fix och gratisluncher som\r\negentligen inte finns! När det gäller de stora proble-\r\nmen - att finansiera välfärden trots en åldrande be-\r\nfolkning, att kombinera tillväxt med miljöomställning\r\nav energi- och transportsystemet, att klara integratio-\r\nnen, att eliminera diskriminering och segregation, att\r\nfå bukt med de regionala obalanserna, att förstärka\r\ndemokratin i företagen, att förbättra arbetsrätten -\r\nfinns det inte ett enda förslag som går åt rätt håll från\r\nden borgerliga sidan, allra minst från Moderaterna.\r\nFör att inte tala om jämställdheten! För att inte tala\r\nom de klyftor som finns socialt och ekonomiskt och\r\nnär det gäller att bekämpa fattigdom och marginalise-\r\nring i Sverige! Där finns alternativet på regerings-\r\nmajoritetens sida.</pre><pre>Anf.  35  MATS ODELL (kd):\r\nFru talman! Jag vill börja med att korrigera en to-\r\ntal felaktighet från finansministerns sida, nämligen att\r\nvi kristdemokrater skulle ha bekämpat 3 miljarder\r\nextra till kommunsektorn det här året. Det är ju precis\r\ntvärtom. Vi föreslog nämligen detta i vårt budgetal-\r\nternativ redan i höstas. Då avslogs det av den social-\r\ndemokratiska majoriteten, först i finansutskottet och\r\nsedan här i kammaren, med hänvisning till att det inte\r\nbehövdes. Sedan randades den socialdemokratiska\r\npartikongressen, och plötsligt uppstod detta behov.\r\nJag tycker att rätt ska vara rätt, Bosse Ringholm.\r\nKristdemokraterna föreslog, icke tillfälligt utan per-\r\nmanent, ytterligare 3 miljarder kronor till kommun-\r\nsektorn. Någon ordning får det faktiskt vara!\r\nJag är också lite besviken på att finansministern\r\ninte alls svarade på de frågor jag hade. När det gäller\r\nskatteutjämningen kanske jag först ska svara att vi\r\nkristdemokrater är för ett solidariskt finansierat stat-\r\nligt utjämningssystem som ska garantera att det finns\r\nlikvärdig service i hela landet. Självklart är det så. Vi\r\nkommer att återkomma och visa detta i vårt budget-\r\nalternativ. Men Bosse Ringholm sade ingenting om\r\nfastighetsskatten. Kommer den fastighetsskatteökning\r\npå 1,4 miljarder för småhus som vi kan utläsa av\r\npropositionen att slå igenom är det viktigt att finans-\r\nministern redovisar det - eller dementerar det.\r\nHan svarade heller inte på vilka landsting och vil-\r\nka kommuner det är som åsyftas på s. 167 i proposi-\r\ntionen: \"För att komma tillrätta med underskotten\r\nbehöver flera kommuner och landsting genomföra\r\nomstruktureringar av verksamheten. Sådana åtgärder\r\nmedför i regel att tillfälliga kostnader uppkommer,\r\nt.ex. åtgärder för att komma till rätta med personal-\r\növerskott.\" Vilka kommuner och landsting är det,\r\nBosse Ringholm, som ni uppmanar att avskeda per-\r\nsonal? Jag tycker att det vore väldigt klädsamt om\r\nhan försökte svara på detta.\r\nInte heller hade han någonting att säga om de\r\nlångsiktiga utvecklingsproblem som är alldeles up-\r\npenbara men som lyser med sin frånvaro i propositio-\r\nnen. Regeringen lånar faktiskt, fru talman, 24,5 mil-\r\njarder under perioden till sina reformer. Statsbudge-\r\ntens underliggande saldo, som finansministern också\r\nundviker att ge besked om, ökar alltså med 33 miljar-\r\nder i år, med 42 miljarder nästa år, enligt propositio-\r\nnen, och med 30 miljarder 2004. Det finansiella spa-\r\nrandet, som faktiskt är plus 14 miljarder i år, blir\r\nminus 16 miljarder nästa år och minus 18 miljarder\r\n2004.\r\nDet hade varit bra om finansministern hade ägnat\r\nnågot av sin tid åt att svara på de här mycket allvarli-\r\nga invändningarna mot den politik som han är ansva-\r\nrig för.</pre><pre>Anf.  36  LENA EK (c):\r\nFru talman! Jag blir, kära ledamöter och åhörare,\r\nminst sagt fundersam när jag lyssnar på Hans Anders-\r\nson från Vänsterpartiet och hans inlägg. Nu har\r\nVänsterpartiet bestämt ihop med Socialdemokraterna\r\nnästan en hel mandatperiod. Då ser vi att de regionala\r\nklyftorna - enligt Nordiska rådet, som ändå är en\r\nganska sansad bedömare - har ökat katastrofalt i detta\r\nland.\r\nVi har massor av förslag som handlar om vägar,\r\npolis, utbildning och alla möjliga olika saker som ska\r\nge människor verktyg för att själva räta ut den här\r\nutvecklingen. Det har vi inte sett någonting av från de\r\nregerande partierna, utan de regionala klyftorna ökar.\r\nNär det gäller de sociala klyftorna kan vi gå till\r\nvälfärdsbokslutet, den tunga, gedigna utredning som\r\nleddes av Joakim Palme och som visar på att stora\r\ndelar av svenska folket har blivit fattigare. Rädda\r\nBarnen kom med en lång utredning om att barnfa-\r\nmiljerna har blivit mycket fattigare. Senast i dag var\r\ndet barnläkarna som slog larm om att barnhälsovår-\r\nden är nedrustad. Det drabbar särskilt de barn som\r\nfinns i familjer med låga inkomster.\r\nDå kan vi se på hur man utvärderar politiken. Den\r\n3 mars hade den svenska televisionen ett Rapportin-\r\nslag på kvällen som handlade om hur skattesänkning-\r\narna har slagit. Det kan alla som vill gå in på nätet\r\noch se, det var svt.se/nyheter den 3 mars 2002.\r\nUnder perioden 1998-2002 sänktes skatten med\r\n7 608 kr per år för den som tjänar 13 000 kr i måna-\r\nden, och det gör många kvinnor. För den som tjänar\r\n35 000 kr i månaden var skattesänkningarna\r\n29 124 kr per år. Hur kan man föra en sådan politik,\r\nnär ni vet hur det ser ut för de familjer som har låga\r\ninkomster? Hur kan ni driva en skattepolitik som ger\r\ndet här resultatet och fortsätta under fyra år på det\r\nviset, när vi vet hur de sociala klyftorna ser ut i Sve-\r\nrige? Det är en skillnad på mellan 7 600 kr och\r\n29 100 kr.\r\nJag har en sista fråga till Hans Andersson, som är\r\nen av de få som har talartid kvar. Den kanske han kan\r\nanvända nu. Det handlar om företagarfrågorna. Fi-\r\nnansministern sade om vårt program för att ge småfö-\r\nretagarna lika och vettiga villkor, de 53 punkterna, att\r\nsmåföretagarna nog ska vara glada för att de punkter-\r\nna inte har genomförts. Det var bland det sista han\r\nsade i debatten.\r\nJag måste säga att jag blir förvånad. En av de\r\npunkterna handlar om den listiga skrivningen som gör\r\natt en småföretagare som vill vara föräldraledig bara\r\nfår 70 % av ersättningen på samma lön som en person\r\nsom inte är företagare. Är det vettigt att diskriminera\r\nsmåföretagare så? Håller Hans Andersson med fi-\r\nnansministern på den punkten?</pre><pre>Anf.  37  KARIN PILSÄTER (fp):\r\nFru talman! Den som spar han har. Den som hus-\r\nhållar med pengar som Bosse Ringholm hushållar\r\nmed tiden får äta mycket havregrynsgröt i slutet av\r\nmånaden.\r\nFru talman! Jag tänkte ta upp en sak som jag\r\ntycker har lyst helt med sin frånvaro hittills i den här\r\ndebatten. Det är den internationella solidariteten. I\r\ntakt med globaliseringen behöver vi en globalisering-\r\nens solidaritet. Vi vet att regeringen har ett track\r\nrecord som inte har kommit med i det här bokslutet\r\neller i bouppteckningen.\r\nNär man ska hålla sitt utgiftstak - man håller det\r\nalltid - gör man det med metoder som jag tycker är\r\noacceptabla. Ett exempel på det är just att man har\r\ntvärbromsat anslaget för bistånd till de fattigaste på\r\nvår jord. Det tycker jag också att ni borde ha tagit\r\nmed i er bouppteckning. För framtiden tror jag att det\r\när väldigt viktigt att vi får en bättre biståndspolitik\r\nmed satsning på en frihandel där Sverige kan spela en\r\nännu aktivare roll, exempelvis i det stålhandelskrig\r\nsom nu pågår. Vi kan driva på för en avveckling av\r\nden protektionistiska jordbrukspolitiken, textilhan-\r\ndeln osv. och genomföra skuldavskrivningar och få\r\nmed oss andra länder på det.\r\nDen andra frågan som jag tycker är helt glömd är\r\ndet som vi i Folkpartiet brukar kalla för det glömda\r\nSverige. I vårt bokslut ingår att vi har drivit igenom\r\nen reform med personliga assistenter för handikappa-\r\nde. Det är den största frihetsreformen under 90-talet,\r\nmen som i Socialdemokraternas bouppteckning inte\r\nnämns särskilt mycket. Man nämner inte de ständiga\r\nattacker man genomför mot de personliga assistenter-\r\nna till personer med funktionshinder.\r\nVi vill gå vidare, återupprätta och förstärka assi-\r\nstansreformen och även se till att nu genomföra en\r\ntillgänglighetsreform ute på gator och torg och i of-\r\nfentliga miljöer. Det tycker vi är en bättre satsning än\r\nalla de olika typer av byggsubventioner som Social-\r\ndemokraterna och deras stödpartier brukar genomfö-\r\nra.\r\nNu tänkte jag reta Hans Andersson lite. Han und-\r\nrade vad jag nu ska jaga Vänsterpartiet med för svek\r\nnär man för framtiden inte längre tänker inkomstprö-\r\nva änkepensionerna. Man tar sig verkligen för pan-\r\nnan. Det vallöfte som Vänsterpartiet i en hel mandat-\r\nperiod har svikit är ett svek som nu försvinner auto-\r\nmatiskt genom en omläggning av hela pensionssy-\r\nstemet. Ska änkorna vara tacksamma mot Vänster-\r\npartiet, Hans Andersson och Gudrun Schyman för att\r\ninte Vänsterpartiet aktivt går in och sviker dem en\r\ngång till?\r\nDet pratas väldigt mycket om vad de borgerliga\r\npartierna har för gemensamma förslag. Sanningen är\r\nju den att i de här riktlinjerna får vi inte ens veta vilka\r\npartier alternativet över huvud taget handlar om. Vi är\r\ntydliga med att vi är fyra partier som vill bilda en\r\ngemensam regering, men vem vill sossarna regera\r\nmed? Det är det ingen människa som vet.\r\nEn varning skulle jag vilja utfärda för ett reger-\r\ningssamarbete med just Vänsterpartiet. Förutom att\r\nde har en historia av svek och en massa annat har\r\nman nu slagit in på en helt ny linje. Allt det rosa pra-\r\ntet om småföretagande är bara nys. Man har antagit\r\nett nytt program för makt och ägande som handlar om\r\ngammal fondsocialism.\r\nDet kanske inte är så oväntat, men det som är det\r\nriktigt stora sveket i det programmet är angreppet på\r\nalla kvinnors möjlighet till bättre jobb, bättre lön och\r\nbättre makt över sin egen vardag. I stället för att man\r\nfår bestämma själv över sin arbetstid ska det bli lag-\r\nstiftad arbetstidsförkortning. I stället för att kvinnor\r\nska kunna förverkliga sina drömmar och idéer genom\r\natt driva egna företag, i stället för att vara anställda\r\nmen få en mångfald av arbetsgivare att välja mellan i\r\nde branscher där de faktiskt finns, skolan och vården,\r\ni stället för det som är en riktigt radikal feministisk\r\npolitik vill ni plocka tillbaka allt in i den offentliga\r\nsektorn så att kvinnor ska fortsätta att lida under er\r\nsom politiska arbetsgivare. Det är en varning jag vill\r\nutfärda till Sveriges kvinnor.</pre><pre>Anf.  38  YVONNE RUWAIDA (mp):\r\nFru talman! Jag blir lite konfunderad när jag hör\r\nKarin Pilsäter prata om jämställdhet. Hon säger att\r\nden lagstadgade normalarbetstiden är ett hot mot\r\njämställdheten. Hon verkar ge sken av att alla arbets-\r\ntagare i alla lägen har total frihet över sin arbetstid.\r\nSå är det tyvärr inte.\r\nÄr man stark på arbetsmarknaden kan man nog\r\nkomma överens med sin arbetsgivare om den arbets-\r\ntid som passar. Men många är inte starka på arbets-\r\nmarknaden och är beroende av att ha en arbetsrätt\r\nsom ger ett visst minimiskydd. Det är vad den nor-\r\nmala arbetstiden är.\r\nInom vissa sektorer finns det andra normalarbets-\r\ntider som har bestämts genom avtal med facket. Men\r\nnormalarbetstiden är en del i arbetsrätten. Att avskaf-\r\nfa normalarbetstiden handlar inte om jämställdhet.\r\nDen är ett skydd för de svaga.\r\nJag tänkte prata lite mer om jämställdhet. Jag är\r\noerhört oroad över jämställdheten. När jag nu har\r\nsamtliga ekonomiska företrädare för alla partier och\r\nfinansministern här i detta rum vill jag komma med\r\nen uppmaning, nämligen att verkligen se till att verka\r\nför att regeringen eller att partierna gör så att kvin-\r\nnorna får ut mer av detta arbete. Arbetsgivarna på\r\nbåde kommunal nivå, landstingsnivå och statlig nivå\r\nska leva upp till jämställdheten. Det handlar också\r\nom diskriminering av invandrare.\r\nHär finns många brister. Vi ser t.ex. statliga myn-\r\ndigheter som inte ens lever upp till jämställdhetslagen\r\noch inte har en jämställdhetsplan. Vi ser många pro-\r\nblem på området. Det här är en uppmaning riktad till\r\nalla.\r\nFinansministern! Nästa gång finansministern har\r\nett möte med sina kolleger kan han ta upp frågan om\r\nvad arbetsgivare kan göra för att bli bättre. Modera-\r\nterna ska nästa gång de träffas i riksdagsgruppen eller\r\ni partistyrelsen ta upp vad de kan göra för att bli bätt-\r\nre.\r\nIbland blir jag lite skräckslagen när jag sitter med\r\npå EU-nämndens sammanträden. Jag har gått igenom\r\nvilka män och kvinnor som företräder partierna i EU-\r\nnämnden. När det är besök av Göran Persson inför ett\r\nviktigt möte på EU-nivå är det på den borgerliga\r\nsidan bara Centerpartiet som har en levande kvinnlig\r\nnärvaro, vilket förbättrar siffrorna på den borgerliga\r\nsidan. Efter det kommer Folkpartiet. Men Kristdemo-\r\nkraterna och Moderaterna har en stor manlig domi-\r\nnans när det är viktiga möten i EU-nämnden.\r\nDå undrar jag hur det ser ut med makten i era par-\r\ntier. Det här är en fråga som vi vet att många, oftast\r\nmän men också kvinnor, inte lägger alltför stor vikt\r\nvid. Men vi ser en utveckling i Sverige som jag tyck-\r\ner är skrämmande. Vi hade tidigare en positiv ut-\r\nveckling där löneklyftor minskade, där kvinnor fick ta\r\nmer plats i politiken och fler kvinnor blev chefer. Nu\r\nser vi en skrämmande utveckling där kvinnor sätts\r\nåsido. Här kan alla vi i detta rum ta ett ansvar.\r\nJag är själv stolt över att tillhöra det parti som var\r\ndet första partiet som kom in i riksdagen där majori-\r\nteten av riksdagsledamöterna var kvinnor. Det är det\r\nenda partiet som tidigt levde upp till jämställdhets-\r\nkriterierna. En majoritet av våra medlemmar är kvin-\r\nnor, och en majoritet av våra väljare är kvinnor.\r\nJag vill verkligen skicka en uppmaning både till\r\nfinansministern och till mina kolleger i de borgerliga\r\npartierna att ta upp frågorna internt. Det ska ligga i\r\nnärtid, inte efter valet. Ni kan i er roll som arbetsgiva-\r\nre - vilket partierna är på kommunnivå, landstingsni-\r\nvå och statlig nivå - ta ett större ansvar. Det är så vi\r\nmåste jobba. Vi ska inte bara hänvisa till olika sats-\r\nningar.\r\nJag har funderat mycket kring frågan om normal-\r\narbetstiden med tanke på det förslag som har kommit\r\nfrån TCO och LO om att införa en ny lag, en s.k.\r\narbetstidslag. Det ska vara normalarbetstidslagen,\r\nsemesterlagen och en arbetstidslag. Det stora hotet\r\nmed det förslaget är att de som redan är svaga på\r\narbetsmarknaden försvagas ytterligare. Arbetsrätten\r\nurholkas. Det drabbar dem som är svagast på arbets-\r\nmarknaden. Det drabbar i större utsträckning invand-\r\nrare och kvinnor. Det finns också män som är svaga\r\npå arbetsmarknaden, men de utgör en mindre grupp\r\nän kvinnorna och invandrarna.\r\nJag vill kortfattat ta upp vad vi tycker har varit\r\nviktigt i tilläggsbudgeten. Vi har kämpat för att kvin-\r\nnojourerna ska få mer pengar, för fler satsningar på\r\natt motverka användning av narkotika och alkohol\r\noch för mer pengar till diskrimineringsarbetet hos\r\nt.ex. HomO och DO. Vi vill äntligen komma i gång\r\nmed den djurskyddsmyndighet vi har jobbat för under\r\nen väldigt lång tid. Vidare ska det bli mer pengar till\r\nkriminalvården och till valinformation till invandrare.\r\nI övrigt har vi varit tvungna att ge mer medel till\r\nMigrationsverket och andra viktiga saker. Vi är glada\r\növer att vi har fått igenom dessa punkter i tilläggs-\r\nbudgeten.\r\nI övrigt är budgeten en sammanfattning av samar-\r\nbetet mellan Socialdemokraterna, Miljöpartiet och\r\nVänsterpartiet. Vi kommer alla att återkomma i de\r\nfrågor som skiljer oss åt inför nästkommande valrö-\r\nrelse. Precis som borgerligheten har olika åsikter som\r\nibland kan vara långtifrån varandra är det också så\r\nmellan de tre samarbetspartierna.</pre><pre>Anf.  39  HANS ANDERSSON (v):\r\nFru talman! Jag är alltid intresserad av att utnyttja\r\ntiden för att sprida visdom.\r\nLena Ek! Nej, jag tycker inte att den där omstän-\r\ndigheten är riktigt bra när det gäller föräldraledighet\r\noch företagare. Det finns andra regler där egenföreta-\r\ngare behandlas orättvist. Det hoppas jag att man ska\r\nkunna ändra på.\r\nLena Ek! Hur blir det med skatterna och fördel-\r\nningsresultatet tillsammans med Moderaterna? Hur\r\nblir det med utjämningssystemet och energipolitiken?\r\nJag har tidigare valt att inte plåga Lena Ek, men hon\r\nska fundera över om hon är med i rätt lag.\r\nLena Ek ska inte förenkla som hon gör när det\r\ngäller regional obalans, integration och ohälsofrågor-\r\nna. Det är djupgående frågor. De är svåra att komma\r\nåt, men jag är övertygad om att det går.\r\nKarin Pilsäter! Jag ska citera ur protokollet från\r\nden 20 september: \"Det kommer att ta 90 år. Gudrun\r\nSchymans vallöfte från 1998 kommer att uppfyllas\r\n2088.\"\r\nDet är i vanlig ordning struntprat. Vallöftena\r\nkommer att uppfyllas 2003. Det var det jag sade.\r\nDet skulle kunna gå att pressa Moderaterna och\r\nkd om det ska vara mer eller mindre pengar till kom-\r\nmunerna, om det ska vara ett högre eller lägre spar-\r\nmål. Ni skulle ha mycket svårt att svara. Därför bru-\r\nkar det bli ett moras när ni ska samregera.\r\nDet är många frågor där kd och Folkpartiet drar\r\nisär. Jag nämnde det nyss när det gäller Moderaterna\r\noch Centern.\r\nJag sade tidigare att det finns en oerhört viktig\r\nagenda. Det är först alla de reformer vi har varit över-\r\nens om för i år, nästa år och 2004. Men vi bör ome-\r\ndelbart inse att om vi inte klarar jobben klarar vi inte\r\nvälfärden. Jobben kommer först, och sysselsätt-\r\nningsmålet för 2004 ska uppfyllas.\r\nKommunsektorn står för en stor del av välfärden i\r\nlandet för medborgarna - de äldre, barnen, för de\r\nflesta av oss. De måste få resurser. Det ser sämre ut\r\nunder kommande år. Det är en jätteuppgift för riksda-\r\ngen att föreslå förstärkningar på det området. Om vi\r\növer huvud taget ska nå målet om att minska löne-\r\noch inkomstklyftor måste kommunsektorn ha bättre\r\nresurser.\r\nSlutligen: A-kassereformen har vi lovat länge.\r\nDen är viktig. Det är en fråga om solidaritet mellan\r\ndem som har arbete och dem som inte har arbete. Nu\r\nska den genomföras, och det gäller både golv och tak\r\n- alla ska få del av den.\r\nFru talman! Jag vill sluta med att återigen tacka\r\nSocialdemokraterna och Miljöpartiet för det samar-\r\nbete som vi har haft. Vi är inte alls nöjda, men det är\r\ninte vi som har stått i vägen för ytterligare reformer\r\nför att främja rättvisan, jämlikheten, jämställdheten\r\noch arbete åt alla.</pre><pre>Anf.  40  MATS ODELL (kd):\r\nFru talman! De borgerliga partierna har här i da-\r\ngens debatt efterlyst åtgärder som långsiktigt skulle\r\nkunna förbättra Sveriges tillväxtförutsättningar så att\r\nRiksbanken i framtiden ska slippa höja räntan bara\r\nman skymtar en konjunkturuppgång vid horisonten.\r\nVi har fått väldigt magra svar från regeringen. Det är\r\nuppenbart att Sverige behöver få en ny regering, som\r\nverkligen vill ta itu med de här frågorna.\r\nMot bakgrund av att ungefär 100 företagare per\r\nvecka i dag kastar in handduken - det är alltså färre\r\nföretagare i dag än vad det var 1993, fru talman -\r\nsäger nu Bosse Ringholm att det vore bättre för lan-\r\ndets företagare om de 53 punkter som de borgerliga\r\npartierna har lagt fram inte genomförs. Detta avslöjar\r\nden attityd som finns till företagandets problem och\r\ntill det som är själva grunden för att vi ska kunna få\r\nen välfärd som klarar av den demografiska och glo-\r\nbala utmaning som vi har framför oss. Regeringens\r\nattityd till drivkrafterna för välfärden är skrämmande.\r\nVi har verkligen fått detta belyst i dagens debatt.\r\nSedan har debatten om utjämningssystemet varit\r\nuppe. Jag kan inte underlåta att som en slutvinjett\r\nhänvisa till ett TT-telegram. Den 11 november 1990\r\nvar det nämligen en delegation med landstingspoliti-\r\nker från Stockholms läns landsting som uppvaktade\r\nfinansutskottet. Man ville avveckla den statliga skat-\r\nteutjämningsavgiften, som då kostade 800 miljoner\r\nkronor för Stockholms läns landsting. I spetsen för\r\nden delegationen var dåvarande finanslandstingsrådet\r\nBosse Ringholm.</pre><pre>Anf.  41  LENA EK (c):\r\nFru talman! Åhörare! I en finansplan ska målsätt-\r\nningar och riktlinjer läggas upp för framtiden. I den\r\nska man visa på alternativen, peka på problemen och\r\npeka på möjliga lösningar.\r\nDen finansplan vi har fått se i dag har av en av de\r\npartiledare som står bakom den betecknats som en\r\nbouppteckning. Ibland slinter ju tungan, men jag\r\nmåste säga att det är precis vad jag tycker att det är.\r\nEn bouppteckning gör man efter ett dödsfall eller en\r\nkonkurs - det är de vanligaste anledningarna. Det är\r\nprecis så det är.\r\nDe sociala klyftorna ökar. De regionala klyftorna\r\nökar. Lönediskrimineringen mot kvinnor ökar. Skat-\r\ntesänkningarna har mycket grovt gynnat människor\r\nmed mycket höga inkomster under denna mandatpe-\r\nriod.\r\nFör lika villkor krävs en annan politik, och den\r\nkommer vi från Centerpartiet att redovisa om ett par\r\nveckor.</pre><pre>Överläggningen var härmed avslutad.</pre><pre>Propositionen bordlades.\r\nAjournering</pre><pre>Kammaren beslutade kl. 12.54 på förslag av andre\r\nvice talmannen att ajournera förhandlingarna till\r\nkl. 13.00 då den aktuella debatten skulle börja.\r\nÅterupptagna förhandlingar</pre><pre>Förhandlingarna återupptogs kl. 13.00.</pre><pre>2 §  Aktuell debatt: Situationen inom vården</pre><pre>Anf.  42  LARS LEIJONBORG (fp):\r\nFru talman! Det är hög tid att vårddebatten åter-\r\nförs till att handla om rätt saker. Regeringen har\r\nmisslyckats i vården men lyckats i debatten. Där har\r\nett symtom, att fler tecknar privata försäkringar, blivit\r\nviktigare än orsaken, att många människor inte litar\r\npå vården. I debatten har de 10 % av vården som\r\ndrivs i alternativa former pekats ut som ett jättepro-\r\nblem, medan de mycket större problemen inom de\r\n90 % som drivs av landstingen negligeras.\r\nNu måste debatten handla om de verkliga proble-\r\nmen, dvs. allt längre vårdköer, inställda operationer,\r\natt det på flera håll tar långt över en vecka tills man\r\nkan få tid hos en läkare på sin vårdcentral, att männi-\r\nskor är sjukskrivna allt längre och att de som blir allra\r\nmest sjuka är vårdpersonal i landstingen.\r\nFlera patientorganisationer har slagit larm. Jag\r\nläste en skrivelse från Reumatikerförbundet. Jag\r\nhoppas att socialministern också har gjort det. De\r\npåpekar att det kan vara livsavgörande när man har en\r\nledsjukdom att få komma till läkare i tid. Det kan ge\r\nlivslånga funktionshinder om man inte gör det. Deras\r\nundersökning visar att man på färre och färre mottag-\r\nningar får komma snabbt jämfört med förbundets\r\nundersökning för tre år sedan.\r\nSocialdemokraterna älskar naturligtvis inte vård-\r\nköer, men ni älskar det som skapar vårdköer, nämli-\r\ngen monopol, stora hierarkier, all makt till politikerna\r\noch byråkrati. Mot det sätter vi mer makt till patien-\r\nterna, många alternativa vårdgivare och valfrihet. Det\r\när om detta som debatten nu måste handla.</pre><pre>Anf.  43  Socialminister LARS ENG-\r\nQVIST (s):\r\nFru talman! Den svenska sjukvårdens historia är\r\nberättelsen om samverkan över de politiska block-\r\ngränserna. Tidigt insåg socialdemokrater, bondeför-\r\nbundare och folkpartister runtom i landet att sjukvår-\r\nden krävde tydlighet i sitt uppdrag och långsiktighet i\r\nfråga om ekonomi och finansiering. Som ansvarsfulla\r\nlandstingspolitiker satte de samarbetet före demon-\r\nstrationen och kompromissen före konfrontationen.\r\nDetta samarbete gav resultat. Den svenska sjukvården\r\nnådde världsklass och allemansrätten blev dess\r\nadelsmärke.\r\n1990-talets ekonomiska kris tvingade den svenska\r\nsjukvården till dramatiska neddragningar. En hårt\r\nansträngd personal kunde inte möta medborgarnas\r\nväxande krav. Väntetiderna ökade. Under de senaste\r\nåren, när samhällsekonomin åter kommit i balans, har\r\ndet sjukvårdspolitiska uppdraget framför allt handlat\r\nom att föra tillbaka sjukvården till den högsta inter-\r\nnationella klassen och att arbeta bort köerna. Också\r\ndetta arbete har, glädjande nog, präglats av samarbete\r\noch samsyn över blockgränserna.\r\nFör tre år sedan kunde Socialdemokraterna och\r\nCenterpartiet offentliggöra en överenskommelse om\r\natt under en treårsperiod, med start i år, flytta 8 mil-\r\njarder kronor från försvaret till sjukvården. I förhand-\r\nlingarna om budgetpropositionen samma år kom\r\nSocialdemokraterna överens med Vänsterpartiet och\r\nMiljöpartiet om att förstärka satsningen med ytterli-\r\ngare 1 miljard.\r\nFör två år sedan presenterade regeringen en hand-\r\nlingsplan för utveckling av sjukvården. I handlings-\r\nplanen redovisades hur de sammanlagt 9 miljarder\r\nsom staten förde över till landstingen skulle använ-\r\ndas. Det handlade om att förstärka primärvården, de\r\nmedicinska insatserna i äldrevården och psykiatrin.\r\nHandlingsplanen fick stöd i riksdagen av Centerparti-\r\net, Folkpartiet och Miljöpartiet. Bara Moderaterna\r\ngick helt emot. De ansåg inte att det behövdes mer\r\nresurser till vården utan pläderade faktiskt för ett\r\nsystemskifte.\r\nFör ett år sedan presenterade regeringen en sär-\r\nskild satsning för att skapa bättre tillgänglighet i\r\nsjukvården. Ytterligare 3,75 miljarder kronor avsattes\r\nunder tre år för att minska väntetiderna och arbeta\r\nbort köerna.\r\nI Västra Götaland, Jönköping, Kronoberg, Ble-\r\nkinge och flera andra landsting samverkar partierna\r\növer blockgränserna för att förverkliga handlingspla-\r\nnen och öka tillgängligheten. Arbetet har gett resultat.\r\nAntalet anställda i landstingens sjukvård har ökat\r\nmarkant. I dag arbetar 7 000 fler sjuksköterskor,\r\n2 000 fler undersköterskor och 2 000 fler läkare i den\r\nlandstingsstyrda vården än för fyra år sedan. Och\r\nantalet anställda fortsätter att öka. Antalet allmänlä-\r\nkare i primärvården ökar i snabbare takt än vad som\r\nangavs i handlingsplanen. Enligt den planen skulle\r\ndet vid årsskiftet nu senast finnas 4 520 allmänläkare,\r\nmen det fanns 4 900. Utbildningsplatserna för läkare\r\nhar ökat med 200 och för sjuksköterskor med 1 200.\r\nÅr 2004-2005 kommer det att råda balans mellan\r\nefterfrågan och tillgång på grundutbildade sjukskö-\r\nterskor.\r\nBehandlingarna har ökat. Den svenska sjukvården\r\ngör alltmer. Det mest slående exemplet är antalet\r\nstarroperationer som under 1990-talet ökat från\r\n30 000 operationer per år till 72 000 operationer un-\r\nder förra året. Sjukvården kan i dag behandla och\r\noperera allt äldre patienter. Antalet höftledsoperatio-\r\nner har t.ex. ökat från nära 12 000 år 1994 till nära\r\n16 000 år 2000. Det har skett en fördubbling när det\r\ngäller antalet opererade kvinnor över 75 år. Köerna\r\nminskar. Landsting efter landsting redovisar ett ef-\r\nfektivt arbete för att öka tillgängligheten. Det har lett\r\ntill dramatiska förbättringar. Jag ska nämna några\r\nexempel.\r\nI Västra Götaland har köerna till kranskärlsopera-\r\ntioner minskat med 60 % sedan förra året. Köerna till\r\nprostataingrepp har minskat med över 30 %. Social-\r\ndemokraternas, Centerns och Folkpartiets satsningar\r\npå att korta köerna till sjukvården ser vi nu resultatet\r\nav, säger Eva Eriksson, Folkpartiet, ordförande i\r\nhälso- och sjukvårdsstyrelsen, i ett pressmeddelande.\r\nTotalt gör vi en satsning på 1,2 miljarder under tre år\r\nför att korta köerna säger Alva Hjärth, Centerpartiet,\r\ngruppledare i hälso- och sjukvårdsstyrelsen. Målet är\r\natt ingen patient år 2004 ska behöva vänta mer än tre\r\nmånader på en behandling.\r\nVid Mälarsjukhuset i Sörmland har väntetiden för\r\nutprovning av hörapparater minskat från 76 veckor\r\nför ett år sedan till 12 veckor i dag. I Värmland, som\r\nhar mycket stora ekonomiska problem, har kötiden\r\nför att operera åderbråck halverats från 60 veckor till\r\nca 30 veckor i dag. Köerna till kirurgmottagningarna\r\nhar också halverats. I Jönköping har väntetiden till\r\nreumatologin, apropå just reumatikerna, på ett år\r\nminskat från 22 veckor till 5 veckor.\r\nDet arbete som nu sker i svensk sjukvård inriktas\r\npå att inom tre år nå ett mycket ambitiöst mål. Hela\r\nden svenska sjukvården ska präglas av 0-7-90-regeln.\r\nDen innebär att det ska vara noll väntetid för att\r\nkomma i kontakt med sin vårdcentral, att man ska få\r\nträffa sin läkare inom sju dagar och att man ska er-\r\nbjudas behandling inom 90 dagar. För att nå detta\r\nambitiösa mål krävs ökade resurser. Det krävs mer\r\npersonal av alla kategorier. Det krävs ett fortsatt ut-\r\nvecklingsarbete där de gamla hierarkierna ersätts av\r\nett ökat personalinflytande, där gammalt revirtänkan-\r\nde ersätts av teamarbete och där personalens arbets-\r\nförhållanden förbättras. Men det fordrar också att alla\r\npatienter har rätt att fritt välja vård på andra sjukhus\r\neller i andra landsting.\r\nLandstingsförbundets rekommendation om fritt\r\nvårdval över hela landet ska gälla fr.o.m. nästa års-\r\nskifte. Med detta som grund kan vi skapa en vårdga-\r\nranti värd namnet, en garanti som gäller hela vård-\r\nkedjan från kontakten med vårdcentralen till behand-\r\nling på sjukhuset, en garanti som dessutom gäller alla\r\nbehandlingar och inte bara ett fåtal diagnoser.\r\nI förhandlingar med Landstingsförbundet kommer\r\nregeringen att diskutera förutsättningarna och kraven\r\nför införande av en nationell vårdgaranti. I detta ar-\r\nbete hoppas vi på en bred samverkan såväl med\r\nlandstingen som här i riksdagen. För att det ska vara\r\nmöjligt krävs det emellertid att vi arbetar från en\r\ngemensam plattform. För oss socialdemokrater måste\r\nen sådan plattform innehålla entydiga besked om\r\nföljande grundläggande värderingar:\r\nFör det första: Den svenska sjukvårdens allemans-\r\nrätt ska bevaras och utvecklas. Vården ska ges på lika\r\nvillkor.\r\nFör det andra: Sjukvården ska finansieras gemen-\r\nsamt och solidariskt via skatterna.\r\nFör det tredje: Sjukvården ska grundas på ett de-\r\nmokratiskt och decentraliserat huvudmannaskap.\r\nFör det fjärde: I den offentligt finansierade sjuk-\r\nvården ska det inte finnas några gräddfiler. Plånboken\r\nska inte få avgöra tillgången till vård.\r\nFör det femte: Landstingens ekonomi ska vara i\r\nbalans. Stora underskott undergräver framtidens sjuk-\r\nvård.\r\nKring dessa principer borde det inte vara svårt att\r\nnå en bred samstämmighet över blockgränserna,\r\nåtminstone inte med de partier som står bakom hand-\r\nlingsplanen för svensk sjukvård.\r\nMen samtidigt som vi kan berätta hur samverkan\r\növer blockgränserna utvecklat sjukvården har vi ock-\r\nså en mörkare erfarenhet av en politisk utveckling de\r\nsenaste årtiondena. Det är en erfarenhet som borde\r\nleda till eftertanke hos de politiska partierna i mitten.\r\nNär mittenpartierna valt att i stället för samarbete\r\növer blockgränserna liera sig med den politiska hö-\r\ngern har det undantagslöst lett till ekonomisk van-\r\nskötsel. Den första borgerliga regeringen i slutet av\r\n1970-talet lämnade efter sig stora underskott. Den\r\nsenaste borgerliga regeringen lämnade efter sig en\r\nekonomi i fritt fall och ett årligt underskott i statens\r\nbudget om 200 miljarder.\r\nMönstret upprepas i de landsting där Moderaterna\r\nfått en ledande roll. I Skåne blir det i år ett underskott\r\nom över 1 miljard och i Stockholms län som bekant\r\nnära 4 miljarder. De garantier man talar om i Stock-\r\nholm ställs således ut av ett landsting i bankrutt. Vem\r\nlitar på garantier från ett konkursbo?\r\nIngen vet vad som ska hända. Antingen ska man\r\nsom moderaterna vill skicka räkningen till andra delar\r\nav landet, höja skatten med flera kronor eller lägga\r\nned viktiga delar av vården. Kanske är det en med-\r\nveten politik från Moderaternas sida. De har inget\r\nintresse av att värna om en sund offentlig ekonomi.\r\nDe ser underskotten som en motor för ett systemskif-\r\nte. De samarbetar intensivt med näringslivets kam-\r\npanj- och lobbyorganisationer för att marknadsanpas-\r\nsa vården. Tillsammans finslipar de argumenten och\r\nformulerar slagorden.\r\nJag vill därför ställa några frågor till mittenparti-\r\nerna.\r\nFör det första: De gigantiska underskotten i\r\nStockholms läns landsting och i Skåne hotar det de-\r\nmokratiska huvudmannaskapet och hela den svenska\r\nhälso- och sjukvården. I Västra Götaland har Folk-\r\npartiet, Centern och Socialdemokraterna tagit ett\r\ngemensamt ansvar. Tillsammans har vi fått ekonomin\r\npå fötter. Är ni beredda att bryta blockpolitiken också\r\ni de landsting som nu har stora underskott, för att\r\nskydda en långsiktig utveckling av vården?\r\nFör det andra: De uppmärksammade gräddfilerna\r\ninom vården hotar allemansrätten i den svenska sjuk-\r\nvården. Min fråga till Folkpartiet och Centern är: Vill\r\nni fortsätta att värna om principen vård på lika vill-\r\nkor? Är ni beredda att samverka för att stoppa grädd-\r\nfilerna i vården?</pre><pre>Anf.  44  LARS LEIJONBORG (fp):\r\nFru talman! Socialministerns anförande innehöll\r\nframför allt ambitioner och löften men ganska få\r\nredovisningar av resultat. Resultaten var mest nedslag\r\nom hur kön till att få hörapparat hade kortats någon-\r\nstans, om att reumatologin fungerade bättre på något\r\nställe och om att det går fortare att få åderbråcksope-\r\nrationer på något håll.\r\nMen låt oss i stället lyssna på Hörselskadades\r\nRiksförbund, som nyligen lagt fram en rapport om\r\nsituationen i svensk hörselvård. Man anser att krisen\r\nhar fördjupats. Man pekar på att väntetiden för\r\nhörapparat på vissa håll är tre år.\r\nDen som i Västerbotten får besked om att han\r\nmåste operera sitt åderbråck och vänder sig till något\r\nav de tre sjukhusen i landstinget får då veta att vänte-\r\ntiden är cirka två år.\r\nJag har redan nämnt Reumatikerförbundet, som\r\nhävdar att väntetiden i Västra Götaland för reumati-\r\nker att få operation utförd även för förturspatienter är\r\ntvå och ett halvt år.\r\nJag gör nu vissa nedslag, och socialministern\r\ngjorde vissa nedslag. Jag hänvisar ändå till ett par\r\nkartläggningar som riksorganisationer gjort. Det finns\r\nett sätt att räkna köstatistik som är officiellt accepte-\r\nrat, nämligen det som Landstingsförbundet redovisar\r\npå sin hemsida. Enligt den statistiken har kösituatio-\r\nnen förvärrats för samtliga diagnoser i den gamla\r\nvårdgarantin utom en. Köerna har alltså växt, och det\r\nmåste vara utgångspunkten. Socialministern flyr från\r\nverkligheten om han inte är redo att erkänna detta.\r\nVårdpolitiken har misskötts i Sverige. Jag kan se\r\nsocialministern i ansiktet och säga att jag anser att\r\nvårdpolitiken har skötts lika illa som skolpolitiken\r\nunder Ingegerd Wärnerssons tid. Alla kurvor pekar åt\r\nfel håll. Trots ökade resurser försämras resultaten.\r\nStatsministern säger att vi nu ska ta itu med de\r\nstora sjukskrivningarna precis som vi under den förra\r\nmandatperioden tog itu med arbetslösheten. Man ska\r\ndå komma ihåg att ni delvis har tagit itu med - eller,\r\nsom ni säger, \"löst\" - arbetslösheten genom att hälf-\r\nten av de nya jobben är sjukvikarier. Ni låtsas inte om\r\natt det är på grund av den dramatiska ökningen av\r\nsjukfrånvaron som många nya jobb har tillkommit.\r\nDetta har också mycket stor relevans i vårddiskussio-\r\nnen. Det är just i landstingen, bland de människor\r\nsom ska ta hand om de sjuka, som man allra mest har\r\nblivit sjuk. Detta förvärrar problemet eftersom sjukti-\r\nderna förlängs genom att människor inte får vård i tid.\r\nStatsministern säger att landstingen nu ska bli\r\nmönsterarbetsgivare, men det har ingen som helst\r\ntrovärdighet. Denna debatt har vi haft i åratal. Jag\r\nförde exakt samma debatt med Margot Wallström\r\nföre förra valet, och hon lovade så mycket. Det skulle\r\nbli bättre i landstingen och kortare vårdköer. Men\r\nvårdköerna har blivit längre, och människor i lands-\r\ntingen mår nu ännu sämre än de gjorde då. Margot\r\nWallström hoppade av efter valet, och hennes löften\r\nhar inte alls infriats.\r\nDet är samma sak när ni nu plötsligt säger att ni är\r\nför vårdgarantin. Det är strålande så långt - det kan\r\nväl ha något värde att ni åtminstone godtar själva\r\nordet - men vårdgarantin blir en verklighet bara om\r\ndet finns vårdgivare som kan leverera vård i tid. Vad\r\nhjälper det att säga att ni får gå till vem ni vill, men\r\ndet finns ingen som är snabbare? Det är ungefär som\r\nnär Henry Ford sade: Ni får välja vilken färg ni vill\r\npå T-forden, bara ni väljer svart. Här sägs det: Ni får\r\ngå till vem ni vill, bara ni väljer landstinget.\r\nDetta är socialdemokraternas grundattityd. Ni\r\nlägger ned en oerhörd energi på att förtala de\r\n10 procenten privat vård. Tänk om ni lade ned lika\r\nmycket energi på att förbättra de 90 % som landsting-\r\net svarar för som ni ägnar åt att förtala de 10 % som\r\nprivata aktörer svarar för!\r\nFör att era löften på vårdområdet ska vara trovär-\r\ndiga måste ni öppna er för nya aktörer. Ni måste\r\nsläppa in försäkringskassorna i vårdfinansieringen.\r\nDet skulle kunna ge 4 miljarder kronor till vården för\r\navkortning av köer. Men därvidlag slår ni vakt om\r\nlandstingspolitikernas totala makt. Ni måste släppa in\r\nnya vårdaktörer när det gäller operationer och be-\r\nhandlingar.\r\nBara om ni är beredda att bryta upp från social-\r\ndemokratiskt monopoltänkande kan det här problemet\r\nlösas. Vi är helt överens när det gäller gräddfiler i\r\nvården: Sådant har inte i svensk sjukvård att göra. Vi\r\nslår vakt om den solidariska finansieringen. Men ni\r\nsäger nej till de metoder som verkligen kan ge vård i\r\ntid.</pre><pre>Anf.  45  PER UNCKEL (m):\r\nFru talman! En spade ska kallas för en spade - en\r\nkris är en kris. Det är kris i vården i Sverige.\r\nLåt det stå alldeles klart vari ansvaret för denna\r\nkris egentligen ligger. Lars Engqvist bär det yttersta\r\nansvaret för vårdkrisen i Sverige, sekonderad emel-\r\nlertid av en räcka socialdemokratiska landstingsord-\r\nförande runtom i vårt land. Det är där ansvaret för\r\nvårdkrisen ska utkrävas.\r\nDet kan inte döljas av någon kaskad av anklagel-\r\nser gentemot det landsting som effektivare än andra\r\nhar kortat vårdköerna efter den socialdemokratiska\r\nlandstingsledningens avtåg, och som dessutom har en\r\nsund ekonomi, intill dess att Lars Engqvists regering\r\ntar pengarna ifrån det.\r\nKöerna, fru talman, är längre där Socialdemokra-\r\nterna styr jämfört med hur de är där bl.a. Moderaterna\r\nhar ansvaret. En jämförelse mellan det moderatledda\r\nStockholm och de socialdemokratiska landstingen ger\r\nen mycket tydlig bild: För höftledsoperationer är\r\nväntetiden tre gånger så lång där Lars Engqvists par-\r\ntikamrater har ansvaret. För utprovning av hörappa-\r\nrater är den nästan fyra gånger så lång. För operation\r\nför livmoderframfall är den tre gånger så lång. För\r\ngråstarrsoperation och för operationer av åderbråck är\r\nden sex gånger så lång. Det, fru talman, är krisens\r\nverklighet. Där Socialdemokraterna styr kan det ta år\r\ninnan doktorn kan komma.\r\nInger Lindström från Skellefteå har med rätta bli-\r\nvit uppmärksammad i medierna de senaste veckorna.\r\nHon skulle tvingas vänta mer än tre år i det socialde-\r\nmokratiskt styrda landstinget bara för att få träffa en\r\nortopedläkare efter en trafikolycka, detta med häls-\r\nningen från det socialdemokratiska landstingsrådet\r\nLevi Bergström: Man måste ha lite tålamod. Med\r\nvänlig hälsning... Tre och ett halvt år.\r\nI Stockholm finns som sagt den vårdgaranti som\r\nger rätt till vård inom tre månader, så Inger flyttade\r\nfrån Skellefteå till Stockholm. Tre veckor efter flytten\r\när hon i vård - efter tre veckor, inte efter tre år.\r\nSå ser den verkliga skillnaden ut mellan social-\r\ndemokratisk sjukvårdspolitik och borgerlig. Inger\r\nLindström är inte ensam. Sven, 78, i Västra Götaland\r\nfick en tumör mellan lungan och hjärtat. Han kom\r\nunder vård först när han knappt kunde andas. Stig i\r\nÄlvsbyn fick vänta fyra månader på prostatabesvärs-\r\nbehandling. Martin, 58, i Västra Götaland fick vänta\r\nett och ett halvt år på en höftledsoperation trots att\r\nbåda höfterna hade lossnat. Madeleine, 32, under-\r\nsköterska, fick gå tre år med ständig värk och vara\r\nsjukskriven ett helt år bara för att hennes sjukdom\r\ninte är livshotande. En kvinna i Västervik, själv-\r\nmordsbenägen, tog sitt liv därför att vården inte ställ-\r\nde upp.\r\nSolidarisk, säger Lars Engqvist om sin egen sjuk-\r\nvårdsfilosofi. Betty i Funäsdalen betalade sin starr-\r\noperation själv. Väntetiden i Östersund var minst fyra\r\når. Maria i Norrbotten fick vänta sex månader på en\r\nvanlig knäledsröntgen och tvingades till slut till privat\r\noperation. Norrbottens läns landsting betalade inte.\r\nVera Granberg i Blekinge betalade 50 000 kr för en\r\noperation i Tyskland därför att den offentliga vården\r\ninte ställde upp.\r\nSolidaritet, Lars Engqvist: Solidaritet är när man\r\nfår vård utan att behöva betala själv. Solidaritet är när\r\nman får vård när vård faktiskt krävs.\r\nSå säger Lars Engqvist att nu vill minsann Social-\r\ndemokraterna införa en vårdgaranti. Det är samma\r\nvårdgaranti som Socialdemokraterna avskaffade med\r\nstor brutalitet omedelbart efter att man hade tagit över\r\nmakten 1994. Det är samma vårdgaranti som man\r\ninte en gång, inte två gånger, inte tre gånger, inte fyra\r\ngånger, inte fem gånger, inte sex gånger, inte sju\r\ngånger, inte åtta gånger utan nio gånger har röstat ned\r\ni Sveriges Riksdag. Lars Engqvist får förlåta mig om\r\njag inte tror honom när han säger att socialdemokratin\r\nplötsligt vill garantera människor vård. Om det hade\r\nvarit så hade det funnits en till nio gånger att rösta ja,\r\noch en stor möjlighet att 1994 inte avveckla den ga-\r\nranti som redan fanns.\r\nMin slutsats av det jag har sett av socialdemokra-\r\ntisk vårdpolitik är entydig. Man är fången i de gamla\r\nsystemen, så fången att man inte förstår vad man\r\nbehöver göra. Lars Engqvist ägnar sin kraft åt att sätta\r\nupp hinder, att förbjuda och att stoppa det som inte\r\npassar in i den gamla socialdemokratiska samhälls-\r\nmodellen. Han vill hindra alla dem som inte är an-\r\nställda av landstinget från att ge sitt bidrag till vården\r\nav människor som behöver det.\r\nDet är, fru talman, rakt upp och ned, tid att byta\r\nregering. En riktig vårdgaranti för vård i tid ska män-\r\nniskor ha rätt att kräva och människor få. En regering\r\nsom säger: Välkommen! till dem som vill bidra till att\r\nerbjuda sina tjänster i stället för att säga: Vi vill inte\r\nveta av er!\r\n(Applåder.)</pre><pre>Anf.  46  INGRID BURMAN (v):\r\nFru talman! Vad jag förstår är bakgrunden till den\r\nhär debatten att Lars Engqvist uttalat sig mot att\r\nskattefinansierad vård ska vara bas för att erbjuda\r\nprivata försäkringstagare vård vid sidan av den of-\r\nfentliga vården. Han har helt enkelt uttalat sig mot att\r\nskattemedel ska bidra till att skapa gräddfiler i vår-\r\nden. Jag tycker att det är alldeles utmärkt att landets\r\nsocialminister är tydlig i den här frågan när det växer\r\nfram system med privata försäkringslösningar som\r\ngör att sjukvårdens prioriteringsordning hotas.\r\nDebatten om privata försäkringar har sin grogrund\r\ni dels det faktum att det finns reella problem i vården,\r\ndels det faktum att det finns starka kapitalintressen\r\nsom upptäckt att vården kan bli en intressant marknad\r\natt tjäna pengar på.\r\nHälso- och sjukvården är en viktig hörnsten i den\r\ngenerella välfärden, och det ges också mycket god\r\nvård i Sverige samtidigt som det finns brister, som\r\nkanske märks mest när vi talar om tillgänglighet eller\r\nvad vi i dagligt tal kallar kötider och väntetider. Det\r\nhandlar också om överbelagda vårdavdelningar och\r\nhårt slitna och underbemannade personalgrupper. Vi\r\nvet också att vårdbehoven kommer att växa med en\r\nåldrande befolkning, och vi vet att förväntningarna\r\nom förbättrade behandlingsmöjligheter ökar i takt\r\nmed framsteg inom forskning och utveckling, vilket i\r\nsig är bra.\r\nSammantaget menar vi i Vänsterpartiet att allt\r\ndetta innebär att det är alldeles nödvändigt att satsa\r\nmer resurser på hälso- och sjukvården framöver.\r\nVänsterpartiet har i varje budgetförhandling som vi\r\ndeltagit i under den här mandatperioden drivit kravet\r\npå och medverkat till att kommuner och landsting fått\r\nökade resurser. För landstingens del handlar det om\r\n12-13 miljarder kronor. Men vi har också sagt att det\r\nhär långsiktigt inte är tillräckligt. Det behövs mer\r\nresurser till sjukvården. I dag avsätter vi ungefär\r\n8 ½ % av BNP. Det är en låg siffra internationellt\r\nsett, och vi tror att den måste höjas, kanske upp till\r\n10 %.\r\nVi tror på en fortsatt utveckling och utbyggnad av\r\nden offentligt drivna och offentligt finansierade vår-\r\nden, dvs. våra pengar ska gå till hälso- och sjukvård\r\noch inte till vinst i privata bolag. Därför står vi också\r\nbakom den lagstiftning som har antagits och som\r\nförhoppningsvis ska förlängas när det gäller lagen\r\nsom förbjuder utförsäljning av akutsjukhusen.\r\nDet finns stora problem med den långt gående\r\nprivatisering som borgerligheten vurmar för. Privati-\r\nseringar påverkar på sikt prioriteringarna inom sjuk-\r\nvården. Vinstintresse tillåts påverka avgörandet om\r\nvilken vård patienten ska ha. Dessutom kommer de\r\nförebyggande och långsiktiga åtgärderna i skymun-\r\ndan.\r\nDet är också svårt att upprätthålla kostnadskon-\r\ntroll i ett starkt privatiserat system. Alla erfarenheter\r\ninternationellt sett visar att privata vårdsystem där\r\nsjukvården säljs på en marknad inte klarar det. I stäl-\r\nlet krävs andra lösningar för att lösa sjukvårdens\r\nproblem.\r\nVi behöver utökade resurser. Det måste finnas ut-\r\nrymme för att delegera och hitta olika driftsformer\r\ninom ramen för det offentligt drivna systemet. Ned\r\nmed beslutanderätten så att den kommer nära dem\r\nsom jobbar och nära patienterna.\r\nVi vill gärna diskutera en vårdgaranti och dess ut-\r\nformning. Men det är några frågor som måste lösas.\r\nVi talar här om tre p:n.\r\nDet första p:et är pengarna. En vårdgaranti måste\r\nfinansieras med nya pengar, så att det inte blir som i\r\ndet borgerliga vanstyret i Stockholms landsting där\r\nvården drivs på kredit så att kommande skattebetalare\r\nska betala dagens misskötsel.\r\nDet andra p:et är personalrekrytering. Det måste\r\nfinnas personal för att klara en vårdgaranti. Om vi ska\r\nklara det måste bl.a. lönerna i vården - kvinnolönerna\r\n- höjas.\r\nEn vårdgaranti i sig vårdar ingen. Det gör perso-\r\nnalen. Om vi ska klara att rekrytera personal till detta\r\nviktiga område krävs rimliga arbetsvillkor och rättvi-\r\nsa löner till alla underbetalda grupper. Kommuner\r\noch landsting måste ta sitt arbetsgivaransvar så att\r\nvården och omsorgen blir mönsterarbetsplatser.\r\nDet tredje p:et är prioriteringsordningen, som\r\nmåste säkras. Det får inte bli så att pressade landsting\r\nräknar veckor, dvs. skjuter upp angelägna operationer\r\nför att klara vårdgarantin inom ett område som enligt\r\nprioriteringsordningen inte är angeläget. Låt mig ge\r\nett exempel.\r\nDet får inte bli så att en kvinna med bröstcancer\r\nfår vänta två tre månader på sin operation, alltså inom\r\ngarantins ram, därför att man använder operationska-\r\npacitet för att klara vårdgarantin för en som har en\r\nofarlig men växande nervknut. Vi måste klara priori-\r\nteringsordningen.\r\nFru talman! Jag menar att vi har ett ansvar för att\r\nförbättra sjukvården. Det påminns jag om varje gång\r\njag lämnar det här huset. Människors förväntan på oss\r\när att vi ska se till att sjukvården har resurser så att\r\nmänniskors behov av vård säkerställs. Då kan man\r\ninte sänka skatter som man gör i Stockholm och i\r\nstället driva vården på kredit. Det är ingen lösning.\r\nMan kan heller inte konkurrensutsätta och marknads-\r\nutsätta i syfte att skapa vinst. I stället ska vi värna den\r\noffentliga vården med syfte att bota och förebygga\r\nsjukdom.</pre><pre>Anf.  47  CHATRINE PÅLSSON (kd):\r\nFru talman! Kära vänner! Jag vill börja med att\r\ntacka för möjligheten att föra denna debatt. Den är\r\noerhört viktig för tiotusentals människor som i dag är\r\nsjuka, har ångest, oro och värk eller svårt att röra sig.\r\nInledningsvis vill jag också upplysa den social-\r\ndemokratiska regeringen och dess socialminister om\r\natt svensk sjukvård tyvärr inte är i världsklass för alla\r\nmedborgare. Enligt en rapport från Socialstyrelsen,\r\nalltså inte från den kristdemokratiska gruppen, ligger\r\nSverige i dag på tionde plats när det gäller hur nöjda\r\nmänniskorna är med sjukvården. I vårt grannland\r\nDanmark är det dubbelt så många som är nöjda med\r\nsjukvården och känner trygghet. Det borde stämma\r\ntill eftertanke, herr Engqvist.\r\nMen för vem är krisen störst? Inte för landstingen,\r\nsom är huvudman för verksamheten, utan för den\r\nenskilda patienten. Jag kan inte begripa att det ska\r\nbehöva gå åt så mycket kraft och tid att oja sig över\r\nden lilla mångfald som finns i dag. Vi är överens om\r\natt vården ska betalas solidariskt, efter bärkraft. Men\r\ndet måste väl kunna finnas andra utförare än lands-\r\ntingen. Jag kan inte förstå detta. Jag känner ibland att\r\nsocialministern blandar ihop huvudmannaskap och\r\ndriftsformer. Det är bekymmersamt.\r\nVarenda människa som inte får vård i tid är oer-\r\nhört kostsam, först och främst humanitärt men också\r\nekonomiskt. Privata försäkringslösningar är bara ett\r\nsymtom på att vården inte fungerar. Om den fungera-\r\nde skulle de inte växa fram.\r\nFru talman! När vi nu pratar om en vårdkris\r\nhandlar det ensidigt om landstingets vård och vårdga-\r\nrantier. Det bekymrar mig en aning. Jag tycker att det\r\när viktigt med en vårdgaranti. Människor ska inte\r\nbehöva vänta på en operation eller behandling. Men\r\nvarför i all sin dar talar vi inte om den kommunala\r\nvården? Vi har ju nu haft en organisation för den i tio\r\når, ett helt decennium.\r\nFru talman! Fortfarande är 40 % av dem som ar-\r\nbetar i den kommunala äldreomsorgen outbildade.\r\nVad gör socialdemokraterna och Lars Engqvist åt\r\ndet?\r\nDet saknas geriatriker. Hemma i mitt landsting,\r\nsom är socialdemokratiskt styrt med stöd av Vänstern\r\noch Miljöpartiet, har man lagt ned nästan alla de\r\ngeriatriska vårdplatserna. Anser inte Socialdemokra-\r\nterna att äldre har rätt att få en god vård? Jag menar\r\natt alla som arbetar i vården vill ge en god vård. Men\r\nhar de verktygen? Får alla med demensliknande\r\nsymtom en utredning gjord på sjukhus i dag? Har de\r\nrätt till det?\r\nFru talman! Som redan sagts har vårdpersonalen\r\nen enormt viktig funktion för hela sjukvården. Det\r\nhjälper inte om vi bara har pengarna om vi inte också\r\nhar människor som ger vården. Det är ett av våra allra\r\nstörsta problem i dag, att garantera att vården har de\r\npersonalgrupper som behövs. Jag tror också att vi\r\nskulle behöva ett nytt förtroendekontrakt mellan per-\r\nsonal och politiker. I dag är förtroendet tyvärr inte\r\nstort. Man försöker på sina håll, däribland Stockholm,\r\natt skapa en god relation mellan politiker och perso-\r\nnal. Men det är bekymmersamt, därför att förtroendet\r\när i botten.\r\nJag vill också kommentera Lars Engqvists upp-\r\ngifter om antalet sjuksköterskor och läkare. Hur\r\nmånga undersköterskor har bortrationaliserats? Hur\r\nmånga läkarsekreterare har bortrationaliserats? Hur\r\nmånga ekonomer har bortrationaliserats? Det frågar\r\njag därför att jag vet att en stor del av tiden för vård-\r\npersonalen, läkare och sjuksköterskor, går åt till andra\r\nuppgifter än att vårda sjuka, det de är utbildade för.\r\nJag undrar vad regeringen har tänkt göra åt det.\r\nVi måste restaurera förtroendet för den svenska\r\nsjukvården. Alla människor ska ha rätt att få en god\r\nvård i tid. Det handlar om tillit.\r\nJag vill avsluta med att säga: Tillit, det är en vik-\r\ntig sak. Det stavas lika fram och bak.</pre><pre>Anf.  48  KENNETH JOHANSSON (c):\r\nFru talman! Kära åhörare! Olyckliga människor\r\nställs i långa vårdköer. Tillgängligheten till vården är\r\nett mycket stort problem.\r\nDramatiskt många människor sjukskrivs i stället\r\nför att rehabiliteras och kunna komma tillbaka till\r\narbetsgemenskapen. Sjukförsäkringen budgeteras nu\r\ntill otroliga 111 miljarder kronor, och sannolikt blir\r\ndet mer. Det motsvarar ca 800 000 årsarbeten. Män-\r\nniskor ställs utanför, passiviseras. Det är det allra\r\nallvarligaste.\r\nDet är ett hån när socialdemokraterna sprider\r\nmantrat Det går bra för Sverige.\r\nTydliga skillnader finns mellan kvinnors och\r\nmäns hälsa. Etniska skillnader finns. Arbete, utbild-\r\nning och inkomster är avgörande hälsofaktorer. Den\r\npsykiska ohälsan ökar. Många upplever stress på\r\njobbet. De sociala och regionala hälsoklyftorna är\r\nbetydande. Det skiljer åtta år mellan den som lever\r\nlängst och kortast i olika delar av landet.\r\nVi måste förebygga ohälsa och inte som social-\r\ndemokraterna enbart lappa och laga. Den aviserade\r\nfolkhälsopropositionen skjuts på framtiden. Det är\r\nilla, mycket illa. Regeringen sviker människor med\r\nohälsa. När kommer förslagen, socialministern? När\r\nska ministern inse betydelsen av att förebygga ohälsa\r\noch hela hälsoklyftor?\r\nNär behovet är att diskutera hälsovillkoren i hela\r\nlandet stannar främst socialdemokrater och moderater\r\nvid att tjafsa om driftsformer i Stockholm. För Cen-\r\nterpartiet är hälsofrågorna mycket viktigare än så.\r\nCenterpartiet har visat vägen i frågan om vårdens\r\nresurser. I strid med partier som bara talat om att\r\nanslå pengar till sjukvård har vi flyttat pengar från\r\nförsvaret till vården. Det har gjort det möjligt att öka\r\nsatsningarna på den vardagsnära hälso- och sjukvår-\r\nden runtom i landet.\r\nNär människors behov av tillgänglighet till vård\r\noch omsorg är större än någonsin gör Socialdemo-\r\nkraterna allt för att stoppa vårdentreprenörer som vill\r\ngöra en insats. För Centerpartiet är det angeläget att\r\ninom ramen för en solidariskt finansierad vård sti-\r\nmulera nytänkande. Det gäller att genom en effektiva-\r\nre och humanare användning av sjukförsäkringen öka\r\ntillgängligheten till vården och att rehabilitera i stället\r\nför passivisera.\r\nFru talman! Väntetiderna till vården ska vara\r\nkorta för alla och inte bara för dem med mest pengar.\r\nEn nationell vårdgaranti och en rehabiliteringsgaranti\r\nsyftar till att snabbt återställa människors hälsa och\r\ngöra det möjligt att komma tillbaka till arbetslivet. Vi\r\nsätter patienten i centrum och inte i väntrum.\r\nGöran Perssons löfte om en nationell vårdgaranti\r\när en omvändelse under galgen. Motståndet när vi\r\ngång på gång föreslagit just en nationell vårdgaranti\r\nhar varit kompakt från socialministern, och det har\r\nupprepats med en papegojas envishet från socialde-\r\nmokraterna här i riksdagen. Jag litar inte ett dugg på\r\natt de menar allvar. Det tyder mer på en partitaktisk\r\noro för att vården och ohälsan kan bli en black om\r\nfoten i valrörelsen än om verkligt engagemang och\r\nnytänkande. Inom en månad, utgår jag från, kommer\r\nett konkret förslag till en nationell vårdgaranti. Då\r\nblir det upp till bevis, socialministern.\r\nNu talas även om att tillåta friare användning av\r\nsjukförsäkringen. Det har jag också hört tidigare. Jag\r\nhar varit med och gjort handslag om en rejäl satsning\r\npå finansiell samordning. Satsningen uteblev. Tusen-\r\ntals patienter blev kvar i vårdkön. Rehabiliteringen\r\nuteblev. Vad gör att vi ska tro på socialministern den\r\nhär gången? Centerpartiet har förslagen. Använd bl.a.\r\nden passiva sjukförsäkringen till offensiva rehabili-\r\nterings- och vårdåtgärder, för människornas skull.\r\nSocialministern förfäras över privata sjukförsäk-\r\nringar. Är vården tillgänglig, som i Centerpartiets\r\nSverige, behövs inga privata sjukförsäkringar. Grädd-\r\nfiler i offentligt finansierad vård kan aldrig accepte-\r\nras. Vård efter behov och på lika villkor enligt hälso-\r\noch sjukvårdslagen är för oss en självklarhet. Om\r\ndäremot ett privat företag, som fullt ut fullföljer sina\r\navtal med ett nöjt landsting, på marginalen säljer\r\nytterligare några tjänster kan jag inte riktigt inse pro-\r\nblemet.\r\nSjälvfallet ska det vara ordning på ekonomin i\r\nverksamheten, socialministern. Det är en utgångs-\r\npunkt för Centerpartiet. Det gäller oavsett vem som\r\nman samarbetar med.\r\nMänniskor i behov av vård behöver inte fler ord.\r\nDe behöver inte flummiga löften. De behöver kon-\r\nkreta förslag som ska klubbas och omsättas i hand-\r\nling. Därför, fru talman, behöver de en ny regering i\r\nhöst.</pre><pre>Anf.  49  MARIANNE SAMUELS-\r\nSON (mp):\r\nFru talman! Efterlysta: 475 sjuksköterskor. Det\r\nvar rubriken på en artikel i Aftonbladet i går. Den\r\nbeskrev situationen i Stockholms län, där man saknar\r\n475 sjuksköterskor. Värst är det på natten. Artikeln\r\nutmynnar bl.a. i att den medicinska säkerheten påver-\r\nkas, och personalen drabbas naturligtvis oerhört hårt\r\nav den arbetssituation som råder på sjukhusen och\r\nden personalbrist som finns.\r\nSamma artikel skulle förmodligen i dag kunna gö-\r\nras från ett flertal av våra landsting i landet. Personal-\r\nsituationen på sjukhusen är akut. Det saknas sjuk-\r\nsköterskor och läkare, och det finns inte tillräckligt\r\nmed vårdpersonal. När jag talar med bl.a. sjukskö-\r\nterskor i olika delar av vårt land är bilden ganska\r\nlikartad oavsett vem som styr landstinget.\r\nDet är kris i vården. Det finns inte tillräckligt med\r\npersonal. Personalen far illa av en alltför hög arbets-\r\nbelastning. Förslitningen och sjukskrivningarna ökar.\r\nMånga säger: Trots att jag stortrivs i mitt jobb är jag\r\nfärdig att ge upp. Dessutom är lönen på en nivå som\r\nmånga andra som har samma utbildning inte skulle\r\nacceptera.\r\nVad värre är: Med en ökad andel bemanningsfö-\r\nretag som måste gå in och hjälpa till tvingas männi-\r\nskor att jobba sida vid sida med personer som har\r\nbetydligt högre lön än vad de har själva, trots kanske\r\nmånga år av erfarenhet och kontinuitet på samma\r\nvårdavdelning. Detta är naturligtvis inte hållbart.\r\nIngen person kommer att acceptera en sådan arbets-\r\nsituation i det långa loppet.\r\nDet är självklart att det måste göras någonting åt\r\nlönesituationen inom vården, framför allt för sjuk-\r\nsköterskor och undersköterskor. I annat fall kommer\r\nsjukvården att haverera, oavsett hur många vårdga-\r\nrantier som ges och hur många klubbslag som fälls i\r\ndenna kammare.\r\nDet måste finnas personal. Det måste finnas män-\r\nniskor som tar hand om den som behöver vård. Det\r\nser jag som det stora problemet i dag. Jag tycker nog\r\natt det skulle vara lite klädsamt med en större öd-\r\nmjukhet i den politiska debatten. Jag tror att vi alla i\r\ngrunden önskar att alla människor ska få vård och att\r\ndet ska finnas tillgänglig vård för alla.\r\nDå måste vi ta ansvar och också jobba för att så\r\nska kunna ske och inte tuppfäktasom vem som har\r\nrätt arbetsmetod. Det tjänar inte vården på, det tjänar\r\ninte den som är sjuk på och det tjänar inte vårdperso-\r\nnalen på. Den behöver få långsiktighet och arbetsro.\r\nDet behövs mer personal och mer kraft i vårdorgani-\r\nsationen om människor ska orkar jobba i ett tungt och\r\nviktigt arbete.\r\nFörutom personalen och vården, som ju är en vik-\r\ntig del i det hela, är också de förebyggande insatserna\r\nviktiga. Där tycker jag att vi kan se ett tydligt miss-\r\nlyckande i dag när sjukskrivningarna ökar, alltfler\r\nsjukskriver sig för utbrändhet och barn är stressade\r\nför att föräldrar inte har tid med dem. Det finns en\r\nstor andel människor i vårt samhälle som hjulen bara\r\nrullar allt snabbare för. En del ramlar av hjulet och\r\nmår allt sämre. Det är oerhört viktigt att vi satsar på\r\nden förebyggande verksamheten om vi ska kunna\r\nminska vårdkostnaderna och över huvud taget komma\r\ntill rätta med vården på lång sikt. Annars kommer det\r\nbara att generera kostnader, personalbehovet kommer\r\natt öka och fler kommer att ha behov av vård.\r\nFriskvård och rehabilitering är viktiga inslag i en\r\nbra vårdkedja. Det får inte glömmas bort.</pre><pre>Anf.  50  Socialminister LARS ENG-\r\nQVIST (s):\r\nFru talman! Man funderar ett ögonblick på varför\r\njust Per Unckel tar den här debatten. Men jag förstår\r\natt han är den bäste att försöka i ord förverkliga det\r\nsom beslutades i Göteborg, nämligen att slipa på\r\nargumentationen.\r\nJag har förstått att det handlar om följande saker:\r\nMan ska beskriva tre eller fyra områden som krisom-\r\nråden, man ska peka ut några enskilda politiker för ett\r\nansvar och man ska sedan med hög röst tala om att\r\nallting är åt skogen.\r\nJag tar ansvar för det som den socialdemokratiska\r\nregeringen har beslutat och fått igenom här i riksda-\r\ngen under min tid som socialminister. Jag är stolt\r\növer väldigt mycket av det som vi har åstadkommit.\r\nJag skulle vilja rekommendera Per Unckel och\r\nhans talskrivare att i strävan efter att hitta bra person-\r\nliga exempel gå igenom Patientnämndens rapport från\r\nStockholms län för förra året. Där finns en lång rad\r\nskildringar av tillkortakommanden i Stockholms län.\r\nDet handlar om folk som inte får cancervård i tid. Det\r\nhandlar om en lång rad kvinnor som tvingas föda i\r\nsocialdemokratiska landsting runtom Stockholm - i\r\nSödermanland, i Uppland och i Västmanland. I pri-\r\nmärvården konstaterar man att det är dubbelt så\r\nmånga som får vänta i mer än en vecka för att få\r\nträffa sin läkare i Stockholms läns landsting än vad\r\ndet är i riket i sin helhet.\r\nNär det gäller vården av kroniskt sjuka har sjuk-\r\nvården i Stockholm stora problem. När det gäller\r\nbarnhälsovården är det samma sak. Om den moderata\r\nagitationen kräver enskilda exempel så finns de just i\r\nPatientnämndens rapport. Det är nyttig läsning för att\r\nman ska få lite förståelse för problemen i svensk\r\nsjukvård.\r\nDet som är bekymmersamt när man enkelt ställer\r\nut garantier för några diagnoser är att man riskerar -\r\nprecis som Socialstyrelsen påpekar - att missa andra\r\nviktiga delar av sjukvården. Man förvrider priorite-\r\nringarna. Där har vi förklaringen till den debatt som\r\nhar förts om vårdgarantin genom åren.\r\nVi säger nu att det arbete som sker runtom i\r\nlandstingen, också i Stockholms län, i strävan att\r\nförsöka få en helhet av vården, ska gälla från vård-\r\ncentralen till behandling på sjukhuset. Då kan vi\r\nställa ut en vårdgaranti värd namnet, nämligen att den\r\nska leva upp till 0790, och inte bara 90 i bästa fall.\r\nMan ska faktiskt kunna komma i kontakt med vård-\r\ncentralen omedelbart och man ska få träffa en läkare\r\ninom en vecka.\r\nNär Per Unckel entusiastiskt talar om kris i vården\r\nså skulle jag vilja rekommendera honom att också gå\r\ntill en annan källa, nämligen Landstingsförbundets\r\nvårdbarometer. Den visar vad svenska folket har för\r\nuppfattning av sjukvården. Det är ganska spännande\r\nläsning. De allra flesta som kommer i kontakt med\r\nsvensk sjukvård är mycket nöjda med den behandling\r\noch den information som de får. 84 % anser att de\r\nfick den hjälp som de har förväntat sig. 80 % ger\r\nmycket högt betyg åt de svenska sjukhusen.\r\nNär det gäller faktiska väntetider i vården så är det\r\nviktigt att notera att över hälften av de patienter som\r\nskulle ha planerad behandling fick vänta i mindre än\r\nen månad från besked om behandling till behandling.\r\n76 % av patienterna fick vänta i mindre än tre måna-\r\nder.\r\nMen vi har köer och vi har väntetider. Det är vik-\r\ntigt att vi anslår resurser för att arbeta bort dem. Det\r\nhandlar, Per Unckel, i mycket liten utsträckning om\r\nvilken produktionsform som vi väljer. Det är en re-\r\nsursfråga. Vi måste föra till den svenska sjukvårds-\r\nproduktionen ökade resurser, oavsett vem som driver\r\nden,.\r\nPer Unckel - och för övrigt också flera andra de-\r\nbattörer - försöker påstå att det skulle vara en attack\r\nmot de privata alternativen när jag har kritiserat\r\ngräddfilerna. I själva verket är det precis tvärtom. Om\r\nvi accepterar privata alternativ i den offentligt produ-\r\ncerade vården så är det viktigt att vi markerar att de\r\nska följa samma regler som gäller för den offentliga\r\nsjukvården. Det är bara då som folk kan få förtroende\r\nför privata alternativ inom den offentliga sjukvården.\r\nJag skulle vilja upprepa den fråga som jag ställde\r\ntill Folkpartiet och Centern: Kan vi inte få ett entydigt\r\nbesked av er om att ni icke accepterar att offentligt\r\ndriven och finansierad sjukvård ska finansieras med\r\nprivata försäkringar?</pre><pre>Anf.  51  LARS LEIJONBORG (fp):\r\nFru talman! Jag tycker att det här har varit en\r\nmycket bra och angelägen debatt. T.o.m. socialmi-\r\nnistern hade hittat ett antal brister i vården - natur-\r\nligtvis just i Stockholms läns landsting, men det visar\r\nändå att också han är medveten om att allt inte är gott\r\noch väl i sjukvården.\r\nFlera av de andra talarna har verkligen pekat på\r\nden mycket alarmerande situation som råder.\r\nDebatten har varit bra också när det gäller frågan\r\nom gräddfil eftersom den nu helt kan avföras från\r\ndebatten. De allra flesta har ju deklarerat att man inte\r\nska blanda ihop skattepengar med privata försäk-\r\nringspengar. Vi ska slå vakt om den solidariska finan-\r\nsieringen av sjukvården.\r\nJag vill påstå att när socialministern sedan återgår\r\ntill sin vanliga litania om att det mesta ändå är bra så\r\ntalar han mot bättre vetande. Det har nämligen till\r\ndepartementet inkommit rapporter från alla landsting\r\nom hur man jobbar med köfrågorna. En nyhetsbyrå\r\nhar gått igenom rapporterna och skickat ut en sam-\r\nmanfattning under rubriken Långa köer i sjukvården\r\n- över två års väntan till neurologisk mottagning.\r\nMan redogör för landsting efter landsting. I Krono-\r\nberg är väntetiden för patienter med reumatologiska\r\nsjukdomar 83 veckor. För dem som inte anses priori-\r\nterade är den 116 veckor. I Västra Götaland har 3 500\r\npatienter väntat i längre än 12 månader bl.a. på rygg-\r\noperation och hörselrehabilitering. I Jämtland får man\r\nvänta i fem månader på en psykoterapeutisk bedöm-\r\nning och i tolv månader på behandling osv. osv.\r\nMarianne Samuelsson säger att vi inte ska tupp-\r\nfäktas om vem som har bäst arbetsmetod. Det är väl i\r\noch för sig en mycket angelägen politisk debatt. Om\r\nvissa metoder i form av monopol, stora hierarkier och\r\nall makt till politikerna har visat sig vara dåliga me-\r\ndan andra metoder i form av mångfald, valfrihet och\r\npatientmakt har givit goda resultat så är det väl\r\nmycket angeläget att vi får belysa det.\r\nI Svenska Dagbladet i dag finns det en redogörel-\r\nse för hur många alternativa vårdgivare som lands-\r\ntingen använder. Om jag tittar på den listan ser jag att\r\ndet inte alls är någon samstämmighet mellan en stor\r\nandel privata vårdgivare och dålig vård. Tvärtom\r\nverkar det snarare finnas det motsatta sambandet,\r\näven om det naturligtvis finns en del problem i det\r\nstora Stockholms läns landsting. Om man tittar på\r\npatientanmälningar ser man ändå att alla är överens\r\nom att vården i Stockholms läns landsting är mycket\r\nbra jämfört med de allra flesta landsting i Sverige.\r\nDetta landsting använder ju en hel del privata vårdgi-\r\nvare. I Västmanland, som är socialdemokratiskt och\r\nvänsterpartistiskt styrt, har man en stor andel just i\r\nprimärvården. Det länet anses ju vara ett föregångslän\r\nnär det gäller en väl fungerande primärvård.\r\nDet som jag nu ska säga är inget vetenskapligt be-\r\nvis för hur man ska rösta i valet, men: Landstinget i\r\nHalland har alltid haft folkpartister i ledningen och\r\nsocialdemokraterna har alltid varit i opposition. Där\r\nlever man längst och är friskast i hela Sverige! Man\r\nanvänder en hel del alternativa vårdgivare. Detta är\r\nalltså inget vetenskapligt bevis, men kanske något att\r\ntänka på.</pre><pre>Anf.  52  PER UNCKEL (m):\r\nFru talman! Lars Engqvist sade att jag entusias-\r\ntiskt talade om krisen i vården. Nej, Lars Engqvist,\r\njag talar inte entusiastiskt om den. Men det må vara\r\nmig förlåtet om jag talar mer om de 20 eller 25 pro-\r\ncenten som inte är nöjda än om de 70 eller 80 pro-\r\ncenten som är det, därför att det är de 20-25 procen-\r\nten som inte får vård i tid som lider, och det är de som\r\nhar rätt att räkna med vårt engagemang.\r\nLåt mig också säga, apropå vad Lars Engqvist\r\nsade i inledningen av sitt första inlägg, att det är en\r\noförskämdhet att insinuera att partiföreträdare som\r\ninte tillhör hans eget parti vill finansiera vården med\r\nmänniskors egna pengar. Det är en oförskämdhet,\r\ndärför att Lars Engqvist vet hur det förhåller sig.\r\nSyftet kan rimligtvis inte vara något annat än att dölja\r\nden kris som han inte vill tala om.\r\nVilket system är det, Lars Engqvist, som männi-\r\nskor har tappat förtroendet för, är det monopolsyste-\r\nmet eller är det systemet där människor får välja?\r\nVilket system är det som har föranlett så många män-\r\nniskor att ur egen ficka försöka skaffa sig det skydd\r\nsom staten och landstinget inte erbjuder, är det mo-\r\nnopolsystemet eller systemet där man får välja? Och\r\nvems system var det som ytterst tvingade Betty i\r\nFunäsdalen, Maria i Norrbotten och Vera i Blekinge\r\natt bokstavligen betala sin vård själva? Lars Engqvist\r\nbad om ett mer personligt exempel. Min egen mor\r\nfick göra samma sak.</pre><pre>Anf.  53  INGRID BURMAN (v):\r\nFru talman! Jag ska ta upp några saker. Först är\r\njag glad att Lars Leijonborg säger att inte han heller\r\nvill vara med om gräddfiler i vården. När man läste\r\nbegäran om den aktuella debatten kunde man uppleva\r\natt Folkpartiet kritiserade socialministern för att han\r\nville undvika gräddfiler, men jag måste ha läst fel.\r\nDet är bra Lars Leijonborg.\r\nSedan vill jag också notera att det är två partier\r\nhittills i debatten som har sagt att det krävs mer resur-\r\nser till sjukvården, och det är Socialdemokraterna och\r\nVänsterpartiet, men andra partier har ju tid kvar.\r\nMycket här har fokuserats på just vårdgarantin.\r\nJag menar att det är möjligt och att det är bra att\r\ngenomföra en vårdgaranti, men då krävs det också\r\nresurser. Det får alltså inte bli som det har blivit i\r\nStockholms läns landsting. Där har man lyckats bra\r\nmed tillgängligheten inom vissa områden, sämre\r\ninom andra, men man har gjort det genom att gå med\r\nett ofinansierat underskott som är 4 miljarder. Någon\r\nska betala detta. Det krävs alltså resurser om vi ska\r\nkomma till rätta med de problem som alla så mångta-\r\nligt talar om.\r\nJag vill också säga att det krävs resurser över hela\r\nlandet. En del i denna resursutjämning är just det\r\nkommunala utjämningssystemet. Jag är väl bekant\r\nmed Skellefteå, och jag vet att om vi gör det som\r\nModeraterna vill, dvs. drar in det kommunala utjäm-\r\nningssystemet och plockar bort de pengar som går till\r\nVästerbottens läns landsting, kommer inte kötiderna\r\natt minska utan öka. Det skulle vara ett resultat.\r\nNyckeln till den framtida hälso- och sjukvård som\r\nvi alla eftersträvar måste handla om personal och om\r\nresurstillskott. Det hjälper inte hur många gånger man\r\nstår här och säger ordet vårdgaranti, oavsett vilket\r\nparti man tillhör, om man inte fyller ordet med inne-\r\nhåll.</pre><pre>Anf.  54  CHATRINE PÅLSSON (kd):\r\nFru talman! Ingrid Burman vet mycket väl att\r\nKristdemokraterna varje år har lagt fram förslag om\r\nmer pengar till kommuner och landsting. Tyvärr har\r\nVänsterpartiet yrkat avslag på dessa.\r\nApropå gräddfiler är det ju precis det vi har i dag.\r\nDe som kan tala för sig och plädera för sin egen rätt\r\nfår vård. De andra får vänta.\r\nLars Engqvist, Kalmar läns landsting är socialde-\r\nmokratiskt styrt, har väldigt långa vårdköer och ett\r\nbudgetunderskott på 300 miljoner kronor. Det ska\r\nställas i relation till en omsättning på ungefär 3,4\r\nmiljarder.\r\nVi behöver en ny borgerlig regering av följande\r\nskäl:\r\nJag vill ha en regering som låter behovet styra or-\r\nganisationen och inte tvärtom och som inser att män-\r\nniskan inte bara har kroppsliga utan också själsliga,\r\nsociala och andliga behov. Då behövs det mångpro-\r\nfessionella arbetslaget.\r\nJag vill se till att även våra äldre får rätt till en god\r\nmedicinsk sjukvård. Jag vill ha en regering som vill\r\nha mångfald och inte enfald. Och observera att vi ska\r\nfortsätta att ha vården solidariskt finansierad.\r\nDen här vårddebatten, fru talman, har visat på\r\nskillnaderna, på vilka som egentligen värnar ett sy-\r\nstem i stället för att titta på människans enskilda be-\r\nhov. Man omhuldar ett system i stället för att fokuse-\r\nra på människor med smärta, ångest och oro. Vi be-\r\nhöver ett tankeskifte, ett skifte där varje människas\r\nunika och lika värde respekteras och värderas. Därför\r\nbehöver vi en ny regering.</pre><pre>Anf.  55  KENNETH JOHANSSON (c):\r\nFru talman! Vi måste förebygga ohälsa, inte en-\r\nbart lappa och laga, sade jag i mitt huvudanförande.\r\nIngen kommentar från socialministerns sida.\r\nCenterpartiet har presenterat en bok, Hela Sveri-\r\nge, skriven av mig och med min partikamrat Lars\r\nWeinehall som medförfattare, om hälsoklyftor och\r\nmed recept för att hela Sverige. Efter debatten ska jag\r\növerlämna boken. Kanske det kan finnas underlag i\r\nden så att propositionen kan komma fram. Det finns\r\nockså en studiehandledning ifall socialministern vill\r\nköra en cirkel på departementet eller i regeringen.\r\nJag tror att det förebyggande är viktigt. Vi har pe-\r\nkat på förslagen i de delarna, och svaret på frågan om\r\nvår prioritering är att på lång sikt måste det förebyg-\r\ngande vara oerhört mycket mer prioriterat.\r\nJag ska också ge ett svar till socialministern, och\r\ndå återger jag vad jag själv sade i mitt anförande:\r\nVården ska ges efter behov och på lika villkor enligt\r\nhälso- och sjukvårdslagen. Den ska vara solidariskt\r\nfinansierad, inga gräddfiler. På den upprepade frågan\r\nhar jag nu svarat två gånger.\r\nFör alla som har behov av vård ska den finnas\r\nnära till, utan köer och med hög kvalitet. Vi vill se en\r\nnationell vårdgaranti värd namnet, en rehabiliterings-\r\ngaranti och en rejäl finansiell samordning där passiv\r\nsjukskrivning ersätts med aktiva åtgärder. Det är\r\nnågra centerförslag.\r\nArbetsmiljöåtgärderna är viktiga. Hela arbetslivet\r\nmåste utgå från ett hälsoperspektiv. Politiska insatser\r\nmåste till för att förebygga och rehabilitera i stället\r\nför att utförsäkra och pensionera. Vård- och omsorgs-\r\nyrkena måste uppvärderas. Det är fint att arbeta inom\r\nvården och omsorgen. Det är viktigt att arbeta med\r\nmänniskor, men vi måste också visa det.\r\nTill Ingrid Burman är svaret: Centerpartiet, om\r\nnågot parti, har väl visat att vi är beredda att medver-\r\nka till att miljarder överförs till vården och omsorgen.\r\nDet är ett klart och tydligt besked.\r\nTill sist, fru talman, vill jag för Centerpartiets del\r\nsäga att vi vill öka mångfalden av vårdgivare. Vi\r\ntycker inte att socialministern ska vara så rädd för att\r\nsläppa fram alla de fina krafter som vill komplettera\r\nde verksamheter som bedrivs i kommuner och lands-\r\nting. Alla har en uppgift att fylla för att vi ska få en\r\nbra vård och omsorg med hög kvalitet.</pre><pre>Anf.  56  MARIANNE SAMUELS-\r\nSON (mp):\r\nFru talman! Först vill jag säga något till Ingrid\r\nBurman. Jag vet inte om Ingrid Burman sov när jag\r\nhöll mitt anförande, men jag ägnade större delen av\r\ndet åt personalsituationen inom vården. Om inte per-\r\nsonalen, och fler i personalen, är en resurs i vården\r\nvet jag inte vad hon menar med resurstillskott i vår-\r\nden. Det är en självklar del i det här. För att över\r\nhuvud taget få en fungerande vård är det naturligtvis\r\nviktigt med en tillräckligt stor personal. Det kostar\r\nnaturligtvis pengar, men det ger också mycket. Om\r\nman har en bra personal, och om man satsar på sin\r\npersonal, får man också resultat. Där tror jag att det\r\nsaknas oerhört mycket i den stressade arbetssituation\r\nsom väldigt många har.\r\nTill socialministern vill jag säga något om de här\r\nprinciperna: allemansrätt, lika villkor för alla, gemen-\r\nsam finansiering, demokratiskt huvudmannastyre,\r\ninga gräddfiler och balans i ekonomin. Det tycker vi\r\nockså är grundbultar i vården. Men det krävs mer.\r\nDet krävs en ordentlig förebyggande insats eftersom\r\nvi ser alarmerande signaler som går åt totalt fel håll.\r\nOhälsotalet ökar, kostnader för sjukskrivningar ökar,\r\nkostnader för mediciner ökar osv. Det går att göra\r\nlistan över tendenser som går åt totalt fel håll när det\r\ngäller att i framtiden klara att få en bra vård ganska\r\nlång. Vi måste alltså jobba mycket med den förebyg-\r\ngande delen, med friskvården, med barnen. Mer tid\r\ntror jag också är väldigt avgörande så att inte männi-\r\nskor stressar ihjäl sig och behöver söka vård.\r\nSedan hade det varit intressant att höra lite grann\r\nom vad den här vårdgarantin i hela vårdkedjan och\r\nhela landet egentligen kommer att innebära. Innebär\r\ninte den att det blir den starke som kan välja? En\r\ngammal människa orkar kanske inte åka till andra\r\nsidan landet för att få sin vård. Det skulle jag vilja att\r\nsocialministern utvecklade.</pre><pre>Anf.  57  Socialminister LARS ENG-\r\nQVIST (s):\r\nFru talman! När jag häromdagen mötte en av de\r\nmånga patienter som man som socialminister möter\r\noch samtalar med fick jag en fantastisk skildring av\r\ndet som egentligen är det finaste i svensk sjukvård.\r\nDet var en kvinna som hade gått igenom långa be-\r\nhandlingar och som för sin egen del räknat ut att det\r\nförmodligen har kostat mellan 150 000 och\r\n200 000 kr. Sedan säger hon: Och tänk, inte en enda\r\ngång har någon frågar efter pengar!\r\nJag tror att det är detta som är grunden för princi-\r\npen om vård på lika villkor. Det är också detta som är\r\ngrunden för min kritik mot etableringen av gräddfiler\r\ni vården. Plånboken ska inte avgöra. Vi har möjlighet\r\natt styra den här utvecklingen genom att försäkra oss\r\nom att den skattefinansierade, eller gemensamt finan-\r\nsierade, vården följer de principer som är klart angiv-\r\nna i hälso- och sjukvårdslagen och i kommunallagen.\r\nDet betyder att de privata företag eller andra or-\r\nganisationer som på uppdrag av det offentliga driver\r\nvård, vilket ju förekommer i ganska stor utsträckning,\r\nfaktiskt också förbinder sig att följa de regler som\r\ngäller enligt hälso- och sjukvårdslagen och enligt\r\nkommunallagen. Jag tycker att principen är enkel.\r\nDet är glädjande att såväl Lars Leijonborg som Ken-\r\nneth Johansson faktiskt säger att den principen ska\r\ngälla, dvs. att i den offentligt finansierade sjukvården\r\nska det inte finnas några gräddfiler.\r\nProblemet är emellertid inte så enkelt att lösa om\r\nman bara säger att den dag då vi har nått 0-7-90-\r\nregeln kommer det inte att finnas sådana här försäk-\r\nringar. För det förbluffande är att över hälften av dem\r\nsom tecknar försäkringar i de privata försäkringsbo-\r\nlagen bor i Stockholm, och där påstår ju Per Unckel\r\noch andra att det inte finns några köer. Vad är det\r\nsom gör att det är i Stockholm man tecknar försäk-\r\nringar? Kan det finnas några andra krafter? Kan just\r\ndet finnas, som har påpekats tidigare, att det är myck-\r\net stora ekonomiska intressen som ligger bakom och\r\natt människor har en föreställning om att man måste\r\nförsäkra sig mot något som man inte är riktigt infor-\r\nmerad om?\r\nJag tycker att det vore rimligt att vi gemensamt\r\nbestämde oss för att arbeta för ett regelverk som an-\r\nger under vilka villkor privata entreprenörer ska ar-\r\nbeta på uppdrag av det offentliga och att vi ser till att\r\ndet regelverket gäller. Man skulle exempelvis kunna\r\ntänka sig i fråga om de sjukhus som har tecknat avtal\r\nmed landstingen i Stockholm eller Skåne att dessa\r\navtal förhandlas om så att de inte utgår från att man\r\nska komplettera sin vård med försäkringsgivare.\r\nHär finns det möjligen en öppning för ett samar-\r\nbete - återigen - mellan socialdemokrater, centerpar-\r\ntister och folkpartister. Vi är inte emot alternativ. Vi\r\när inte emot att landstingen tecknar avtal om att andra\r\nän de själva bedriver vård på uppdrag av landstingen.\r\nMen ska vi ha förtroende för detta måste vi se till att\r\nden offentligt finansierade vården följer samma prin-\r\nciper oavsett vem det är som driver den. Jag tror\r\nalltså att det finns möjlighet till ett fortsatt samarbete.\r\nLåt mig också nämna något om detta med vårdga-\r\nrantin. Den socialdemokratiska gruppen i Landstings-\r\nförbundets styrelse har bestämt sig för att yrka bifall\r\ntill en Folkpartimotion till Landstingsförbundets\r\nkongress som kräver en nationell vårdgaranti. Vi är\r\nfrån regeringens sida beredda att utveckla den idén\r\noch säga: Låt oss nu se till att i årets förhandlingar\r\nförverkliga detta eftersom vi nu tror att vi kan få en\r\nheltäckande vårdgaranti. Det är att sträcka ut handen\r\ntill ett samarbete omkring en otroligt viktig fråga.\r\nVarför, Kenneth Johansson och Lars Leijonborg, vill\r\nni inte ta emot den handen? Låt oss gemensamt arbeta\r\nför att vi får en vårdgaranti som fungerar!</pre><pre>Anf.  58  LARS LEIJONBORG (fp):\r\nFru talman! Jag är mycket nöjd med den här de-\r\nbatten. Det förekommer ju en retorik som jag tror att\r\nsocialministern får mycket applåder för på arbetare-\r\nkommunerna, och som också har fått visst offentligt\r\ngenomslag, nämligen att vi inte ska ha gräddfiler. Vi\r\nska ha allemansrätt. Men den retoriken faller ju platt\r\ntill marken när ett antal talare i en sådan här debatt\r\npåpekar att det är under socialministerns tid vid\r\nmakten som gräddfilsförsäkringarna har kommit. Det\r\när brister i den socialdemokratiska vårdpolitiken som\r\nhar skapat detta behov.\r\nNär det har talats om det här har det mellan rader-\r\nna kommit fram vad saken egentligen gäller: Om\r\nandra än landstingspolitiker får fatta vårdbeslut\r\nkommer fel personer att få operationer. Man kommer\r\ninte att hålla sig till prioriteringsutredningens princi-\r\nper, har det sagts. Då vill jag först påpeka att när\r\nSocialstyrelsen som tillsynsmyndighet hade att se hur\r\nden gamla vårdgarantin fungerade kunde man inte\r\npåvisa några sådana undanträngningseffekter.\r\nHela det här resonemanget, att överlämna makt\r\ntill patienter, försäkringskassor och andra aktörer,\r\ninnebär ju att det ska finnas människor som inte får\r\nvård i tid. Det måste finnas landstingspolitiker som är\r\nnågot slags köpoliser som säger: Du ska få opereras\r\nmen du får vänta. Men varför ska människor egentli-\r\ngen stå i vårdkö? Blir det billigare om man väntar ett\r\nantal månader? Sjunker priserna på operationer? Så är\r\ndet ju inte alls. Det finns varken någon vettig ekono-\r\nmisk eller mänsklig förklaring till att vi ska tvinga\r\nmänniskor att stå i vårdkö. Det är därför det behövs\r\nett omtänkande i vårdpolitiken, och jag hoppas att\r\ndenna debatt kan bidra till ett sådant omtänkande.</pre><pre>Anf.  59  Socialminister LARS ENG-\r\nQVIST (s):\r\nFru talman! Lars Leijonborgs sista inlägg blir en\r\nsmula obegripligt. Med vårdgaranti menas ju, och det\r\nhar faktiskt menats bland samtliga politiska partier\r\nsom har diskuterat det, att om du inte får vård inom\r\nden tid som anges ska du ha möjligt att välja vård på\r\nett annat sjukhus, vid ett annat landsting eller hos en\r\nannan uppdragsgivare som har avtal med ett lands-\r\nting. Det är det vi talar om.\r\nDå säger vi att detta ska gälla över hela Sverige.\r\nVi tror att det är möjligt att se till att vi får ett fritt\r\nvårdval redan från den 1 januari nästa år. Landstings-\r\nförbundets rekommendation ska gälla samtliga lands-\r\nting från den 1 januari. Vi ska se till att vi har kapa-\r\ncitet att leva upp till en vård enligt 0-7-90-regeln. I\r\nden mån man inte gör det ska det faktiskt finnas en\r\nrätt att välja en annan vårdgivare, i ett annat landsting\r\neller hos ett företag som har ett avtal med detta\r\nlandsting. Det är det vi talar om. Något annat sätt att\r\nminska köerna finns ju inte, utan det är om denna\r\nprincip som vi nu säger: Låt oss samverka kring den.\r\nDet borde faktiskt, om Lars Leijonborg menar allvar\r\nmed sitt engagemang, finnas en möjlighet att mötas i\r\nett handslag för att skapa denna vårdgaranti.</pre><pre>Överläggningen var härmed avslutad.</pre><pre>3 §  Justering av protokoll</pre><pre>Justerades protokollet för den 9 april.</pre><pre>4 §  Ledighet, m.m.</pre><pre>Tredje vice talmannen meddelade att Thomas Ju-\r\nlin (mp) ansökt om fortsatt sjukledighet under tiden\r\nden 16-30 april.</pre><pre>Kammaren biföll denna ansökan.</pre><pre>Tredje vice talmannen anmälde att Lotta N Hed-\r\nström (mp) skulle fortsätta att tjänstgöra som ersättare\r\nför Thomas Julin.</pre><pre>5 §  Meddelande om frågestund</pre><pre>Tredje vice talmannen meddelade att vid fråge-\r\nstunden torsdagen den 18 april skulle följande stats-\r\nråd närvara:\r\nKulturminister Marita Ulvskog, utrikesminister\r\nAnna Lindh, statsrådet Leif Pagrotsky, näringsminis-\r\nter Björn Rosengren och statsrådet Jan O Karlsson.</pre><pre>6 §  Anmälan om inkommen faktapromemoria\r\nom förslag från Europeiska kommissionen,\r\nm.m.</pre><pre>Tredje vice talmannen anmälde att följande fakta-\r\npromemoria om förslag från Europeiska kommissio-\r\nnen inkommit och överlämnats till utskott:\r\n2001/02:FPM80 Register för identifiering av tullut-\r\nredningar (FIDE) till skatteutskottet</pre><pre>7 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n2001/02:117 till finansutskottet\r\n2001/02:127 och 177 till skatteutskottet</pre><pre>Skrivelse\r\n2001/02:101 till finansutskottet</pre><pre>8 §  Förnyad bordläggning</pre><pre>Föredrogs och bordlades åter\r\nFörsvarsutskottets betänkande 2001/02:FöU3\r\nSocialutskottets betänkanden 2001/02:SoU14, SoU22\r\noch SoU12\r\nLagutskottets betänkanden 2001/02:LU18-LU20\r\nBostadsutskottets betänkanden 2001/02:BoU10 och\r\nBoU11</pre><pre>9 §  Bordläggning</pre><pre>Anmäldes och bordlades\r\n2001/02:140 Begränsning av rätten till avdrag för\r\nkapitalförluster i inkomstslaget näringsverksamhet\r\npå delägarrätter och på andelar i svenska och ut-\r\nländska handelsbolag m.m.\r\n2001/02:175 Ett system för individuell kompetensut-\r\nveckling</pre><pre>10 §  Anmälan om interpellationer</pre><pre>Anmäldes att följande interpellationer framställts</pre><pre>den 15 april</pre><pre>2001/02:372 av Chatrine Pålsson (kd) till socialmi-\r\nnister Lars Engqvist\r\nUtbildningsnivån och tillsynen inom äldrevården\r\n2001/02:373 av Sten Tolgfors (m) till socialminister\r\nLars Engqvist\r\nAdoptionslagstiftningen</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 23 april.</pre><pre>11 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 15 april</pre><pre>2001/02:1051 av Harald Nordlund (fp) till statsrådet\r\nUlrica Messing\r\nFrivillig avsättning av nyckelbiotoper\r\n2001/02:1052 av Lennart Fridén (m) till försvarsmi-\r\nnister Björn von Sydow\r\nKompetensförlusten inom försvaret\r\n2001/02:1053 av Lennart Fridén (m) till kulturmi-\r\nnister Marita Ulvskog\r\nKyrkoarkiven\r\n2001/02:1054 av Lennart Fridén (m) till kulturmi-\r\nnister Marita Ulvskog\r\nDet kyrkliga kulturarvet\r\n2001/02:1055 av Chatrine Pålsson (kd) till socialmi-\r\nnister Lars Engqvist\r\nPatientens rätt till en andra bedömning\r\n2001/02:1056 av Harald Nordlund (fp) till statsrådet\r\nJan O Karlsson\r\nFN-rapport om Tjernobyl\r\n2001/02:1057 av Lars Hjertén (m) till finansminister\r\nBosse Ringholm\r\nSkatteregler m.m. för idrottsföreningar och andra\r\nideella föreningar</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 23 april.</pre><pre>12 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 12 april</pre><pre>2001/02:992 av Charlotta L Bjälkebring (v) till utri-\r\nkesminister Anna Lindh\r\nDen fria rörligheten i Norden\r\n2001/02:994 av Maud Ekendahl (m) till utrikesmi-\r\nnister Anna Lindh\r\nÄngelholms flygplats</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 23 april.</pre><pre>13 §  Kammaren åtskildes kl. 14.21.</pre><pre>\r\nFörhandlingarna leddes\r\nav talmannen från sammanträdets början t.o.m. 1 §\r\nanf. 22 (delvis),\r\nav andre vice talmannen därefter t.o.m. 2 § anf. 50\r\n(delvis) och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}