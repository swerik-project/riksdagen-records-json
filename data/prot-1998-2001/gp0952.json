{"dokumentstatus":{"dokument":{"hangar_id":"2348347","dok_id":"GP0952","rm":"2001/02","beteckning":"52","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"52","slutnummer":"0","datum":"2002-01-16 00:00:00","systemdatum":"2005-10-27 12:16:14","publicerad":"2002-01-16 00:00:00","titel":"Riksdagens snabbprotokoll 2001/02:52 Onsdagen den 16 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{CD12C632-78BF-474B-B2C9-B6E57297D57C}","dokument_url_text":"http://data.riksdagen.se/dokument/GP0952/text","dokument_url_html":"http://data.riksdagen.se/dokument/GP0952","dokumentstatus_url_xml":"http://data.riksdagen.se/dokumentstatus/GP0952","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2001/02:52</div>\r\n<div class=\"sidhuvud_datum\">Onsdagen den 16 januari</div>\r\n<div class=\"sidhuvud_klockslag\">Kl. 09.00 - 12.25</div>\r\n<hr class=\"sidhuvud_linje\">\r\n<pre>17.30 - 17.31</pre><pre>Det justerade protokollet beräknas utkomma om 3 veckor</pre><pre>Protokoll\r\n2001/02:52</pre><pre>-----------------------------------------------------------------------</pre><pre>1 §  Partiledardebatt</pre><pre>Anf.  1  Statsminister GÖRAN PERS-\r\nSON (s):\r\nFru talman! Nu påbörjar vi den sista terminen för\r\nden här riksdagen. Till sommaren är mandatperioden\r\ntill ända. I höst är det en ny riksdag som samlas. Det\r\nmanar till eftertanke, ungefär som när man vid nyår\r\ntänker tillbaka på året som gått. Vad gav det? Vad\r\nfick jag gjort av det jag planerat?\r\nJag kan inte säga att jag är nöjd. Kan man vara\r\nnöjd när barn far illa i skolan eller inte får de kunska-\r\nper de har rätt till? När tusentals människor stressar\r\nsig sjuka på jobbet, när resurs- och personalbrist i\r\nvården skapar lidande och oro för sjuka och äldre?\r\nKan man vara nöjd när bristande snöröjning gör döds-\r\nfällor av Stockholms gator? När pendeltåg och bussar\r\nuteblir och lamslår vår huvudstad? När systemskiftet i\r\nStockholm drivs vidare utan eftertanke och omtanke?\r\nNej, jag är inte nöjd. Det finns oändligt mycket\r\nmer jag skulle vilja förbättra, i Sverige liksom i värl-\r\nden i övrigt.\r\nMen samtidigt var det inte med tunga steg jag\r\ngick hit i dag. Den socialdemokratiska regeringen har\r\nhållit vad vi lovade svenska folket i valet 1998. Re-\r\nformerna har givit resultat. Det finns mycket kvar att\r\ngöra, men politiken har lett till förbättringar för de\r\nallra flesta. Vi har kunnat göra skillnad.\r\nHemma hos barnfamiljerna landar januariräkning-\r\nen för barnens dagis och fritis nu i brevlådan. Det är\r\ninte ofta räkningskuverten är roliga att sprätta, men\r\nden här gången är det skillnad. Nu kommer maxtaxan\r\noch ett plus i hushållskassan på många hundra, ja,\r\nt.o.m. tusen kronor för barnfamiljerna. Samtidigt går\r\nsärskilda kvalitetspengar till barnomsorgen.\r\nNu märks också skattesänkningarna hos låg- och\r\nmedelinkomsttagarna. Det blir några hundralappar\r\nextra. Även för landets pensionärer blir det lättare att\r\nfå pengarna att räcka till. Den största pensionshöj-\r\nningen på tio år genomförs, och möjligheterna att\r\nunna sig något särskilt ökar. I sommar följs det upp\r\nmed ett högkostnadsskydd inom äldreomsorgen.\r\nDet kunde ha varit ännu bättre. Det finns alltid\r\nmer att göra, men bättre har januari månad inte varit\r\nför de svenska hushållen på många år.\r\nFru talman! Sverige möter den internationella\r\nlågkonjunkturen i en styrkeposition. Så har vi  inte\r\nheller haft det på många år. Den offentliga ekonomin\r\när i god ordning. Vad som nu oroar mig mest är den\r\nväxande otrygghet som märks bland människor. Den\r\nbottnar i många olika orsaker och måste mötas med\r\nlika många olika åtgärder. Den måste tas på allvar.\r\nRädslan att drabbas av våld och kriminalitet har\r\nökat. Det kräver fortsatta satsningar på polisen. Under\r\nmandatperioden har vi gått från en polishögskola till\r\ntre. 900 nya poliser kan nu utbildas årligen. Det krä-\r\nver också förebyggande sociala insatser. Vi måste\r\ngöra mer för att stävja narkotikamissbruket och den\r\nhelt oacceptabla utslagning av människor missbruket\r\nleder till.\r\nI Gislaved, i Degerfors, i Katrineholm och på\r\nGotland är oron av annat slag. Det handlar om jobben\r\noch möjligheterna att försörja sig. Varslen drabbar\r\nmånga och skrämmer ännu fler. Väldigt många vet av\r\negen erfarenhet vad arbetslöshet betyder. Under en\r\npåfrestande period, både ekonomiskt och socialt, ska\r\nman också orka samla kraft för att sadla om, utbilda\r\nsig eller kanske flytta. Då måste det finnas en ekono-\r\nmisk trygghet under omställningsperioden. Taken ska\r\nhöjas i a-kassan.\r\nTrots de svårigheter konjunkturnedgången skapar\r\nligger arbetslösheten kvar på låga nivåer. En viktig\r\nförklaring till detta är att resurstillskotten till kommu-\r\nner och landsting nu leder till nyanställningar. Äntli-\r\ngen ser vi det tydligt i statistiken. Vi får fler händer i\r\nvården och i omsorgen, framför allt av våra äldre. Det\r\när enormt viktigt och efterlängtat.\r\nDet saknas verkligen inte arbetsuppgifter. Nu kan\r\nkvaliteten stiga. Nu kan arbetsmiljön bli bättre för\r\ndem som arbetar och gör ett fantastiskt jobb inom\r\nvård och omsorg. Det räcker inte, men det blir sakta\r\nmen säkert bättre.\r\nBarnen ska stå i centrum för våra ansträngningar.\r\nDeras situation kommer först. Utbildning är det allra\r\nviktigaste. Det handlar  om all utbildning, hela vägen\r\nfrån förskola till spetsforskning. All utbildning måste\r\nförmedla kunskap men också kärlek, värden och\r\nfantasi. Det är de barn som i dag går i förskolan som\r\nkommer att stå för morgondagens genombrott i can-\r\ncerforskning och bioteknik. Det är dagens förskole-\r\nbarn som kommer att representera Sverige i interna-\r\ntionella sammanhang i framtiden. Det är dagens för-\r\nskolebarn som kommer att vårda oss när vi blir gam-\r\nla.\r\nNu ser vi också att de öronmärkta pengarna till\r\nskolan ger resultat. Det pågår ett enormt utvecklings-\r\narbete runtom i landets skolor. Enligt en kommun\r\nsom Östra Göinge i Skåne har man tack vare den\r\nsärskilda satsningen kunnat fördubbla antalet kurato-\r\nrer och psykologer i skolan. I Parkskolan i Storuman\r\nhar man kunnat anställa en fritidspedagog som ska\r\nstötta barn som har särskilda svårigheter. I Haninge\r\nhar Klockarbergsskolan i Brandbergen utnämnts till\r\nårets arbetsplats 2001. Överallt en bättre situation,\r\nlättare för lärarna att lära och en starkare ställning för\r\nkunskapen.\r\nAtt värna om skolan är att värna om framtiden.\r\nAtt värna om utbildning är att värna demokratin. Att\r\nvärna rätten till kunskap är att värna människans\r\nfrihet.\r\nSverige har en liten befolkning, spridd över en\r\nstor yta i ett land högt uppe på norra halvklotet. Vi är\r\nstarkt beroende av vår omvärld. Det har vi alltid varit.\r\nTrots att vi är få har svenska företag haft framgång på\r\ninternationella marknader i knivskarp konkurrens.\r\nTillsammans med svenska bilar, skogsprodukter och\r\ntelefoner har svensk mat och design spritts över hela\r\nvärlden. Krav på jämställdhet och jämlikhet, miljö-\r\nhänsyn och internationell solidaritet - idéer som soci-\r\naldemokratin drivit i alla år - har i skön kombination\r\nmed spetsforskning och hög användning av ny teknik\r\nplacerat Sverige i utvecklingens framkant.\r\nMan kan ju fråga sig hur det kommer sig, men\r\nsvaret är enkelt: Jämlikhet och utveckling hänger\r\nihop. Trygga människor vågar.\r\nEn gemensam sektor som fungerar bra ger trygg-\r\nhet åt alla. Välfärdssverige har skapat en öppenhet\r\noch dynamik som är unik. Vi har varit snabba att ta\r\ntill oss det nya inom forskning och teknik. Vi har lärt\r\nspråk och sökt oss ut i världen. Vi har tillåtit oss att\r\nvara nyfikna och kreativa, att satsa på udda jobb och\r\nutbildningar. Det har lett till svenska framgångar på\r\nde mest skiftande områden.\r\nEn offentlig sektor som inte fungerar föder tvärt-\r\nom otrygghet, en känsla av att det kanske kan gå illa\r\nom man har otur, att man kanske blir en av dem som\r\ntrillar igenom maskorna och ställs vid sidan av.\r\nOtrygghet gör att människor sluter sig, slutar pröva\r\nsina vingar, värnar om sitt och blir mindre generösa.\r\nFör Sveriges konkurrenskraft och framgång i en in-\r\nternationaliserad värld är en sådan utveckling för-\r\nödande. Därför måste den växande känslan av\r\notrygghet bland människor tas på djupaste allvar.\r\nSatsningar på ökad trygghet och rättvisa, sats-\r\nningar som bottnar i solidaritet är samtidigt satsningar\r\npå tillit och framtidstro, framtida utveckling och till-\r\nväxt. Den socialdemokratiska regeringen har börjat.\r\nVi vill fortsätta. Vi vet att vi kan göra skillnad.\r\nFru talman! I helgen var den nytillträdde bistånds-\r\noch flyktingministern Jan O Karlsson i Afghanistan.\r\nDär såg han förödelsen efter över 20 år av Sovjetock-\r\nupation, banditvälde, talibanextremism och krig.\r\nOräkneliga människoliv har spillts. Miljoner har flytt\r\nför sina liv. Före den 11 september varnade FN att 5\r\nmiljoner afghaner skulle svälta i vinter. Så behöver\r\ndet nu inte bli. Det är ett viktigt exempel på vad som i\r\ndag är så tydligt. Politik gör skillnad. Nu pågår arbe-\r\ntet med att bygga demokrati i Afghanistan. Nästan en\r\nhel värld är engagerad.\r\nPolitiskt handlar det om vår gemensamma säker-\r\nhet, men också om solidaritet med ett folk som lidit\r\nmycket och som ännu lider svårt. Solidariteten med\r\ndem som hungrar, som saknar vatten och sjukvård,\r\nsolidaritet med dem som lever i krigshärjade områden\r\noch i skuldtyngda länder präglar också ett annat vik-\r\ntigt politiskt arbetsbeting: Vi ska halvera världsfattig-\r\ndomen till år 2015. Tillsammans med FN arbetar\r\nprogressiva krafter med att ta ned skuldbördan, för-\r\nbättra biståndet och bygga demokrati i fattiga länder.\r\nRegeringen har inbjudit till ett nationellt samråd för\r\natt skärpa de svenska insatserna i detta sammanhang.\r\nFör ett år sedan tog vi över ordförandeklubban i\r\nEU. Den tiden visade att det med politikens hjälp går\r\natt förändra och förbättra; att göra skillnad. Utvidg-\r\nningen av EU tog kliv framåt. Visionen om en hållbar\r\nutveckling för miljön, sysselsättningen och social\r\nrättvisa stärktes. Framgångarna visar på politikens\r\nmöjligheter när den bygger på solidaritet med andra,\r\nmed människor i andra länder och med kommande\r\ngenerationer.\r\nFru talman! Alla som sitter i denna kammare är\r\npolitiker. Ni vet att politik spelar roll och att det går\r\natt förändra och förbättra. Nu inleder vi valåret. Ni\r\nska ut i era valkretsar och tala politik. Ni ska berätta\r\nför väljarna var skiljelinjen går mellan alternativen i\r\nsvensk politik. Ni ska beskriva de visioner och\r\ndrömmar ni bär på.\r\nNågra av er gissar jag, av det jag sett av politiska\r\nbudskap på sistone, kommer att tala om att politiker\r\ninte ska sköta allt, att politiker inte ska detaljstyra\r\nmänniskors vardag. Få, om ens någon, lär säga emot.\r\nDet är självklart att politikens uppgift är att lägga\r\ngrunden, att skapa möjligheter, och detta är vi nog\r\ntämligen ense om här i kammaren.\r\nVad vi är mindre ense om är hur detta ska göras\r\noch hur det ska ske. För oss socialdemokrater handlar\r\ndet om att tillförsäkra människor den trygghet som\r\ngör fler beslut möjliga när livsvalen ska träffas, oav-\r\nsett var man bor, vem man är eller hur mycket pengar\r\nman har i plånboken. Den tryggheten bygger på att\r\nvår gemensamma verksamhet i vård, skola och om-\r\nsorg tillåts kosta pengar, och att den finns där för alla\r\nsom behöver den på lika villkor. Den tryggheten\r\nbygger på rättvisa skatter som låter alla bidra efter\r\nförmåga och på en konstant kamp mot arbetslöshet\r\noch för fortsatt stark ekonomisk tillväxt.\r\nJag tycker inte om när politiker abdikerar från an-\r\nsvaret för välfärden, för vården och skolan, abdikerar\r\nfrån ansvaret för äldreomsorg och socialtjänst, för\r\narbetsmarknadspolitik, bostäder och kollektivtrafik.\r\nDet är sådana uppgifter som vi behöver vara många\r\nom som hjälps åt. Marknaden varken kan eller vill\r\nlösa alla uppgifter.\r\nJag säger inte att det är lätt. Det är svårt, och det\r\nkräver både resurser och nya idéer. Det kräver politi-\r\nker som har viljan och kraften att driva fram förbätt-\r\nringar och som inte lämnar människor i sticket. Det\r\nkräver att många bryr sig. Det räcker inte med en\r\ncheck i handen när man har ont eller är rädd. Det\r\nräcker inte med en rejäl skattesänkning när varslen\r\nkommer på ortens enda industri. Det räcker lika lite\r\nsom en skolpeng när man är liten och rädd för att gå\r\nut på skolgården på rasten. Driver man sådana tankar\r\ntill sin spets, såsom nu sker i högerns Stockholm-\r\nskommuner, så växer otryggheten. Då krymper soli-\r\ndariteten. Då ökar avståndet mellan människor, och\r\nsamhället blir kallare.\r\nEnsam är inte stark, i alla fall inte hela tiden. Det\r\nkommer perioder för alla när man behöver andras\r\nhjälp. Det fina med en fungerande offentlig sektor\r\nsom vi alla gemensamt tar ansvar för är att vi alla kan\r\nkänna trygghet i livets skiftande skeden. Det fina med\r\ndemokratiskt inflytande över dessa viktiga verksam-\r\nheter är att det går att välja bort politiker som inte tar\r\nsina uppgifter på allvar. För politik är allvar, och gör\r\nstor skillnad. Det gör stor skillnad vad det står för\r\nsumma på barnomsorgsräkningen och var taket ligger\r\ni a-kassan. Det gör stor skillnad om den offentliga\r\nekonomin är stark eller svag och hur mycket resurser\r\nsom satsas på skolan och vården. Det gör stor skill-\r\nnad, fru talman, vad som händer i världen och hur\r\nSverige agerar i EU och i internationella samman-\r\nhang. Det handlar om framtiden och om att ta ansvar\r\nför den.\r\n(Applåder)</pre><pre>Anf.  2  BO LUNDGREN (m) replik:\r\nFru talman! Trots försök att vara återhållsam ver-\r\nkade Göran Persson mest förnöjsam.\r\nVi ser hur barnomsorgens kvalitet hotas när poli-\r\ntiken ska styra i stället för föräldrarna. Vi vet att en\r\nfjärdedel av eleverna lämnar grundskolan utan full-\r\nständiga betyg. Vi vet att oron över våldet tilltar -\r\ninte minst gäller det ungdomsvåldet. Vi vet att den\r\nverkliga arbetslösheten räknas i att 700 000 männi-\r\nskor som skulle kunna arbeta saknar arbete, att över\r\n400 000 människor är förtidspensionerade och att\r\nregeringen räknar med att fler ska förtidspensioneras.\r\nVi vet att vårdköerna i socialdemokratiska landsting\r\nfortfarande består och att människor väntar och vän-\r\ntar på sin operation.\r\nDå är det bra att det finns politiker som låter alla\r\nhjälpa till, som tar till vara alla möjligheter att ge\r\nmänniskor det människor behöver av stöd från det\r\noffentliga.\r\nJag vet inte hur många av er som såg samma in-\r\nslag som jag i TV om kvinnan som skulle flytta från\r\nSkellefteå till Stockholm för att kunna få sin opera-\r\ntion i tid, för i Stockholm bantar man bort vårdköer\r\ndärför att man inte är politiskt dogmatisk.\r\nGöran Persson talade om trygghet och att politi-\r\nken inte ska kontrollera allt. Låt mig då ställa en fråga\r\ntill Göran Persson. En undersköterska betalar i dag\r\n60 % av sin totala arbetsinkomst i skatt. 60 %! Hon\r\nfår behålla 40 kr av en intjänad hundralapp. Det ger\r\ninte kontroll över den egna vardagen. Det ger den nya\r\notryggheten.\r\nGöran Persson! Är det rimligt att en undersköter-\r\nska, utan att få valuta för pengarna, ska betala så\r\nmycket i skatt?\r\n(Applåder)</pre><pre>Anf.  3  Statsminister GÖRAN PERSSON (s)\r\nreplik:\r\nFru talman! Först undersköterskan. Precis som Bo\r\nLundgren kan jag tycka att vi gärna skulle vilja ge\r\nännu mer lön till henne och ännu lägre skatt. Men\r\nskatt betalar vi alla för att ta gemensamt ansvar för\r\nskolan, vården och omsorgen.\r\nBo Lundgren står här och låtsas att han är upprörd\r\növer undersköterskans situation. Men han glömmer\r\natt berätta att det förslag som han har lagt fram ger\r\nhenne en skattesänkning på 5 000 kr. Han själv kan\r\ndäremot kassera in en skattesänkning på i storleks-\r\nordningen 70 000-80 000 kr. Inte nog med det, det är\r\nundersköterskan som betalar Bo Lundgrens skatte-\r\nsänkning, med högre egenavgifter till sjukkassan,\r\nkarensdagar i sjukförsäkringen och lägre anslag till\r\nvården och skolan.\r\nVi vet alla att moderaterna representerar de rika i\r\ndet svenska samhället. Så har det varit och så är det.\r\nOm man tittar på er politik - det ni står för, de förslag\r\nni lägger fram - så är det vad som gäller. Varför\r\nhyckla, Bo Lundgren? Varför inte tala om vilka för-\r\nslag ni lägger fram? Varför låtsas som om ni nu\r\nplötsligt, på mycket gamla dar, skulle ha bytt uppfatt-\r\nning? Det har ni ju inte gjort. Ni säger en sak. Försla-\r\ngen är någonting annat.\r\nRedogör för ert skatteförslag, Bo Lundgren, och\r\nsäg sedan vad det handlar om: Mer åt dem som har\r\noch de som ingenting har ska betala. Mer åt Lundgren\r\noch mindre åt undersköterskan. Det är vad det hand-\r\nlar om.\r\n(Applåder)</pre><pre>Anf.  4  BO LUNDGREN (m) replik:\r\nFru talman! Jag förstår att Göran Persson flyr frå-\r\ngeställningen. Jag förstår att han gör det eftersom han\r\nleder ett socialdemokratiskt parti som har övergett\r\nsina grundläggande värderingar. Vilka är det som\r\nlider i Sverige i dag av att vi har världens högsta\r\nskatter och ändå köer till vården, brister i skolan och\r\nför få poliser? Vilka är det som lider allra mest av\r\ndet?\r\nVilka barn är det som lider mest av att ni inte låter\r\nskolan bli fri och låter lärare och skolledare forma\r\nskolans vardag? Vilka patienter är det som lider allra\r\nmest av vårdköerna? Jo, de som inte har råd att betala\r\nden privata sjukförsäkring som jag inte vill förbjuda\r\nmen vill se till inte ska behövas.\r\nDet är de elever som har de sämsta förutsättning-\r\narna, dem ni säger er företräda, som lider av att ni\r\nlåter politiken ta över och misslyckas på centrala,\r\nviktiga områden. Det är den som har gott om pengar i\r\nert samhälle som kan köpa den privata sjukförsäk-\r\nringen och oavsett skolpeng skaffa barnen den utbild-\r\nning de behöver. Det vet alla. Det är de som har råd\r\natt betala väktaren och larmen.\r\nDet är vanliga människor som mår illa i det sam-\r\nhälle socialdemokratin nu håller på att bygga. I det\r\nligger att man tar ut mycket mer skatt än vad som\r\nbehövs för att klara de kärnuppgifter som måste kla-\r\nras ännu bättre än i dag.\r\nVarför kan ni inte låta föräldrarna få tillgång till\r\nde resurser som går till barnomsorgen, Göran Pers-\r\nson? Varför måste politikerna styra över resurserna?\r\nLåt föräldrarna bestämma över barnomsorgen, med\r\nsamma medel och t.o.m. lite mer. Låt patienterna\r\nbestämma hur vårdpengarna ska användas, inte\r\nlandstingspolitikerna. Ge människorna rätten att ha\r\nkontroll över sin egen vardag.\r\nNi har svikit, Göran Persson. Jag frågar återigen\r\nom det är rimligt, med den dåliga valuta man får för\r\nskattepengarna, att undersköterskan ska betala tre\r\nfemtedelar av sin inkomst i skatt?\r\n(Applåder)</pre><pre>Anf.  5  Statsminister GÖRAN PERSSON (s)\r\nreplik:\r\nFru talman! Jag noterar att Bo Lundgren inte på\r\nnågon punkt sade emot mig om det moderata skatte-\r\nförslaget. Jag kan läsa upp siffrorna, så att det går in\r\ntill kammarens protokoll:\r\nFör ett sjukvårdsbiträde med en årsinkomst på\r\n170 000 kr blir det en skattesänkning på 5 388 kr per\r\når. För en direktör med 1 miljon i årsinkomst - där\r\nnågonstans ligger väl Lundgren - blir skattesänkning-\r\nen 63 083 kr per år. Det finansieras genom sämre a-\r\nkassa, sämre sjukförsäkring, sämre anslag till vård\r\noch utbildning.\r\nBlir barnen som växer upp i ett hem där mamma\r\när undersköterska tryggare av att hon får det sämre\r\nställt, Bo Lundgren? Får de större livschanser när\r\nmammas sjukförsäkring blir sämre? Några barn får\r\ndet bättre i Lundgrens värld. Några barn får det väl-\r\ndigt mycket bättre, men inte alla barn.\r\nVi har en gemensam sektor. Till den betalar vi\r\nalla skatt. Den vägen utjämnar vi också, det som är\r\nrättvisa. Vi ser till så att alla barn får sina livschanser.\r\nDet är en ideologisk debatt som vi har all anledning\r\natt uppehålla oss vid hela valrörelsen, rakt igenom.\r\nJag granskar gärna vårdköerna. Jag blir förfärad\r\nnär jag tittar på utvecklingen i Stockholms län. Det\r\ngäller barn- och ungdomspsykiatrin, andra sjukdomar\r\nsom ska behandlas. Primärvården i södra Storstock-\r\nholmsområdet har långa köer. Det går inte ens att\r\nkomma fram. Samtidigt har man jättelika underskott\r\npå flera miljarder i landstingets kassa, som så små-\r\nningom kommer att resultera i sparbeting eller krafti-\r\nga skattehöjningar.\r\nGissa vem som får städa upp efter det moderata\r\nsystemskiftet i Stockholm. Gissa vilka barn som\r\nkommer att riskera sin trygghet. De rika skyddas i\r\nmoderaternas värld.\r\n(Applåder)</pre><pre>Anf.  6  GUDRUN SCHYMAN (v) replik:\r\nFru talman! Det är en bra början på partiledarde-\r\nbatten. Jag håller med Göran Persson om att det är en\r\nideologisk debatt som vi behöver. Jag hoppas också\r\natt ideologiska frågor kommer att prägla debatten\r\nunder hela valrörelsen. Det finns en klar skillnad\r\nmellan höger och vänster.\r\nJag instämmer i mycket av Göran Perssons värde-\r\nring av det som har gjorts. Jag trodde ett ögonblick att\r\nhan hade läst vår valplattform när han uttryckte sig i\r\ntermerna: En hel del har gjorts, men vi är inte nöjda.\r\nSå står det nämligen i vår valplattform som kongres-\r\nsen antog.\r\nVi delar uppfattningen att en hel del har gjorts,\r\noch det har vi gjort tillsammans. Men vi är inte heller\r\nnöjda. Det är en bra utgångspunkt för det fortsatta\r\narbetet.\r\nJag skulle vilja fråga Göran Persson om kommu-\r\nnerna. Båda våra partier är, vad jag förstår, väldigt\r\nangelägna om att förstärka och utveckla den offentli-\r\nga sektorn - vården, omsorgen, skolan, utbildningen\r\noch kulturen. Vi har kommit överens om att det be-\r\nhövs mer förstärkningar än vi kom överens om i vå-\r\nras. Det var tillfälligt, har man sagt från regeringens\r\nsida.\r\nÄr det rimligt att tro att kommunerna anställer fler\r\nmänniskor om de vet att det bara handlar om ett år?\r\nVore det inte rimligt att säga att det gäller för längre\r\ntid? Annars blir det väldigt svårt att rekrytera alla de\r\nhänder som behövs, alla de kloka huvuden som be-\r\nhövs i skolan, alla de undersköterskor som behövs i\r\nvården. Jag skulle vilja att Göran Persson kommente-\r\nrade det.</pre><pre>Anf.  7  Statsminister GÖRAN PERSSON (s)\r\nreplik:\r\nFru talman! Det är en viktig fråga som Gudrun\r\nSchyman tar upp. Om vi hade kunnat lova plus 3\r\nmiljarder långsiktigt till kommunerna hade vi natur-\r\nligtvis gjort det, och ännu hellre 5 miljarder eller\r\nkanske 10.\r\nDet är ytterst en fråga om var man tror sig kunna\r\nhitta en finansiering och att man ska ha de pengar\r\nman lägger ut. Jag är rädd för en sak. Jag har varit\r\nmed om att städa upp en gång efter sönderkörda stats-\r\nfinanser. Jag vet vad det betydde för de sämst ställda i\r\nvårt land. De är mer än några andra beroende av att\r\nden gemensamma sektorn fungerar.\r\nDärför är vi oerhört noga med att vi också ska ha\r\ntäckning för de pengar vi lägger ut. Annars kommer\r\nett bakslag, och då kommer sparkampanjerna. Kan vi\r\ngöra mer, Gudrun Schyman, gör vi mer. Men inte till\r\npriset av att vi börjar att slarva.\r\nJag är bekymrad för en del av landets kommuner.\r\nJag är orolig över de regionala spänningar vi ser i\r\nSverige. Många kommuner utvecklar sig väl just nu\r\nmed stark tillväxt och bra skatteunderlag. Men i stora\r\ndelar av Sverige är det trots nytillskott av pengar\r\nfortfarande kärvt med ekonomin.\r\nDet är en tung vardag för många framför allt ute i\r\nde områden i Sverige som är glesbygd. Det upptar\r\nmin tid. Skulle vi nu hitta extra pengar skulle jag\r\nhelst av allt vilja styra dem på ett sådant sätt att de\r\ndelar av Sverige som har en dålig tillväxt fick mer av\r\nsolidaritet från de delar av Sverige som har en god\r\ntillväxt.\r\nJust nu klarar vi inte heller den saken utöver det vi\r\nredan har gjort. Men om jag skulle tvingas till en\r\nprioritering ligger mina insatser där.</pre><pre>Anf.  8  GUDRUN SCHYMAN (v): replik:\r\nFru talman! Jag får tolka statsministerns svar som\r\nkanske ett halvt ja. Med den kreativitet som vi ibland\r\nkan ibland kan uppbåda när våra partier samarbetar är\r\ndet kanske möjligt att vi löser också denna fråga.\r\nDet är nödvändigt med en långsiktighet i politi-\r\nken. Man behöver i kommuner och landsting väldigt\r\nklart veta vad det är som gäller inte bara för nästa år\r\nutan också för kommande år. Det har också att göra\r\nmed det som vi nu kan kalla för undersköterskans\r\nsituation, som Bo Lundgren tog upp. Han vill där ha\r\nsänkta skatter.\r\nMan kan mycket väl tänka sig att man i stället tit-\r\ntar på höjda löner. Det är en nödvändighet inom hela\r\nden offentliga sektorn om vi ska sluta att exploatera\r\nkvinnors arbetskraft och så grovt undervärdera det\r\nviktiga arbete som görs. Jag hoppas att vi är överens\r\nom, Göran Persson, att det är något som vi å det sna-\r\nraste måste göra någonting åt.\r\nVi måste få upp lönerna i den offentliga sektorn,\r\ndär majoriteten som arbetar är kvinnor. Det kan man\r\ninte göra genom att ge pengar projektvis ett år i taget.\r\nDet är inte så att människor ska ha en lön ett år och\r\natt den sedan ska sänkas och gå tillbaka.\r\nDet tillskottet behövs varaktigt. Det är helt nöd-\r\nvändigt om vi ska kunna rekrytera till den offentliga.\r\nDet är helt nödvändigt om vi ska komma åt den orätt-\r\nvisa som fortfarande finns och som inte heller har\r\nändrat sig under den här tiden, Göran Persson.\r\nDet gäller den stora skillnaden mellan löner i\r\nkvinnodominerade yrken och löner i manligt domine-\r\nrande yrken. Vi kan inte bygga vår välfärd på explo-\r\natering av kvinnors arbetskraft. Jag hoppas att vi är\r\növerens om det. Därför krävs också permanenta till-\r\nskott till den offentliga sektorn.\r\n(Applåder)</pre><pre>Anf.  9  Statsminister GÖRAN PERSSON (s)\r\nreplik:\r\nFru talman! Löneskillnader som är av det slag\r\nsom Gudrun Schyman beskriver ska naturligtvis be-\r\nkämpas med fackliga insatser och ytterst med lag-\r\nstiftning. En grundläggande förutsättning för att det\r\nska vara möjligt är att vi har en ekonomi som växer.\r\nVi vet vad som händer i de lägen då kakan krymper.\r\nEn grundläggande förutsättning för att klara ett stabilt\r\ntillskott av nya pengar till vård och omsorg är att vi\r\nhar en ekonomi som växer.\r\nVad vi har klarat de senaste åren är att få den to-\r\ntala kakan att växa. Vi har haft en privat sektor som\r\nhar klarat konkurrensen med de omvärlden. Industrier\r\noch privat tjänstesektor har tagit till sig jobb utom-\r\nlands. Det har sysselsatt människor i Sverige. De har\r\nbetalat skatt. Det är skatter som vi har använt för att\r\nutveckla den gemensamma sektorn.\r\nDet finns ingen genväg där. Den ekonomiska po-\r\nlitiken måste inriktas på tillväxt. Tillväxten ska för-\r\ndelas rättvist. Det är rättvist att se till att vård och\r\nskola fungerar för alla. Det är viktigt att understryka.\r\nJag blir lite ängslig när jag hör Gudrun Schyman säga\r\natt vi är så kreativa och därmed antyda att vi kanske\r\nkan hitta pengar någonstans.\r\nDet finns ingen kreativ bokföring som långsiktigt\r\nkan skapa någon trygghet. När vi börjar att försöka\r\nvara fiffiga blir vi lätt fiffliga. När man börjar att\r\nfiffla med sådant som handlar om det grundläggande i\r\nmänniskors vardag smyger sig otryggheten in hos\r\ndem som har det sämst ställt.\r\nAldrig mer kreativ bokföring. Aldrig mer fantasi\r\nkring offentlig ekonomi. Ordning och reda, trygghet\r\när vad det handlar om. Och naturligtvis har vi en\r\nambition att fortsätta att bygga ut verksamheten och\r\nskapa rättvisa löner. Det är självklart.\r\n(Applåder)</pre><pre>Anf.  10  ALF SVENSSON (kd) replik:\r\nFru talman! Det var på sitt sätt ett verbalt elegant\r\ninlägg som Göran Persson gjorde. Det första temat\r\nvar: Jag är inte nöjd. Jag funderade ett tag på hur det\r\nhade låtit om Göran Persson hade gått upp i talarsto-\r\nlen och sagt: Jag är nöjd. Det hade varit orimligt.\r\nIngen av oss skulle väl få för sig att säga något så-\r\ndant.\r\nSedan sade Göran Persson något som han borde\r\nha funderat över hur rimligt det var. Han sade: Sys-\r\ntemskiftet i Stockholm drivs vidare utan eftertanke.\r\nStockholmspolitikerna är alltså så usla, simpla och\r\noförmögna att syssla med politik att landets statsmi-\r\nnister kan stå här i kammaren och säga: Stockholm\r\ndrivs vidare utan eftertanke.\r\nNär den socialdemokratiska majoriteten förra\r\nmandatperioden minskade anslaget till vården med 3\r\nmiljarder, var det med eftertanke? När den nuvarande\r\nborgerliga regimen i landstinget har ökat anslaget\r\nmed 4 miljarder, har det varit utan eftertanke? Är det\r\ndär den ideologiska gränsen går?\r\nGöran Persson sade här: Vi har hållit vad vi lova-\r\nde. Det är strongt. Sedan kom det i ett replikskifte\r\nmed Lundgren: En del barn får det bättre i Lundgrens\r\nsamhälle, andra får det sämre. Nu behöver vi inte tala\r\nom Lundgrens samhälle. Vi kan tala om Stockholm.\r\nVi kan jämföra Stockholm med de tre andra stor-\r\nstadskommunerna Uppsala, Göteborg och Malmö.\r\nStockholm satsar mer per barn än de tre vänsterstyrda\r\nkommunerna. Stockholm satsar mer på åldringsvår-\r\nden än de tre vänsterstyrda kommunerna. Stockholm\r\nsatsar mer på skolbarnen än de tre vänsterstyrda\r\nkommunerna. Är det brist på eftertanke? Kan vi få ett\r\nbesked?\r\n(Applåder)</pre><pre>Anf.  11  Statsminister GÖRAN PERSSON (s)\r\nreplik:\r\nFru talman! Stockholm är allas vår huvudstad. Jag\r\när oerhört stolt över Stockholm. Jag reser mycket i\r\nvärlden och ser många städer men ingen som kan\r\nmäta sig i skönhet med vår huvudstad. Det ska också\r\nvara en huvudstad som vi är stolta över i andra sam-\r\nmanhang. Då blir inte utvecklingen i denna helt avgö-\r\nrande del av Sverige någonting som bara är en ange-\r\nlägenhet för en grupp borgerliga politiker i ett stads-\r\nhus. Det angår oss alla och avgör på många sätt Sve-\r\nriges framtid och vår framtoning.\r\nDet är klart att vi har varit bekymrade den senaste\r\ntiden, Alf Svensson, när vi har sett kaoset på gatorna.\r\nDet är ingen bra bild.\r\nMånga gamla har varit rädda och har inte kunnat\r\ngå ut. De har brutit sig och slagit sig.\r\nEftersom Alf Svensson är talesman för Stock-\r\nholmspolitiken - säg ändock att detta var trist! Åt-\r\nminstone någon skulle väl kunna säga någonting om\r\natt detta inte ska upprepas. Eller säg någonting om\r\npendeltågen! Säg någonting om alla de hyresrätter\r\nsom nu har sålts ut till dem som råkar ha en, två, tre\r\neller fyra miljoner! Andra, som inte har det, och deras\r\nbarn - var ska de bo i framtiden? Säg någonting, Alf\r\nSvensson, om de jättelika underskotten i Stockholm\r\nläns landsting! Säg någonting om de två och en halv,\r\nkanske tre, miljarder kronor som fattas i detta lands-\r\nting och som någon annan så småningom ska betala!\r\nSäg någonting, Alf Svensson, om det som nu sägs\r\nfrån Stockholmspolitikerna om att får vi bara en bor-\r\ngerlig regering så ska utjämningen landets kommuner\r\nemellan upphöra! Säg någonting, Alf Svensson, till\r\ndem i Gnosjö som bedriver en politik som är beroen-\r\nde av utjämningssystemet! Är det Moderaterna i\r\nStockholm som ska få med sig Kristdemokraterna på\r\natt stoppa den kommunala skatteutjämningen?\r\nSäg någonting, Alf Svensson! Alf Svensson talar\r\nju uppenbarligen ändå för Stockholmspolitiken.\r\n(Applåder)</pre><pre>Anf.  12  ALF SVENSSON (kd) replik:\r\nFru talman! Jag vet inte när jag i den här kamma-\r\nren har hört en så undanglidande statsminister. Säg\r\nnågonting! säger han. Säg någonting själv!\r\nHerr statsminister började tala om barnen i Lund-\r\ngrens samhälle. Då började jag tala om barnens och\r\nde äldres situation i Stockholm, som utpekas som den\r\nsämsta av alla. Då började Göran Persson tala om att\r\nStockholm är en vacker stad. Det var väl en upplys-\r\nning som denna kammare var i särskilt stort behov av,\r\nkan jag tänka mig! Sedan kom nästa upplysning: Jag\r\nreser mycket. Vi tackar också för denna upplysning.\r\nMen vad jag stod och sade här var att om vi jäm-\r\nför de fyra stora städerna så ser vi att det per krona\r\nsatsas mer på varje heltidsplats i barnomsorgen i\r\nStockholm än i Uppsala, än i Malmö och än i Göte-\r\nborg, som styrs från vänster.\r\nJag påpekade dessutom att det är likadant när det\r\ngäller skillnaden för de äldre, och när jag talade om\r\nskolorna så gäller det där också. Stockholm satsar\r\nmer per skolbarn än vad man gör i vänsterstyrda\r\nGöteborg, Uppsala och Malmö.\r\nJag tycker också att det är ynkligt att man inte fick\r\nbort snön, men jag tycker inte riktigt att det är jäm-\r\nförbara enheter.\r\n(Applåder)</pre><pre>Anf.  13  Statsminister GÖRAN PERSSON (s)\r\nreplik:\r\nFru talman! Stockholm är en rikare kommun än\r\nGöteborg och Malmö. Det är så - det känner vi ju till.\r\nStockholm har större förutsättningar att bedriva verk-\r\nsamhet. Men trots dessa rikedomar ser vi spänningar-\r\nna växa i Stockholm. Jag har en lista framför mig här\r\nsom beskriver hur exempelvis antalet barn fördelas\r\nper förskollärare i Stockholms olika delar. Där ser vi\r\nväldiga sociala spänningar.\r\nJag är inte ute efter att säga att allt som sker i\r\nStockholm är farligt eller fel. Men jag är djupt be-\r\nkymrad, och jag är av uppfattningen att det är möjligt\r\natt genomföra ett systemskifte i Stockholm tack vare\r\natt Kristdemokraterna med Alf Svensson i spetsen gör\r\nhögerpolitiken möjlig.\r\nMin rikspolitiska poäng är denna: Ska det bli\r\nStockholms sätt att bedriva politik som efter valet\r\nockså blir Sveriges medicin?\r\nI stället för att gå in i debatten om de brister som\r\nvi nu ser i Stockholm med vårdköer, med jättelika\r\nunderskott i framför allt landstinget, med brister i\r\nsnöröjning och i kollektivtrafik och allt sådant drar\r\nAlf Svensson jämförelsesiffror med Göteborg och\r\nMalmö. Låt oss då förbättra situationen i Göteborg\r\noch Malmö - men de kan knappast höja skatten\r\nmycket mer än vad de har gjort. Det här handlar om\r\nhur vi ska få en rättvis fördelning landets kommuner\r\nemellan, men också den vill ju Kristdemokraterna\r\nuppenbarligen attackera. Ska vi ha en kommunal\r\nverksamhet som har hög klass i hela Sverige så krävs\r\ndet också att vi har resurser i hela Sverige. För det har\r\nvi en utjämningssystem, men det bekämpar Stock-\r\nholmspolitikerna.\r\nDet är viktigt för mig att veta var Kristdemokra-\r\nterna står. Ställer de upp på en utjämning över landet,\r\neller är det bara det som Alf Svensson säger i sitt\r\ninlägg som gäller? Det är det som det handlar om,\r\noch den debatten kommer inte Alf Svensson ifrån\r\nnågon gång. Den kommer vi att komma tillbaka till.\r\n(Applåder)</pre><pre>Anf.  14  LENA EK (c) replik:\r\nFru talman! Ledamöter! Ärade åhörare! Statsmi-\r\nnistern tog i sitt anförande upp barnens situation. Jag\r\nmåste säga att det var en lättnad för mig att han gjor-\r\nde det. I höstas kom Välfärdsbokslutet, skött av Joa-\r\nkim Palme som ordförande. Man konstaterade där att\r\nbarnen är den stora förlorargruppen under de här tre\r\nåren.\r\nRädda Barnen, som vi alla vet är en seriös organi-\r\nsation som bevakar barnens rättigheter, har konstate-\r\nrat i rapport efter rapport - senast i går - att stora\r\ngrupper av barn har fått det sämre under de senaste\r\ntre åren.\r\nMan fokuserar särskilt på två områden. Det gäller\r\nförst utbildningssidan. Det är klart att det är ett miss-\r\nlyckande att så många barn eller ungdomar - man\r\nkanske får säga så i den åldern - går ut grundskolan\r\nutan att ha en biljett till framtiden. Så många krossade\r\ndrömmar det finns varje examensvecka i det här lan-\r\ndet! Det är en tragedi, och den är vi ansvariga för. Det\r\ngäller framför allt den regering som har drivit skol-\r\npolitiken under de senaste tre åren.\r\nDetta drabbar invandrarbarnen ännu hårdare.\r\nDubbelt så många invandrarbarn som andra barn har\r\ninte fullständiga grundskolebetyg. Det beror mycket\r\npå att de under sin väntan på uppehållstillstånd inte\r\nhar haft den rätt till utbildning som andra barn har. Vi\r\nhar en grupp barn i Sverige som över huvud taget inte\r\nfår någon utbildning trots att Sverige har skrivit under\r\nett oändligt antal internationella konventioner om just\r\nbarns rätt till utbildning. De är de gömda barnen.\r\nJag har inte heller hört statsministern säga någon-\r\nting om de unga invandrarkvinnornas situation. De\r\nutgör kanske den absolut mest utsatta gruppen i da-\r\ngens Sverige. Detta kräver verkligen en ansvarsfull\r\npolitisk diskussion, en annan skolpolitik, en annan\r\nsyn på människors rättigheter till utbildning och del-\r\ntagande och mångfald i ett utbildningssystem som\r\npassar alla.\r\nFrågan är om statsministern är beredd att ändra\r\nutbildningspolitiken så att alla barns rätt till utbild-\r\nning tas till vara.\r\n(Applåder)</pre><pre>Anf.  15  Statsminister GÖRAN PERSSON (s)\r\nreplik:\r\nFru talman! Jag kan hålla med Lena Ek om att\r\nskolfrågorna är oerhört viktiga. Det sade jag också i\r\nmitt anförande. En central del i mitt tal handlade\r\nprincipiellt om detta. Det är svåra frågor. Det är ingen\r\nkonst att bygga ett skolsystem om man inte har ambi-\r\ntionen att få med alla barn. Vi vill att alla barn ska\r\nvara med. Då krävs det verkligen en satsning på lä-\r\nrarna, och det krävs stöd i skolorna för att undervis-\r\nningen ska vara möjlig.\r\nÄr det någonting jag är glad för att vi har kunnat\r\ngöra under de senaste åren så är det att vi successivt\r\noch återigen har börjat tillföra skolorna resurser så att\r\nde klarar undervisningen för de barn som är särskilt\r\nkrävande. Det gäller de pojkar och flickor som tycker\r\natt skolan är pest och pina. De finns ju - kanske har\r\nmånga i den här kammaren rentav tillhört dem en\r\ngång i tiden, men fick då ett hjälpande handtag och\r\nstöd så att undervisningen kunde fungera. Detta gör\r\nvi nu målmedvetet. Jag beskrev det i talet. Men dessa\r\nresurser vill ju vissa borgerliga partier plocka bort!\r\nJag vet inte var Centern står, men det vore skönt om\r\nCentern sade: Den här satsningen ska fullföljas även\r\nom det blir en borgerlig regering.\r\nDe här resurserna är ju också beroende av att vi\r\nhar ett utjämningssystem, och det talade vi om förut.\r\nSkolan ska ju vara bra i hela Sverige. Det vore bra om\r\nCentern kunde säga någonting om hur man ser på\r\nutjämningssystemet och att man inte tänker medverka\r\ni en regering som omfördelar på ett sådant sätt som\r\nt.ex. moderaterna i Stockholm vill. Om Lena Ek kan\r\nlämna sådana besked skulle de vara välkomna.\r\nMen en sak är viktig: Skolan har en dubbel upp-\r\ngift. Det är att förmedla kunskaper men också kärlek\r\noch fantasi. Barn ska fostras inte bara med goda kun-\r\nskaper utan också med respekt för varandra. Ett sam-\r\nhälle ska bygga på kunskap och kärlek. Skolan ska\r\nvara en bild av den vision vi har av det framtida sam-\r\nhället. Vi kommer kanske inte dit, men det är värt att\r\nsträva efter. Det kan jag försäkra.\r\n(Applåder)</pre><pre>Anf.  16  LENA EK (c) replik:\r\nFru talman! Jag konstaterar att statsministern inte\r\nsvarade på frågan varför både Välfärdsbokslutet och\r\nRädda Barnen konstaterar att stora grupper barn har\r\nfått det sämre under den här treårsperioden. Jag tyck-\r\ner att den person som har det största ansvaret för den\r\nförda politiken bör ge den förklaringen.\r\nDetta beror kanske på barnfamiljernas ekonomis-\r\nka situation. Statsministern var ju inne på skattesänk-\r\nningsfrågan tidigare. Jag tänker inte prata så mycket\r\nom det, men jag kan konstatera att den skattesänkning\r\nsom vänstermajoriteten beslutade om i höstas gav\r\n70 kr till människor med låga inkomster medan den\r\ngav 1 700 i det översta intervallet. Detta är ett steg i\r\nen fyrastegsreform. Man kan alltså fyrdubbla dessa\r\nsiffror om man fullföljer den skattesänkningspolitik\r\nsom regeringen har fört.\r\nDet kan också handla om att skatter plus bidrag\r\nlåser in människor i fattigdomsfällor. Centerpartiets\r\nskatteförslag är faktiskt sådant att det i stället lyfter ut\r\nmänniskor ur fattigdomsfällor. Ett skatteavdrag på\r\n10 000 och ett förvärvsavdrag på 10 800 skulle hjälpa\r\nfamiljer där mamma eller pappa - det kan ju vara\r\npappa också - är undersköterska.\r\nDet är viktigt att vi funderar på barnfamiljernas\r\ntotala ekonomi. Jag undrar varför min ena granne\r\nsom är sjuksköterska och ensamstående med fyra\r\nbarn tjänar 100 kr månaden på maxtaxan medan den\r\nandra grannen som bor nere i tätorten, är högutbildad\r\noch också faktiskt har fyra barn tjänar 3 000 i måna-\r\nden på maxtaxan. Det är bra med lägre barnomsorgs-\r\nkostnader, men jag förstår faktiskt inte fördel-\r\nningstanken i detta. Detta har mycket att göra med\r\nbarnfamiljernas trygghet.\r\nSedan har vi polisfrågan. Vi ser gärna en po-\r\nlisskola till och 900 poliser till. Det är jättebra. Men\r\nnästan alla polisdistrikt går ju med underskott och har\r\nlånat på framtida anslag. Vad ska de betala de nya\r\npoliser som ska skapa trygghet i samhället med? Var\r\nska de pengarna komma ifrån?</pre><pre>Anf.  17  Statsminister GÖRAN PERSSON (s)\r\nreplik:\r\nFru talman! Det blir många siffror. Jag tror att de\r\nsom följer debatten har svårt att sortera detta. Det blir\r\nså oerhört mycket som sägs på en gång. Låt mig säga\r\nså här för att göra det lite enkelt: Just den här måna-\r\nden, Lena Ek, tillförs Sveriges barnfamiljer väldigt\r\nstora förbättringar, framför allt via maxtaxan, men det\r\nsker också smärre justeringar på skattesidan och även\r\nandra insatser. Det är en bra januarimånad. Det är\r\nklart att det kunde vara bättre, men vi får gå mycket\r\nlångt tillbaka för att hitta en enskild månad då förbätt-\r\nringen har blivit så stor för Sveriges barnfamiljer som\r\nden nu blir.\r\nSedan kan man ju reflektera över om det verkli-\r\ngen är ett sunt system som vi har haft inom barnom-\r\nsorgen med dessa starkt progressiva taxor. Vi vet ju\r\natt väldigt mycket av en inkomstökning har ätits upp\r\nav barnomsorgstaxan för en barnfamilj där man för-\r\nvärvsarbetar. Det är inte bra. På sina ställen har ju\r\nnästan allt gått bort. Detta ändrar vi nu på. Jag tror att\r\ndet är en välfärdsreform som kommer att bli mycket\r\nuppskattad av Sveriges barnfamiljer. Det kommer nu\r\nmed räkningarna i mitten av januari en direkt bekräf-\r\ntelse på att politiken gör skillnad.\r\nMen det är klart att det kan bli bättre. Centern vill\r\nuppenbarligen genomföra sina förbättringar med\r\nhjälp av den moderata politik som jag nyss beskrev.\r\nJag ska inte säga som Per Ahlmark sade, men man\r\nkan väl säga som någon annan känd potentat sade,\r\nfast det kanske inte går i riksdagens talarstol. Jag\r\ntvekar verkligen om detta är vad centerfolket i Sveri-\r\nge efterfrågar. Centerns väljare har ofta låga inkoms-\r\nter. Vilket intresse har de av Moderaternas skattepo-\r\nlitik som ni nu uppenbarligen vill binda er för att\r\ngenomföra?</pre><pre>Anf.  18  LARS LEIJONBORG (fp) replik:\r\nFru talman! I går avgick skolministern som en\r\ndramatisk kulmen på en serie socialdemokratiska\r\nmisslyckanden i skolpolitiken. Jag tycker inte om när\r\npolitiker abdikerar från ansvaret för skolan, sade\r\nstatsministern som en sista spark på Ingegerd Wär-\r\nnersson.\r\nJag började ana vartåt det lutade när jag läste en\r\nnyårsintervju med statsministern där han sade att de\r\nborgerliga attackerna på skolan delvis har träffat rätt.\r\nDå är vi inne på en mycket intressant fråga. Den är\r\negentligen intressantare än vem Göran Persson i ef-\r\ntermiddag kommer att utnämna till ny skolminister.\r\nDet är vad statsministern har tagit till sig av miss-\r\nlyckandena i skolan. Det gäller t.ex. detta att så\r\nmånga slås ut.\r\nJag undrar om statsministern är medveten om i\r\nvilken hög grad skolan i dag är en utslagningsmaskin.\r\nHur många är det som börjar det individuella pro-\r\ngrammet, som är nutidens hjälpklasser? Det är 15 %\r\nsom inte har med sig tillräckliga kunskaper från\r\ngrundskolan. Hur många av dem som börjar på det\r\nindividuella programmet går ut med slutbetyg? Det är\r\n16 %. 84 % av dem som börjar på det individuella\r\nprogrammet går aldrig ut med slutbetyg. Hur många\r\nav dem som över huvud taget går i Göran Perssons\r\ngymnasieskola klarar de krav som Göran Persson en\r\ngång satte upp som mål? Är det 90 %, 80 %, 70 %\r\neller 60 %? Nej, efter tre år med Ingegerd Wärners-\r\nson är det under 60 % av 20-åringarna som efter\r\ngymnasietiden har uppnått den högskolekompetens\r\nsom Göran Persson satte upp som mål. Det är resul-\r\ntatet.\r\nVilka politiska signaler är statsministern beredd\r\natt ge den nya skolministern?</pre><pre>Anf.  19  Statsminister GÖRAN PERSSON (s)\r\nreplik:\r\nFru talman! Jag har sagt att det finns fog för kritik\r\nav skolan. Det finns fog för kritik av vården och om-\r\nsorgen. Det vore dumt att inte se det. Men hur ser\r\nlösningarna ut? Det är där vi skiljer oss. Vi har en\r\noerhört tuff tioårsperiod bakom oss. Det var väldigt\r\nmånga av dem som arbetade i skolan som framför allt\r\nhade till uppgift att möta de pojkar och flickor som\r\nhar det svårast i skolan som fick sluta sina jobb på\r\n90-talet därför att ekonomin var sönderkörd. Så såg\r\ndet ut.\r\nNu tillför vi resurser, och vi skärper kraven. Vi\r\nutvärderar, och vi redovisar. Vi vänder oss mycket\r\nmålmedvetet till lärarna för att söka en allians med\r\ndem. Samtidigt som vi är kritiska ser vi också att de\r\nlyckas i väldigt många avseenden. De svenska lärarna\r\ngör ett bra jobb. Jag är rädd för den folkpartistiska\r\noffensiven i skolfrågan. Den beskriver den svenska\r\nskolan som ett totalt misslyckande. Så är det ju inte.\r\nDet är inte sant. Om vi jämför oss internationellt\r\nhävdar vi oss väl. Det finns brister; dem ska vi rätta\r\ntill. Men om vi inte ser det som är starkt och bra i den\r\nsvenska skolan kan vi inte heller ge en ärlig uppskatt-\r\nning åt dem som arbetar i verksamheten, och de är\r\nvärda en uppskattning. Men det räcker inte. De ska\r\nockså ha mer stöd. Det ska vara fler lärare och annan\r\npersonal som hjälper till. Det programmet genomförs,\r\noch jag är glad åt att programmet har fått beteckning-\r\nen Wärnerssonpengar därför att det var Ingegerd mer\r\nän någon annan som drev fram denna satsning. Jag\r\nvet inte om Leijonborg ska riva upp den om han får\r\nregera med moderaterna. Det kan han väl svara på här\r\ni talarstolen.\r\nFörresten undrar jag, Lars Leijonborg, om ni från\r\nFolkpartiets sida ska riva upp maxtaxan. Det kan\r\nockså vara ett besked att ge till småbarnsföräldrarna\r\nnu när räkningarna kommer. Svara på det!</pre><pre>Anf.  20  LARS LEIJONBORG (fp) replik:\r\nFru talman! Jag är rädd för Folkpartiets offensiv i\r\nskolfrågan, säger Göran Persson. Det gläder mig. Jag\r\ntror i själva verket att det var därför som Ingegerd\r\nWärnersson fick gå i går.\r\nFör att ge lite plåster på såren talar Persson då om\r\nWärnerssonpengarna. Vid förra valet var det ju Pers-\r\nsonpengarna som skulle lösa alla problem, men sedan\r\ndess har problemen bara vuxit. Det verkar inte som\r\natt det bara är resurserna som är problemet. Och jag\r\nhar sagt flera gånger i den här talarstolen att inga\r\nmiljarder i världen kommer att hjälpa den svenska\r\nskolan om man inte är beredd att lägga om kursen. Ni\r\nbestämde i Västerås att man skulle lägga om kursen.\r\nDet skulle bli ännu mera flum. Betygen ska bort. Men\r\ndet är just en sådan avgörande fråga, och det är nu ett\r\nformativt skede när Göran Persson ska utse en ny att\r\nskicka en signal: Nej, vi tror inte på den inriktningen;\r\nvi bryter upp från den linjen.\r\nNär Göran Persson talar om att man arbetar i alli-\r\nans med lärarna vet ju alla att det finns ett djupgående\r\nmisstroende från Sveriges lärarkår mot den skolpoli-\r\ntik som förs, inte minst gentemot socialdemokraterna.\r\nPå punkt efter punkt behöver skolpolitiken läggas\r\nom. Det är fruktansvärt att så många mobbas och att\r\ndet i praktiken så ofta är mobbningsoffren som måste\r\nbyta skola. Om någon ska byta skola är det naturligt-\r\nvis mobbaren. Men när jag sade det i talarstolen sade\r\nju Ingegerd Wärnersson: \"jag ryser\". Det är ett klas-\r\nsiskt citat. Utse en skolminister, Göran Persson, som\r\ninte ryser vid tanken på att det först och främst är\r\nmobbningsoffren som ska skyddas i den svenska\r\nskolan. Det ligger ett mycket tungt ansvar på Göran\r\nPersson när han nu ska utse en ny skolminister. Detta\r\nkommer att bli en verklig huvudfråga i det här valet.</pre><pre>Anf.  21  Statsminister GÖRAN PERSSON (s)\r\nreplik:\r\nFru talman! Jag tror att Lars Leijonborg avslöjade\r\nsig själv ganska rejält i den sista repliken. Jag är inte\r\nsärskilt rädd för Folkpartiets offensiv i sak; jag är\r\nrädd för svartmålningen. Den sker ju med hjälp av\r\nicke obetydliga pressresurser. Jag är förresten glad åt\r\natt Dagens Nyheter uppenbarligen också ska börja\r\nbeskriva allt det goda som sker i den svenska skolan.\r\nDet är uppmuntrande.\r\nMen mobbningen är naturligtvis fullständigt oac-\r\nceptabel. Alla som har sett barn som har utsatts för\r\nmobbning - och det har många av oss gjort - vet vad\r\ndet kan betyda för en liten människa i form av en\r\nspolierad framtid. Det får aldrig accepteras - det är\r\nstenhårt. De som arbetar i skolan - lärarna, rektorerna\r\noch andra - måste också vara kristallklart tydliga på\r\nden punkten. Men de måste naturligtvis också ha\r\nhjälp. De räcker inte alltid till. Om vi ser att de inte\r\nräcker till ska vi också se till att de får det här extra\r\nstödet. Det är det som vi nu gör, och det fnyser Folk-\r\npartiet åt. Wärnerssonpengar, säger man, och rycker\r\npå axlarna. Men det är 15 000 fler. Det är lärare med\r\nspecialkompetens. Det är kuratorer. Det är psykolo-\r\nger. Det är fritidsledare, och det är andra som ska\r\nhjälpa alla dessa små som kommer i kläm och se till\r\natt de som mobbar får klart för sig var gränserna går\r\noch sedan ge dem en möjlighet att återigen komma in\r\ni ett normalt liv. Det är ju det som vi arbetar med, och\r\ndet arbetet ställer sig Folkpartiet vid sidan om. Det är\r\nen dålig skolpolitik, Lars Leijonborg.\r\nKunskap och kärlek är det som gäller i skolan,\r\noch det är också visionen av ett gott samhälle. Lars\r\nLeijonborg blir mig svaret skyldig om maxtaxan.\r\nKom tillbaka i anförandet och tala om var Folkpartiet\r\nstår! Det är viktigt för alla föräldrar att nu få reda på\r\ndet.</pre><pre>Anf.  22  LOTTA N HEDSTRÖM (mp) re-\r\nplik:\r\nFru talman! Statsministern talade i sitt anförande\r\nom styrkenivån i den offentliga ekonomin i Sverige.\r\nVi kan delvis tacka en nitisk och stark svensk fi-\r\nnansminister för det och en disciplinerad budgetupp-\r\ngörelse med oss och Vänsterpartiet.\r\nLåt mig kort få koppla det här till EMU. Enligt\r\nflera internationella ekonomer är EMU-projektet\r\nunikt i historien därför att man säger sig kunna hålla\r\nisär en valutaunion och en fiskal union, dvs. en ren\r\nskatteuppbördsunion. Men alla dokument som nu\r\nkommer från EU-kommissionen, t.ex. de senaste\r\nårsrapporterna, talar entydigt om att skatteområde\r\nefter skatteområde ska likriktas. Man må önska en\r\ngemensam valuta utan att man samtidigt har en ge-\r\nmensam ekonomisk politik så mycket man vill. Men\r\ndet finns inte några realistiska möjligheter, och på\r\nsikt hindrar det om vi går med i EMU.\r\nJag skulle vilja veta hur statsministern tänker age-\r\nra för att undvika att EMU-medlemskapet övergår i\r\nen ren skatteunion och för att vi ska kunna behålla vår\r\nstyrkenivå i den offentliga sektorn och i de offentliga\r\nfinanserna.</pre><pre>Anf.  23  Statsminister GÖRAN PERSSON (s)\r\nreplik:\r\nFru talman! Vi kommer att komma tillbaka till\r\nEMU-frågan. En av de frågor som är viktiga i det\r\nsammanhanget är den som Lotta Nilsson Hedström\r\nnu tar upp. Hur klarar man en finanspolitik som är\r\nnationell i kombination med en penningpolitik som är\r\neuropeisk? Jag har pekat på den frågan. Den är värd\r\natt fortsätta att diskutera. Jag tror att det går att klara\r\ndetta utan att vi hamnar i en skatteunion. En sådan\r\nutveckling är jag inte intresserad av.</pre><pre>Anf.  24  LOTTA N HEDSTRÖM (mp) re-\r\nplik:\r\nFru talman! Låt mig då gå vidare lite grann med\r\nEMU-funderingarna!\r\nStatsministern tog också upp kampen mot arbets-\r\nlösheten i slutet av sitt anförande. Vi har inte sett\r\nslutet på arbetslösheten ännu. Men den flexibla ar-\r\nbetsmarknad som EMU förutsätter är faktiskt också\r\npå tvärs med klassiska socialdemokratiska värdering-\r\nar. Hur ska socialdemokraterna lösa problemet med\r\natt bibehålla jobben och skattenivåerna och därmed\r\nvälfärden och kunna förklara för sina medlemmar och\r\nväljare att nyliberala mål som är inskrivna i fördragen\r\nska kombineras med arbetslöshetsbekämpning och\r\nmed trygga jobb inom Sveriges gränser?</pre><pre>Anf.  25  Statsminister GÖRAN PERSSON (s)\r\nreplik:\r\nFru talman! Jag är glad åt att Lotta Nilsson Hed-\r\nström vill bekämpa nyliberalismen. Där är vi överens.\r\nDäremot är jag anhängare av en flexibel arbetsmark-\r\nnad. Den behöver inte alltid drivas fram med de nyli-\r\nberala metoderna. Den går att kombinera med starka\r\nfackföreningar och ett starkt lagskydd när det gäller\r\nanställningstryggheten. Den starkaste kraften för\r\nflexibilitet är arbetskraftens kompetens och utbild-\r\nning. Där ligger, som jag ser det, naturligtvis svaret\r\npå den fråga som Lotta Nilsson ställer.</pre><pre>Anf.  26  BO LUNDGREN (m):\r\nFru talman! Apropå den diskussion vi redan haft\r\nom förnöjsamhet och skolan vill jag visa upp dagens\r\nAftonbladet, som presenterar en undersökning bland\r\nskoleleverna. Eleverna har fått nog av problemen i\r\nskolan, står det. Det räcker inte med ny minister. Det\r\nbehövs en ny politik, och det kräver en ny regering.\r\nVisst, Göran Persson, ska vi utjämna skattekraft\r\nmellan kommuner i Sverige. Det är självklart att vi\r\nska ta ett ansvar för de kommuner som på grund av\r\nopåverkbara faktorer och av andra skäl behöver stöd.\r\nMen det gemensamma stödet ska vara statligt. Vi\r\ntycker inte att låginkomsttagarna i Täby ska betala.\r\nDet är fråga om hur skatteutjämningen ska se ut. Den\r\nska finnas, men den ska inte drabba dem som tjänar\r\nlite i Stockholmsområdet och i en del andra områden\r\nruntom i Sverige.\r\nGöran Persson sade att han var bekymrad över ut-\r\nvecklingen i Stockholm. Jag förstår det. Det måste\r\nvara ganska bekymmersamt att se att när Bosse Ring-\r\nholm var finanslandstingsråd lade man ned förloss-\r\nningskliniker och skapade problem för gravida kvin-\r\nnor, medan man nu bygger upp nya förlossningsklini-\r\nker. Det är skillnad med Socialdemokraterna, sade\r\nGöran Persson. Ja, med Ringholm lägger man ned\r\nklinikerna; med Moderaterna, Folkpartiet och Krist-\r\ndemokraterna bygger man upp klinikerna för att det\r\nska bli bättre för människor. Med Moderaterna, Folk-\r\npartiet och Kristdemokraterna har man en vårdgaranti\r\nsom gör att människor vill flytta till Stockholm för att\r\nfå sin operation i tid.\r\nDet är alldeles rätt att liksom i Stockholm kom-\r\nmer en borgerlig regering att satsa mer på skolan och\r\nvården. Hela landet ska få en vårdgaranti. Man ska\r\ninte behöva flytta från Skellefteå till Stockholm för\r\natt få sin operation i tid om vi får en ny regering. Vi\r\nkommer också att satsa mer på polis och rättsväsende.\r\nMen det handlar inte bara om pengar. Det är det\r\nsom är Göran Perssons stora misstag. Han tror att om\r\nbara han får ta tag i så mycket som möjligt av under-\r\nsköterskans och andras förtjänster så ska han för\r\nderas räkning kunna klara av problemen. Men då blir\r\ndet ju som när LO-tidningen skrev: Varför märks inte\r\nregeringens satsning på vård, skola och omsorg mer?\r\nDå blir det dessa rubriker i Aftonbladet, trots det som\r\nkallas Wärnerssonpeng.\r\nDen stora skillnaden mellan mig och Göran Pers-\r\nson är att jag tror på människor. Göran Persson tror\r\nmest på sig själv.\r\nDet där går igen på alla områden. Ta t.ex. barn-\r\nomsorgen! Det är rätt att ge stöd till människor som\r\nbehöver barnomsorg. Det ligger i familjens intresse,\r\noch det ligger i hela samhällets intresse. Men varför\r\nser man då till att stödet till barnomsorgen ska gå via\r\npolitiker? Varför inte låta föräldrarna, som vi vill,\r\nsjälva disponera de resurserna? Eller ta skolan! Var-\r\nför ska man försöka minska möjligheterna att välja\r\nskola i stället för att, som vi vill, låta alla föräldrar\r\noch barn ha en ovillkorlig rätt att kunna välja skola?\r\nOch varför ska man inte minska politikernas inflytan-\r\nde i skolan? Vi vill att de som jobbar i skolan ska\r\nforma skolans vardag.\r\nOch varför ska landstingspolitikerna bestämma?\r\nVi vet att det finns socialdemokratiska landstingspo-\r\nlitiker i Norrland som är tveksamma till att låta sina\r\npatienter få operation i tid, det man jobbar hårt med\r\natt lösa och till största delen har löst i Stockholm.\r\nVarför ska landstingspolitikerna gå före patienterna?\r\nDet är väl patientens rätt som är det viktigaste. Ge\r\npatienten en vårdgaranti och se till att vården organi-\r\nseras med alla dem som vill delta, både privata och\r\noffentliga vårdgivare! Se till att ta till vara männi-\r\nskors kompetens och låta dem forma den vården!\r\nLåt också människorna få en chans att få den\r\ntrygghet som ligger i att ha kontroll över sin egen\r\nvardag! Vi politiker ska svara för att gemensamt\r\nfinansiera det som vi måste finansiera gemensamt\r\nmen sedan låta människor utföra uppgifterna. Vi ska\r\nsatsa på kärnuppgifterna men i övrigt successivt sän-\r\nka skatterna så att undersköterskan och alla andra får\r\nbehålla mer av sina egna arbetsinkomster.\r\nGudrun Schymans lösning hörde vi: Höj lönen!\r\nDet innebär att kommunal- och landstingsskatter höjs\r\nmer, och så har vi en spiral. Sänk i stället skatten på\r\narbete så får vi ökad frihet, större trygghet och dess-\r\nutom fler jobb!\r\nFru talman! Vi närmar oss slutet på de svikna\r\nlöftenas mandatperiod.\r\nVi kommer alla ihåg hur det lät för fyra år sedan,\r\noch Göran Persson upprepade det också i sitt inled-\r\nningsanförande i dag: vård, skola och omsorg. Detta\r\nupprepade man som ett mantra så fort en mikrofon\r\nnärmade sig.\r\nIngen ska lämna skolan med otillräckliga kunska-\r\nper. Så sade man då. Men debatten har ju visat hur\r\ndet blev.\r\nVården kan ytterligare förbättras, väntetiderna\r\nkortas och patientens ställning stärkas. Så lät det då.\r\nMen köerna är kvar.\r\nVi vill ha fler poliser, hette det. Men vad hände\r\nsedan?\r\nFacit finns, och därmed domen över en valrörelse\r\nmed tomma löften och en mandatperiod med svikna\r\nförväntningar.\r\nPoliserna blev inte fler. De blev färre, 200 färre i\r\ndag än 1998. Vårdköerna och skolan har vi diskuterat.\r\nDet var med Perssonpoliserna som med Perssonpeng-\r\narna: mycket snack, ingen verkstad. Och för detta, för\r\nden bristande servicen och det bristande politiska\r\nansvaret, betalar svenska folket världens högsta skat-\r\nter, de allra flesta dessutom i tid.\r\nDet har också varit de förlorade möjligheternas\r\nmandatperiod.\r\nI stället för att lägga grunden för ökad tillväxtkraft\r\nspekulerade regeringen, inte minst Göran Persson\r\nsjälv, i att högkonjunkturen aldrig skulle ta slut. Han\r\ntalade om den bibliska konjunkturteorin - det kanske\r\nhan kommer i håg. Vi skulle kunna ha en högkon-\r\njunktur som varade till 2004 eller 2005. Denna tro\r\neller förhoppning att högkonjunkturen av någon bib-\r\nlisk anledning skulle vara för evigt gjorde att de an-\r\nsatser som en gång fanns till att genomföra reformer\r\nför en långsiktigt högre tillväxt försvann. Skattesam-\r\ntalen mellan partierna lades ned, och tillväxtsamtalen\r\nmed näringslivet ledde ingenstans.\r\nFör en tid sedan sade Göran Persson att lågkon-\r\njunkturen skymmer Sveriges goda företagandeklimat.\r\nMen tvärtom var det högkonjunkturen som dolde det\r\ndåliga företagandeklimatet. Hade det bara varit ett\r\nkonjunkturproblem som Sverige har och har haft\r\nskulle inte Sverige ha halkat efter under 30 år. Men\r\ndet är det vi har.\r\nDet är inte så att vi har blivit fattigare. Men vi har\r\ninte blivit så rika som vi skulle kunnat bli. Om Sveri-\r\nge sedan 1970 hade haft samma tillväxt som genom-\r\nsnittet bland industriländerna hade ett svenskt hushåll\r\nkunnat disponera ytterligare 20 000 kr per månad före\r\nskatt - ytterligare 20 000 kr per månad före skatt.\r\nPriset för den socialdemokratiska ekonomiska politi-\r\nken är högt.\r\nTillväxten för 2001 blev mindre än hälften av vad\r\nregeringen räknade med så sent som i april förra året.\r\nVarslen ökade snabbt efter en högkonjunktur som vi\r\ngick ur med den högsta arbetslösheten någonsin. Som\r\njag sade i min replik till Göran Persson saknar\r\n700 000 människor i Sverige arbete. 400 000 männi-\r\nskor - varav många skulle kunnat arbeta, om än inte\r\npå det gamla arbetet - är förtidspensionerade, och än\r\nfler ska bli det. Företag köps upp och huvudkontor\r\nflyttas.\r\nTrots detta var det med lätta steg Göran Persson\r\ngick till riksdagen i dag. Jag tycker att Göran Persson\r\nskulle vara lite försiktigare. Det är som om en sla-\r\nlomåkare skulle vara nöjd med sitt åk när han grenslat\r\nhälften av alla portar. Det räcker med att grensla en\r\nport för att bli diskvalificerad. Uppriktigt sagt får vi\r\nväl se till att också Göran Persson och hans regering\r\nblir diskvalificerade i valet.\r\nFru talman! I höstas strök Socialdemokraterna pa-\r\nragrafen om att företag ska förstatligas ur sitt parti-\r\nprogram. Många av oss tycker väl att det var åtmins-\r\ntone 50 år för sent. Men det kan väl ändå vara på sin\r\nplats att välkomna Göran Persson till oss som inte vill\r\nkonfiskera företag.\r\nDet senaste decenniet har Socialdemokraterna\r\ntvingats acceptera flera makroekonomiska reformer.\r\nMen ändå finns, som debatten hittills har visat, den\r\ngrundläggande politiska och ideologiska skiljelinjen\r\nkvar.\r\nSocialdemokraterna kräver inte längre att, som\r\nman sade, bestämmanderätten över produktionsmed-\r\nlen ska läggas i hela folkets händer. Däremot ska,\r\nsom vi har hört, politikens bestämmanderätt över\r\nfolket ligga fast.\r\nDetta påverkar också synen på hur välstånd ska-\r\npas och växer. När man lyssnar på företrädare för\r\nSocialdemokraterna som näringsministern och fi-\r\nnansministern är ett gott företagandeklimat detsamma\r\nsom en konkurrenskraftig bolagsskatt. Deras bild av\r\nföretagen och företagandet är maskiner och byggna-\r\nder - inte de människor av kött och blod som startar,\r\ndriver och finansierar företagen, som tar riskerna, de\r\nmänniskor som jobbar i företagen, de enskilda männi-\r\nskorna.\r\nDet är farligt. Det är med dessa människor som\r\nvälståndet står och faller. Det är deras arbete, deras\r\nföretagande och deras entreprenörskap som avgör hur\r\nhushållens ekonomi utvecklas och som betalar för\r\nsjukvården, skolan och polisen. Det går inte att göra\r\ntvärtom. Det offentliga kan aldrig finansiera den\r\nprivata sektorn.\r\nFru talman! Det enda sättet att säkra ett växande\r\nvälstånd och finansieringen av de uppgifter som\r\nmåste vara gemensamma är att se till att vi har bra\r\nvillkor för företagande, arbete och investeringar.\r\nSå är det inte i dag. Det är regleringar, byråkrati\r\noch krångel. Till de regleringarna är det världens\r\nhögsta skatter.\r\nNär det gäller skattepolitiken skiljer jag mig från\r\nGöran Persson på tre fundamentala, principiella\r\npunkter.\r\nGöran Persson står för höga skatter som begränsar\r\nmänniskors frihet. Människor ska få bestämma bara\r\növer en mindre del av sina inkomster. Resten ska\r\nGöran Persson, Gudrun Schyman och de andra i\r\nvänsteralliansen bestämma över. Då får vi de fattig-\r\ndomsfällor som fick en ensamstående mamma att till\r\nDagens Nyheter i höstas säga: \"Enda sättet att förbätt-\r\nra ekonomin är antingen att jobba svart eller att träffa\r\nen karl.\" Sådan är Gudrun Schymans feminism i\r\npraktiken. När Vänsterpartiet vill ta över är det kvin-\r\nnor och andra som får större otrygghet. Då sveper\r\nnyfattigdomen in över en själv och familjen.\r\nGöran Persson står för höga skatter som hämmar\r\ntillväxt. Sverige har under en lång tid haft en lägre\r\ntillväxt än jämförbara länder. Göran Persson står för\r\nen fortsatt straffbeskattning av kunskap. Goda kun-\r\nskaper och hög kompetens beskattas nästan dubbelt\r\nså hårt i Sverige som i USA. Skillnaden mellan Sve-\r\nrige och viktiga konkurrentländer som Storbritannien\r\noch Tyskland är nästan lika stor. Det är därför social-\r\ndemokraterna har infört särskilda regler för utländska\r\nexperter. De behöver bara betala tre fjärdedelar av\r\nden svenska skatten.\r\nJag vill göra tvärtom. Jag vill att svenska experter\r\nska slippa betala högre skatt än utländska som verkar\r\ni Sverige. Jag vill ha lägre skatter så att det går att\r\nleva på sin lön - så att både pengar och tid räcker till.\r\nJag vill ha lägre skatter för att jobben ska bli fler och\r\ntillväxten högre. Jag vill ha lägre skatter som gör att\r\nkunskap lönar sig.\r\nFru talman! Sverige är ett bra land. Det är ett land\r\nsom kan bli mycket bättre. Vi står på tröskeln till\r\nmänsklighetens bästa tid. Vår uppgift är att se till att\r\nvi tar till vara möjligheter.\r\nFramtidens samhälle kommer i än högre grad att\r\nbygga på enskilda människors kunskaper, initiativ-\r\nkraft och förmåga att ta ansvar. Då duger det inte med\r\nen regering och en politik som vill forma människor\r\nefter politiken. Sverige behöver en regering som ger\r\nmänniskor rätt att forma sina egna liv och som formar\r\npolitiken till stöd för människor.\r\nEn av de viktigaste uppgifterna under den kom-\r\nmande mandatperioden blir att skapa ett företagan-\r\ndeklimat i världsklass, att underlätta för företagande i\r\ntraditionell mening, men framför allt att underlätta för\r\nvarje människa att kunna utveckla sin egen förmåga\r\noch förverkliga sina egna idéer.\r\nDet handlar om lägre skatter. Det handlar också\r\nom förutsättningar för en skola som ger alla elever\r\ngoda kunskaper och om en rejäl satsning på forsk-\r\nning. Det handlar om att så snabbt som möjligt införa\r\neuron. Det handlar om att bryta utanförskap genom\r\natt byta bidrag mot arbete.\r\nVårt mål ska inte vara att Sverige inte längre ska\r\nhalka efter - utan att vi ska återta vår topplats i väl-\r\nståndsligan. Vår ambition ska inte bara vara att mot-\r\nverka att företag och kunskap flyttar från Sverige -\r\nutan att Sverige ska bli ett land att flytta till.\r\nFru talman! Höstens val handlar om att få bo kvar\r\neller att få höjd fastighetsskatt, om valfrihet i skolan\r\neller fler elever utan tillräckliga kunskaper, om vård i\r\ntid eller år i vårdköer, om poliser eller oro, och inte\r\nminst om ett bättre företagandeklimat eller fortsatt\r\neftersläpning.\r\nDet är fråga om antingen en vänsterallians som\r\nblundar för dagens problem därför att de sätter den\r\npolitiska makten före människorna, eller den fram-\r\ntidsallians vi moderater vill bygga tillsammans med\r\nKristdemokraterna, Centerpartiet och Folkpartiet. Det\r\nska vara en allians som förmår möta dagens utma-\r\nningar och ta till vara framtidens möjligheter.\r\n(Applåder)</pre><pre>Anf.  27  Statsminister GÖRAN PERSSON (s)\r\nreplik:\r\nFru talman! Hade jag rätt i min beskrivning av hur\r\ndet moderata skatteförslaget slår, Bo Lundgren?\r\n5 000 kr för en undersköterska och 60 000-70 000 kr\r\nför en miljoninkomsttagare. Är det en riktig beskriv-\r\nning?</pre><pre>Anf.  28  BO LUNDGREN (m) replik:\r\nFru talman! Nej, Göran Persson har inte rätt i sin\r\nbeskrivning. Låt oss gärna ta en teknisk debatt om\r\ndetta. Låt oss ta en teknisk debatt om skatter i största\r\nallmänhet. Det är en viktig och bra frågeställning.\r\nVarför ska pensionärer, änkor, vars hus i skärgården\r\ntaxeras upp, betala förmögenhetsskatt på sitt boende,\r\nnär Göran Persson ser till - med viss rätt - att de som\r\nhar stora förmögenheter som kan flyttas ur landet\r\nslipper förmögenhetsskatt? Det finns många saker\r\nman kan diskutera när det gäller skattepolitik.\r\nDen stora frågan är varför Göran Persson tycker\r\natt det är rimligt att en undersköterska ska betala så\r\nmycket som 60 % av sin totala inkomst i skatt och\r\nbara få behålla 40 kr av varje tjänad hundralapp - när\r\ndet inte behövs. Man får ändå inte valuta för skatte-\r\npengarna.</pre><pre>Anf.  29  Statsminister GÖRAN PERSSON (m)\r\nreplik:\r\nFru talman! Om jag hade fel, Bo Lundgren, hur\r\nmycket blir då hennes skattesänkning? Tala om det.</pre><pre>Anf.  30  BO LUNDGREN (m) replik:\r\nFru talman! Det beror lite grann på hennes situa-\r\ntion.\r\nDet första är att vi vill slopa fastighetsskatten och\r\nunder den kommande mandatperioden ta rejäla steg.\r\nDet innebär att den som bor i en hyreslägenhet får\r\nlägre hyra därför att skatten blir lägre. Det innebär att\r\nden som har barn - och det har man oftast när man\r\nbor i småhus - kommer att få mycket lägre fastighets-\r\nskatt. Den som har ett par barn får en skattesänkning\r\npå någon tusenlapp i månaden per barn. Vi vet att det\r\när barnfamiljernas marginaler som räcker minst till.\r\nSedan är det fråga om hur mycket grundavdraget kan\r\nhöjas under kommande mandatperiod. Höjningen av\r\ngrundavdraget innebär en lika skattesänkning i kronor\r\nräknat för Göran Persson och för undersköterskan.\r\nDet tycker jag är rimligt.\r\nTiden är knapp, Göran Persson, och repliktiden\r\nfinns inte kvar. Den här debatten handlar om ideologi\r\noch varför ni har svikit era gamla ideal, varför Sveri-\r\nge ska beskatta människor så hårt och ändå inte kun-\r\nna leverera en tillräckligt bra skola.\r\nDet är bra på många ställen, men det är inte ac-\r\nceptabelt att så många barn sviks och att så många\r\npatienter får stå i vårdkö. Debatten är viktig och nöd-\r\nvändig.\r\nJag hoppas därför att vi inom några månader eller\r\nså kan mötas i en längre debatt - duell - där vi verk-\r\nligen kan gå på djupet. Debatten kommer att gälla\r\nvarför undersköterskan enligt Göran Perssons mening\r\ntydligen kan betala tusentals kronor mer i skatt än vad\r\njag tycker att undersköterskan ska göra, varför Göran\r\nPersson menar att vi inte ska ge patienter vårdgaranti,\r\nvarför Göran Persson menar att vi inte ska se till att\r\nalla elever ovillkorligen får rätt att välja skola. Jag har\r\nfortfarande inte fått svar på frågan varför ni ville\r\nförvägra föräldrarna till barn med läs- och skrivsvå-\r\nrigheter som ville starta friskola rätten att göra det.\r\nDe tyckte att det var bra för deras barn, men social-\r\ndemokraterna i Göteborg sade nej.\r\nDen här debatten och viktig och bra. Jag hoppas\r\natt vi kan ta den debatten i en duell ganska snart,\r\nGöran Persson.\r\n(Applåder)</pre><pre>Anf.  31  GUDRUN SCHYMAN (v) replik:\r\nFru talman! Bo Lundgren frågar, närmast despe-\r\nrat, här från talarstolen: Varför ska politikerna beslu-\r\nta? Varför ska politikerna lägga sig i? Ja, jag utgår\r\nfrån att Bo Lundgren har någon idé om varför han\r\nstår här och att han känner att det är ett meningsfullt\r\narbete som han gör.\r\nJag tror att den undersköterska som Bo Lundgren\r\npratar om har väldigt klart för sig varför hon tycker\r\natt de partier som värnar om solidariteten i samhället\r\nska finnas i politiken och varför de ska bry sig om.\r\nJag tror nämligen att svaret på frågan varför politi-\r\nkerna ska bestämma är att om inte politiken går in\r\noch formar en motkraft till de andra intressena som\r\nstyr i samhället, inte minst de ekonomiska, blir det\r\nhelt enkelt så att de som har pengar får också mer\r\nmakt och människor roffar åt sig. Det är den enkla\r\nsanningen. Därför behövs politiken: för att skapa\r\nrättvisa, för att bygga solidariteten människor emel-\r\nlan.\r\nDet är också där som skillnaden går mellan höger\r\noch vänster. Det är där som vi ser olika på det här. Bo\r\nLundgren menar att var och en ska sköta sig själv, ha\r\nsin egen portmonnä och börs som riktmärke och\r\nplocka åt sig i valfrihetens förlovade land. Jag menar\r\natt solidariteten människor emellan bygger just på\r\nidén om att också den som har både jobb och tak över\r\nhuvudet är villig att medverka till att också andra,\r\nsom inte har det, faktiskt får det. Det är solidariteten\r\nsedd som mänskliga rättigheter, eller solidariteten\r\nsedd som välgörenhet. Där går skillnaden.\r\n(Applåder)</pre><pre>Anf.  32  BO LUNDGREN (m) replik:\r\nFru talman! Jag står inte här och är inte politiker\r\nför att bestämma över människor. Jag står här och är\r\npolitiker för att se till att det vi måste lösa gemensamt\r\nockså ska fungera väl, varken mer eller mindre.\r\nDet handlar inte om att var och en ska klara sig\r\nsjälv i de lägen då det gemensamma stödet behövs. Vi\r\nska ha gemensam finansiering av sjukvården och\r\nskolan. Vi ska se till - och det är där vi skiljer oss -\r\natt patienterna kan få styra vården. Vi ska se till att\r\ndet inte blir de vårdköer som Gudrun Schymans poli-\r\ntiker orsakar när de tillsammans med Bosse Ring-\r\nholm lägger ned förlossningsklinikerna i Stockholm.\r\nGudrun Schyman har visserligen bett om ursäkt för\r\ndet i riksdagen för ett halvår sedan, och det hedrar\r\nhenne i och för sig. Men det är genom att patienterna\r\nfår styra som vi slipper alla de problem vi ser. Det är\r\ngenom att föräldrarna får styra barnomsorgen som vi\r\nkan hindra kvalitetsurholkningen och hindra att för-\r\näldrakooperativen känner att de kanske har problem\r\natt klara sin finansiering.\r\nPengar ger makt, sade Gudrun Schyman. Ja, i\r\nhennes samhälle, när hon tar det mesta av vanliga\r\nmänniskors pengar och inte klarar att leverera vård i\r\ntid och en bra skola och polis när det behövs. Då är\r\ndet pengar som ger makt. Då är det den som har till-\r\nräckligt mycket kvar efter skatt som kan klara sig,\r\ninte vanliga människor.\r\nFör mig är det vanliga människor som är viktiga.\r\nDet är därför min uppgift är att se till att det som ska\r\nvara gemensamt, dvs. sjukvård, skola, polis och rätt-\r\nstrygghet, ska fungera.\r\n(Applåder)</pre><pre>Anf.  33  GUDRUN SCHYMAN (v) replik:\r\nFru talman! Det blir lite märkligt när Bo Lund-\r\ngren står här och talar om att han talar för vanliga\r\nmänniskor, som om de som röstar på andra än Mode-\r\nraterna skulle vara ovanliga. Det är väl inte det som\r\ndet hänger på.\r\nBo Lundgren står här inte för att bestämma över\r\nmänniskor utan för att minimera politikens inverkan,\r\nverkar det som.\r\nJag står här för att jag har fått förtroende av väl-\r\ndigt många människor att driva politiska krav, som\r\nutgår från deras värderingar i fråga om hur det ska se\r\nut i samhället, från deras föreställningar och uppfatt-\r\nningar om hur samhällsbygget ska vara konstruerat,\r\noch naturligtvis också deras människosyn. Det för\r\nmed sig att de politiska krav som jag och Vänstern\r\ndriver utgår från rättvisa och solidaritet.\r\nDet är inte att bestämma över människor att inne-\r\nha ett politiskt uppdrag. Det är att vara språkrör eller\r\ntaleskvinna för de människor som rimligen inte alla\r\nkan vara här just nu. Det är kanske en annan syn på\r\ndemokratin.\r\nJag tror inte att undersköterskan har skattesänk-\r\nningar som första krav. Det är över huvud taget\r\nmärkligt att människor med låga löner och utan jobb\r\nsällan skriker på skattesänkningar. De som gör det är\r\nhögavlönade, och de är väl representerade i Modera-\r\nterna. De som har vill ha mer - det är ett ganska känt\r\nuttryck, och jag tror att det stämmer.\r\nDet som jag tror står högt uppe på undersköter-\r\nskans lista är arbete, heltid, en lön att leva på, en\r\ntrygghet i jobbet, sänkt arbetstid så att man inte behö-\r\nver stressa ihjäl sig, trygghet för barnen, bra skola,\r\nbra fritis, en hyra som är rimlig och kollektivtrafik\r\nsom fungerar. Det är också mitt uppdrag, Bo Lund-\r\ngren.\r\n(Applåder)</pre><pre>Anf.  34  BO LUNDGREN (m) replik:\r\nFru talman! Det är så: Vi har helt olika uppfatt-\r\nning om politikens roll i människors liv. För mig ska\r\npolitiken formas efter människorna och vara ett stöd\r\nför människor. För Gudrun Schyman ska människor-\r\nna formas efter politiken.\r\nJag tror så mycket på människor att jag vill ge\r\nföräldrar och elever rätten att kunna välja skola - alla,\r\ninte bara de som efter alla skatter kan betala för sig.\r\nJag vill ge patienter rätten att kunna kräva vård i tid -\r\ninte bara, som Gudrun Schyman, de som har råd att\r\nbetala när skatten är betald. Det är det som är den\r\nstora skillnaden.\r\nVi vet alla att barn som växer upp strävar efter att\r\nbli självständiga, starka människor, att klara sig själ-\r\nva, men inte att vara utan den gemenskap som finns\r\nmed föräldrar och andra. Gemenskapen behövs och är\r\nviktig, men den ska aldrig tas över av politiker som\r\nmisslyckas med sina grundläggande uppgifter.\r\n(Applåder)</pre><pre>Anf.  35  LOTTA N HEDSTRÖM (mp) re-\r\nplik:\r\nFru talman! I våras här i kammaren var Lundgren\r\nmycket stolt över att den engelska tidningen The\r\nGuardian hade klappat Stockholm på axeln och be-\r\nrömt den politik som förs här i huvudkommunen med\r\navseende på entreprenörer och privatiseringar. Jag\r\nska nu inte halka runt alltför mycket på Stockholmss-\r\nnön, men den moderatledda majoriteten här i staden\r\nhar genom uselt underbyggda och framforcerade\r\nupphandlingar låtit oss handfast erfara vad ideolo-\r\ngiskt motiverade privatiseringar kan leda till.\r\nDen kaospolitik som vi bevittnar i Stockholm, Bo\r\nLundgren, med utförsäljning av nästan all vård till\r\nstora, anonyma utländska bolag, med hemlöshet och\r\nbostadsbrist för alltfler, med kapsejsad kollektivtrafik\r\noch bilträngsel därför att man inte vågar införa träng-\r\nselavgifter, kan inte rättfärdigas med ivern att snab-\r\nbast möjligt byta bort alla gemensamma system.\r\nEfter thatcherismens era i Storbritannien startar nu\r\nt.o.m. en avprivatiseringsvåg där. Nu framför såväl de\r\nbrittiska gröna som liberalerna idéer om att starta\r\npublic interest companies, dvs. en ny typ av non\r\nprofit-företag. Och det får gehör.\r\nBo Lundgren sade i en replik tidigare att man ska\r\nutnyttja alternativen. Att titta på de alternativen är\r\nmångfald, är att inte fastna i ideologiska varken av-\r\neller påprivatiseringar. Utifrån att ni har privatise-\r\nringar som en överordnad ideologi, inte som ett\r\npragmatiskt alternativ bland flera, skulle jag någon\r\ngång vilja veta vad moderatledaren kan försvara na-\r\ntionalfiaskot med snöröjningen i Stockholm med.</pre><pre>Anf.  36  GUDRUN SCHYMAN (v):\r\nFru talman! Jag tycker att debatten så här långt är\r\nhoppingivande med tanke på att vi ska fortsätta att\r\ndebattera fram till valet. Jag hoppas verkligen att den\r\ndebatten blir ideologisk. Jag hoppas att väljarna får\r\nklart för sig var skiljelinjerna går mellan de olika\r\npartierna och att de olikheter som vi uppvisar har en\r\ngrund. Det handlar om synen på människan.\r\nJag tycker att det är tydligt att det präglar väldigt\r\nmycket av diskussionen om vården, omsorgen och\r\nskolan. Vi kan naturligtvis hänge oss åt sifferexerci-\r\nser och var man satsar mest och bäst, men jag tror att\r\nsjälva utgångspunkten ändå måste vara vad vi ser när\r\nvi pratar om samhällsbygget. Vad är det för värden\r\noch värderingar som ska ligga till grund i detta byg-\r\nge?\r\nDen stora privatiseringsvåg som vi ser runtom oss\r\ni världen - i många länder, och också i Sverige - och\r\nsom har drivits väldigt långt i Stockholm handlar just\r\nom synen på människan och människovärdet. Är det\r\ngenom pengar som vi ska ta oss fram? Är det genom\r\nvalfrihet? Är det som konsumenter vi ska leva våra\r\nliv, eller har vi större värden och mer mening än så?\r\nDet är stor skillnad där.\r\nJag skulle också vilja säga att man kan dra frågan\r\nännu längre. Det händer någonting i ett samhälle när\r\nvi börjar se allting som privata angelägenheter. Det\r\nhänder någonting när vi börjar konkurrensutsätta\r\nsolidariteten och när vi privatiserar välfärden ända in\r\ni våra hjärtan. Det händer någonting när vi säger att\r\nvar och en ska välja fritt och att det är ditt eget val.\r\nVäljer du fel är det ditt eget fel, för du har gjort ditt\r\nval.\r\nDet är att privatisera samhällsansvaret, och det är\r\natt privatisera solidariteten. Det skapar just den\r\notrygghet som jag tror att många människor känner i\r\nsamhället i dag.\r\nDet är en fråga som går igen också hos unga män-\r\nniskor. Den lista på frågor som unga människor har\r\nsvarat på inför valet, som har tagits fram bl.a. av\r\nAftonbladet, visar just på att det är värderingsfrågor-\r\nna som är de viktiga. Det handlar inte om plånboks-\r\nfrågor. Det handlar inte om pengarna. Det handlar\r\ninte om skattesänkningar, utan det handlar om hur\r\nman har det i skolan. Då handlar det om makten. Vem\r\nska få vara med och bestämma? Det handlar om\r\nmaktlösheten och om att inte få vara med och be-\r\nstämma.\r\nDen andra frågan är frågan om jämställdhet. Då\r\nhandlar det om lönediskriminering. Det är återigen en\r\nfråga om värderingar och makt och maktlöshet -\r\ndenna gång mellan könen.\r\nDen tredje frågan handlar om droger och otrygg-\r\nheten i samband med att kriminaliteten runt drogerna\r\nbreder ut sig. Det är en trygghetsfråga.\r\nDen syn på hur vi ska behandla de frågor som\r\nungdomarna redovisar är fjärran från en diskussion\r\nom skattesänkningar. Det är intressant att det för unga\r\nmänniskor i dag är värderingarna som träder fram.\r\nDet är rättvisan och solidariteten i samhället som är\r\ndet viktiga, och det är demokratifrågorna - frågan om\r\natt få vara med och ta ansvar, vara delaktig och känna\r\natt man har en roll i detta.\r\nDetta är frågor som jag hoppas att vi kommer att\r\nfå tid att diskutera i valrörelsen. Jag tror också att vi\r\nbehöver en diskussion om hur vi bygger samhället\r\nvidare. Hur kan vi få alla att bli delaktiga?\r\nJag är oroad över att diskussionen om jobben är\r\nför svag i dag. Jag är oroad över att det verkar som att\r\nnågon form av belåtenhet över de siffror som vi nu\r\ntillsammans har kommit fram till sprider sig. 4 % är\r\nnästan 200 000 människor. I den dolda arbetslöshe-\r\nten, dvs. i åtgärder, finns kanske 100 000 till. Det är\r\nkanske 300 000 människor som både kan och vill\r\njobba som inte har jobb. Många är sjukskrivna; det\r\nvet vi. Väldigt många människor som skulle kunna\r\narbeta gör inte det.\r\nDetta är själva grunden för välfärdsbygget. Utan\r\nmånga människor i arbete har vi heller ingen möjlig-\r\nhet att bygga den starka och solidariska offentliga\r\nsektor som vi vill ha och den samhällsservice som vi\r\nbehöver. Dessa frågor hänger ihop. Det innebär att\r\njobben i den privata sektorn hänger ihop med jobben\r\ninom den offentliga sektorn. Det är inte motsatser,\r\nutan det är två sidor av samma sak.\r\nVi kan se hur det ser ut utomlands. Visst har Sve-\r\nrige en hög skatt, men vi har också väldigt många i\r\narbete. Har vi inte en väl fungerande vård och om-\r\nsorg, en bra skola och fritis som vi kan vara trygga\r\nmed har vi heller inte kvinnor som kan arbeta. Alla de\r\nfrågorna hänger samman. Det finns ingen motsättning\r\nmellan den privata sektorn och den offentliga sektorn.\r\nDe behöver varandra. Vi behöver varandra. Därför\r\nmåste vi satsa på jobben.\r\nDärför tycker vi inte att vi ska vänta till valet in-\r\nnan vi gör någonting. Vi ska redan nu se till att an-\r\nvända de pengar som finns på ett klokt och kreativt\r\nsätt, Göran Persson. Med \"kreativt\" menar jag inte\r\nfiffel och båg, utan jag menar att vi ska se hur det ser\r\nut i de offentliga finanserna. Vad har vi för pengar till\r\nförfogande?\r\nKonjunkturinstitutet har skrivit en rapport som\r\ntalat om överskott och ett utrymme för utgiftsökning-\r\nar eller skattesänkningar på 20 miljarder år 2002 och\r\n35 miljarder år 2003. De pengarna kan vi diskutera.\r\nHur ska de användas? Ska vi sänka skatter? Ska vi\r\nsänka arbetstiden? Ska vi satsa på sociala reformer?\r\nDet är fråga om kreativitet. Jag tror att vi kan komma\r\nlångt om vi vågar vara så kreativa att vi inte låter oss\r\nhindras av stelbent budgetteknik.\r\nVad gäller alla de frågor som vi gemensamt är\r\növerens om är viktiga - det gäller taken i socialför-\r\nsäkringarna, mer pengar till kommunerna, taken och\r\ngolven i a-kassan - finns det ett utrymme, om vi\r\nvågar använda det. Det skulle vara kreativt i ett läge\r\nnär vi ser att det är jobben, tryggheten och välfärden\r\nsom vi måste sätta främst. Då vore det kreativt att inte\r\nlåta oss hejdas av förutbestämda utgiftstak som gör\r\natt vi inte kan använda pengarna till det som de be-\r\nhövs till. Det var det jag menade.\r\nDet som vi har diskuterat på Vänsterpartiets kon-\r\ngress, och som en del har framställt som några full-\r\nständigt fantasifulla önskelistor, är inte fantasifullt. Vi\r\nhar diskuterat inriktningen på politiken. Vi har dis-\r\nkuterat långsiktigt, för vi tror att väljarna tänker läng-\r\nre än de kommande fyra åren när de går och röstar.\r\nDet är en viljeinriktning i politiken med många bra\r\nsociala reformer.\r\nSedan måste vi naturligtvis diskutera takten i detta\r\noch vad vi har råd med vid vilket tillfälle. Men dis-\r\nkussionerna om de reformer som handlar om att sätta\r\njobbet främst, a-kassan, kompetenshöjningar i arbets-\r\nlivet, investeringsbidrag till bostadsombyggande,\r\nmiljöomställning och upprustning av elnät och järn-\r\nvägar ska vi ta nu. Dem ska vi ta redan före valet. Vi\r\ntar dem säkert i valrörelsen, men vi ska också ta dem\r\ndessförinnan.\r\nDet gäller också diskussionen om feminismen,\r\nsom Bo Lundgren har uppfattat på ett sätt som jag\r\närligt ska säga att jag inte begriper. Han menar att\r\nmin feminism går ut på att kvinnor ska skaffa sig\r\nkarlar. Hur han fick ihop det förstår jag inte. Det jag\r\nhar tagit upp och pekat på är en orättvisa och ett\r\nmaktsystem som finns i vårt samhälle, där kvinnor\r\nunderordnas och diskrimineras inom livets samtliga\r\nområden - inte minst på arbetsmarknaden.\r\nDet fanns en artikel i Dagens Nyheter i söndags\r\nsom redogjorde för läget på arbetsmarknaden när det\r\ngäller sjukfrånvaro. Där kunde man läsa att det finns\r\ntvå genomgående aspekter på påfrestningarna i ar-\r\nbetslivet. Den ena är en fråga om klass. Arbetare är\r\nmer utsatta än tjänstemän och akademiker också när\r\ndet gäller stressrelaterade problem. Den andra är en\r\nfråga om kön. Kvinnor är mer utsatta än män. Och\r\ninga är så utsatta som arbetarklassens kvinnor.\r\nTvå maktstrukturer har vi i samhället. Den ena\r\nhandlar om klass. Den andra handlar om kön. Ofta\r\ngår de dessutom samman. Det har vi sett i Vänster-\r\npartiet. Det är därför vi är ett socialistiskt och femi-\r\nnistiskt parti. Det är därför vi lyfter fram de här frå-\r\ngorna. Det är inte fråga om att kvinnor ska skaffa\r\nmän eller jobba svart. Det är fråga om att kvinnor\r\nsom har ett viktigt arbete ska ha ordentligt betalt för\r\ndet. Det är fråga om att se på kvinnor som lika myck-\r\net värda som män i alla avseenden. Det är en insikt\r\nsom man får ta till sig om att kvinnors rättigheter\r\nhandlar om mänskliga rättigheter. Det vore väl inte\r\nför sent att också den här församlingen kunde inse\r\ndet.\r\n(Applåder)</pre><pre>Anf.  37  ALF SVENSSON (kd) replik:\r\nFru talman! Jag försökte lyssna så noga jag kunde\r\npå Gudrun Schyman när hon talade om maktlöshet.\r\nDet är ju alldeles självklart att maktlöshet föder eller\r\ndrar med sig utbrändhet och en lång rad problem som\r\nvi alla här, förväntar jag mig, vill verka emot. Då får\r\nman, när Gudrun Schyman talar, en känsla av att när\r\nordet \"privat\" kommer in, eller detta att flera entre-\r\nprenörer får verka inom den offentliga sektorn, då\r\ninfinner sig maktlösheten. Jag tolkade Gudrun Schy-\r\nman så.\r\nDå kunde jag inte låta bli att slå upp ett litet häfte\r\nsom jag har med mig där Ylva Thörn, ordföranden i\r\nKommunal, uttrycker sig. Hon säger att en undersök-\r\nning som Kommunal låtit genomföra visar att de som\r\njobbar inom privat äldreomsorg som regel är något\r\nmer nöjda med sin arbetssituation än de som jobbar\r\ninom offentlig äldreomsorg. Resultatet av undersök-\r\nningen är inte särskilt förvånande, anser Ylva Thörn.\r\nDet beror på att den offentliga äldreomsorgen alltför\r\nofta är för centralstyrd och hierarkisk. Det vet vi ju.\r\nMen går det då inte, Gudrun Schyman, att tillstå\r\natt det finns något positivt i att man i kommuner och\r\nlandsting tar fram möjligheter för arbetssökande att\r\njämföra arbetsgivare och själva komma till klarhet\r\nmed om de trivs eller inte?</pre><pre>Anf.  38  GUDRUN SCHYMAN (v) replik:\r\nFru talman! Jag vet inte hur Alf Svensson lyssnar,\r\nmen jag kände över huvud taget inte igen mig i det\r\nhan hade hört att jag hade sagt. Visst kan det finnas\r\noerhört positiva krafter i entreprenadverksamheter -\r\nockså inom vård och omsorg. Visst är det så. Visst är\r\ndet så att det finns ett utrymme för alternativa vårdgi-\r\nvare. Det finns det absolut. Jag vet många kvinnor\r\nsom har slagit sin panna blodig mot en hopplös byrå-\r\nkrati - inte sällan överbefolkad av revirtänkande män\r\n- som förvägrar kvinnorna att själva ta initiativ. I sin\r\nuppgivenhet säger de då helt enkelt: Nu går jag häri-\r\nfrån. Jag startat eget. Jag står inte ut med de här\r\nstrukturerna där jag inte får utrymme för min kreati-\r\nvitet.\r\nDet är mycket bra initiativ som förhoppningsvis\r\nockså kan sätta strålkastaren på det som behöver\r\ngöras inom den offentliga sektorn, nämligen en de-\r\nmokratisering. Låt de människor som arbetar i verk-\r\nsamheterna också organisera dem och styra och ställa.\r\nRiv en mängd av de överbyggnader som finns. De-\r\ncentralisera! Ned med besluten till dem som faktiskt\r\nvet vad det handlar om! Alla sådana demokratise-\r\nringsprojekt - inte sällan kombinerade med arbets-\r\ntidsförkortningsprojekt -  inom den offentliga sektorn\r\nhar varit mycket lyckosamma.</pre><pre>Anf.  39  ALF SVENSSON (kd) replik:\r\nFru talman! Jag tycker bara att Gudrun Schyman\r\nmåste bestämma sig. Först kommer hon med attacker\r\nnär man i landsting eller kommuner luckrar upp och\r\nsläpper in entreprenörer. Då är det åt skogen. Sedan\r\nkommer Gudrun Schyman upp och säger: Visst finns\r\ndet utrymme för andra entreprenörer. Visst ska det\r\nfinnas utrymme och det kan säkert vara bra. Så gör\r\nhon en sväng om demokratisering och decentralise-\r\nring. Det är någon slags guttaperkapolitik över detta,\r\nGudrun Schyman.\r\n(Applåder)</pre><pre>Anf.  40  GUDRUN SCHYMAN (v) replik:\r\nFru talman! Med tanke på min återstående talartid\r\nförstår jag att jag ska vara kortfattad. Det är naturligt-\r\nvis svårt.\r\nVad jag menar, Alf Svensson, är att man ju får\r\ntitta på att det är olika saker vi talar om. Inom vården\r\noch omsorgen kan det finnas utrymme för alternativ,\r\nför att man har något annat att erbjuda än det som\r\nredan finns inom det som är den offentliga verksam-\r\nheten. Inom skolan kan det vara likadant. Man kan ha\r\nnågot annat, något som ännu inte finns, någon sär-\r\nskild pedagogik som ännu inte har fått rum inom\r\nramen för den kommunala skolan. Det kan vara ut-\r\nmärkt.\r\nVad jag vänder mig emot är den här ideologiska\r\nprivatiseringen som utgår från en idé om att privat\r\nalltid är bättre än offentligt, som utgår från en idé om\r\natt det är prislappar som ska styra och som tror att\r\nvalfriheten har ett sådant egenvärde att det slår ut alla\r\nandra värderingar, t.ex. den om solidaritet och rättvi-\r\nsa.\r\n(Applåder)</pre><pre>Anf.  41  LENA EK (c) replik:\r\nFru talman! Risken att Sverige ska hamna i ett\r\nekonomiskt moras om Vänsterpartiet skulle komma\r\nin i regeringen är ju alldeles uppenbar. Valplattfor-\r\nmen handlar om 80 miljarder utöver de lite drygt 700\r\nsom vi kan spendera i Sverige enligt den antagna\r\nstatsbudgeten.\r\nDet här är faktiskt ett läge som är svårbedömt.\r\nNär man säger att det är överskott i den offentliga\r\nsektorn så kan man indela den offentliga sektorn i tre\r\ndelar. Pensionssystemet går med överskott. Kommu-\r\nnerna går ungefär jämnt ut. Några går jättebra, några\r\ngår dåligt men totalt går de ungefär jämnt ut. Staten\r\ngår back redan i år.\r\nI det läget, och med en valplattform på 80 miljar-\r\nder, säger Gudrun Schyman att hon inte tänker låta\r\nsig hindras av en stelbent budgetreglering, budgettak\r\noch sådana saker och att man ska ha ett kreativt tän-\r\nkande. Det är, mina vänner, synd att statsministern\r\nhar använt sin tid så att vi inte kan få ett besked om\r\nhur han ser på att regera med ett sådant parti.\r\nJag skulle vilja ge Gudrun Schyman rätt i att\r\nmycket av valdebatten kommer att handla om synen\r\npå synen på människan. Vänsterpartiet säger att de\r\nvill göra något för kvinnorna. De har under tre år haft\r\nen unik maktposition för sitt parti i det här landet.\r\nAntalet kvinnor bland dem som är sjukskrivna har\r\nökat. Det är i dag 64 %, vilket är en tredubbling jäm-\r\nfört med för några år sedan. Löneskillnaderna ökar,\r\nsärskilt i offentlig sektor. Unga invandrarkvinnor har\r\nen extremt utsatt position som inte har förbättrats\r\nnågonting under de här tre åren. Vårddiskriminering-\r\nen i de landsting där Vänsterpartiet styr har inte heller\r\nminskat under de här åren. Hur är människosynen hos\r\nett parti som säger en sak men använder sin politiska\r\nmakt i rakt motsatt riktning?</pre><pre>Anf.  42  GUDRUN SCHYMAN (v) replik:\r\nFru talman! Om Lena Ek hade lyssnat på mitt in-\r\nlägg, där jag redogjorde för vad vår valplattformsdis-\r\nkussion var för något, hade hon förstått att det inte\r\nvar någon önskelista inför valet utan att det var en\r\nviljeinriktning som sedan naturligtvis kommer att\r\nbrytas ned i mer konkreta, väl avgränsade frågor som\r\nvi anser ryms inom kommande mandatperiod.\r\nJag tog upp de frågor som vi anser ryms redan in-\r\nnan den kommande mandatperioden, bl.a. att få mer\r\npengar till kommuner och landsting inte bara under\r\nnästa år utan också kommande år - inte minst för att\r\nockså höja lönerna för de kvinnor som arbetar i of-\r\nfentlig sektor. Det gäller också andra arbetsmiljöfrå-\r\ngor som svar på just det som är ett faktum, nämligen\r\natt så många kvinnor sliter så hårt inom den offentliga\r\nsektorn. Det behövs fler människor där. Det behövs\r\nen bättre arbetsmiljö med mindre stress, det behövs\r\nhögre löner och ett delat ansvar också för det obetalda\r\narbetet i hemmet. Därför behövs det också en arbets-\r\ntidsreform som gäller både män och kvinnor.\r\nDessa frågor arbetar vi hårt med, och vi kommer\r\natt fortsätta med det.</pre><pre>Anf.  43  LENA EK (c) replik:\r\nFru talman! När det gäller det delade ansvaret i\r\nhemmet så handlar det ju om en feministisk diskus-\r\nsion om strukturer, och där har vi likheter i vårt reso-\r\nnemang. Men när det handlar om hur man hanterar\r\nsin maktposition när man har suttit i budgetförhand-\r\nlingar och bestämt hur pengarna ska användas och\r\nhur Sverige ska styras så kan jag konstatera att antalet\r\nsjukskrivna kvinnor under denna treårsperiod har\r\nökat, inte bara i antal utan också procentuellt. De har\r\nalltså haft det sämst på arbetsmarknaden, och det har\r\nni inte kunnat göra något åt. Att löneskillnaderna har\r\nökat mellan män och kvinnor - inom offentlig sektor\r\ndramatiskt - har ni inte gjort någonting åt.\r\nAtt unga invandrarkvinnor är utsatta för våld i en\r\nomfattning som inte många förstår har ni inte gjort\r\nnågonting åt. Deras trygghet är ju en chimär. Deras\r\nmänskliga rättigheter existerar inte på det sätt som vi\r\nräknar med att de ska göra för människor som bor i\r\ndet här landet.\r\nVårddiskrimineringen, dvs. hur man hanterar me-\r\ndicinsk behandling, mediciner och forskning inom\r\nlandstingen, har inte ändrats, inte i de landsting där ni\r\nhar suttit i styrelsen.\r\nDå undrar jag: Vad är det för människosyn när\r\nman säger en sak och gör precis en helt annan sak? Vi\r\nvet att kvinnor har lägst inkomster, att de är mest\r\nutsatta i en lågkonjunktur och att det är de som drab-\r\nbas mest när man måste göra besparingar därför att\r\nekonomin så att säga har ramlat omkull.\r\nI ett sådant läge då vi befinner oss i en lågkon-\r\njunktur säger Gudrun Schyman att hon inte vill låta\r\nsig hindras av en stelbent budgetreglering, inte vill\r\nlåta sig hindras av budgettak och tänker se kreativt på\r\nutgiftssidan. Då hamnar vi i en situation som vi har\r\nvarit i en gång tidigare. Och vi har gjort budgetregle-\r\nringar just för att hindra alltför mycket kreativt tän-\r\nkande i en lågkonjunktur.</pre><pre>Anf.  44  GUDRUN SCHYMAN (v) replik:\r\nFru talman! Att vara kreativ är att se till vad som\r\nfinns att arbeta med och det är att se till att de över-\r\nskott som finns och som kan användas ska vi använda\r\nså att de hamnar där de gör bäst nytta. Och det menar\r\njag inte är att använda dem till skattesänkningar som\r\nger mer pengar i de portmonnäer och plånböcker där\r\ndet redan finns en hel del.\r\nJag tar mig friheten att tala om att dessa pengar\r\ngår att använda just för att kunna tala om hur vi ska\r\nkomma åt de problem som finns. Lena Ek kan ju inte\r\nå ena sidan stå här och säga att jag talar om saker som\r\njag inte har gjort någonting åt som om jag inte ville\r\ngöra någonting åt dem, och sedan när jag vill gör\r\nnågonting åt dem så får jag inte gör någonting åt dem\r\neftersom jag då gör av med pengarna. Vi behöver\r\nekonomin som verktyg för att uppnå våra politiska\r\nmål. Det är det som vi hävdar. Och det måste ju stå\r\növer de budgettekniker som vi här har fattat beslut\r\nom. Det är väl ändå så att det är politiken som ska\r\nstyra ekonomin och inte tvärtom? Och då är det verk-\r\nligheten som vi ska förhålla oss till. Jag är inte säker\r\npå att vi är överens om det, men vi får väl diskutera\r\nmer.</pre><pre>Anf.  45  LARS LEIJONBORG (fp) replik:\r\nFru talman! Gudrun Schyman spelade en lite\r\negendomlig roll i debatten i höstas då hon var kritisk\r\nmot den internationella insatsen som ledde fram till\r\natt talibanregimen i Afghanistan föll. Jag trodde att\r\nhon hade bränt sig lite grann på att i debatten framstå\r\nsom talibanernas försvarare på något sätt. Men i sitt\r\ntal på Vänsterpartiets kongress fullföljde hon detta\r\nresonemang på ett enligt min mening helt bisarrt sätt,\r\noch jag skulle gärna vilja att Gudrun Schyman redde\r\nut här. Hon sade där att alla kvinnor i världen har det\r\nlika illa som kvinnorna i Afghanistan under taliban-\r\nregimen. Det är ju en fruktansvärd kränkning framför\r\nallt mot de kvinnor som drabbades av stympningarna,\r\nav piskpolisen och av det oerhörda förtryck som tali-\r\nbanerna utövade.\r\nNär det gäller att blanda ihop saker och ting minns\r\njag när jag under Sovjettiden träffade kommunister\r\nfrån Moskva. När jag klagade på förtryck av mänsk-\r\nliga rättigheter sade de: Ja, men ni förtrycker ju sa-\r\nmerna. Ja, visst har den svenska majoriteten gjort\r\növergrepp mot samerna.\r\nMen när det gäller detta att blanda ihop saker och\r\nting av helt olika storleksordning så är det inte dags,\r\nGudrun Schyman, att be Afghanistans kvinnor om\r\nursäkt? Det förtryck som talibanerna utsatte de af-\r\nghanska kvinnorna för kan inte jämföras med den\r\nsituation som t.ex. svenska kvinnor lever under.\r\nBe om ursäkt, framför allt för den kränkning som\r\nde afghanska kvinnorna har utsatts för.\r\nJag såg på TV en svensk hjälparbetare från Rädd-\r\nningsverket som kunde jämföra läget nu med hur det\r\nvar tidigare under talibanregimen. Glädjen har kom-\r\nmit tillbaka sade han. Är det inte dags att erkänna att\r\ndet var väldigt bra att talibanregimen föll?</pre><pre>Anf.  46  GUDRUN SCHYMAN (v) replik:\r\nFru talman! Det är beklagligt, Lars Leijonborg, att\r\nmissförstånden kan bli så stora, om det nu är miss-\r\nförstånd. Folkpartiet var en gång ett parti som var\r\nmycket bra, tyckte jag, på att förstå att det finns\r\nmaktstrukturer i samhället som diskriminerar och\r\nunderordnar kvinnor och att de finns på samhällets\r\nalla områden och att de finns i hela världen, att värl-\r\nden ser sådan ut att det finns en könsmaktsordning\r\nsom går igen i alla sammanhang och tar sig väldigt\r\nolika uttryck beroende på var man är men att den\r\nfinns överallt. Det trodde jag att ni fortfarande hade\r\nklart för er. Det verkar inte så. Det var nämligen det\r\nsom jag talade om på kongressen. Jag sade att kön\r\nbetyder maktrelationer. Överallt märks könsförtrycket\r\n- i hemmet likaväl som i det offentliga, i Sverige\r\nlikaväl som i världen. Sedan sade jag:\r\nDet tar sig många uttryck. Diskrimineringen och\r\nkränkningarna ser olika ut beroende på var vi befin-\r\nner oss. Men det är samma norm, samma struktur och\r\nsamma mönster som upprepas såväl i talibanernas\r\nAfghanistan som här i Sverige. Det är inte särskilt\r\nbanbrytande. Feminismen bygger på just detta -\r\nmaktanalysen.\r\nJag ber inte kvinnor om ursäkt. Jag arbetar för att\r\nde ska få sina mänskliga rättigheter.\r\n(Applåder)</pre><pre>Anf.  47  LARS LEIJONBORG (fp) replik:\r\nFru talman! Det var exakt det stycke som Gudrun\r\nSchyman nu också har läst in till riksdagens protokoll\r\nsom jag reagerade så oerhört mycket mot, nämligen\r\natt det är samma norm och samma struktur som för-\r\ntrycker kvinnor i Sverige som förtryckte de afghanska\r\nkvinnorna under talibanregimen. Ser man det så då är\r\nju kampen nästan omöjlig. Då finns det ju inga skill-\r\nnader. Då hjälper det inte att vi har haft en levande\r\nkvinnorörelse där både män och kvinnor har hjälpts åt\r\nför att förbättra kvinnors förhållanden i det här landet,\r\ndärför att det är samma norm som gäller under taliba-\r\nnerna. Men så är det ju inte. Det är klart att det är\r\nskillnad på att kunna gå till polisen och anmäla ett\r\növergrepp och på att det är polisen som står för över-\r\ngreppen, för stympningarna, för piskningarna och för\r\natt man inte följer de regler som männen, i detta fall i\r\nAfghanistan, har satt upp.\r\nNär man inte ser dessa skillnader då ställer man\r\nsig också vid sidan av detta arbete, det tuffa arbete\r\nsom förestår för att förbättra kvinnors förhållanden\r\nt.ex. i Sverige. Och då är vi ju inne på det som Lena\r\nEk verkligen försökte pressa Gudrun Schyman på,\r\nnämligen vad ni egentligen har åstadkommit. Det var\r\nhögsta norm på den vänsterpartistiska partikongres-\r\nsen att inte ställa tydliga krav på socialdemokraterna\r\nnär det gäller vad man ska uppnå i regeringssamar-\r\nbete.\r\nJag kan förstå det. På punkt efter punkt har man ju\r\ninte uppnått någonting. Det är precis som Lena Ek\r\nsade: Lönediskrimineringen har inte minskat. Kvin-\r\nnovåldet har inte minskat. Änkepensionerna har inte\r\nåterinförts. Kvinnors sjukskrivningar har inte mins-\r\nkat.\r\nGudrun Schyman har inte åstadkommit någonting\r\nför kvinnorna i Sverige med sin maktställning. Det är\r\ndetta som är sorgligt. Genom att jämställa afghanska\r\nkvinnors situation under talibanregimen med svenska\r\nkvinnors situation ställer man sig vid sidan en seriös\r\ndebatt om hur kvinnors förhållanden kan förbättras.</pre><pre>Anf.  48  LOTTA N HEDSTRÖM (mp) re-\r\nplik:\r\nFru talman! Jag tänkte formulera mig så att Gud-\r\nrun kan nicka eller inte på slutet, så jag är glad om\r\nGudrun är med.\r\nGudrun efterlyste en diskussion om ideologi och\r\nvärderingar. Härligt, jättekul! Som grönt språkrör\r\nbland en massa partiledare på en höger-vänster-skala\r\nkänner jag att jag måste göra en kort liten lektion.\r\nDet finns en dimension till, och den är ny i histo-\r\nrien - den gröna dimensionen, som handlar om an-\r\ntingen långsiktig hållbarhet eller också en överordnad\r\nekonomism. Det är här som den gröna ideologin\r\nkommer in. Här finns det egentligen tre arenor för\r\nbeslutsfattande, för aktivitet och för ekonomi: den\r\nprivata, vinstdrivande, den offentliga, skattefinansie-\r\nrade och den civila, den sociala, ekonomin - det\r\ntredje fältet där människor gör saker tillsammans. Det\r\när det här som den gröna ideologin mycket tar fasta\r\npå.\r\nJag skulle alltså vilja, Gudrun, att du nickar eller\r\nlåter bli att nicka när jag frågar dig: Ryms kreativa\r\nnytänkande friskolor med nya strukturer och som vill\r\nnya pedagogiska saker på din höger-vänster-skala,\r\neller kan du tänka dig att öppna för en ny dimension?</pre><pre>Anf.  49  ALF SVENSSON (kd):\r\nFru talman! Låt mig önska er alla ett riktigt gott\r\nvalår. Jag tror nämligen inte att något parti är ute efter\r\natt försämra eller fördärva. Någon gång ska man\r\nkanske också stryka under debattens värde. Att åsik-\r\nter bryts är ju demokratins livsluft. Därför tror jag att\r\ndet under valåret 2002 kan vaskas fram åtskilligt av\r\nklokskap. Inget parti i den här kammaren har ju mo-\r\nnopol på hela sanningen eller på den kompletta klok-\r\nskapen.\r\nFru talman! Jag skulle i dag alldeles speciellt vilja\r\nstryka under den absoluta nödvändigheten av att\r\nvården och omsorgen förbättras i vårt land.\r\nInget landsting kan stå upp och säga: Hos oss är\r\ndet perfekt.\r\nIngen i vårt land som är i behov av vård och om-\r\nsorg ska behöva känna sig utelämnad eller föst åt\r\nsidan. Det borde vara ett påstående som alla ställer\r\nsig bakom. Likväl är det ett oavvisligt faktum att\r\nmånga i dag sitter med djup besvikelse och åtskilliga\r\nmed ångest för att vården och omsorgen inte mäktar\r\nupprätthålla den värdighet och den respekt för indivi-\r\nden som måste vara en självklarhet i vårt land.\r\nDet skulle förvåna mig mycket om inte alla vi\r\nsom sitter här kan räkna upp en hel del exempel på\r\nhur medmänniskor placeras i årslånga köer i väntan\r\npå en operation som ska befria från värk, på en ope-\r\nration som ska förbättra synen eller på en operation\r\nsom ska avlägsna en tumör.\r\nAtt låta människor som lider av värk och som\r\nkämpar med oro, ängslan och ångest placeras i köer\r\nstår helt i strid med de många politiskt positiva ut-\r\ntryck som den här kammaren är full av.\r\nFru talman! EU-ordförandeskapet drog uppmärk-\r\nsamheten bort från svensk inrikespolitik. De fasans-\r\nfulla händelserna den 11 september har gjort att de\r\nflesta inhemska frågor vid en jämförelse kunnat te sig\r\nsmå. Men allt står verkligen inte väl till i vårt land.\r\nÄr det inte skandal då vet inte jag vad som ska\r\nkallas skandal att en medborgare i det vänsterstyrda\r\nVärmland ska behöva vänta flera tiotal veckor för att\r\nfå komma till ortopedin.\r\nÄr det inte upprörande att i det vänsterstyrda Da-\r\nlarna ska en medborgare vänta ett år på att få komma\r\ntill allmänkirurgin?\r\nVi politiker talar gärna om solidaritet. Solidaritet\r\nhandlar givetvis om fördelning av ekonomiska resur-\r\nser. Men solidaritet måste också i allra högsta grad\r\nhandla om att varje individ som är i behov av vård får\r\nvård; detta oberoende av vederbörandes ålder, hem-\r\nort, materiella situation etc.\r\nAlla är vi säkert överens om att det är de sjuka,\r\ninte de friska, som behöver läkare, för att återge ett\r\nmånghundraårigt påpekande. Det borde betecknas\r\nsom prioriterade solidaritetssatsningar att se till att\r\nvården fungerar för alla, snabbt och effektivt och med\r\nbästa kvalitet. Och vi ska solidariskt stå för kostna-\r\nderna. Ibland försöker man göra gällande att vi inte\r\nhar den inriktningen, men det har vi. Vi ska solida-\r\nriskt stå för kostnaderna!\r\nEtt annat ofta återkommande politiskt uttryck är\r\n\"rättvis fördelning\". Med all rätt debatterar vi då\r\nskatteskalor och bidragssystem, och så har varit fallet\r\nockså här i dag. Men är det något som har med för-\r\ndelningspolitik att göra, så måste det självfallet vara\r\natt sjuka får vård och hjälp, möts med respekt och\r\nvärdighet och blir behandlade med bästa tänkbara och\r\ntillgängliga kvalitet.\r\nSocialdemokraterna vill tydligen rikta strålkastar-\r\nna speciellt mot Stockholms läns sjukvård. Den är\r\nförvisso inte problemfri. Men det är mer än otillstän-\r\ndigt, hävdar jag, att enbart rikta uppmärksamheten på\r\nStockholm och att inte ens ge sig till att sätta ett\r\nficklampslyse på vänsterstyrda landsting, t.ex. Kal-\r\nmar, Värmland, Dalarna och Norrbotten.\r\nFru talman! Till detta kommer att långtids-\r\nsjukskskrivningar, utbrändhet och förtidspensione-\r\nringar ökar lavinartat i Sverige. Det är enskilda män-\r\nniskor som drabbas. Samtidigt talar vi om den snab-\r\nbast ökande kostnaden i statens finanser. Snart tar\r\nohälsan en femtedel av hela statsbudgeten. Om rege-\r\nringen inte har mer konstruktiva lösningar än försla-\r\nget att låta landets företagare ta över försäkringskas-\r\nsans uppgifter, ja, då är det allvarligt ställt.\r\nDen intressanta frågan för Stockholms läns lands-\r\nting är givetvis: Hade vården här varit bättre och hade\r\nköerna, som är borta, varit ännu mer borta om Bosse\r\nRingholm med Vänsterpartiets stöd hade fått fortsätta\r\natt styra Stockholms läns landsting?\r\nJag tror att tillgängligheten i vården hade varit\r\nsämre med socialdemokratiskt styre, och jag är över-\r\ntygad om att köerna med Bosse Ringholm som sjuk-\r\nvårdsregent för Stockholm hade varit som de var när\r\nhan hade ansvaret och som de är i de landsting som i\r\ndag är vänsterstyrda.\r\nSocialdemokraterna älskar monopolarbetsgivare -\r\ndet vet vi - men monopolarbetsgivare har i regel inte\r\nvarit till gagn. Detta gäller faktiskt också inom vår-\r\nden, för både vårdtagare och personal. Det är när\r\njämförelsemöjligheter skapas, dvs. när flera entrepre-\r\nnörer måste tävla med varandra, som förbättringar i\r\nregel kan komma till stånd. Denna självklarhet gäller\r\ngivetvis också inom vård och omsorg. Då kan be-\r\nslutsvägar kortas. Det är då som personalen får upp-\r\nleva arbetsgivarens lyhördhet, vilket befrämjar både\r\npersonalens trivsel och verksamhetens ekonomi.\r\nDetta är för övrigt, som jag tidigare visat på, doku-\r\nmenterat i publicerade undersökningar.\r\nLåt mig i detta sammanhang också slå fast att an-\r\ntalet vårdplatser skurits ned alldeles för drastiskt. I\r\ndag blir ofta inriktningen att man försöker skriva ut\r\npatienter tidigare än vad som egentligen är medi-\r\ncinskt rimligt därför att man ska bereda plats för\r\nnågon som har suttit och väntat i timmar vid akutin-\r\ntaget.\r\nDet krävs fler platser i vården.\r\nFru talman! Det måste ligga ett stort mått av\r\nrädsla hos socialdemokratin, rädsla för att förlora\r\nmakten när man nu så envetet försöker kasta sig över\r\noch smutskasta Stockholms läns landsting. Och det\r\nryms förstås också ett drag av ålderdomligt för-\r\nmyndartänkande när socialdemokrater stiftar, nära\r\nnog så fort ordet privat eller vinst kommer på tal,\r\nstopplagar. Jag tror inte att stockholmare, grännabor\r\neller norrbottningar eller någon medborgare i annan\r\nkommun är så enkel att manipulera och så oförmögen\r\natt välja, så att man i varje vrå behöver ha Göran\r\nPersson som förmyndare.\r\nFolk i absolut största allmänhet har en impone-\r\nrande förmåga att välja bort de alternativ, också de\r\nvårdalternativ, som inte håller måttet. Och just detta\r\nfaktum är en av de starkaste rationaliseringskrafterna\r\ni ett samhälle. Det vore också sällsamt om medierna,\r\nsom ju inte precis till hundra procent går borgerlig-\r\nhetens ärende eller nickar bifall när ordet mångfald\r\neller konkurrens används inom den offentliga sektorn,\r\nskulle förtiga de vårdalternativ som inte håller måttet.\r\nSådana finns inom både den offentliga och den pri-\r\nvata sektorn.\r\nFru talman! Så vill jag stryka under att ytterst\r\nhandlar det om att Sverige måste få en politik som får\r\nsvenskt näringsliv att sjuda av framtidstro. Det är\r\ngivetvis fullständigt självklart att i tid och otid stryka\r\nunder att näringslivet måste blomstra så att människor\r\nhar arbete. Detta är socialt och ekonomiskt nödvän-\r\ndigt. Men det behöver faktiskt också med kraft häv-\r\ndas att näringslivet måste få luft under vingarna,\r\nmåste vitaliseras för att just vården ska fungera bättre.\r\nOm företagsamheten slokar eller flyttar ur landet eller\r\nser det lönlöst att investera och nyanställa, då innebär\r\ndetta att vården kommer att försämras, omsorgen\r\nkommer än mer till korta och människors ängslan\r\nkommer att tillta.\r\nAlla som något har följt den senare tidens nyhets-\r\nrapportering har kunnat konstatera att varsel och\r\nföretagsutflyttningar ökar dramatiskt, men också att\r\nregeringens företrädare som tidigare snabbt tog åt sig\r\näran för nytillkommande arbetstillfällen nu lika ofta\r\nframträder och förklarar att bekymren beror på den\r\ninternationella konjunkturen.\r\nJag tror inte att en annan ekonomisk politik hade\r\nförhindrat varje nedläggning eller varje varsel, men\r\njag är övertygad om att en annan politik hade skapat\r\nbättre förutsättningar för att bevara jobb i vårt eget\r\nland.\r\nNär näringsminister Björn Rosengren diskuterar\r\natt vidta åtgärder som gör det dyrare för företag att\r\nvarsla eller lägga ned verksamhet tror jag att han\r\nsöker lösningen på problemen på fel ställe. Lika lite\r\nsom det går att kommendera fram nya jobb går det att\r\nkommendera företag att behålla sina anställda. Det är\r\ngenom att Sverige framstår som och är en god miljö\r\nför att starta och driva företag som arbetslösheten\r\nhålls nere och välfärden tryggas. Låt oss sänka av-\r\ngifterna för anställda, förändra de s.k. 3:12-reglerna,\r\nta bort den otidsenliga dubbelbeskattningen och röja\r\nupp i den byråkrati som omgärdar företagande. Det\r\ntror jag skulle vara åtgärder som vore oändligt myck-\r\net mer verksamma och till gagn för alla löntagare än\r\nhot från näringsministern.\r\nFru talman! I detta sammanhang vill jag gärna\r\nnämna den omsorg som våra äldre i primärkommu-\r\nnerna är föremål för. Det är faktiskt obegripligt att det\r\ngång på gång publiceras som nyheter att äldre på våra\r\nsärskilda boenden lider av vätskebrist eller närings-\r\nbrist. Det behöver inte påpekas som en udda nyhet,\r\nför det är så! Hundratusentals gör det. Det är klart att\r\ndet är en resursfråga, men jag påstår och påpekar\r\nockså för mig själv att det också är en fråga om in-\r\nställning till åldrandet, en attitydfråga och förstås\r\nockså en utbildningsfråga.\r\nEnbart detta faktum att vi accepterar att 40 % av\r\nden personal som vårdar våra gamla är outbildad är\r\nett svek både mot våra gamla och mot personalen.\r\nDet behövs självklart kompetens och kontinuitet inom\r\nvårdsektorn. Vi kan fundera över hur det skulle vara\r\npå andra områden. Tänk på vilket område du själv\r\nönskar. Hur skulle vi acceptera om 40 % av persona-\r\nlen där vore outbildad? Det skulle vi aldrig acceptera,\r\noch det ska vi inte heller acceptera när det gäller\r\nomsorgen om våra äldre.\r\nFru talman! För ett par månader sedan hade jag\r\nförmånen att få tala på en sång- och musikgala i Lin-\r\nköping till förmån för världens barn. Den tillställ-\r\nningen avslutades av biskop emeritus Martin Lönne-\r\nbo. Han citerade och sade: Barnet buret bär den vux-\r\nne.\r\nOm några få dagar ska vi här i riksdagen debattera\r\nmobbning och ungdomsvåld, och det finns verkligen\r\nall anledning att ha en sådan debatt. Då lär vi exami-\r\nnera respektive partiers kriminalpolitiska handlings-\r\nprogram. Och säkert kommer vi att vara överens om\r\nen del åtgärder och oense om andra. Men viktigare än\r\natt debattera kriminalpolitiska ståndpunkter är det att\r\nstudera partiers familjepolitiska princip- och hand-\r\nlingsprogram, partiets syn på barns rättigheter och\r\nbehov.\r\nJag är personligen övertygad om att samhället inte\r\nkommer nämnvärt till rätta med ungdomskriminalitet,\r\nutanförskap, rotlöshet, otrygghet, drogberoende och\r\nhåglöshet - mycket av det som vi talar för lite om i\r\nden här kammaren - och jag tror inte att samhället\r\nnågonsin helt kommer till rätta med det även om vi\r\ngör vad vi kan, om vi inte auktoriserar familjegemen-\r\nskaper, föräldraansvar, inriktar oss på att ge mer tid åt\r\nvåra barn och ser till att skolan kan hålla sig med en\r\nrespektabel arbetsmiljö. Vi har talat här om vad som\r\nska prioriteras. Det borde vara en självklarhet att det\r\när barnen och våra gamla, de som inte kommer fram\r\ntill mikrofonerna. Det handlar om resurser, men det\r\nhandlar långt ifrån enbart om resurser.\r\n(Applåder)</pre><pre>Anf.  50  LENA EK (c):\r\nFru talman! Ledamöter, ärade åhörare! \"Vår be-\r\nredskap är god\" är ett klassiskt citat i svensk historia.\r\nJag vill mer men vår beredskap är god är väl en sam-\r\nmanfattning av statsministerns anförande tidigare i\r\ndag.\r\nJag har en lite annan bild av läget. År 2002 kom-\r\nmer att bli ett skakigt år i svensk ekonomi. Lågkon-\r\njunkturens svallvågor sköljer över världen och kom-\r\nmer också att nå svenska stränder och svenska företag\r\noch familjer. I en sådan tid är det oerhört viktigt med\r\nen stabilitet i den svenska ekonomin.\r\nFör att nå det står Sverige inför en rad utmaning-\r\nar, utmaningar som måste mötas för att vi ska få en\r\nbalanserad och uthållig tillväxt med bra villkor för\r\nföretagande och arbete, som i sin tur gör att vi kan\r\nklara samhällets, gemensamt via skatterna finansiera-\r\nde, grundförutsättningar såsom vård, skola och om-\r\nsorg i landets alla delar. Det är utmaningar som måste\r\nmötas för att människor ska få självbestämmande och\r\nförutsättningar att växa och utvecklas. Dessa utma-\r\nningar klaras inte av med den centralistiska politik\r\nsom just nu bedrivs av socialdemokraterna tillsam-\r\nmans med populisterna i Vänsterpartiet och Miljö-\r\npartiet.\r\nI en tid när ungdomar ropar efter mer inflytande\r\nför att de vill att världen ska utvecklas rättvist och\r\nmiljövänligt, i en tid när kyrkans alla intresserade\r\nmedlemmar intresserar sig för internationell, global\r\nekonomi, hiv/aids-situationen i Sydafrika och andra\r\nstora internationella frågor och när alla föräldrar vill\r\nha mer inflytande i skolan och eleverna vill ha mer\r\ninflytande i skolan för att kunna göra den bättre, så\r\nfattar regeringen och stödpartierna beslut efter beslut\r\nsom går i rakt motsatt riktning.\r\nStatsministern talade tidigare i dag om sin mot-\r\nvilja mot politiker som abdikerar från sitt ansvar och\r\nom vikten av att ta politiskt ansvar, att många är en-\r\ngagerade. Då är det förvånansvärt att man hela tiden\r\ninskränker möjligheten att besluta på den lokala ni-\r\nvån, som ligger närmast människor och där flest entu-\r\nsiaster och flest entreprenörer vill vara med och en-\r\ngagera sig och ta ansvar. Man minskar kommunernas\r\nmakt och inflytande, och den lokala plattformen för\r\ndemokrati krymper och har krympt rejält under den\r\nhär mandatperioden.\r\nNär statsministern säger att han inte tycker om\r\npolitiker som abdikerar från sitt ansvar, är det i själva\r\nverket så att han inskränker politikens möjligheter\r\ngenom att sätta tvångströja på massor av engagerade\r\nmänniskor som vill arbeta lokalt. Han sätter tvång-\r\nströja på idealisterna som vill jobba i kommunerna.\r\nVi närmar oss en annan fråga med mycket stora\r\ndemokratiska förtecken och frågetecken. Det är frå-\r\ngan om Sverige ska ingå i den europeiska monetära\r\nunionen. Den frågan har inte nämnts hittills i dag.\r\nCenterpartiet vill att de svenska medborgarna ska\r\nfå möjlighet att utan tvång i en folkomröstning pröva\r\nsina argument för och emot. Innan folkomröstningen\r\nkan äga rum ska man ha chansen till diskussion, re-\r\nflexion och opinionsbildning för att just ta till vara\r\nden demokratiska aspekten. Därför måste jag säga att\r\njag tycker att det är väldigt bra att statsministern har\r\nlyssnat på Centerpartiets argument när det gäller de\r\ndemokratiska aspekterna inför folkomröstningen.\r\nDå får vi tid att se om EMU fungerar, inte bara i\r\nen högkonjunktur utan också i en lågkonjunktur,\r\nvilket förstärker kunskapen om det här politiska pro-\r\njektet.\r\nJag utgår från att vilken statsminister som än sitter\r\nutarbetar en ekonomisk strategi för båda alternativen i\r\nfolkomröstningen, vad vi ska vi göra i händelse av ett\r\nnej och vad vi ska vi göra i händelse av ett ja. Det är\r\nnödvändigt om det ska vara demokratiskt trovärdigt.\r\nJag förutsätter också att vilken statsminister som än\r\nsitter kommer den personen, man eller kvinna, att\r\nrespektfullt förvalta resultatet av folkomröstningen.\r\nFru talman! Den politik som de tre partierna har\r\nfört under den här mandatperioden har lämnat många\r\nmänniskor utanför, människor som inte har märkt att\r\nSverige har befunnit sig i en högkonjunktur, en av de\r\nbästa högkonjunkturer som vi någonsin har haft i det\r\nhär landet. Sämre tider, som vi går in i nu, drabbar de\r\nhär människorna med snäva ekonomiska utrymmen\r\nhårdast. En lättsinnig ekonomisk politik, där budget-\r\ntaken riskerar att sprängas, gör att människor och\r\nmarknaden tappar förtroende för den ekonomiska\r\npolitiken och Sveriges möjligheter att klara olika slag\r\nav väderlek. Min åsikt är därför att Gudrun Schyman\r\noch vänsterkongressen faktiskt är en fara för männi-\r\nskor just med ett snävt ekonomiskt utrymme, männi-\r\nskor med låga och normala inkomster, just därför att\r\nde riskerar att föra Sverige ut i ett ekonomiskt moras.\r\nMan kan fundera över hur statsministern tänker\r\nmed ett vänsterparti som vill sitta i regeringen, eller\r\nsom i vart fall kräver att få blanda sig i det allra mes-\r\nta, just med ett vänsterparti som har den här synen på\r\nden ekonomiska politiken och på de regler som riks-\r\ndagen har satt upp för hur vi förvaltar skattepengar\r\noch det budgettak som vi har satt som en yttersta\r\ngräns för vad man kan göra. När säkerhetspolitiken\r\ndessutom ser helt annorlunda ut frågar man sig: Vad\r\när regeringsalternativet på vänstersidan? Den debat-\r\nten ska bli mycket intressant att följa under våren.\r\nDubbelspelet från Vänsterpartiet när det gäller\r\njämställdhet och feminism har jag diskuterat tidigare i\r\nen replikväxling med Gudrun Schyman. Jag vill bara\r\nhävda igen och peka på att under den här valperioden\r\nhar löneskillnaderna mellan män och kvinnor ökat.\r\nSjukfrånvaron har ökat, och den har ökat mest bland\r\nkvinnor, mycket mer bland kvinnor t.o.m. De största\r\nsjuktalen finns i offentlig sektor. Det som skulle kun-\r\nna lösa en del av den frustration som kvinnor känner\r\när ju att kunna jobba under andra arbetsformer, att\r\nförsöka att hitta alternativ till hur man organiserar sitt\r\narbete och med olika slag av huvudmän.\r\nVänsterpartiet säger i en rapport till partikongres-\r\nsen t.o.m. nej till personalkollektiv i offentlig verk-\r\nsamhet med argumentet att inga invandrare eller\r\narbetarklassen driver sådana kooperativ. Var har de\r\nfått den världsuppfattningen ifrån? Jag tror att jag\r\nunder de senaste tre åren har besökt åtminstone ett\r\n15-tal personalkooperativ som har fungerat utmärkt.\r\nDe har visat stor entusiasm och bra resultat. Och\r\nkvinnorna, för det har faktiskt varit mest kvinnor, har\r\nkänt: Här utför jag en uppgift. Här kan jag bestämma\r\növer mitt liv. Här kan jag känna att jag har en plats att\r\nfylla. Jag förstår inte Vänsterpartiets inställning i de\r\nhär sammanhangen. Det rimmar särskilt illa om man\r\nsäger att man vill ge kvinnor en bättre situation och\r\nmer makt. Då är det är totalt motsägande.\r\nDen allra mest utsatta gruppen är de unga invand-\r\nrarkvinnorna, som har en eländig situation och vars\r\nsituation inte har förbättrats under de här åren men\r\nsom vi bannemej - om man får uttrycka sig så i talar-\r\nstolen i riksdagens kammare - måste ta itu med nu.\r\nEn ny politik och en ny regering är avgörande för\r\natt möta den sociala klyvningen och den regionala\r\nklyvningen i Sverige. Genom en politik som ger rätt\r\nförutsättningar för människor att själva påverka sin\r\nlivssituation och vardag kan klyftorna minska. Lös-\r\nningen är inte den klassiska vänstermodellen, präglad\r\nav ständigt ökande offentlig styrning av vardagen och\r\nfrikostiga vallöften, toppat med en stor portion vilja\r\natt stöpa människor i samma fyrkantiga form.\r\nI stället behöver vi en politik som utgår från att\r\nsamhället behöver mer av frihet, mer av frivilligt\r\nsamarbete och mer av rättvisa förutsättningar, så att\r\nvar och en får bidra utifrån sin förmåga i stället för att\r\nständigt på nåder få ta del av vad andra skapat.\r\nI dag kan studerande, barnfamiljer och pensionä-\r\nrer med låg pension ofta inte leva på sin inkomst.\r\nVälfärdsbokslutet och Rädda Barnen pekar på att\r\nbarn har fått det sämre under de senaste tre åren.\r\nStora grupper av barn har t.o.m. fått det mycket säm-\r\nre. Det är rätt tänkvärt, tycker jag.\r\nMycket behöver göras för att förbättra situationen\r\nför de här människorna. Det största problemet är\r\nfaktiskt att kombinationen av hur bidragen ser ut och\r\nhur skattesystemet ser ut gör att man inte kan förbätt-\r\nra sin situation själv. Man är inlåst i fattigdomsfällor-\r\nna. Därför talar vi från Centerpartiet alltid om vårt\r\nskatteförslag med avdrag först på 10 000 kronor och\r\nsedan ett förvärvsavdrag på 10 800 kr för alla. Det\r\nlyfter i ett slag ut stora grupper av människor ur fat-\r\ntigdomsfällor, och de som sitter fast där är faktiskt\r\noftast kvinnor.\r\nEn annan bra grej med det här är att det ger kom-\r\nmunerna ett annat skatteunderlag helt enkelt bara\r\ngenom den teknik vi använder. Det är kommunerna\r\nsom är ansvariga för vård, skola och omsorg, och de\r\nskulle också tjäna på detta. Med en kombination av\r\nvårt skatteförslag och Centerpartiet som garant för\r\nden kommunala skatteutjämningen, som statsminis-\r\ntern frågade om tidigare, skulle vi kunna komma ett\r\nbra steg på vägen för att lösa både de sociala klyftor-\r\nna och de regionala klyftorna. Det är det som vi vill\r\nska ske i Sverige.\r\nJag skulle bara vilja säga några ord om företagan-\r\nde. Vi har ju en känd kvinnlig minister som säger att\r\nföretagare är hjältar. Det har vi diskuterat mycket i\r\nden här kammaren.\r\nFöretagare bär upp den tillväxt som vi har i lan-\r\ndet, den tillväxt som vi allihop är så beroende av, och\r\nföretagare är en viktig del av vår ekonomi. Jag kan\r\ninte förstå att man från majoritetens sida inte kan\r\nbestämma sig för att fatta några beslut som handlar\r\nom företagaren som människa. Jag tänker inte disku-\r\ntera skatter eftersom dessa har diskuterats så mycket\r\nhär, men företagaren själv har ett mycket sämre\r\ntrygghetsnät än vad alla andra har.\r\nEn företagare som är föräldraledig får på samma\r\nlön som en löntagare bara 70 % av den föräldraersätt-\r\nning som löntagaren får, för man räknar ut det på ett\r\nannat sätt. Varför har inte företagarens barn samma\r\nrätt till sina föräldrar?\r\nEn småföretagare har nästan ingen möjlighet att få\r\narbetslöshetsersättning utan ett fruktansvärt krångel.\r\nDet finns massor med historier om hur man inte har\r\nfått den ersättning som man själv har varit med om att\r\nbetala till varje år.\r\nEn företagare som blir bestulen på sitt lager får\r\nbetala moms på det som tjuven har tagit. Varför det-\r\nta?\r\nDet handlar om en inställning till företagande och\r\nentreprenörskap som jag inte kan förstå och som jag\r\när övertygad om att vi måste ändra för att kunna ska-\r\npa den goda tillväxt som vi faktiskt vill ha i Sverige.\r\nDet är här inte fråga om utgiftsdrivande förslag. Att\r\njämställa föräldraersättningen skulle kosta 20 miljo-\r\nner av de över 700 miljarder som vi använder varje\r\når, utan det handlar om en inställning till människor\r\noch entreprenörer som jag är övertygad om att vi\r\nmåste ändra på för att det ska gå bra i vårt land.\r\nVi har i dag också haft en lång diskussion om\r\nbarnets situation i Sverige och om skolan. Vi har\r\nkonstaterat att den socialdemokratiska skolpolitiken\r\nhar havererat. Även om vi ser till de goda exemplen,\r\nde tre fjärdedelar som klarar grundskolan, kan vi inte\r\nacceptera de dåliga exemplen, som vi måste ändra på.\r\nDärför krävs det faktiskt en helt annan skolpolitik.\r\nJag hoppas också att vi kan få en helt ny debatt på det\r\nhär området när vi nu får en ny minister.\r\nVi behöver i Sverige skapa ett samhälle där män-\r\nniskor får inflytande och självbestämmande över sin\r\negen situation. Vi behöver skapa ett samhälle som ger\r\nalla barn en bra start i livet genom att man kan gå ut\r\ngrundskolan med gott självförtroende och med livs-\r\nglädjen kvar. Vi behöver skapa ett samhälle där män-\r\nniskor mår bra och där ett barnvänligt arbetsliv gör att\r\ndet går att förena arbete med barn och livskvalitet. Vi\r\nbehöver också skapa ett företagsamt och miljövänligt\r\nsamhälle med livskraft i alla delar av landet.\r\nCenterpartiet vill skapa ett Sverige med livskva-\r\nlitet, livskraft och självbestämmande, och Centerpar-\r\ntiet vill förändra Sverige.\r\n(Applåder)</pre><pre>Anf.  51  LOTTA N HEDSTRÖM (mp) re-\r\nplik:\r\nFru talman! Lena sade att Centerpartiet är en ga-\r\nrant för det kommunala skatteutjämningssystemet.\r\nJag skulle vilja veta om Lena Ek har någon specifik\r\nstrategi för att kamma hem det tillsammans med mo-\r\nderaterna. De kommer att sänka skatter med 80 mil-\r\njarder om de kommer till makten. Hur ska Centerpar-\r\ntiet kunna hävda detta i ett moderatlett arbete?</pre><pre>Anf.  52  LENA EK (c) replik:\r\nFru talman! Vilken tur att jag hade repliktid kvar!\r\nDe här frågorna har vi diskuterat i finansutskottet\r\nsuccessivt under de senaste terminerna - låt mig som\r\ngammal universitetsmänniska använda det ordet -\r\noch vi har nått en samsyn om ganska mycket av det\r\nhär.\r\nVi har en skrivning om den kommunala skatteut-\r\njämningen som jag vet att även mycket gamla center-\r\npartister kan acceptera.\r\nNär det gäller skattesänkningarna har vi faktiskt i\r\nden gemensamma reservationen från i höstas mycket\r\nklart skrivit att ambitionsnivåerna varierar mellan de\r\nolika partierna. Det vet alla, och det är inget att hymla\r\nmed. Däremot har vi en samskrivning om att vi ska\r\nbörja med skattesänkningar för människor med låga\r\noch normala inkomster. Det har också Bo Lundgren\r\ndiskuterat från denna talarstol med Lotta Nilsson\r\nHedström i kammaren.\r\nOm vi börjar i den änden, med människor med lå-\r\nga och normala inkomster, och om vi gör det sansat\r\noch ser till att trygghetssystemen bevaras och att den\r\noffentliga finansieringen av trygghetssystemen ligger\r\nkvar - också det är mycket tydligt uttalat i denna\r\nreservation - är jag övertygad om att vi ska kunna\r\nförändra Sverige i riktning mot att vanliga människor\r\nska kunna leva på sin lön, att trygghetssystemen ska\r\nfinnas kvar och att vi ska skapa ett Sverige med livs-\r\nkraft, livskvalitet och självbestämmande för männi-\r\nskorna.</pre><pre>Anf.  53  LARS LEIJONBORG (fp):\r\nFru talman! Varför blir fler och fler människor\r\nsjuka på jobbet i Göran Perssons Sverige? Det är en\r\nstor och viktig fråga som borde ha debatterats väldigt\r\nmycket i Sverige under det senaste året. Hur ohälso-\r\ntalens utveckling kan hejdas är en ödesfråga för vårt\r\nland. Men genom det mycket speciella 2001 som vi\r\nnu har bakom oss har den typen av frågor inte fått\r\nsärskilt mycket utrymme.\r\nFörst var det ordförandeskapet i EU och sedan var\r\ndet händelserna den 11 september som gjorde att hela\r\ndebattsituationen blev sådan att ett antal viktiga inri-\r\nkespolitiska frågor kom i skymundan. Att regeringen\r\nnu när vi går in i valåret kan glädja sig åt mycket\r\ngoda förtroendesiffror är väl ett resultat av detta. Det\r\nsom verkligen skulle kunna kasta ljus över regering-\r\nens misslyckanden har inte debatterats särskilt myck-\r\net.\r\nJag tycker att den här debatten har varit intressant\r\npå det sättet att det från icke-socialistiskt håll ändå\r\nhar lyfts fram ett antal avgörande framtidsfrågor -\r\nskolan, vården, företagandet, folkhälsan och jäm-\r\nställdheten - och att det har pekats ut konkreta alter-\r\nnativ där en ny politik verkligen skulle kunna nå\r\nandra resultat.\r\nFör att något utveckla frågan varför ohälsan ökar\r\nså kraftigt i Sverige vill jag säga att man vid ett ytligt\r\nbetraktande kan tycka att det är ganska egendomligt.\r\nDet jobbas ju t.ex. mer och mer med ergonomi, och\r\narbetarskyddet blir alltmera utvecklat. Ventilationen i\r\narbetslokalerna blir allt bättre. Det bedrivs ett inten-\r\nsivt fackligt arbete för att skapa bättre villkor i ar-\r\nbetslivet osv. Ändå blir folk sjuka av sina jobb.\r\nDet är naturligtvis så som regeringens utredare\r\nJan Rydh konstaterar att svaret på den frågan måste\r\nsökas på en helt annan nivå. Han lyfter fram att det\r\ndjupast sett är en fråga om makt. Fler och fler männi-\r\nskor upplever det så att det är andra som bestämmer\r\növer dem. Man har inte rätt att bestämma sin egen\r\narbetstid utan det är i allt väsentligt arbetsgivaren som\r\nbestämmer. Valmöjligheterna när det gäller skola och\r\nbarnomsorg är inte alls så stora att många familjer\r\nkänner att de hittar den lösning som verkligen skulle\r\npassa dem. De partier som just nu har makten verkar\r\nnärmast inställda på att inskränka de valmöjligheter\r\nsom faktiskt har kommit de senaste åren.\r\nDå det gäller möjligheterna att köpa hushåll-\r\nstjänster, något som verkligen skulle kunna minska\r\nstressen för många barnfamiljer, har man bestämt att\r\nen sådan bransch över huvud taget inte ska få finnas -\r\ni varje inte vit - i Sverige. Som Riksskatteverket\r\nvisade i går finns det ju en omfattande svart sektor.\r\nMen att acceptera att stressade barnfamiljer i högre\r\ngrad skulle behöva köpa hushållstjänster och göra det\r\nlagligt och skattat, det accepterar man inte, utan vi\r\nhar valt att beskatta den här typen av tjänster så högt\r\natt den branschen i praktiken är obefintlig i Sverige.\r\nDet ena med det andra skapar ett arbetsliv som är\r\nomänskligt och som gör människor sjuka. Det är just\r\nett sådant stort reformområde som en ny regering\r\nmed liberala förtecken måste gripa sig an i höst. Då\r\nhandlar det just om det som stod i fonden på vårt\r\nlandsmöte: Du ska bestämma. Det är utgångspunkten\r\nför oss: Vi kan i högre grad lita på enskilda männi-\r\nskor och enskilda familjer.\r\nBåde Socialdemokraterna och Vänsterpartiet har\r\nhållit partikongresser efter oss, och där har det ju\r\nverkligen inte varit det temat som har dominerat, utan\r\ndär har det ju varit motsatt tankegång - jag var inne\r\npå att man snarast vill inskränka människors valmöj-\r\nligheter. Vi har också hört här i dag hur statsministern\r\nhar gått till offensiv mot de försök som har gjorts i en\r\ndel borgerliga landsting och kommuner att bryta upp\r\nmonopolen. Då var det väldigt befriande på något sätt\r\natt höra hur en kamrat på Stockholms läns-bänken,\r\nnämligen Tommy Waidelich, som är ordförande för\r\nSocialdemokraterna i Stockholms län, underkände\r\nhela detta. Han sade att det där inte är ett resonemang\r\nsom moderna människor känner igen, dvs. att privata\r\nalternativ på något sätt som ett axiom skulle vara\r\nsämre än offentliga alternativ. Det som är viktigt för\r\nmänniskorna här är ju att det är hög kvalitet.\r\nUnder Vänsterparitets kongress intervjuade man\r\nTanja Linderborg, som kommer från Västmanland\r\noch som är uppvuxen i Moskva och har träffat Stalin\r\npå 1950-talet. Tanja Linderborg sade att i Västman-\r\nland har man ett omfattande husläkarsystem där en\r\nmycket stor andel drivs som privata husläkarmottag-\r\nningar, och patienterna är mycket nöjda. Det spelar\r\ningen roll för dem i vilken regi mottagningarna drivs;\r\nhuvudsaken är att de har kvalitet.\r\nSå det finns ju kloka människor också inom Soci-\r\naldemokraterna och Vänsterpartiet som inser att det\r\nhär är en 1900-talsdebatt - jag höll på att säga 1800-\r\ntalsdebatt - om att själva ägandet i de här samman-\r\nhangen skulle vara avgörande. Det helt avgörande är\r\nju kvaliteten, att monopolen bryts upp, att människor\r\nhar valfrihet och att entreprenörer har frihet att starta\r\nnya verksamheter.\r\nDet har också, vilket har påpekats i debatten, en\r\ninverkan på människors hälsa, därför att det visar sig\r\natt de stora offentliga hierarkierna, ofta i landstings-\r\nregi, är mycket dåliga arbetsgivare. Inte minst för att\r\nskapa ett mänskligare arbetsliv för den stora majori-\r\nteten kvinnor som jobbar inom offentlig sektor behö-\r\nver vi en helt annan frihet inom den offentliga sek-\r\ntorn.\r\nFöretagen lämnar Sverige. En sådan här verkligt\r\nstor framtidsfråga vi borde debattera mycket mer än\r\nsom har funnits utrymme för under 2001 är ju: Vad\r\nkommer det sig att Sverige är så sårbart för konjunk-\r\nturnedgångar? Om man rensar bort säsongseffekter så\r\när det faktiskt så att sysselsättningen i Sverige har\r\nsjunkit med 56 000 personer det senaste halvåret. Det\r\nkrävs alltså bara den avmattning vi har sett nu för att\r\nhela sysselsättningstillväxten ska upphöra och knäck-\r\nas, och vi får se motsatt tendens i stället. Det är ju\r\noerhört allvarligt att vi trots ett antal års högkon-\r\njunktur inte har nått under 4 % arbetslöshet.\r\nJag hade en diskussion med statsministern här för\r\nett par månader sedan, och statsministern trodde då\r\nfortfarande att det fanns en möjlighet att regeringen\r\nskulle nå sitt mål att komma under 4 %. Det finns nu\r\ningenting som tyder på att man kommer att nå det\r\nmålet. AMS siffror över den öppna arbetslösheten\r\nligger ju klart över 4 % i själva verket, och vi får väl\r\nse nästa vecka vad SCB säger om saken.\r\nSkolan är naturligtvis en framtidsfråga. När stats-\r\nministern säger att det är dagens förskolebarn som\r\nkommer att göra morgondagens uppfinningar så är\r\nväl inte det alltför djupsinnigt. Det är ju ganska själv-\r\nklart att det är de som är unga i dag som kommer att\r\nvara vuxna i morgon, och vi som då kommer att vara\r\ngamla pensionärer är naturligtvis väldigt beroende av\r\natt de unga har fått så bra start i livet som möjligt.\r\nJag har hört under förmiddagen att det tydligen\r\nhar bekräftats att det är Thomas Östros som ska ta\r\növer efter Ingegerd Wärnersson. Jag tycker att det är\r\nett fattigdomsbevis, måste jag säga. Jag tycker verkli-\r\ngen att statsministern skulle ha tyckt att skolområdet\r\när så viktigt att det behöver ett eget statsråd, inte bara\r\natt departementschefen får sköta det vid sidan om\r\nunder några månader som en slags reservlösning.\r\nThomas Östros har ju dessutom ett stort ansvar för\r\nsituationen i skolan som den ser ut, för han har näm-\r\nligen ansvaret för lärarförsörjningen via lärarutbild-\r\nningen, och den är ju en katastrof. Det är ju en oer-\r\nhörd lärarbrist, och fler och fler obehöriga lärare\r\nanställs i skolan. Det är verkligen inte bra ur kvali-\r\ntetssynpunkt. Om statsministern fortfarande har en\r\nstund kvar tills han ska offentliggöra det nya namnet\r\nså hoppas jag han tänker om och hittar någon social-\r\ndemokrat som även inom den ram som en socialde-\r\nmokrat måste hålla sig till kan förnya skolpolitiken.\r\nDå är det ju så: Statsministern talar mycket om re-\r\nsurser, och Folkpartiet stöder självfallet alla resurser\r\ntill skolan. Det vore orimligt, med de problem som\r\nfinns, att se skolan som ett besparingsobjekt. Men\r\nsom jag klargjorde i min replik visar erfarenheten att\r\nbara pengar inte räcker. Skolan har fått ökade resurser\r\nunder ett antal år nu, och under de åren har resultaten\r\nförsämrats.\r\nStatsministern sade att vi ligger väl till i interna-\r\ntionella undersökningar. Med det är det så att Sverige\r\nligger mycket väl till när det gäller kostnader för\r\nskolan. Där ligger vi nämligen i den absoluta värld-\r\nstoppen. Alla undersökningar jag har sett visar att den\r\nsvenska skolan är dyrast i världen. Men när det gäller\r\nresultat är det ju inte alls så imponerande. Den under-\r\nsökning som Skolverket slog på trumman för här för\r\nnågra veckor sedan visar ju på ganska mediokra re-\r\nsultat. Tre ämnen var undersökta, och om jag inte\r\nminns fel låg vi på nionde, elfte och fjortonde plats,\r\nså där ligger vi i mittfältet. När det gäller arbetsro\r\nligger vi nästan i botten. När det gäller att ge invand-\r\nrarelever en bra undervisning ligger vi också bland de\r\nsämsta, eller i varje fall klart under genomsnittet, i\r\nundersökningen.\r\nSå det finns enormt mycket att göra i skolpoliti-\r\nken, och det är att göra det alldeles för lätt för sig om\r\nman tror att pengar löser alla problem. Nej, arbetarrö-\r\nrelsen måste ta till sig att det nu är dags för en\r\ngrundläggande debatt om själva värderingarna och\r\nprinciperna i skolpolitiken. Behöver vi t.ex. mer av\r\nutvärdering? Behöver vi tydliga krav? När den nya\r\nministern kommer in på skolministerns rum så ligger\r\ndär en bunt med utredningar som på eller mellan\r\nraderna förespråkar att vi ska minska förkunskap-\r\nskraven för att få börja i gymnasiet. Det är en sådan\r\ndär pseudolösning. Jag har tidigare här i dag talat om\r\natt det är så många som inte klarar att komma in på\r\ngymnasiets nationella program. Men att då så att säga\r\nlösa det problemet genom att ta bort förkunskapskra-\r\nven är naturligtvis ingen vettig linje. Man måste göra\r\nsom vi gör, brottas med kvalitetsproblemen i grund-\r\nskolan och ge grundskolan de förutsättningar den\r\nbehöver för att lösa sin uppgift att ge alla barn och\r\nungdomar gedigna kunskaper.\r\nDen här debatten har visat att det finns ett alterna-\r\ntiv till den passivitet som regeringen visar framför allt\r\ni inrikespolitiken. Det finns ett alternativ som utgår\r\nfrån individen och familjerna, som vill ge enskilda\r\nmänniskor och enskilda familjer mycket större möj-\r\nlighet att själva forma sin vardag. Då kommer folk-\r\nhälsan att bli bättre. Då kommer krav att ställas på\r\nskolorna att de också måste bli bättre. Då kommer\r\nvården att få nya förutsättningar. Ett sådant samhälle,\r\nsom jag kallar ett mer liberalt samhälle, kommer att\r\nbli ett mycket mänskligare Sverige som en majoritet\r\nkommer att välja i valet i september\r\n(Applåder)</pre><pre>Anf.  54  LOTTA N HEDSTRÖM (mp) re-\r\nplik:\r\nFru talman! Lars Leijonborg säger att han på\r\npunkt efter punkt vill lägga om skolpolitiken. Jag har\r\nhär några punkter. Grön skolpolitik sätter eleven och\r\npedagogiken i centrum, inte betygen eller lärarna. Jag\r\nvill peka på våra punkter, för jag undrar om Leijon-\r\nborg kan göra gemensam sak med oss gröna för en\r\nbättre skola, förutom att vi ska ha ett fortsatt gemen-\r\nsamt stöd för bra och seriösa friskolor.\r\nHär är några av våra punkter.\r\nVi vill ha mer personal och mer inspirerad perso-\r\nnal, men inte mer betyg.\r\nVi vill ha frihet från mobbning, vilket uppnås bl.a.\r\ngenom att\r\n- det tidigt införs undervisning i konflikthantering i\r\nskolan,\r\n- att arbetsmiljölagen tas på fullt allvar i skolan,\r\n- att varje skola upprättar jämställdhetsplaner för\r\nbåde personal och elever,\r\n- att Skolverkets uppföljning skärps och att man då\r\nsärskilt uppmärksammar det förebyggande arbetet\r\nmot mobbning ute på skolorna och\r\n- att vi får utökade resurser för elevvårdande perso-\r\nnal i skolan. Leijonborg vill gärna undvika talet\r\nom resurser.\r\nVidare är det väsentligt att få en bred politisk upp-\r\nföljning kring följande punkter:\r\n- att timplanerna avskaffas,\r\n- att skolledarna får koncentrera sig på att leda\r\nskolan rent pedagogiskt och\r\n- att vi kan utveckla nya former för fristående sko-\r\nlor som inte är rent vinstdrivande, t.ex. public in-\r\nterest companies.\r\nÄr Folkpartiet med på de reformpunkterna?</pre><pre>Anf.  55  LARS LEIJONBORG (fp) replik:\r\nFru talman! Jag hinner tyvärr inte svara. Låt oss\r\nnu koncentrera oss på att tillsammans stoppa den\r\nattack som är på gång mot friskolorna. Där tycker vi\r\nlikadant. Vi ska nog tillsammans kunna få fram ett\r\nbra riksdagsbeslut.</pre><pre>Anf.  56  LOTTA N HEDSTRÖM (mp) re-\r\nplik:\r\nFru talman! En specifik fråga: Hur är det med ele-\r\nvinflytandet? Det är också ett ord som jag saknar i\r\nalla Lars Leijonborgs tal och hans retorik runt skolan.\r\nVad tycker Lars Leijonborg om elevinflytandet?</pre><pre>Anf.  57  Statsminister GÖRAN PERSSON (s)\r\nreplik:\r\nFru talman! Tänker ni riva upp maxtaxan?</pre><pre>Anf.  58  LARS LEIJONBORG (fp) replik:\r\nFru talman! Statsministern ställer frågan till ett\r\nparti som i årtionden har arbetat för enhetstaxa i\r\nbarnomsorgen och för att barnfamiljer inte ska sitta\r\nfast i marginaleffektsfällor.\r\nVi är kritiska till den utformning som maxtaxere-\r\nformen har fått. Men vi kommer inte att medverka till\r\nökade marginaleffekter för barnfamiljerna och några\r\nnämnvärda ökningar av barnomsorgskostnaderna.</pre><pre>Anf.  59  Statsminister GÖRAN PERSSON (s)\r\nreplik:\r\nFru talman! Tack för svaret. Det var nästan en ga-\r\nranti för att Folkpartiet inte river upp maxtaxan, men\r\nbara nästan. Efter detta principiella svar ser jag det\r\nsom mycket svårt för Lars Leijonborg och Folkpartiet\r\natt rubba den reformen. Jag hälsar det med tillfreds-\r\nställelse. Det är bra för Sveriges barnfamiljer. Vi\r\nkommer att bevaka att det inte sker en positionsför-\r\nändring, det kan jag försäkra Lars Leijonborg.</pre><pre>Anf.  60  LOTTA N HEDSTRÖM (mp):\r\nFru talman, riksdagskolleger och alla ni som tittar\r\npå TV eller lyssnar på radio! Politik handlar mycket\r\nmer om att vilja och att kunna än att vara en allmän\r\nTV-tyckare eller ha trevligt med etablissemanget.\r\nVi närmar oss ett riksdagsval, ett val som jag\r\nhoppas ska handla om livskvalitet och värderingar\r\nmer än plånboksfrågor och konsumtionsfrågor. Vi\r\ngröna lovar inte ökad konsumtion till alla eller tjock-\r\nare plånböcker till alla. Vi lovar inte guld men väl\r\nkamp för gröna skogar och för ett människovärdigt\r\nsamhälle. Vi känner oss emellanåt ganska ensamma\r\nom det.\r\nFrågan som ska ställas i sammanhanget är också\r\nvad som är hållbart för framtiden och vad som är\r\nrealistiskt.\r\nVi miljöpartister får ibland höra att vår politik är\r\norealistisk eller extrem. Det beror självklart på vilken\r\nutgångspunkt man själv har. Många av de visioner vi\r\nhar fört fram under åren är verklighet i dag: miljö-\r\nmärkta varor, idéerna om barnkonsekvensanalyser\r\noch gröna nyckeltal för att balansera sifferrapporter\r\noch bokslut, amalgamsanering, allergibekämpning,\r\nsänkt bokmoms, friår, pappamånad i föräldraförsäk-\r\nringen, hälften kvinnor och hälften män på valsedlar-\r\nna. Allt det har vi slagits för och ofta blivit hånade\r\nför, inte minst på ledarsidor och eller av politiska\r\nmotståndare. Men alltsammans finns nu på plats.\r\nVi har legat i framkant från början. Vi har börjat\r\nmed en grön skatteväxling, en verklig framtidsstrategi\r\nsom sänker skatten på arbete men motverkar miljö-\r\nförstöring. I samarbetet med regeringen har vi också\r\nsett till att fördubbla miljöanslagen. Vi har hopp om\r\natt snart få se en djurskyddsmyndighet.\r\nDäremot har vi inte stoppat EMU-projektet och vi\r\nhar inte kunnat korta arbetstiden, trots att samarbetet\r\nskett med två s.k. arbetarpartier.\r\nFru talman! Det spelar mindre roll om vi folkom-\r\nröstar om EMU i höst eller nästa år. Grundargumen-\r\nten förblir ändå desamma mot detta ekonomiska\r\nhögriskprojekt och denna demokratiska katastrof.\r\nBlott till en liten del handlar det om pengarna i han-\r\nden och i bankomaten. Det är faktiskt helt vilseledan-\r\nde att så totalt fokusera på växlingsmomentet och\r\nvalutan som betalningsmedel som hittills gjorts.\r\nTill en del handlar det om det förmodade ekono-\r\nmiska utfallet för deltagarländerna. Här kan man\r\nkonstatera att bedömningar och gissningar varierar\r\nväldigt mycket. I måndagens Dagens Nyheter står\r\nt.ex. att utläsa att de tre EU-länder inklusive Sverige\r\nsom har stått fria från valutaunionen ekonomiskt\r\nklarat sig alldeles ypperligt, t.o.m. bättre än de andra.\r\nTill den alldeles övervägande delen handlar EMU\r\nom medborgarnas egenmakt. EMU-valet står nämli-\r\ngen mellan det och att ge icke folkvalda byråkrater i\r\nEuropeiska centralbanken i Frankfurt ett finansiellt\r\nenvälde.\r\nKära medborgare: Läs det finstilta! För att utnyttja\r\nfördelarna med valutaunionen till fullo krävs att län-\r\nderna går vidare med en samordning av skattepoliti-\r\nken. Vi hörde att statsministern var uppmärksam på\r\nproblemet. Det är inte fråga om någon allmän harmo-\r\nnisering, utan kommissionens uttalade målsättningar\r\när en kraftig nedskärningspolitik. Kommissionens slår\r\nfast att dagens skattenivåer är för höga och därför\r\nhämmar den ekonomiska effektiviteten, att lägre\r\nmarginalskatter skulle ha positiva effekter på efter-\r\nfrågan på arbetskraft och att länderna nu bör går vida-\r\nre med en samordning av skattepolitiken och arbets-\r\nmarknadspolitiken.\r\nDet är en fördragsfäst ekonomisk linje som där-\r\nmed blir bortlyft från de folkvaldas bord. Inga bud-\r\ngetunderskott ska tolereras, räntan får inte överstiga\r\nett visst värde och offentlig sektors expansion och\r\nutländsk upplåning ska begränsas rejält. Visst kan det\r\nvara bra mål ibland, men bäst vore att kunna råda\r\növer dem själv, utifrån ens folkvalda politiska priori-\r\nteringar.\r\nSom om inte detta är nog kräver EU också kortade\r\nbidragsperioder för att arbetslösa inte ska få \"incita-\r\nment till att inte arbeta\" och även hårdare sanktioner\r\nför dem som vägrar att ta ett anvisat arbete eller att gå\r\npå en kurs. Slutligen vill kommissionen se försäm-\r\nringar i anställningsskyddet och arbetsrätten därför att\r\nEMU kräver att hela Europa ska ha en s.k. flexibel\r\narbetsmarknad.\r\nDet betyder i klartext att många svenskar kommer\r\natt få välja mellan att stanna i Sverige och stämpla\r\neller att flytta dit där jobben behagar finnas. Gislaved,\r\nKatrineholm, Bengtsfors och Visby är bara början på\r\nde företagsutflyttningar som vi tyvärr kommer att se\r\nmånga fler av. Jag förklarar gärna denna koppling för\r\nden så förvånade näringsministern, som häromdagen\r\ninte ville förstå EU:s roll vid Continentals flytt till\r\nPortugal.\r\nJag ställer mig åter frågan: Är detta arbetarvänlig\r\npolitik? Det är i varje fall är det inte grön framkant-\r\nspolitik. Realistisk, grön framkantspolitik vore i stäl-\r\nlet att främja de lokala marknaderna, göra det gynn-\r\nsamt för småföretagare, kooperativ och non-\r\nprofitföretag att återinvestera i sin egen verksamhet.\r\nVi måste bromsa den improduktiva internationella\r\nspekulationen. Dessutom måste vi behålla svensk\r\nekonomisk självständighet, med rörlig växelkurs och\r\nen ränta anpassad efter vår konjunktur, vår ekonomi\r\noch våra svenska behov. Det är helt enkelt svenska\r\nväljare som ska bestämma den ekonomiska politikens\r\ninriktning, inte oavsättliga och anonyma EU-\r\nbyråkrater.\r\nSocialdemokraterna vill som sagt egentligen inte\r\nheller sänka arbetstiden men kamouflerar detta så gott\r\ndet går. Då är Lundgren mer hederlig när han vill att\r\nfolk \"ska jobba mer\". Utbrändhet som en ny folk-\r\nsjukdom har inte riktigt trängt in i den moderata\r\nvärldsbilden ännu.\r\nMen även moderaterna vet att sjukförsäkringen\r\näter upp statskassan, och de kommer säkert att in-\r\nstämma i många av de åtgärder som utredaren Jan\r\nRydh föreslog häromdagen för ökad hälsa i arbetsli-\r\nvet. En del av dem har vi gröna, som de realister och\r\nframkantspolitiker vi är, också föreslagit tidigare.\r\nMen den verkligt stora bristen i utredningen är att\r\nden enskilt viktigaste åtgärden för hälsa i arbetslivet\r\nsaknas: En kortad normalarbetstid för alla som vill.\r\nStressen är verkligen på väg att äta upp vår tid och\r\nvåra liv. Färska studier visar att även barnen är direkt\r\noch indirekt påverkade.\r\nRegeringen och dess utredare har nog inte tagit\r\ndel av hur väl Frankrike har lyckats med sin stegvisa\r\narbetstidsförkortning. 300 000 nya jobb har skapats\r\nför de sju miljoner arbetstagare som hittills berörts.\r\nFyra av fem involverade företag har nyanställt, och\r\n66 % av fransmännen är klart positiva till reformen.\r\nKostnaderna för företagen har knappast heller ökat i\r\njämförelse med genomsnittet i EU.\r\nDet hela har blivit ett tredubbelt plussummespel:\r\n· Arbetarna får rå om mer av sin egen tid, vara\r\nflexibla på årsbasis och bättra på jämställdheten i\r\nhemmet avsevärt.\r\n· Arbetsgivarna får sänkt arbetsgivaravgift i inled-\r\nningsskedet och frysta löner samt den frisk och\r\nnöjd personal.\r\n· Det offentliga får sänkta kostnader för arbetslös-\r\nhet och socialbidrag.\r\nÄndå är sjukkostnaderna inte räknade i denna\r\nhalvårsgamla utvärdering.\r\nMen i väntan på det politiska modet och realismen\r\natt korta vår svenska arbetstid kan åtminstone tolv\r\nkommuner i Sverige i år glädja sig åt en friårsreform\r\nsom skapar andrum för individen, dynamik på ar-\r\nbetsmarknaden och lättar på tempot. Den har Miljö-\r\npartiet stått för. Idén ansågs orealistisk, men hela 98\r\nkommuner ansökte. Det förverkligades tack vare vår\r\nenvetna vägran att släppa framkanten eller att falla till\r\nföga för vad andra påstår vara realism. Med ett starkt\r\ngrönt parti i riksdagen nästa mandatperiod kommer\r\ndetta också att införas på bred front i hela landet.\r\nJust mer tid för barnen och ungdomarna är kärn-\r\npolitik för oss gröna. Ett friår för föräldrarna kan ge\r\nden närhet och den kontakt som vilsna unga så väl\r\nbehöver i dag. Vi föreslår även att lärare - en annan\r\nnyckelgrupp i ungdomarnas värld - ska få ett inbyggt\r\nfriår vart sjunde år i sin tjänstgöring. Då kan de åter-\r\nhämta sig, fortbilda sig eller helt enkelt jobba i någon\r\nannan miljö än i skolans och sedan återvända nytända\r\ntill sin livsviktiga pedagogiska uppgift.\r\nMen vad händer med framtidens samhällsbygge\r\nnär många ungas tilltro till vuxenvärldens system\r\nknäcks?\r\nEfter domarna mot de som häktades i Göteborg i\r\nsomras har tyvärr alltför många samhällsengagerade\r\nunga fått djupa törnar i sin tilltro till det rättsväsende,\r\nden poliskår och det politiska etablissemang som vår\r\ngeneration byggt upp.\r\nHur kunde slutresultatet av Göteborgshändelserna\r\nfå bli hårda straff för unga människor men samtidigt\r\nnedlagda åtal mot samtliga poliser och att poliskåren\r\ntilläts utreda sig själv?\r\nDe skott som avlossades den 14 juni 2001 är ett\r\ntragiskt lågvattensmärke för svensk demokrati och för\r\nrättssamhället. Fredliga demonstranter har okänsligt\r\nblandats ihop med våldsverkare. Grundlagsfästa opi-\r\nnionsyttringar hålls inte isär från vandalers provoka-\r\ntioner. Säkerheten i det polisiära handlaget uteblev.\r\nJag är rädd att det behövs mycket mer än utred-\r\nningar för att återupprätta något så grundläggande\r\nviktigt för ett samhälle som de ungas förtroende för\r\ndemokratin och rättsväsendet. Det behövs självrann-\r\nsakan på högsta nivå.\r\nApropå rättssäkerhet kan jag inte låta bli att på-\r\nminna om ett övertramp som inte får upprepas. Tre\r\nsvenska medborgare fick sina Al-Barakaat-konton\r\ngodtyckligt avstängda i höstas utan rättslig prövning.\r\nSådant får inte ske!\r\nNågot annat som engagerar många unga männi-\r\nskor, förutom demokrati, är miljön. Ingen har talat\r\nom den hittills. Medan vuxenvärlden och kanske\r\npolitikerna slocknar framför lördagskvällens Bingo-\r\nlotto och hoppas att det nog blir bra med miljön och\r\nklimatet fortsätter många unga faktiskt att kämpa.\r\nMaria Julkanen från Greenpeace är en av dem.\r\nJag vet att många unga känner genuin upprördhet\r\nför att ingen fullvuxen torsk längre går att hitta i Ös-\r\ntersjön eller i västerhavet. Eller att dioxinförgiftad\r\nfisk ska kunna säljas till svenska konsumenter men\r\ninte exporteras. Eller att partikelnivån i luften nu åter\r\nnår sådana värden att dödsfall inträffar i europeiska\r\nstorstäder inklusive i Stockholm.\r\nUnga människor vågar hävda att frihandelsmyten\r\noch den globala orättvisan går hand i hand med\r\nplundring av miljön. Den globaliseringskritiska rörel-\r\nsen inser realismen med Tobinskatt, skuldavskrivning\r\noch globalt miljöansvar. De, liksom vi, förbereder sig\r\nför kraftfulla manifestationer i samband med den\r\nmiljölöftenas prövosten, FN:s stora världsmiljömöte i\r\nJohannesburg som hålls i augusti i år och kallas\r\nRio +10.\r\nEn annan värld är möjlig, ropar ATTAC. Låt mig\r\nbara tillägga att den också är både nödvändig och\r\nrealistisk.\r\nKära fru Talman! Låt mig avrunda mitt anförande\r\nmed att sammanfatta vad som för oss gröna är realism\r\noch inte:\r\nEMU:s föreställning om en stor flexibel arbets-\r\nmarknad är inte realistisk, utan en flyttlasspolitik med\r\ninbyggda konjunkturkrascher i Europas utkantslän-\r\nder.\r\nRiktigt realism är den sociala ekonomi i Europa\r\nsom får komplettera offentlig och privat sektor. Där\r\ntillåts människor hjälpa varandra och där kan nya\r\nföretagsformer spira i en lokalt baserad ekonomi, som\r\ni sin tur skapar en klok och rättvis världshandel.\r\nAtt få folk att jobba mer och längre upp i åldrarna\r\när inte realism, och inte humant, utan ett kontrapro-\r\nduktivt slavdriveri.\r\nUtökas däremot friårsreformen och vi hittar for-\r\nmer för att sänka normalarbetstiden, kanske enligt 3-\r\n3-modellen, alltså tre dagar jobb, tre dagar ledigt; då\r\nlättar trycket för alla och då skapas bara vinnare.\r\nAtt tro att unga människor får förtroende för de-\r\nmokratin bara genom mer ordning och betyg i skolan,\r\nsamtidigt som rättssäkerhetens grunder urholkas, är\r\ninte realism. Tvärtom hotar det återväxten av fredliga\r\nparlamentariker i den unga generationen.\r\nMen sänker vi rösträttsåldern och valbarhetsåldern\r\ntill 16 år och satsar på verkligt elevinflytande i våra\r\nskolor - då blir det hopp för demokratin även efter\r\ndet att vi i den här salen har vissnat och börjat mata\r\nänder i stadens parker.\r\nMed bl.a. de här frågorna, fru talman, går Miljö-\r\npartiet de gröna till val.\r\nI ryggen känner jag den mjuka virvelströmmen\r\nfrån en fräsch, grön rörelse som växer i land efter\r\nland.</pre><pre>Anf.  61  Statsminister GÖRAN PERSSON (s)\r\nreplik:\r\nFru talman! Jag delar inte alls Lotta Nilsson Hed-\r\nströms uppfattning - det är självklart. Men det var ett\r\nelegant anförande, och jag hälsar Lotta Nilsson Hed-\r\nström välkommen i debatten.\r\nJag har en fråga om skolpolitiken. Vi öppnar för\r\nnya former och vi öppnar för friskolor. Det gäller\r\nockså i andra delar av offentlig sektor. Det ska finnas\r\nalternativ. Men vi är rädda för vinstintresset och för\r\nvinsten som drivkraft. Hur ser Miljöpartiet principi-\r\nellt på detta?</pre><pre>Anf.  62  LOTTA  N HED-\r\nSTRÖM (mp) replik:\r\nFru talman! Det var en utmärkt fråga, och en väl-\r\ndigt viktig fråga i en ideologisk valrörelse, som jag\r\nhoppas att vi får.\r\nVi har en tredelad syn. Som jag försökte säga till\r\nGudrun Schyman ser vi att det finns tre arenor som\r\nska komplettera varandra och samverka med varand-\r\nra.\r\nDet är en skattefinansierad offentlig sektor. Den\r\nska vara stark och tydlig. Den ska ge en grund för alla\r\noch den ska vara solidarisk.\r\nVi ska också ha en privat sektor som tillåts vara\r\nvinstdrivande. Den kan också spela på vård- och\r\nskolområdena, men inom de lagar och regler som vi\r\nfolkvalda ställer upp.\r\nDessutom ser vi gröna gärna att det finns en del\r\nav samhället som inte är reglerad och inte vinstdri-\r\nvande. Den ska man stödja och ge utrymme. Här\r\nfinns t.ex. former inom skola och barnomsorg som\r\nkan få vara lite som de vill. Där fyller man behov\r\nutanför det som är skattefinansierat. Den här delen\r\nmåste inte heller - och det är viktigt - vara vinstdri-\r\nvande, utan man använder helt enkelt de ekonomiska\r\nmedel som man har för att återinvestera.\r\nJag vet att detta tänkande har börjat ta form hos\r\nSocialdemokraterna. Vi kan gott gå tillsammans en\r\nbit på den vägen. Detta är en öppning och ett befruk-\r\ntande för en brytning av den stereotypa höger-väns-\r\nter-skalan.</pre><pre>Överläggningen var härmed avslutad.</pre><pre>2 §  Avsägelse</pre><pre>Andre vice talmannen  meddelade att Maggi Mi-\r\nkaelsson (v) anhållit om entledigande från uppdraget\r\nsom ledamot av riksdagen fr.o.m. den 1 februari\r\n2002.</pre><pre>Kammaren biföll denna ansökan.</pre><pre>3 §  Meddelande om voteringstider</pre><pre>Andre vice talmannen meddelade att ett medde-\r\nlande om voteringstider för januari och februari delats\r\nut till kammarens ledamöter.</pre><pre>4 §  Anmälan om inkomna faktapromemorior\r\nom förslag från Europeiska kommissionen,\r\nm.m.</pre><pre>Andre vice talmannen anmälde att följande fak-\r\ntapromemoria om förslag från Europeiska kommis-\r\nsionen inkommit och överlämnats till utskott:\r\n2001/02:FPM38 Gemenskapens statistiska program\r\n2003-2007 KOM (2001) 683 till finansutskottet</pre><pre>5 §  Hänvisning av ärende till utskott</pre><pre>Föredrogs och hänvisades\r\nProposition\r\n2001/02:63 till socialutskottet</pre><pre>6 §  Förnyad bordläggning</pre><pre>Föredrogs men bordlades åter\r\nKonstitutionsutskottets betänkanden 2001/02:KU7,\r\nKU9 och KU10\r\nLagutskottets betänkande 2001/02:LU6\r\nUtrikesutskottets betänkande 2001/02:UU5\r\nAjournering</pre><pre>Kammaren beslutade kl. 12.25 på förslag av andre\r\nvice talmannen att ajournera förhandlingarna till\r\nkl. 17.30.\r\nÅterupptagna förhandlingar</pre><pre>Förhandlingarna återupptogs kl. 17.30.</pre><pre>7 §  Anmälan om interpellationer</pre><pre>Anmäldes att följande interpellationer framställts</pre><pre>den 16 januari</pre><pre>2001/02:172 av Gunnel Wallin (c) till försvarsminis-\r\nter Björn von Sydow\r\nSotningsmonopolet\r\n2001/02:173 av Sten Tolgfors (m) till statsrådet Inge-\r\ngerd Wärnersson\r\nForskningsbaserade åtgärdsprogram mot mobbning\r\n2001/02:174 av Lena Ek (c) till finansminister Bosse\r\nRingholm\r\nPensionssparares rätt att flytta sitt kapital</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 22 januari.</pre><pre>8 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 16 januari</pre><pre>2001/02:523 av Rosita Runegrund (kd) till statsmi-\r\nnister Göran Persson\r\nMyndigheters styrelser\r\n2001/02:524 av Rolf Gunnarsson (m) till utbild-\r\nningsminister Thomas Östros\r\nMöjligheter att läsa upp betyg\r\n2001/02:525 av Karin Jeppsson (s) till statsrådet\r\nBritta Lejon\r\nUnga skuldsatta</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 22 januari.</pre><pre>9 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 16 januari</pre><pre>2001/02:403 av Jan-Evert Rådhström (m) till nä-\r\nringsminister Björn Rosengren\r\nKonkurrenssnedvridning\r\n2001/02:459 av Rolf Gunnarsson (m) till justitiemi-\r\nnister Thomas Bodström\r\nPolisen och vårdmyndigheten\r\n2001/02:475 av Maud Ekendahl (m) till socialmini-\r\nster Lars Engqvist\r\nHögkostnadsskydd för erektionsmedel\r\n2001/02:479 av Rolf Gunnarsson (m) till näringsmi-\r\nnister Björn Rosengren\r\nProblem med tågtrafiken\r\n2001/02:480 av Marietta de Pourbaix-Lundin (m) till\r\njustitieminister Thomas Bodström\r\nAnsvaret för åtgärder beträffande strandade fartyg\r\noch vrak\r\n2001/02:482 av Helena Bargholtz (fp) till statsmi-\r\nnister Göran Persson\r\nPåvens möjligheter att förhindra spridning av hiv\r\n2001/02:483 av Elver Jonsson (fp) till näringsminis-\r\nter Björn Rosengren\r\nInsjöfartens framtida förutsättningar\r\n2001/02:485 av Tuve Skånberg (kd) till utrikesmi-\r\nnister Anna Lindh\r\nSkövling av arkeologiska fynd på Tempelplatsen i\r\nJerusalem\r\n2001/02:481 av Rolf Olsson (v) till socialminister\r\nLars Engqvist\r\nLäkemedelsbiverkningar\r\n2001/02:487 av Sonja Fransson (s) till statsrådet\r\nIngela Thalén\r\nSynskadades rätt till skriftspråk\r\n2001/02:488 av Rolf Gunnarsson (m) till försvarsmi-\r\nnister Björn von Sydow\r\nFlytten av Swedint\r\n2001/02:489 av Rolf Gunnarsson (m) till näringsmi-\r\nnister Björn Rosengren\r\nPosten AB:s försäljning av frimärken\r\n2001/02:490 av Kenneth Johansson (c) till finansmi-\r\nnister Bosse Ringholm\r\nSkatten på skidliftsverksamhet\r\n2001/02:491 av Ulla-Britt Hagström (kd) till miljö-\r\nminister Kjell Larsson\r\nVindkraftverk och flygsäkerhet\r\n2001/02:492 av Jan-Evert Rådhström (m) till för-\r\nsvarsminister Björn von Sydow\r\nFörsäljning av försvarsmateriel\r\n2001/02:494 av Berit Adolfsson (m) till statsrådet\r\nMona Sahlin\r\nPostservice i glesbygd\r\n2001/02:495 av Viviann Gerdin (c) till statsminister\r\nGöran Persson\r\nKonventet om Europas framtid\r\n2001/02:500 av Inga Berggren (m) till jordbruksmi-\r\nnister Margareta Winberg\r\nUtvärdering av pengarna till livsmedelskunskap\r\n2001/02:501 av Åke Carnerö (kd) till näringsminister\r\nBjörn Rosengren\r\nSäkrare ledningsgator\r\n2001/02:502 av Per-Samuel Nisser (m) till närings-\r\nminister Björn Rosengren\r\nVänersjöfarten\r\n2001/02:503 av Göran Lindblad (m) till statsrådet\r\nJan O Karlsson\r\nAvvisning av flyktingar\r\n2001/02:505 av Maria Larsson (kd) till statsrådet\r\nIngegerd Wärnersson\r\nUppföljning av maxtaxan\r\n2001/02:506 av Sofia Jonsson (c) till statsrådet Mona\r\nSahlin\r\nPostservice i glesbygd\r\n2001/02:507 av Johan Pehrson (fp) till statsrådet Jan\r\nO Karlsson\r\nAvvisningar\r\n2001/02:508 av Göran Lindblad (m) till statsrådet\r\nJan O Karlsson\r\nAvvisning av irakiska kurder\r\n2001/02:509 av Sten Tolgfors (m) till utrikesminister\r\nAnna Lindh\r\nYttrandefrihet och pressfrihet i Zimbabwe\r\n2001/02:510 av Sten Tolgfors (m) till utrikesminister\r\nAnna Lindh\r\nUtvecklingen i Zimbabwe\r\n2001/02:511 av Yvonne Ångström (fp) till näringsmi-\r\nnister Björn Rosengren\r\nFöretagsklimatet i Västerbotten\r\n2001/02:515 av Jonas Ringqvist (v) till jordbruksmi-\r\nnister Margareta Winberg\r\nÖvergödningen</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 22 januari.</pre><pre>10 §  Kammaren åtskildes kl. 17.31.</pre><pre>\r\nFörhandlingarna leddes\r\nav talmannen från sammanträdets början t.o.m. 1 §\r\nanf. 42 (delvis),\r\nav andre vice talmannen därefter till ajourneringen\r\nkl. 12.25 och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}