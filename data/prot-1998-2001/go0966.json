{"dokumentstatus":{"dokument":{"hangar_id":"2348486","dok_id":"GO0966","rm":"2000/01","beteckning":"66","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"66","slutnummer":"0","datum":"2001-02-14 00:00:00","systemdatum":"2005-10-27 12:17:12","publicerad":"2001-02-14 00:00:00","titel":"Riksdagens snabbprotokoll 2000/01:66 Onsdagen den 14 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{C1DDFFA1-11B6-44EA-A729-37014956982F}","dokument_url_text":"http://data.riksdagen.se/dokument/GO0966/text","dokument_url_html":"http://data.riksdagen.se/dokument/GO0966","dokumentstatus_url_xml":"http://data.riksdagen.se/dokumentstatus/GO0966","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2000/01:66</div>\r\n<div class=\"sidhuvud_datum\">Onsdagen den 14 februari</div>\r\n<div class=\"sidhuvud_klockslag\">Kl. 9.00 - 10.33</div>\r\n<hr class=\"sidhuvud_linje\">\r\n<pre>13.00 - 13.11</pre><pre>Det justerade protokollet beräknas utkomma om 3 veckor</pre><pre>-----------------------------------------------------------------------</pre><pre>1 §  Justering av protokoll</pre><pre>Justerades protokollet för den 8 februari.\r\n2 §  Hänvisning av ärenden till utskott</pre><pre>Föredrogs och hänvisades\r\nRedogörelse\r\n2000/01:RB1 till finansutskottet</pre><pre>Motioner\r\n2000/01:U6-U8 till utrikesutskottet\r\n2000/01:L7 till lagutskottet</pre><pre>3 §  Hållbara Sverige</pre><pre>Föredrogs\r\nmiljö- och jordbruksutskottets betänkande\r\n2000/01:MJU10\r\nHållbara Sverige (skr. 2000/01:38).</pre><pre>Anf.  1  LARS LINDBLAD (m):\r\nFru talman! Skrivelsen Hållbara Sverige som vi\r\nska debattera i dag är en redogörelse från regeringen\r\nom ett antal projekt för en ekologiskt hållbar utveck-\r\nling, eller snarare en beskrivning av verkligheten så\r\nsom regeringen ser den. Denna beskrivning skiljer sig\r\ninte mycket från den årliga redogörelse som görs i\r\nbudgetpropositionen. Frågan är om inte skrivelsen\r\nsnarare har bidragit till en sämre miljö än till en bätt-\r\nre. Sakligt sett bidrar den inte till något nytt, men\r\ndäremot har den påverkat miljön negativt genom den\r\nonödiga pappersförbrukningen och all energiförbruk-\r\nning som har krävts för att skriva, trycka, kopiera,\r\nmejla m.m.\r\nVi moderater har sju reservationer som vi har lagt\r\nfram för att vi inte instämmer i riksdagsmajoritetens\r\nbeskrivning av miljöarbetet. Vi står bakom alla dessa\r\nreservationer, men jag väljer att yrka bifall till endast\r\nreservationen 2 under punkt 4.\r\nAllemansrätten har vi debatterat ett antal gånger i\r\ndenna kammare. Det finns i dag inget parti som vill\r\natt allemansrätten ska försvinna. Dock finns det ett\r\npar partier, däribland vi moderater, som kräver att\r\nallemansrätten inte får missbrukas. Det är ett faktum\r\natt det finns individer i Sverige i dag som dragit ut\r\nallemansrätten lite väl långt. De använder andras\r\nmark eller vatten till att bedriva kommersiell verk-\r\nsamhet. Det är verksamheter som ofta går ut över\r\nmiljö och natur. Människor känner inte samma ansvar\r\nför sådant de själva inte äger. Genom att sätta ägande-\r\nrätten ur spel på detta vis bedrivs det rovdrift på natu-\r\nren på en del platser. Det mest märkliga är att majo-\r\nriteten i riksdagen totalt ignorerar problemet. Att\r\nSocialdemokraterna aldrig har ansett att äganderätten\r\när en speciellt viktig princip har vi förstått. Det har vi\r\nsett många exempel på. Men att man inte uppmärk-\r\nsammar de negativa konsekvenser detta har för mil-\r\njön är konstigt. Likaså förvånar det mig att Folkparti-\r\net inte delar vår åsikt i denna fråga. Äganderätten\r\nborde vara en central del i Folkpartiets politik, men\r\ndet vekar inte så när det väl kommer till kritan. Var-\r\nför är det så att vi inte kan ha en gemensam uppfatt-\r\nning i utskottet om att allemansrätten inte ska miss-\r\nbrukas? Vi pekar dessutom på verktyget som kan\r\nåtgärda problemet. Regeringen kan använda sig av\r\n12 kap. 6 § i miljöbalken. Det skulle innebär att\r\nmarkägaren ska underrättas och samtycka till att\r\nverksamheten bedrivs på dennes mark. Det är en liten\r\nförändring som skulle kunna få bort de värsta miss-\r\nbruken.\r\nFru talman! Även kärnkraftsavvecklingen är ett\r\nämne som har debatterats mycket. Men det förtjänar\r\ndenna fråga. Som skåning drabbas jag själv av detta.\r\nFör oss i Skåne är detta en mycket viktig fråga, vilket\r\nden också borde vara för hela landet. Att nedlägg-\r\nningen av Barsebäck har fått stor negativ ekonomisk\r\npåverkan och har påverkat energiförsörjningen nega-\r\ntivt i form av bl.a. effektbrist står väl utom allt tvivel.\r\nMen riksdagsmajoriteten försöker att förklara sitt\r\nbeslut med att det är bra för miljön.\r\nDe flesta skåningar vet att det inte är så. Det räck-\r\ner att ställa sig i Malmö och blicka över Öresund en\r\nkall vinterdag. Det är då de danska smutsiga kolkraft-\r\nverken kör som värst. När vinden ligger på märks\r\nstoftet som flyger med vindarna på våra markiser och\r\nbiltak. De ökade utsläppen motsvarar dessutom\r\n10 000 extra ton koldioxid per dygn i utsläpp. Att\r\nkalla stängningen av Barsebäck en miljöåtgärd är inte\r\nrimligt och ärligt.\r\nVi har krävt en miljökonsekvensanalys av stäng-\r\nningen av Barsebäck 1 sedan beslutet att stänga 1:an,\r\nframför allt som kunskapsunderlag inför en eventuell\r\nstängning av Barsebäck 2. Detta har majoriteten nob-\r\nbat hela tiden. Troligen är man rädd för resultatet. Är\r\nvi de enda som har reagerat för detta? Är det endast\r\nen gnällig opposition som obstruerar för att man har\r\nförlorat i sakfrågan? Svaret är entydigt nej till de\r\nfrågorna. Kommissionen, genom miljökommissionä-\r\nren Margot Wallström, har nyligen skickat en formell\r\nunderrättelse till regeringen. I denna påpekar Wall-\r\nström tydligt att det faktum att en miljökonsekvens-\r\nbeskrivning inte utförts tydligt strider mot EG-\r\ndirektiv. När vi gick med i EU band vi oss vid att\r\nfölja europeisk lagstiftning. Har då den svenska rege-\r\nringen begått ett lagbrott genom att inte följa de di-\r\nrektiv som tydligt beskriver en nedläggning av ett\r\nkärnkraftverk? Det återstår att se. Min tolkning är att\r\ndetta är ett solklart brott mot ett tydligt EG-direktiv.\r\nDet tråkiga i sammanhanget är att vi har påpekat detta\r\nganska länge men inte fått något gehör för det.\r\nFru talman! Den gröna skatteväxlingen är en god\r\npedagogik. Att man ska höja skatter på dem som\r\nförstör och sänka för dem som bidrar, dvs. skatt på\r\narbete, låter utmärkt. Det finns dock minst två pro-\r\nblem med detta. Det ena är att riksdagsmajoriteten\r\ntycker att det är mycket bättre att höja skatter än att\r\nsänka dem. Den gröna skatteväxlingen har blivit en\r\ngrå skattehöjning.\r\nDet grundläggande problemet är att trots den goda\r\npedagogiken har dessa två skatter i grunden inget\r\nmed varandra att göra. Det är en cynisk politik som\r\nser företagen som ett skattekollektiv. Först och främst\r\när det i många fall inte samma företag som får en\r\nhöjning på miljösidan och en sänkning på skatt på\r\narbete. När man konstruerar en grön skatteväxling har\r\nman bara statens ekonomi i fokus, inte företagens\r\nekonomi eller miljön. Inte heller tar man hänsyn till\r\nden internationella konkurrenssituationen för enskilda\r\nföretag. Jag tror dock att vi behöver båda dessa kom-\r\nponenter som växlingen går ut på, dvs. ekonomiska\r\nstyrmedel för att hantera miljöproblem från företag\r\noch betydligt lägre kostnader på arbete. Men att\r\nsammankoppla dem är ett misstag.\r\nDet behövs i stället helt nya grepp i genomföran-\r\ndet av miljöpolitiken. Om målsättningen med miljö-\r\npolitiken är att vi ska uppnå en långsiktigt hållbar\r\nlivsmiljö där den biologiska mångfalden värnas är det\r\ndags att ompröva för hur gränsvärden och renings-\r\nkrav sätts. På vissa områden skulle det vara lämpligt\r\natt utgå från de nivåer som människa och omgivande\r\nmiljö långsiktigt tål. En sådan modell skulle innebära\r\nen ambitionshöjning i miljöarbetet som i sin tur stäl-\r\nler krav på mer kostnadseffektiva miljöverktyg.\r\nEtt sådant verktyg är handel med överlåtelsebara\r\nutsläppsrätter, som på ett dynamiskt sätt använder sig\r\nav marknadsekonomins möjligheter samtidigt som\r\nmiljöns bästa är i fokus.\r\nErfarenheter från bl.a. USA visar att system med\r\nhandel med överlåtelsebara utsläppsrätter är mycket\r\neffektiva i miljöarbetet. Minskningen av utsläppsrät-\r\nterna måste ske långsiktigt, och målsättningen att\r\nsänka den totala utsläppsmängden måste vara väl\r\nkänd där de planerade minskningarna är offentliga så\r\natt aktörerna på marknaden har tillgång till korrekt\r\ninformation. Dynamiken i systemet är att de till-\r\nsynsmyndigheter som ska finnas får kontroll över de\r\ntotala utsläppen samtidigt som spelreglerna är tydliga\r\nför de aktörer som sinsemellan på en fri marknad får\r\nköpa och sälja utsläppsrätter.\r\nDen höga kostnadseffektiviteten kommer sig av\r\natt reningsinsatserna automatiskt styrs dit det är billi-\r\ngast att rena. Varje aktör ställs inför beslutet att mins-\r\nka sina utsläpp genom ytterligare rening eller att köpa\r\nrätten på marknaden till det pris marknaden fastställer\r\nberoende på utbud och efterfrågan. För att systemet\r\ninte ska vara hämmande på tillkomsten av nya företag\r\nkan man reservera en viss procent av de totala ut-\r\nsläppsmängderna till nyetableringar. Det är ett ganska\r\nkomplicerat system, men det är ett sätt att på mark-\r\nnadsekonomins vis hantera miljön så att de företag\r\nsom finns på marknaden kan förstå spelreglerna.\r\nDet är troligt att det för många typer av utsläpp är\r\nlämpligt att utforma s.k. bubblor på EU-nivå - ut-\r\nsläppsrätter kan också kallas miljöbubblor - och för\r\nandra kanske på global eller nationell nivå. Det är\r\nviktigt att utnyttja de möjligheter systemet med ut-\r\nsläppsrätter ger såväl inom Sverige som inom EU.\r\nLämpliga områden att börja med på EU-nivå skulle\r\nkunna vara växthusgaser, där man redan har börjat,\r\noch försurande utsläpp, som man däremot inte har\r\nbörjat med. På global nivå skulle systemet med fördel\r\nkunna användas för att minska utsläppen av koldiox-\r\nid. På svensk nivå eller inom Östersjösamarbetet\r\nskulle man kunna använda systemet för att på ett\r\nkostnadseffektivt sätt begränsa utsläppen av närsalter\r\ntill Östersjön.\r\nDet är dags att regeringen tar tag i frågan om ut-\r\nsläppsrätter och konkretiserar de tankegångar som\r\nfinns. Detta får inte endast handla om koldioxid utan\r\nborde i större utsträckning handla om även svaveldi-\r\noxid, kväveoxider, fosfor, m.m. Regeringen borde ta\r\nett initiativ i EU för att driva igenom genomförandet\r\nav systemet för att nå ett rättvist och effektivt system\r\näven på dessa områden.\r\nRiksrevisionsverket, RRV, har i en rapport kritise-\r\nrat de lokala investeringsprogrammen och de former\r\nför vilka stödet tilldelas kommuner. RRV konstaterar\r\natt det finns åtskilliga brister, när det gäller både\r\nhittills uppnådda resultat och det sätt på vilket bidra-\r\ngen har administrerats.\r\nI rapporten menar RRV bl.a. att de förväntade\r\nmiljöeffekterna många gånger har överskattats, att\r\nkommunerna tycks söka bidrag mest för att möjlig-\r\nheten finns snarare än för att lösa lokala mil-\r\njöproblem, att programmen inte varit anpassade för\r\nnytänkande och innovationer och att projektens be-\r\nräknade sysselsättningseffekter har överstigit det\r\nverkliga utfallet. Vidare konstaterar man att någon\r\nbedömning av om bidragen kan tänkas ha konkur-\r\nrenssnedvridande effekter inte har gjorts och att detta\r\nriskerar att störa den marknadsdrivna miljöanpass-\r\nningen samt att Miljödepartementet kommer att be-\r\nhöva avsätta ytterligare resurser för att kunna hantera\r\nprogrammen i framtiden.\r\nVi befarade att de lokala investeringsprogrammen\r\nskulle innebära ökad byråkrati, snedvriden konkur-\r\nrens, dyra felinvesteringar och allmänt slöseri med\r\nskattemedel. Rapporten från RRV visar att våra far-\r\nhågor kring de lokala investeringsprogrammen till\r\nstor del har besannats. Vi anser att stödet till lokala\r\ninvesteringsprogram ska avskaffas och att inga mer\r\nbidrag ska beviljas då ansöknings- och uppföljnings-\r\nrutiner gällande både miljöeffekter och sysselsättning\r\nhar grundläggande brister.\r\nDet finns skillnader i miljöpolitiken, fru talman.\r\nJag har försökt lyfta fram några av de stridsfrågor\r\nsom finns mellan partierna. Man måste tro att samtli-\r\nga partier har miljöns bästa i fokus när man filar på\r\nsin miljöpolitik, men vi har olika lösningar på de\r\nproblem som finns.\r\nModeraternas miljöpolitik bygger i grunden på att\r\nman inte kan isolera miljöpolitiken från andra områ-\r\nden. Man kan inte påstå att miljöpolitiken står över all\r\nannan politik. Man måste ta hänsyn till ekonomi och\r\npåverkan på vår välfärd. Politiken måste vara en\r\nspelplan där alla dessa komponenter fungerar till-\r\nsammans. Till detta krävs en god vetenskaplig grund.\r\nVi kan inte tycka en massa. Vi har en skyldighet att ta\r\nreda på så mycket fakta som möjligt. Ibland tycks\r\npolitiker vara rädda för att genomföra analyser som\r\nkan gå emot deras politik. Det är synd. Vi måste ha så\r\nbra underlag som det går för att fatta rätt beslut.</pre><pre>Anf.  2  ESTER LINDSTEDT-STAAF (kd):\r\nFru talman! Det gläder mig att miljöministern är\r\nhär och lyssnar på oss. Jag tycker att det är väldigt\r\ntrevligt.\r\nSedan ett par år lämnar regeringen en årlig redo-\r\ngörelse för arbetet med en ekologiskt hållbar utveck-\r\nling. Det är en intressant läsning, och det ger den som\r\nvill veta god kunskap om vad miljöpolitik för närva-\r\nrande går ut på. Vi kristdemokrater delar dock inte\r\nsynen på det riktiga eller kloka i vissa åtgärder.\r\nDe riktigt svåra miljöfrågorna har i dag global ka-\r\nraktär, men mycket kan göras på nationell nivå. Det\r\ngäller framför allt energiförsörjningen. Jag var med\r\npå ett seminarium för en vecka sedan, och där förvå-\r\nnade sig föreläsarna över att vi i Sverige använder el\r\ntill uppvärmning. Det gör man annars inte i Europa,\r\neftersom man har så dålig effektivitet i elutvinningen.\r\nVi fick också veta att hälften av vårt nuvarande elbe-\r\nhov kan täckas genom att man konsekvent producerar\r\nkraftvärme i stället för bara värme. Det fick vi också\r\nhöra för 20 år sedan inför folkomröstningen om kärn-\r\nkraften. Men vi har inte satt kraftvärmen i system.\r\nKraftvärme innebär att el produceras samtidigt med\r\nvärme. Kraftvärmen står för en mycket liten andel av\r\nden svenska elproduktionen.\r\nI detta läge avvecklas Barsebäck 1, och Sverige\r\nslår svenskt rekord i elanvändning ett kallt vinter-\r\ndygn. Marginalimporten av el till Sverige kommer för\r\nnärvarande från f.d. Östtyskland. I övrigt importerar\r\nvi kolkraftsel också från Danmark, Tyskland och\r\nPolen.\r\nAlla är vi nu mycket medvetna om faran med ut-\r\nsläppen av växthusgaser. För 20 år sedan var det\r\nhuvudsakligen de försurande utsläppen vi resonerade\r\nom. Ett scenario då visade att vår elanvändning inte\r\nbehövde öka trots bibehållen välfärd. Samtidigt fanns\r\nvetskapen om att en kärnkraftsolycka skulle få ofatt-\r\nbart stora följder för människor och djur. För Krist-\r\ndemokraterna var det självklart att säga nej till kärn-\r\nkraften. Kunskapen om det nästan ofattbara hotet av\r\nväxthusgaserna har kommit senare. Alla beslut röran-\r\nde energi måste i våra dagar konsekvensanalyseras\r\näven med tanke på utsläpp av växthusgaser.\r\nVi kristdemokrater vänder oss emot att Barse-\r\nbäck 1 stängdes utan sådan konsekvensanalys. Vi\r\nkräver att en sådan analys görs och att denna analys\r\nska få ligga till grund för en liknande analys inför den\r\nplanerade stängningen av Barsebäck 2.\r\nFru talman! Jag ber att få yrka bifall till reserva-\r\ntion 10.\r\nJag står också bakom de övriga reservationer där\r\nvi finns med.\r\nI reservation 18 kritiserar vi regeringens s.k. in-\r\nvesteringsprogram, bl.a. för att förväntade miljöef-\r\nfekter överskattats. Det seminarium jag tidigare talat\r\nom här i dag gav ett exempel på detta. Exemplet var\r\ndet s.k. Navestadsprojektet. Navestad är ett nytt bo-\r\nstadsområde i Norrköping. 160 miljoner kronor ur\r\nlokala investeringsprogrammet anslogs för värme-\r\nisolering av ett bostadsområde för att spara energi.\r\nDet låter ju förnuftigt. Fjärrvärmen kommer från ett\r\nkraftvärmeverk, som alltså producerar el samtidigt\r\nmed värme. Kraftvärme förutsätter ett kylsystem för\r\natt ha full effekt. Fjärrvärmesystemet utgör i det här\r\nfallet kylsystemet. Isolering av fjärrvärmesystemet\r\nminskar kylningen i systemet och minskar direkt\r\neffektiviteten i elproduktionen. Nu kom inte detta\r\nprojekt till stånd, utan det stupade av andra skäl.\r\nKristdemokraterna vill i stället satsa på det lokala\r\nAgenda 21-arbetet. Det behöver fart och lite livslust,\r\noch det kan vi medverka till på riksplanet. Det enga-\r\ngerar folk lokalt och utgör en nödvändig grund för\r\nmedvetandet om miljö och livsstil och möjliggör\r\nförändringar. Det är oroande att en tredjedel av kom-\r\nmunerna inte har ett aktivt arbete med Agenda 21.\r\nLikaså är det många mindre företag som bedriver\r\nett aktivt miljöarbete som inte kommer till synes i\r\növersikterna över miljöarbetet i företagen. Regering-\r\nen menar, att antalet miljöcertifierade företag ger en\r\ngrov men för ändamålet tillräcklig uppskattning av\r\nföretagens miljöarbete. Miljöledningssystem kostar\r\ntid och pengar, varför det utgör hinder för registre-\r\nring. Företagarnas Riksorganisation arbetade för ett år\r\nsedan med ett enklare men strukturerat miljörevi-\r\nsionssystem på grund av de höga kostnaderna för ett\r\nlitet företag att satsa på ISO- eller EMAS-system.\r\nVerksamheten i mindre företag borde räknas med\r\ni de gröna nyckeltalen för miljöarbetet i svenska fö-\r\nretag. Nu räknas bara ISO- och EMAS-registrerade\r\nföretag och inte alls det aktiva miljöarbete som pågår\r\ni många mindre företag. Det medför att nyckeltalen\r\ninte säger så mycket om det totala miljöarbetet. Enligt\r\nvår mening är det angeläget att små och medelstora\r\nföretag arbetar med miljöledningssystem och att fö-\r\nretag kan göra det frivilligt utan certifiering.\r\nVi kristdemokrater har också framhållit den hand-\r\nfallenhet många kommuner känner när det gäller\r\nfrågan om sanering av förorenade markområden. I\r\nskrivelsen uppger regeringen att den statliga verk-\r\nsamheten har inriktats på att klarlägga omfattningen\r\nav konsekvenserna av föroreningarna samt att ta fram\r\nmetoder för undersökningar och efterbehandlingsåt-\r\ngärder. Länsstyrelserna har kartlagt landets sane-\r\nringsbehov. En utredning har gjorts. Beredning pågår\r\ni Regeringskansliet.\r\nUtskottets majoritet bemöter vår motion om\r\nmarksanering med att staten satsar stora ekonomiska\r\nresurser på sanering av förorenade områden, under-\r\nförstått att åtgärderna därmed flyter på som tänkt.\r\nMen de flesta kommuner har ingen erfarenhet av hur\r\nett saneringsarbete ska organiseras i praktiken. Kun-\r\nskap saknas om vart man vänder sig, vilka krav som\r\nska ställas och vem som kan utföra saneringen. Det\r\nfinns kommuner som funderat i tre år på sådant.\r\nUtskottet utgår från att Naturvårdsverkets förslag\r\nbereds utan onödigt dröjsmål. Vi kristdemokrater vill\r\natt beredningen påskyndas.\r\nEn annan fråga där kristdemokraterna försökt på-\r\nskynda åtgärderna är oljeutsläppen i Östersjön. Enligt\r\nskrivelsen förefaller tiden äntligen vara inne för åt-\r\ngärder. I skrivelsen sägs att en proposition är att för-\r\nvänta våren 2001, dvs. nu. Men den kan inte återfin-\r\nnas i förteckningen från Statsrådsberedningen över\r\npropositioner avsedda att lämnas efter den 24 januari\r\n2001 under återstoden av riksmötet. Hur blir det?\r\nFru talman! Jag frågar regeringssidan: När kom-\r\nmer propositionen om oljeutsläpp?</pre><pre>Anf.  3  ESKIL ERLANDSSON (c):\r\nFru talman! Människans påverkan på jordens kli-\r\nmat kommer att få mycket stora negativa konsekven-\r\nser för både nu levande och kommande generationer.\r\nVi kan vara säkra på att kostnaderna av olika slag till\r\nföljd av väder- och klimatrelaterade skador kommer\r\natt vara stora. I ljuset av detta är det naturligtvis\r\nmycket angeläget att Sverige har en offensiv och\r\nverkningsfull klimatstrategi - en strategi som gör att\r\nvi med trovärdighet kan driva på EU och det övriga\r\nvärldssamfundet för tuffare krav och överenskom-\r\nmelser om minskade utsläpp av växthusgaser.\r\nTyvärr måste jag och många andra som är oroade\r\növer klimatförändringarna konstatera att regeringen\r\ntydligen inte klarar av att presentera den utlovade\r\nklimatpropositionen - en proposition som skulle\r\nkunna beskriva den offensiva klimatstrategi Sverige\r\nbehöver inför pågående och kommande internatio-\r\nnella klimatförhandlingar.\r\nSamtidigt som klimatpropositionen lyser med sin\r\nfrånvaro vill regeringen tillsammans med Miljöpartiet\r\noch Vänsterpartiet till synes emellertid slå undan\r\nbenen för de alternativa och miljövänliga biobränsle-\r\nna genom att belägga dem med skatt. Hur går det\r\nihop med den uttalade ambition som står att läsa i nu\r\nföreliggande skrivelse om att minska utsläppen av\r\nväxthusgaser? I skrivelsen redogör regeringen för sin\r\nframtida skatteväxlingsstrategi. På s. 23 står följande\r\natt läsa: \"Enligt strategin skall omställningen bidra till\r\nen effektivare energianvändning, gynna användning-\r\nen av biobränslen\". Hur kan det vara att gynna\r\nbiobränslen att samtidigt belägga dem med skatt? Jag\r\nbara frågar.\r\nRegeringens agerande skapar stor oklarhet och\r\nförsvårar möjligheterna att skapa ett grönare energi-\r\noch transportsystem i vårt land och i många andra\r\nländer.\r\nFör att ge möjlighet för en utfasning av de fossila\r\nbränslena avvisar Centerpartiet regeringens, Vänster-\r\npartiets och Miljöpartiets ambitioner att skattebelägga\r\nbiobränslen.\r\nFru talman! Handel med utsläppsrättigheter kan\r\nvara ett effektivt instrument att minska utsläppen av\r\nväxthusgaser. Möjligheten att minska utsläppen ge-\r\nnom att använda marknadsmekanismerna bör utnytt-\r\njas, enligt vår mening. Ett system för handel med\r\nutsläppsrättigheter bör införas helst på EU-nivå, men\r\ni väntan på detta i Sverige eller i den nordiska mil-\r\njöunion som Centerpartiet förespråkar. Det är viktigt\r\natt handelssystemet utformas så att teknikutveckling\r\nstimuleras och inte bromsas.\r\nFru talman! Regeringen efterlyser en helhetssyn\r\npå miljöpolitiken, men stannar vid ett efterlysande.\r\nDet nödvändiga funktionstänkandet saknas helt hos\r\nregeringen, vilket gör en helhetssyn omöjlig. Det som\r\nbör vara en av de viktigaste utgångspunkterna glöms\r\nhelt bort. Att tänka i funktioner är nödvändigt. Det är\r\ninte produkten i sig som man ska efterfråga, utan det\r\när funktionen som produkten tillhandahåller som vi\r\nska och bör efterfråga. Funktionstänkandet gör att nya\r\noch vad som i dag ses som okonventionella lösningar\r\nkommer att utvecklas.\r\nDet land, det samhälle eller det företag som tar till\r\nsig funktionstänkandet och funktionssynsättet kom-\r\nmer att ha en mycket stor fördel framför andra länder,\r\nsamhällen och företag när utvecklingen visar att da-\r\ngens produkttänkande i längden är felaktigt.\r\nFunktionstänkandet innebär en omställning från\r\ninvanda mönster - en omställning som dock är nöd-\r\nvändig, då hushållen står för nära hälften av de mil-\r\njöskadliga utsläppen i Sverige. En omställning av\r\ninvanda mönster gör forskning kring funktioner och\r\nfunktionstänkande nödvändig. Att bryta invanda\r\nmönster fordrar att människor mevetandegörs om hur\r\nalternativen ser ut. Människor bör vara delaktiga i\r\nprocessen för att mönstren ska kunna brytas. Vi måste\r\nändra vår livsstil mot ett ökat funktionstänkande.\r\nInformationen och utbildningen kring funktioner\r\när därför av största vikt. I dagsläget saknas en sådan\r\nstrategi för att öka funktionstänkandet. Jag och Cen-\r\nterpartiet ser det som en brist. Det är rimligt att en\r\nsådan strategi framarbetas. Jag förstår ärligt talat inte\r\nutskottets rädsla inför ett tillkännagivande till rege-\r\nringen om en sådan strategi, men möjligen är det\r\nnågon här som kan förklara för mig vari denna rädsla\r\nbestår.\r\nFru talman! De allra flesta inser att internationellt\r\nsamarbete är en viktig förutsättning för att nå ett\r\nekologiskt uthålligt samhälle. Centerpartiet bejakar\r\ndärför, i motsats till vissa andra partier i denna kam-\r\nmare, EU-samarbetet. Just på miljöområdet kan EU\r\nuträtta en del - kanske t.o.m. en hel del. Det är synd\r\natt inte alla i denna kammare insett detta. Sverige och\r\nde andra nordiska länderna ligger långt framme på\r\nmiljöområdet. Det är därför naturligt att dessa länder\r\ndriver på i EU kring dessa frågor. Ett sätt att göra\r\ndetta är att nyttja möjligheten till flexibel integration\r\ninom EU och kanske bilda en nordisk miljöunion.\r\nI dagsläget, när den flexibla integrationen om-\r\nnämns, handlar det till största delen om ekonomisk\r\npolitik, men vi vill att den kommer till användning\r\näven på miljöområdet. Jag är övertygad om att de\r\nnordiska länderna, som ligger långt framme på miljö-\r\nområdet, genom att bilda en nordisk miljöunion\r\nskulle kunna driva på utvecklingen inom hela EU\r\nytterligare.\r\nFru talman! Nära kopplad till det internationella\r\nsamarbetet är bristen på strategi för svensk miljöex-\r\nport. Marknaden för renodlad miljöteknik beräknas i\r\ndag till 4 000 miljarder kronor. 2010 förväntas den\r\nuppgå till 6 000 miljarder kronor. Tillväxttakten  är\r\nsåledes hög, och nyttan för miljön är stor.\r\nSverige är i dag, trots stort kunnande och potenti-\r\nal, nettoimportör av renodlad miljöteknik. Enligt mitt\r\nförmenande är detta anmärkningsvärt i ett land där\r\nkundkrav och lagstiftningskrav länge drivit utveck-\r\nlingen framåt.\r\nDet är lätt att konstatera att det i Sverige satsas för\r\nlite på miljöexport. Centerpartiet anser det därför\r\nnödvändigt att man tillgodoser de krav som framförts\r\noch presenterats i den s.k. Miljöexportutredningen.\r\nEn sådan satsning skulle kunna vara bra för miljön.\r\nSamtidigt skapar den arbetstillfällen i vårt land. San-\r\nnolikt är detta bättre i båda hänseenden än effekterna\r\nav de s.k. lokala investeringsprogrammen, som det nu\r\nsatsas så stora pengar på.\r\nDet är, fru talman, tydligt att regeringen inte kla-\r\nrar av att driva en sammanhållen och verkningsfull\r\nmiljöpolitik som inbegriper alla samhällssektorer. I\r\nden mån miljön får utrymme i regeringens politik är\r\ndet som en isolerad företeelse. Så får det naturligtvis\r\ninte vara. Miljöfrågorna finns och måste göras levan-\r\nde i alla samhällssektorer.\r\nFru talman! Jag står naturligtvis bakom samtliga\r\nreservationer som bär mitt namn men nöjer mig för\r\ntids vinnande med att yrka bifall till nr 10 och nr 13.</pre><pre>Anf.  4  HARALD NORDLUND (fp):\r\nFru talman! Är det onödigt med den här typen av\r\nredovisningar, som sägs i en motion från moderater-\r\nna? Nej, det är inte onödigt, men visst kunde redovis-\r\nningen hellre innehålla mer av utvärdering. Och det\r\nkommer vi att få. Innan dess fyller en sådan här skri-\r\nvelse en viktig funktion. Det här säger jag mot bak-\r\ngrund av att vi socialliberaler finner anledning att\r\npeka på några frågor där vi tycker att mer måste gö-\r\nras.\r\nNär det gäller de, enligt oss socialliberaler, två\r\nstörsta utmaningarna, den biologiska mångfalden och\r\nklimatsituationen borde vi ju vara eniga, men så är\r\ndet tyvärr inte. I debatten här i kammaren på senaste\r\ntiden och i dag är det tydligt. Från högerhåll har vi\r\nhört ifrågasättande av huruvida vårt beteende påver-\r\nkar klimatsituationen, och från regerings- och stöd-\r\npartihåll är ansträngningarna för små när det gäller\r\nbevarandet av biologisk mångfald i fråga om t.ex.\r\navsättningar av naturområden och om skydd av arter.\r\nAtt avbryta utarmningen av naturen, speciellt den\r\nbiologiska mångfalden, är den mest akuta utmaning\r\nsom miljöpolitiken står inför. Alltfler arter hotas i dag\r\nav utrotning. Den svenska floran och faunan blir\r\nständigt fattigare. Möjligheten till naturupplevelser\r\nför kommande generationer minskar. Naturvården\r\nhandlar ju inte minst om att skydda och bevara natur-\r\nvärden och mångfalden i naturen åt framtida genera-\r\ntioner.\r\nAtt öka möjligheterna till naturupplevelser är en\r\ncentral uppgift för miljöpolitiken. Fler områden måste\r\nges kvalificerat skydd som naturreservat eller på\r\nannat sätt skyddas. Inrättandet av fler nationalparker\r\noch natur- och kulturreservat är en viktig åtgärd för\r\natt skydda exklusiva natur- och kulturlandskap. An-\r\ntalet Natura 2000-områden måste utökas, så att vi\r\nkommer i kapp Syd- och Mellaneuropa. Särskild\r\ntonvikt ska läggas vid säkerställande av rekreations-\r\nmarker i och kring tätorter. Naturhänsynen måste här\r\nvara högre än i vanlig produktionsskog, och det ska\r\nnaturligtvis medföra rätt till intrångsersättning för\r\nmarkägarna. De orörda älvarna och andra känsliga\r\nvattendrag måste bevaras. De har enastående skön-\r\nhets- och upplevelsevärden och utgör viktiga ekosys-\r\ntem för många hotade djurarter. Och för att bevara\r\nkusternas och skärgårdarnas karaktär måste vi inrätta\r\nkustreservat. Kustreservatens karaktär måste bevaras\r\nför både naturens och kulturens skull. Ett nationellt\r\nbevarandeprogram för kust och skärgård måste därför\r\nupprättas medan det ännu finns oförstörda kustområ-\r\nden.\r\nVi socialliberaler värnar också om söt- och salt-\r\nvattenorganismernas biologiska mångfald. Öppet\r\nvatten, undervattensmiljöer och havsbottnar måste\r\nges skydd också i form av rent marina reservat. Ut-\r\nsläppen kring Östersjön kräver gemensamma lös-\r\nningar på framför allt bionivå men även på nationell\r\nnivå. Bästa miljöinsatsen för att stärka regionen kring\r\nÖstersjön är att arbeta för att våra grannländer blir\r\nmedlemmar av EU. Dessutom krävs en del punktin-\r\nsatser, bl.a. ökade resurser för att minska oljeutsläp-\r\npen i Östersjön. Här finns en rad överenskommelser.\r\nProblemet är efterlevnaden av överenskommelserna.\r\nVi måste kanske börja diskutera att Sverige bör verka\r\nför en lag om miljölots på alla fartyg som trafikerar\r\nÖstersjön.\r\nUtökad internationell handel med långa och ener-\r\ngikrävande transporter skapar påfrestningar på den\r\nglobala miljön. En socialliberal miljöpolitik vill där-\r\nför kombinera frihandel med miljöanpassat trans-\r\nportarbete. Det kräver att alla transportslag, även i\r\ninternationell trafik, måste betala sina miljökostnader.\r\nOch för det krävs internationella överenskommelser\r\nom skatt och avgifter på miljöförstörande utsläpp,\r\nutsläpp från långväga vägtransporter, flyg och sjöfart.\r\nI Europa är EU ett unikt verktyg för att skapa ge-\r\nmensamma miljöregler. EU ska kunna fatta beslut om\r\ngemensamma regler och miljöavgifter. Sådana beslut\r\nmenar vi ska kunna fattas med kvalificerad majoritet,\r\ntill skillnad från vad regeringen tycker. Vi vill också\r\ninföra en europeisk miniminivå för koldioxidskatt.\r\nTrots att Sverige säger sig förespråka en sådan är\r\nSverige i verkligheten en av de värsta bromsklossarna\r\nmot en sådan utveckling. Förebilden för EU bör vara\r\nEMU-samarbetet. Unionen måste skapa en gemensam\r\nhandel med utsläppsrätter för växthusgaser. En euro-\r\npeisk koldioxidavgift är i sig inte nog för att klara\r\nutmaningen med att stoppa växthusgaserna. Sverige\r\nbör i avvaktan på ett EU-system införa sådan handel\r\nmed utsläppsrätter på nationell nivå så snart som\r\nmöjligt.\r\nUttunningen av ozonskiktet är ett globalt problem,\r\noch gemensamma och internationella lösningar är av\r\nstor central betydelse. Hotet mot ozonskiktet ligger\r\nfrämst i fortsatt eller ökande produktion och använd-\r\nning av ozonnedbrytande ämnen i andra länder. Med\r\ntanke på att det i dag finns fullgoda tekniska alterna-\r\ntiv när det gäller de allra flesta användningar av\r\nozonnedbrytande ämnen ska Sverige driva på av-\r\nvecklingen. I Sverige handlar det i dag till stor del om\r\natt se till att de ämnen som i dag finns i omlopp tas\r\nom hand via avfallshantering.\r\nVi vill att EU inför en miniminivå för svavelbe-\r\nskattningen. EU bör också införa gemensamma regler\r\nför att minska utsläppen av kväve. Äganderätter och\r\nekonomiska styrmedel är exempel på effektiva meto-\r\nder för att använda marknadskrafterna i miljöpoliti-\r\nken. Miljöavgifterna kompletterar generella utsläpps-\r\ngränser och innebär att den som släpper ut förore-\r\nningar eller utnyttjar en naturresurs får betala för sig.\r\nEtt annat styrmedel är att skapa äganderätter genom\r\natt fastställa ett tak för utsläpp och sedan auktionera\r\nut utsläppsrätter under detta tak. Miljöavgifter och\r\nutsläppshandel innebär att alla förorenare motiveras\r\natt minska utsläppen och att teknikutvecklingen sti-\r\nmuleras i miljövänlig riktning.\r\nFru talman! Så vill jag säga några ord om av-\r\nfallspolitiken. Det avfall som uppstår ska vi i första\r\nhand återanvända. I andra hand ska materialet åter-\r\nvinnas, och i tredje hand ska energi utvinnas ur av-\r\nfallet. Om det inte är möjligt ska deponering använ-\r\ndas. Grundprincipen ska vara att avfall ska tas om\r\nhand så nära källan som möjligt. Vi har nu en ut-\r\nveckling där sopförbränningen ökar i omfattning, en\r\nhantering som inte är miljövänlig. Det är viktigt att vi\r\nfår en skatt på sopförbränning för att stoppa denna\r\nutveckling, som är miljöovänlig.\r\nÄganderätten är viktig för oss socialliberaler, till\r\nskillnad från vad Moderaternas representant nyss\r\nsade. Men att i miljöbalken reglera den typen av frå-\r\ngor är ändå fel väg att gå. Det är inte på det sättet vi\r\nska reglera de frågorna. Äganderätten är viktig för\r\noss.\r\nFru talman! Avslutningsvis vill jag yrka bifall till\r\nreservationerna 3, 11 och 17. Jag yrkar också bifall\r\ntill reservation 7.</pre><pre>Anf.  5  LARS LINDBLAD (m) replik:\r\nFru talman! Harald Nordlund har nu kritiserat mig\r\nför tredje gången i kammaren för ett uttalande jag\r\ngjort just här i kammaren om växthuseffekten. Jag\r\nförsökte vid det tillfället tala om att man skulle ha en\r\nvetenskaplig hållning och säga att man inte bombsä-\r\nkert kan veta att växthuseffekten verkligen äger rum,\r\näven om det är mycket troligt. Vi har nyligen i Folk-\r\npartiets egen tidning fått läsa att Harald Nordlund inte\r\nhar partiets förtroende i vissa viktiga frågor. Min\r\nfråga till Harald Nordlund är: Har Harald Nordlund i\r\ndet här fallet sitt parti med sig i denna något oveten-\r\nskapliga hållning till växthusfrågan?\r\nHarald Nordlund har vid upprepade tillfällen sagt\r\natt man aldrig får ifrågasätta växthuseffekten. Detta\r\natt ifrågasätta och ständigt ompröva är väl grunden\r\nför en god kunskapsbas. Det finns trots allt veten-\r\nskapsmän som hävdar andra förklaringsmodeller, och\r\ndet är väl viktigt att lyssna på dem, ta upp dem i de-\r\nbatten, erkänna dem och ge dem de medel de behöver\r\nså att vi inte låser oss vid en förklaringsmodell. Det\r\nhar vi gjort förr, och det är sällan bra när man poli-\r\ntiskt bestämmer sig för vad som är den riktiga ut-\r\nvecklingen.\r\nJag tror att de flesta här i kammaren är överens\r\nom att växthuseffekten som förklaringsmodell är en\r\nmycket trolig modell. Men att på det här ovetenskap-\r\nliga sättet säga att man absolut inte får ifrågasätta\r\ndenna förklaringsmodell är inte bra.</pre><pre>Anf.  6  HARALD NORDLUND (fp) replik:\r\nFru talman! Jag tror att detsamma gäller beträf-\r\nfande växthuseffekten som när vi diskuterar avfalls-\r\nfrågorna: Vi måste från politiskt håll vara oerhört\r\ntydliga om vart vi vill att vi ska gå. Självklart ska vi\r\nifrågasätta när det finns anledning att ifrågasätta, men\r\nforskare och experter är i dag eniga om att vårt sätt att\r\nleva är en av orsakerna till det som vi beskriver som\r\nett klimatproblem i dag. Då måste vi vara tydliga.\r\nDet är likadant med avfallsfrågorna. När modera-\r\nter ute i Sveriges kommuner allt oftare börjar tala om\r\natt vi ska öka sopförbränningen gör man mycket stor\r\nskada genom att så tvivel om i vilken riktning vi ska\r\ngå.</pre><pre>Anf.  7  LARS LINDBLAD (m) replik:\r\nFru talman! I förra veckan deltog jag i ett växt-\r\nhusseminarium på Handelshögskolan som arrangera-\r\ndes av bl.a. Naturvårdsverket. Den syn som Harald\r\nNordlund har delades t.ex. inte av Bert Bolin, som är\r\nen av våra främsta experter i det här sammanhanget.\r\nHan hade en betydligt mer resonerande hållning till\r\nväxthusfrågan än vad jag tycker att Harald Nordlund\r\nhar.\r\nNär det gäller sopförbränningen kan jag bara kon-\r\nstatera att det faktum att sopförbränningen ökar delvis\r\nkan vara en effekt av den deponiskatt som vi införde i\r\nfjor och som Harald Nordlunds parti Folkpartiet min-\r\nsann stödde. Vi varnade redan i den debatten för att\r\ndetta kunde ske, att denna deponiskatt kunde leda till\r\nen ökad sopförbränning. Men det tyckte inte Harald\r\nNordlund var ett intressant argument vid det tillfället.\r\nJag kan bara konstatera det, fru talman.</pre><pre>Anf.  8  HARALD NORDLUND (fp) replik:\r\nFru talman! Lars Lindblad minns fel. Därför ska\r\njag berätta för Lars hur det förhåller sig.\r\nVi sade att det är oerhört viktigt om vi inför en\r\nskatt på deponering att vi också gör det på sopför-\r\nbränning. Vi har vid ett flertal tillfällen sagt, och gör\r\ndet nu också, att det är viktigt att vi inför en skatt\r\näven på sopförbränning. Annars får vi just den effekt\r\nsom Lars Lindblad talar om, nämligen att man ökar\r\nsopförbränningen. Därför är det viktigt att vi får skatt\r\näven på sopförbränning.</pre><pre>Anf.  9  ALF ERIKSSON (s):\r\nFru talman! En hållbar utveckling skapas inte en-\r\nbart på Miljödepartementet i Sverige. För att nå målet\r\nom en hållbar utveckling fordras en delaktighet från\r\nalla departement, myndigheter och samhällssektorer,\r\nfrån näringslivet och, inte minst, från alla oss indivi-\r\nder.\r\nDet är dessutom så att en hållbar utveckling i da-\r\ngens globaliserade värld förutsätter internationella\r\nlösningar. Vi kan inte själva skapa en hållbar utveck-\r\nling eftersom mycket av våra återstående mil-\r\njöproblem härrör från den globala marknaden.\r\nMan kan nog med fog påstå att ingen fråga kräver\r\nett så stort nätverk och så stor mängd delaktiga som\r\njust frågan om att skapa en hållbar utveckling. Rege-\r\nringens årliga skrivelse till riksdagen är därför en\r\nviktig länk i det fortsatta arbetet med att skapa ett\r\nhållbart samhälle. I årets skrivelse får vi också en\r\nredogörelse över flera departements handläggning av\r\nfrågorna.\r\nVi använder i Sverige en strategi med flera pelare\r\nför att uppnå denna så viktiga utveckling. Vi har\r\nantagit 15 miljökvalitetsmål. Dessa håller nu på att\r\nbrytas ned till delmål i Regeringskansliet, efter be-\r\nredning i Miljömålskommittén och en stor remissrun-\r\nda. Målen och strategierna för att uppnå dem är väl-\r\ndigt viktiga för alla. Det skulle vara väldigt svårt att\r\nvara delaktig i en process om man inte visste vad\r\nmålet var.\r\nEn proposition om mål och strategier på kemika-\r\nlieområdet är nyligen lämnad till riksdagen, och i höst\r\nväntas en proposition om klimatfrågorna.\r\nEtt annat instrument är miljöbalken, som med la-\r\ngen som verktyg ska användas för att uppnå våra mål.\r\nEtt annat verktyg är det internationella arbetet, där\r\nEU spelar en mycket viktig roll. En del vill framställa\r\nEU som ett hinder för att nå framgång på miljöområ-\r\ndet, men inget kan vara mera fel. I det globala sam-\r\nmanhanget spelar vår miljöpåverkan en liten roll, men\r\ngenom EU kan vi spela en stor roll för att förbättra\r\nden framtida miljön på ett mycket större område som\r\ndefinitivt har en stor betydelse för vår framtida miljö.\r\nFru talman! I detta betänkande behandlas också\r\n37 motionsyrkanden. Många av dessa har vi behand-\r\nlat tidigare här i kammaren. Vi har till betänkandet 19\r\nreservationer som visar en mycket stor spretighet i\r\nuppfattningarna på den borgerliga kanten.\r\nI en reservation föreslår Centerpartiet ett nytt an-\r\ngreppssätt, som de kallar funktionstänkande. Det\r\nskulle gå ut på att konsumenten inte skulle efterfråga\r\nprodukter utan funktioner. Jag tycker att det är svårt\r\natt utläsa vad som egentligen avses. Inte heller kan\r\nman utläsa vilka konsekvenser ett sådant angreppssätt\r\nskulle medföra.\r\nVi är nu mitt upp i en process med mål och medel\r\ni miljöpolitiken. Likaså gäller det kontrollen av verk-\r\nsamheter och produkter. Att nu börja med ett nytt\r\nangreppssätt på så lösa grunder tror jag enbart skulle\r\nställa till med förvirring och inte underlätta för oss att\r\nnå våra miljömål. Det skulle inte minst leda till stora\r\nförändringar på det juridiska området och sannolikt\r\nkräva en helt ny lagstiftning. Hur skulle tillstånd\r\nkunna bedömas på en funktion som kyla eller ogräs-\r\nfria åkrar? Det går inte att gå vidare på detta spår utan\r\natt det förtydligas mycket mer. Därför yrkar jag av-\r\nslag på den reservationen.\r\nI reservation 2 har vi en gammal bekant som vi\r\nbehandlade i riksdagen senast för några månader\r\nsedan. Det gäller allemansrätten. Allemansrätten är en\r\nsedvanerätt som inte finns i någon lagstiftning. Det\r\nskulle vara omöjligt att i en lag utforma en allemans-\r\nrätt som skulle vara tillämpbar i hela vårt avlånga\r\nland med de olika förutsättningar som finns. När det\r\ngäller skyddet mot slitage som kan hota en hållbar\r\nutveckling finns möjligheten i miljöbalken för myn-\r\ndigheter, exempelvis länsstyrelsen, att införa en an-\r\nmälningsplikt i miljökänsliga områden. Med detta\r\ninstrument kan man värna miljön.\r\nTrots detta har Moderaterna, Kristdemokraterna\r\noch Centerpartiet sedan miljöbalken tillkom ställt\r\nkrav på att avtal ska tecknas med markägaren för\r\nutnyttjande av allemansrätten. I er reservation talar ni\r\nom avtal vid visst utnyttjande. Jag, och säkert många\r\nandra som vill vistas ute i vår natur, vill gärna veta\r\nvad \"visst utnyttjande\" innebär. Vilka ska enligt er\r\nuppfattning träffa avtal? Är det bärplockarna eller\r\nidrottsklubbarna som anordnar poängpromenader som\r\nska teckna avtal med markägaren?\r\nEn annan fråga, som ni inte heller berör, är vad\r\nsom ska avtalas. Är det ekonomisk ersättning som\r\nmarkägaren ska ha eller vad är det som måste bindas i\r\navtal för att vi vanliga personer ska få vistas i natu-\r\nren?\r\nFru talman! Utskottsmajoriteten, med socialde-\r\nmokrater, vänsterpartister, miljöpartister och folkpar-\r\ntister, har en klar uppfattning att vi inte ska äventyra\r\nvår allemansrätt genom att nu föra in lagstiftningsåt-\r\ngärder, utan vi yrkar avslag på reservation 2.\r\nSamma partier som i reservation 2 har också en\r\nreservation om att avveckla de lokala investerings-\r\nprogrammen. Egentligen skulle jag kunna använda en\r\nannan centermotion som motiv för att avslå den här\r\nreservationen. I en annan motion skriver ni att det\r\nhandlar om en politik för ett decentraliserat miljöar-\r\nbete. Ni skriver i motionen att det inte ska vara så\r\nmycket ovanifrånperspektiv utan att det är nödvändigt\r\natt alla delar av samhället engageras i arbetet med att\r\nuppnå en hållbar utveckling. Det är precis detta som\r\nde lokala investeringsprogrammen handlar om; att ta\r\ntill vara lokala kunskaper och initiativ och skapa en\r\ndelaktighet i miljöpolitiken.\r\nNi angriper också programmen för att de lokala\r\nprojekten enbart utförs för att det finns statliga medel\r\natt få. De beräkningar som kommunerna har gjort\r\nvisar att hittills beviljade knappt 5 miljarder kronor\r\ngivit investeringar på 21,5 miljarder kronor. Jag tror\r\natt statens pengar har samma värde som kommuner-\r\nnas och andra aktörers, och jag tror inte att de satsar\r\növer 15 miljarder kronor för att få 5 miljarder kronor\r\nfrån staten utan att det är motiverat. Dessutom beräk-\r\nnas de här medlen medföra en minskning av energi-\r\nförbrukningen med 2,1 terrawattimmar per år. Fossila\r\nbränslen motsvarande 2,3 terrawattimmar per år er-\r\nsätts med förnyelsebara energislag. Koldioxidut-\r\nsläppen minskar med 2,8 % av de totala svenska\r\nutsläppen.\r\nDet finns flera positiva effekter som framgår av\r\nskrivelsen, och det visar att vi kan komma långt med\r\nlokalt engagemang. Jag kan ta ett exempel från min\r\negen hemkommun. Kommunstyrelsens ordförande är\r\nmoderat. Där genomförs ett projekt med spillvärme\r\nfrån en massafabrik, ett projekt för 100 miljoner kro-\r\nnor där 18 % kommer från de här medlen. Det råder\r\nfullständig politisk enighet om hur viktigt och bra det\r\nhär projektet är för att utnyttja spillvärme och ersätta\r\nel, olja och gas.\r\nFru talman! Moderaterna påstår i reservation 6 att\r\nutsläppen av växthusgaser ökat och att södra Sverige\r\nhotas av akut effektbrist på grund av avvecklingen av\r\nen reaktor i Barsebäck. Nu är den moderata retoriken\r\ninte enbart överdriven. Den är helt enkelt felaktig. Vi\r\nhar fortfarande en nettoexport av elkraft från Sverige\r\npå årsbasis. Det finns så mycket elkraft att effekten på\r\nvåra övriga kärnkraftverk minskades förra hösten. Jag\r\ntror t.o.m. att det var något som stängdes av. Det var\r\nför att efterfrågan var så liten och priset så lågt. Enligt\r\ndet moderata resonemanget skulle även den här ned-\r\ndragningen orsaka ökade utsläpp av växthusgaser.\r\nDet är naturligtvis orimligt.\r\nDet svenska energiomställningsprogrammet från\r\n1997 ligger fast. Uppföljningar görs och avställning-\r\nen av nästa reaktor kommer att ske när villkoren i\r\nenergiuppgörelsen är uppfyllda. De lokala investe-\r\nringsprogrammen har också en betydelse för detta,\r\nsom jag tidigare har nämnt. Det borde Eskil Erlands-\r\nson notera.\r\nFru talman! Det finns många fler reservationer i\r\nbetänkandet, och som jag antydde tidigare avspeglar\r\nde ingen större enighet på den borgerliga sidan. Mo-\r\nderaterna tycker inte om grön skatteväxling, men det\r\ngör Folkpartiet. Moderaterna, Centern och Kristde-\r\nmokraterna vill avveckla de lokala investeringsprog-\r\nrammen, men det vill inte Harald Nordlund i Folk-\r\npartiet. Han tycker att de är så bra att de ska utvecklas\r\ntill ett klimatprogram. På energiområdet är det samma\r\nsak. Moderaterna vill inte satsa på vind och\r\nbiobränslebaserad kraftproduktion, men det tycker\r\nCenterpartiet är bra. Det är stora, viktiga miljöområ-\r\nden där uppfattningarna går starkt isär, och jag kan\r\ninte finna några spår av en gemensam borgerlig mil-\r\njöpolitik.\r\nFru talman! Jag yrkar bifall till hemställan i ut-\r\nskottets betänkande och avslag på samtliga reserva-\r\ntioner.</pre><pre>Anf.  10  LARS LINDBLAD (m) replik:\r\nHerr talman! Vi moderater har efterlyst en miljö-\r\nkonsekvensanalys av stängningen av reaktorn Barse-\r\nbäck 1, något som regeringsmajoriteten ständigt ne-\r\nkat. Nu har EU-kommissionen riktat tydlig kritik mot\r\nregeringen för att Sverige inte har följt EG-direktiv på\r\nden här punkten. Extra lustigt är ju att det är just\r\nMargot Wallström som står bakom kritiken. Jag vill\r\nfråga Alf Eriksson om man nu, efter den här skarpa\r\nkritiken, kan förvänta sig att regeringen tar tag i den\r\nvälbehövliga konsekvensanalysen rörande stängning-\r\nen av Barsebäck 1.</pre><pre>Anf.  11  ALF ERIKSSON (s) replik:\r\nHerr talman! Som jag nämnde sker det en konti-\r\nnuerlig uppföljning av utvecklingen på energiomår-\r\ndet. Naturligtvis är den också kopplad till miljösidan.\r\nDet behövs inga extra miljökonsekvensanalyser ut-\r\növer dem som redan utförs. Som jag nämnde pågår ett\r\narbete, bl.a. genom de lokala investeringsprogram-\r\nmen, för att åstadkomma en energiproduktion på ett\r\nhållbart sätt. Det är mycket bättre att gå den vägen än\r\natt fortsätta med en kärnkraftsproduktion, när vi vet\r\natt vi har ett avfall som vi måste bevaka under flera\r\nårtusenden framöver.</pre><pre>Anf.  12  LARS LINDBLAD (m) replik:\r\nHerr talman! Vad är det som är så farligt med att\r\nfå fram sanningen i denna fråga? Kunskapsunderlaget\r\nför stängningen av Barsebäck 1 måste ju finnas när\r\nman sedan går vidare och ska stänga Barsebäck 2,\r\nvilket regeringsmajoriteten vill. Varför har regerings-\r\npartiet kringgått EG-direktivet som Margot Wall-\r\nström tydligt har visat på i denna underrättelse? Är ni\r\nrädda för resultatet av analysen och därför försöker\r\nmörka frågan?</pre><pre>Anf.  13  ALF ERIKSSON (s) replik:\r\nHerr talman! Det finns ingen som helst rädsla i\r\ndenna fråga. Jag är ganska övertygad om att det är en\r\nmisstolkning av detta EG-direktiv, eftersom detta\r\nEG-direktiv inte tar fasta på konsekvenserna om vi\r\nstänger en eller annan energikälla i Sverige.</pre><pre>Anf.  14  ESKIL ERLANDSSON (c) replik:\r\nHerr talman! Alf Eriksson ifrågasätter mitt och\r\nCenterpartiets resonemang om det nödvändiga tänke-\r\nsätt som måste till kring funktionen. Jag menar, och\r\ndet på allvar, Alf Eriksson, att när regeringen i skri-\r\nvelsen efterlyser en helhetssyn på miljöpolitiken så\r\nhar man missat detta med funktionen, för det första\r\nnär man inte nämner den och för det andra när ut-\r\nskottsmajoriteten räds för att ta upp den i betänkan-\r\ndet.\r\nDet är ju ändå på det sättet, Alf Eriksson, att detta\r\ntänkesätt ju börjar tränga in hos både dig och mig. Jag\r\nhar tagit upp det i form av några exempel i vår mo-\r\ntion. Men samtidigt kan jag här nämna några andra\r\nexempel. Värme t.ex. tillhandahålls ju oss, och\r\negentligen är det ju egalt hur denna värme utvinns.\r\nSamma sak gäller kyla och transporter. Det är egent-\r\nligen egalt för mig som konsument av transporter\r\nvilket bränsle som används. Men jag tycker att sam-\r\nhället borde ta ett ansvar för att utveckla detta tänke-\r\nsätt, om vi nu vill ha en helhetssyn på miljöpolitiken.\r\nBeträffande de lokala investeringsprogrammen\r\nmenar jag att miljönyttan skulle kunna bli större om\r\npengarna användes på ett annat sätt än som har skett\r\nså här långt, t.ex. genom att man lägger den skärv\r\nsom behövs för att uppfylla målen i Miljöexportut-\r\nredningen.\r\nTill sist måste jag även i denna debatt efterlysa\r\nAlf Erikssons och socialdemokraternas inställning till\r\nhur de ämnar göra med skattebeläggning på de biolo-\r\ngiska bränslena.</pre><pre>Anf.  15  ALF ERIKSSON (s) replik:\r\nHerr talman! Beträffande frågan om funktionstän-\r\nkande i miljöpolitiken har jag en ödmjuk inställning\r\ntill att diskutera ett nytt angreppssätt. Vad jag har\r\nangripit, Eskil Erlandsson, är att det i er motion finns\r\nför lite substans för att man ska kunna analysera och\r\nförstå vilka konsekvenser ett sådant tänkesätt skulle\r\ninnebära. Jag efterlyser att ni återkommer i denna\r\nfråga med lite mer substans, lite fler exempel och lite\r\nfler konsekvensanalyser, så lovar jag att vi från majo-\r\nritetssidan också ska fundera på vad detta skulle kun-\r\nna innebära. Men som det nu ser ut så finns det\r\negentligen inget underlag för att göra ett tillkännagi-\r\nvande till regeringen för att regeringen ska återkom-\r\nma till riksdagen med ett förslag om funktionstän-\r\nkande i miljöpolitiken.\r\nNär det gäller biobränslen så har det sagts från\r\ndenna talarstol vid åtskilliga tillfällen att det inte finns\r\nnågon vilja eller några planer på att införa skatt på\r\nsådana inom överskådlig tid.</pre><pre>Anf.  16  ESKIL ERLANDSSON (c) replik:\r\nHerr talman! I reservationen efterlyser jag en\r\nstrategi från regeringens sida när det gäller funk-\r\ntionstänkandet. Det kan ju ändå inte vara meningen\r\natt ett oppositionsparti till regeringen ska redovisa en\r\nfullödig strategi. Rimligen måste det ju vara så att\r\nRegeringskansliet med dess resurser för oss, dvs.\r\nriksdagen, måste framlägga en sådan strategi. Och det\r\när det som jag hemställer om i reservation 1, vilken\r\njag för övrigt, herr talman, yrkar bifall till i och med\r\ndetta.\r\nJag tackar för beskedet i fråga om skatt på\r\nbiobränslen. Det är faktiskt första gången, Alf Eriks-\r\nson, som någon från talarstolen i denna kammare\r\nklart har sagt att det inte kommer att införas någon\r\nskatt på biobränslen, och det ber jag att få tacka för.</pre><pre>Anf.  17  ALF ERIKSSON (s) replik:\r\nHerr talman! När det gäller strategier för att an-\r\ngripa miljöproblemen och skapa ett hållbart samhälle\r\nså har vi ju en strategi, Eskil Erlandsson, som vi är\r\nmitt uppe i. Jag berättade i mitt anförande att vi är\r\nuppe i en strategi med miljökvalitetsmål, nedbrytning\r\nav dem i delmål, och att vi för ut detta kompletterat\r\nmed ett producentansvar, osv.\r\nEskil Erlandssons funktionstänkande skulle inne-\r\nbära att vi helt plötsligt skulle hoppa av denna strategi\r\nsom nu börjar genomsyra hela vårt samhälle med alla\r\ndessa människor som är delaktiga i processen. Att\r\nman då på så lösa grunder börjar tala om att vi helt\r\nplötsligt med så många delaktiga ska ändra strategi\r\nskulle enbart ställa till förvirring, om vi inte har nå-\r\ngon bättre grund att stå på. Dessutom finns det ju i\r\nmiljöpolitiken många spår av funktionstänkande,\r\nexempelvis när det gäller produktvalsprinciper osv.</pre><pre>Anf.  18  ESTER LINDSTEDT-STAAF (kd)\r\nreplik:\r\nHerr talman! Beträffande allemansrätten undrade\r\nAlf Eriksson hur denna avgränsning ska ske. Men det\r\nframgår ju tydligt av reservationen. Det står ju att\r\nallemansrätten kan missbrukas, bl.a. genom kommer-\r\nsiell verksamhet utan markägarens samtycke. Det är\r\nju många som har upprörts över de fall som har före-\r\nkommit. Dessutom kan ingen göra något åt detta. Och\r\ndet är något som vi menar är fel inställning. Man\r\nmåste kunna göra något åt avarter och avgränsa detta.\r\nDet minsta man kan begära är att markägaren åt-\r\nminstone blir underrättad om vad som ska ske. Och\r\njag tror inte att han begär någon ersättning över hu-\r\nvud taget, men det är ju sådant som naturligtvis får\r\narbetas fram. Men regeringssidan vill ju inte ens gå\r\nmed på att diskutera detta.</pre><pre>Anf.  19  ALF ERIKSSON (s) replik:\r\nHerr talman! Som Ester Lindstedt-Staaf nu fram-\r\nställer detta handlar det om fall som har förekommit\r\nosv. och att det är miljöslitage som hon är ute efter.\r\nHon säger att det har hänt att miljön har tagit skada.\r\nDet är ju precis denna del som vi har åtgärdat ge-\r\nnom att införa en anmälningsskyldighet till myndig-\r\nheten, länsstyrelsen, i miljöbalken, där länsstyrelser\r\npå markägarens eller någon annans förslag kan be-\r\nsluta om att det i ett visst miljökänsligt område ford-\r\nras en aktsamhet mot miljön och att man därför inte\r\nfår använda den för någon typ av kommersiell verk-\r\nsamhet utan att anmäla det till länsstyrelsen. Det kan\r\nalltså inte vara i fråga om detta som reservanterna\r\ntycker att det är ett problem på miljösidan. Som Ester\r\nLindstedt-Staaf antyder tror jag inte att någon kom-\r\nmer att begära ersättning.\r\nOm vi skulle anta er reservation skulle det innebä-\r\nra att vi dels måste börja lagstifta om  allemansrätten,\r\ndels att vi öppnar möjligheten för att det skrivs kon-\r\ntrakt eller avtal om ersättning så att vanliga svenska\r\nföreningar eller enskilda ska betala för att använda\r\nallemansrätten. Det är detta vi vänder oss emot. Men\r\när det inte så har Ester Lindstedt-Staaf möjlighet att\r\nsvara på frågan: Är det ersättning eller vad är det\r\navtalen ska innehålla?</pre><pre>Anf.  20  ESTER LINDSTEDT-STAAF (kd)\r\nreplik:\r\nHerr talman! Det gäller alltså inte ersättning. Det\r\när inte det som de här markägarna är ute efter. Det\r\nhandlar om att de inte ens vet om att det sker kom-\r\nmersiell användning av deras mark. Vi vet att det\r\nt.o.m. har hänt att utländska företag har kommit hit\r\noch nyttjat marken i stort och skadat marken, och\r\nägaren har inte ens vetat om det. Vi tycker att det är\r\ndålig respekt för markägaren.\r\nEn anmälningsskyldighet finns, säger Alf Eriks-\r\nson. Vi menar att då kan man också underrätta mark-\r\nägaren om att någon har anmält intresse av en viss\r\nverksamhet, så att markägaren vet om det. Om mark-\r\nägaren själv har gjort en sådan begäran vet han så\r\nklart om det, men om det är någon annan som gör det\r\nborde markägaren åtminstone underrättas. Det behövs\r\ninga lagändringar såsom Alf Eriksson antyder, för\r\nmycket sköts ju via förordningar, praxis osv. Men det\r\när viljan att lösa det här som vi är ute efter.</pre><pre>Anf.  21  ALF ERIKSSON (s) replik:\r\nHerr talman! Herr talman! Det finns ingen lag att\r\nhänga upp en sådan förordning på, eftersom det inte\r\ngår att använda miljöbalken för detta ändamål. I mil-\r\njöbalken reglerar vi skyddet för miljön och den sidan\r\när täckt. De fall som jag förmodar att Ester Lindstedt-\r\nStaaf hänvisar till inträffade före miljöbalkens till-\r\nkomst. Här har länsstyrelserna möjlighet att tala om\r\natt just sådana här områden är miljökänsliga.\r\nDet är en mycket vittgående förändring i vår al-\r\nlemansrätt som skulle bli följden om vi skulle införa\r\nförordningar till lagstiftning på allemansrättens om-\r\nråde. Det är en helt annan lagstiftning när vi blandar\r\nin äganderätten, och detta är en äganderättsfråga.</pre><pre>Anf.  22  KJELL-ERIK KARLSSON (v):\r\nHerr talman! Den skrivelse, Hållbara Sverige,\r\nsom detta betänkande i huvudsak är baserat på inne-\r\nhåller en redovisning av hur arbetet med strategier\r\noch åtgärder för en ekologiskt hållbar utveckling\r\nfortskrider i Sverige, inom EU och internationellt.\r\nVad vi kan konstatera är att det finns mycket kvar\r\natt göra för att nå en ekologiskt hållbar utveckling\r\nbåde i Sverige och internationellt. En förutsättning för\r\nen hållbar utveckling är en försiktig användning av\r\njordens naturresurser och skydd av vårt ekosystem.\r\nBegreppet hållbar utveckling innebär att man ser\r\ntill hela jorden och till framtiden. Ett samhälle som är\r\nhållbart är alltså ett samhälle där människornas behov\r\ntillgodoses och förbrukningen av naturresurser håller\r\nsig inom ramen för det rättvisa miljöutrymmet. Detta\r\ninnebär att en hållbar utveckling handlar om mer än\r\nren miljö. Man måste även ta hänsyn till och hitta\r\nkonsumtionsmönster som är moralistiskt försvarbara\r\nför att dela jordens resurser på ett mer rättvist sätt.\r\nMiljö är ju ett av tre prioriterade områden under\r\nSveriges ordförandeskap i EU. Detta förpliktigar.\r\nSveriges agerande hemma och internationellt på mil-\r\njöområdet samt Sveriges steg och vilja att gå i rikt-\r\nning mot en ekologiskt hållbar utveckling har bety-\r\ndelse för många andra länder. Inte minst därför är det\r\nviktigt att vi är pådrivare och föregångare på området\r\nekologiskt hållbar utveckling. En utveckling som inte\r\när ekologiskt hållbar är inte heller på sikt ekonomiskt\r\nhållbar. Detta måste alltfler komma till insikt om.\r\nJag vill i dag lyfta fram ett område som behandlas\r\ni betänkandet och som kan anses vara på väg mot en\r\nohållbar utveckling. Det är vårt avfall och vår av-\r\nfallshantering.\r\nJag tror att vi människor aldrig har producerat el-\r\nler orsakat så mycket sopor som vi gör i dag. Avfall\r\när en resurs som kan nyttiggöras på olika sätt. Inrikt-\r\nningen måste vara att minimera tillkomsten av avfall\r\nsamt att ta hand om det som uppstår på ett hållbart\r\nsätt. Nu oroas vi av kommuners mycket stora satsning\r\npå sopförbränning som gör att man binder upp sig för\r\nett system som inte hör hemma i ett hållbart samhälle.\r\nDet mesta av soporna skulle kunna återvinnas, men\r\nkommuner och bolag satsar i stället på att bränna\r\ndem. Då kan man nämligen ta betalt för att ta emot\r\nsoporna och sedan sälja billig värme från förbrän-\r\nningen. En del kallar detta för  energiåtervinning,\r\nmen det är en resursslösande hantering som inte har\r\nplats, som jag sade tidigare, i ett hållbart samhälle.\r\nVi anser att förbränning av sopor, med dagens\r\nsammansättning av avfallet, strider mot en hållbar\r\nutveckling. Bara som ett exempel kan nämnas att\r\nminst 50 kilo kvicksilver från enbart knappcellsbatte-\r\nrier årligen hamnar i naturen via sopförbränning och\r\nsoptippar. Det tycker jag rimmar illa med statens\r\nsatsningar på att fasa ut kvicksilver från samhället.\r\nJag skulle kunna ta många liknande exempel.\r\nFörra året förbrändes ca 2,2 miljoner ton sopor i\r\nlandet, trots att merparten av soporna skulle kunna\r\nåtervinnas eller behandlas biologiskt.\r\nReforsk har i en undersökning 1998, som heter\r\nPlockanalys av hushållens säck- och kärlavfall, redo-\r\nvisat att över 80 % av hushållsavfallet är lämpat för\r\nåtervinning i form av kompostering, rötning och ma-\r\nterialåtervinning. Om vi behandlade soporna enligt\r\navfallshierarkin skulle det inte finnas något stort\r\nbehov av mer förbränning utan i stället ett stort behov\r\nav mer återvinning och biologisk behandling, och det\r\när detta som behöver byggas ut.\r\nFörbränningen leder till ökade utsläpp av mil-\r\njögifter, brutna kretslopp, negativ utveckling inom\r\nmaterialområdet, svårigheter för miljövänliga energi-\r\nkällor - ja, man skulle kunna säga att det är en nega-\r\ntiv utveckling ur miljösynpunkt.\r\nVi ser med oro på den snabbt expanderande im-\r\nporten av olika mer eller mindre farliga avfall eller\r\nsopor - en import som ständigt ökar på grund av att\r\ndet är ekonomiskt fördelaktigt att förbränna avfallet i\r\nSverige jämfört med andra länder som har skatt på\r\navfallsförbränning.\r\nEkonomiska styrmedel ger rätt utformade kost-\r\nnadseffektiva signaler till producenter och avfallsak-\r\ntörer att skapa förutsättningar för en hållbar av-\r\nfallspolitik. Det behövs alltså ekonomiska styrmedel\r\nför att styra avfallsströmmarna i en hållbar utveck-\r\nling. Det innebär att förbränning och deponering bör\r\nha en likvärdig skattenivå.\r\nFörbränning är nu den billigaste behandlingsfor-\r\nmen och återvinning den dyraste. Det är inte hållbart\r\natt bygga och låsa fast sig i ett avfallssystem som\r\nbygger på förbränning som den stora framtida avfall-\r\nsmottagaren. Därför är det angeläget att följa upp och\r\nutvärdera avfallsbeskattningens styreffekter.\r\nVi i Vänsterpartiet har avstått från att reservera\r\noss i denna fråga och nöjt oss med ett särskilt yttran-\r\nde, då vi avvaktar resultatet av den i budgetproposi-\r\ntionen utlovade utvärdering som ska ske av hur av-\r\nfallsbeskattningen fungerar. I samband med den vill\r\nvi aktualisera frågan om en utvidgning av skattebasen\r\ntill att även omfatta förbränning av avfall.\r\nHerr talman! I januari kom det en larmrapport\r\nfrån FN som sade att medeltemperaturen i världen\r\nunder detta sekel kommer att stiga med mellan 1,4\r\noch 5,8 grader. Detta låter inte mycket för en del,\r\nmen det är mycket och kan få förödande konsekven-\r\nser. På fem år har gränsen för det värsta scenariot\r\nflyttats upp med mer än 2 grader. Den främsta orsa-\r\nken är utsläppen av koldioxid från biltrafik, oljeupp-\r\nvärmning och oljekraftverk.\r\nEn hållbar utveckling i Sverige förutsätter även\r\nåtgärder på internationell nivå. Koldioxidutsläppen\r\noch sätten att minimera samt beskatta dem är en så-\r\ndan fråga. Och i den frågan har vi lämnat ett särskilt\r\nyttrande.\r\nI betänkandet framgår det på tre rader att utskottet\r\ninte nu varit berett att föreslå något uttalande från\r\nriksdagens sida med anledning av det framförda fp-\r\nmotionskravet beträffande koldioxidbeskattning inom\r\nEU.\r\nVi i Vänsterparitet vill dock med anledning av\r\ndetta ställningstagande klargöra att det enligt vår\r\nmening är av stor vikt att få till stånd gemensamma\r\nregler och miniminivåer för en koldioxidbeskattning\r\ninom EU. Vi förutsätter att regeringen verkar för en\r\nminimiskatt på koldioxid inom EU. Skulle det visa\r\nsig att nuvarande regelverk inom EU i praktiken\r\nomöjliggör beslut om en sådan skatt bör man enligt\r\nvår mening överväga en revidering av det existerande\r\nfördraget.\r\nJag skulle vilja gratulera Harald Nordlund till att\r\nlyfta upp de marina frågorna. Det är fler i denna\r\nkammare som borde göra det. Skyddet av vår marina\r\nnatur och miljö är faktiskt svagt. Hade det varit så\r\nsvagt på land hade det varit ganska stora upprop och\r\nstor opinion. Nu är ett arbete på gång med att förstär-\r\nka skyddet för marin miljö, men det behöver faktiskt\r\ntryckas på ganska starkt på respektive länsstyrelse så\r\natt det genomförs också.\r\nSlutligen yrkar jag bifall till hemställan i betän-\r\nkande MJU10.</pre><pre>Anf.  23  HARALD NORDLUND (fp) re-\r\nplik:\r\nHerr talman! Jag instämmer i Kjell-Erik Karlssons\r\nresonemang kring behovet av en gemensam koldiox-\r\nidskatt på EU-nivå, kring behovet av att belägga även\r\nsopförbränningen i Sverige med en skatt. Däremot\r\nfunderar jag lite grann över slutsatserna i Kjell-Erik\r\nKarlssons resonemang. Vänsterpartiet har inte landat\r\ni att i det här sammanhanget föreslå en skatt på sop-\r\nförbränning utan vill avvakta.\r\nJag är nyfiken på att veta vilka alternativa vägar vi\r\nhar att stoppa den här utvecklingen mot en ökad sop-\r\nförbränning. Vilka alternativa vägar finns? Om de\r\ninte finns borde vi redan i dag kunna samlas kring ett\r\nförslag om att belägga sophanteringen med en skatt.</pre><pre>Anf.  24  KJELL-ERIK KARLSSON (v) re-\r\nplik:\r\nHerr talman! Vi vill avvakta den beredning som\r\nsker i Regeringskansliet, den översyn som är utlovad\r\noch som kommer att genomföras. När vi ser resultatet\r\nav den är vi beredda att lägga fram ett förslag.</pre><pre>Anf.  25  HARALD NORDLUND (fp) re-\r\nplik:\r\nHerr talman! Men om vi ska avvakta den tror vi i\r\nså fall att det finns alternativa vägar. Vilka kan de\r\nvara, om det inte är så att vi i dag är beredda att välja\r\nskattevägen?</pre><pre>Anf.  26  KJELL-ERIK KARLSSON (v) re-\r\nplik:\r\nHerr talman! Alternativa vägar är att få starka in-\r\ncitament för att minska tillkomsten av sopor och att\r\nbygga ut starkt de biologiska behandlingsvägarna.\r\nMen troligtvis kommer det att hamna i slutändan i att\r\ndet blir en skatt på även förbränning av osorterat\r\navfall. Men vi vill få fram underlaget innan vi slutli-\r\ngen tar ställning. Vi vill inte förekomma den.</pre><pre>Anf.  27  GUDRUN LINDVALL (mp):\r\nHerr talman! Den skrivelse som vi nu behandlar\r\när en samarbetsskrivelse mellan regeringen, Miljö-\r\npartiet och Vänsterpartiet. Det är en liten del i det\r\nsom ska bli en långsiktigt hållbar utveckling i framti-\r\nden, en del som är viktig men som långt ifrån är en-\r\nsam.\r\nFrån Miljöpartiets sida tycker vi att det är mycket\r\nviktigt att politiken knyts ihop, att miljö och ekonomi\r\nknyts ihop. Vi tycker att skatteväxlingen, som vi\r\ndrivit mycket hårt, är viktig. Vi tycker att det är vik-\r\ntigt med gröna nyckeltal så att vi förstår att en eko-\r\nnomisk utveckling både kan gynna och missgynna en\r\nekologiskt hållbar utveckling.\r\nI en budget måste det finnas rejäla miljösatsning-\r\nar, och i de budgetar som har lagts fram under den här\r\nmandatperioden finns sådana, vilket vi tycker är\r\nmycket trevligt.\r\nMen vi måste också ha en lagstiftning som knyter\r\nihop. Miljöbalken är ett utmärkt instrument som visat\r\nsig fungera mycket bra i praktiken och ger precis det\r\nlagstöd som behövs för rejäla miljöåtgärder i landet.\r\nJag vill kommentera något vad en del andra har\r\nsagt. När det gäller saneringen kan vi se att det gjor-\r\ndes mycket bra insatser på saneringsarbetet på 80-\r\ntalet och tidigt 90-tal, men sedan försvann de i ett\r\nsamarbete mellan Socialdemokraterna och Centern.\r\nDe pengar som nu finns - 65 miljoner för 2000, 150\r\nmiljoner för 2001, 300 miljoner för 2002 och 400\r\nmiljoner för 2004 - visar vad vi vill i den här majori-\r\nteten. Det förekommer saneringar. Jag kan säga att\r\nsaneringen sjön Turingen är ett exempel som precis\r\navslutats, en sanering där den praktiska delen tog mer\r\nän fem år att genomföra och där kostnaden blev be-\r\ntydligt större än vad man trodde. De här projekten\r\nmåste verkligen planeras för att pengarna inte ska\r\nrasa i väg, för det som ska göras är så svårt, dyrt och\r\nnytt.\r\nDet är mycket viktigt med naturreservat har Ha-\r\nrald Nordlund påpekat. En lagrådsremiss är på väg\r\nför att införliva fågeldirektivet och art- och habitatdi-\r\nrektivet i svensk lagstiftning, i miljöbalken. Jag kan\r\nkonstatera att det skydd som ges inom Natura 2000 i\r\nmångt och mycket är starkare än det skydd som vi har\r\ni Sverige för naturreservat. Det är egentligen inte så\r\nkonstigt, för nere i Europa är dessa områden mycket\r\nsmå, udda och mycket värdefulla, medan vi i Sverige\r\nhar en annan typ av natur och har varit mer pragma-\r\ntiska - enligt Miljöpartiets uppfattning ibland för\r\npragmatiska - när det gäller att tillåta naturreservat.\r\nMen här skärps alltså kraven.\r\nElanvändning diskuteras mycket. Vi som inte bara\r\nfinns här utan också diskuterar med sådana som\r\npraktiskt säljer el vet att det som stod i medierna\r\nhäromdagen var mycket väntat. Det finns nämligen\r\nmånga aktörer som producerar el och som anser att\r\nelpriset måste upp. Det gäller att skapa en situation\r\ndär det verkar som om det är elbrist. Det är förvånan-\r\nde att journalister varje gång på vintern när det blir 20\r\ngrader går på det här och skriver som de som vill höja\r\nelpriset säger.\r\nDet är precis som har sagts, att vi har haft ett elö-\r\nverskott som har varit så stort att kärnkraften har\r\nutnyttjats mycket litet, framför allt efter det senaste\r\nblöta året när magasinen är mer än överfulla.\r\nNär det gäller klimatförändringar hoppas jag att\r\njag slipper en replik på det, därför att vi har haft dis-\r\nkussioner om det flera gånger. Att påstå det om Bert\r\nBolin, som verkligen har kämpat för att vi alla ska\r\ninse att det som sker i dag beror på mänsklig påver-\r\nkan, är skamligt. Om det är någon som har varit tyd-\r\nlig i den frågan är det Bert Bolin.\r\nDet är också fascinerande att höra att det fortfa-\r\nrande i denna kammare, i Sveriges riksdag, finns\r\nledamöter som påstår att det är annat än mänsklig\r\npåverkan som är den största enskilda bidragande\r\norsaken till klimatförändringarna. Vi har mer koldi-\r\noxid i atmosfären än vi har haft på 420 000 år. En\r\nenad klimatpanel i FN talar om att vi har en ökad\r\nmedeltemperatur, med 1,4-5,8 grader och försöker\r\nverkligen tala om att det beror på mänsklig påverkan.\r\nDå är det pyton att vi här säger annorlunda. Det är\r\nskandal och skamligt.\r\nNär det gäller sopförbränningen kan jag med\r\nglädje konstatera att ett förslag är på väg där man ser\r\növer hur skattesatserna satts. Det kommer att bli nå-\r\ngot som vi får diskutera när vi diskuterar budgeten.\r\nAvslutningsvis, herr talman, yrkar jag bifall till\r\nreservation 14 i betänkandet.</pre><pre>Anf.  28  HARALD NORDLUND (fp):\r\nHerr talman! Gudrun Lindvalls resonemang kring\r\nNatura 2000 är intressant och viktigt. Att Natura 2000\r\nskulle ge ett starkare skydd än vi för det mesta ger\r\nskyddade områden i Sverige är en viktig del i den här\r\ndiskussionen.\r\nJag vill fråga Gudrun Lindvall: Är det anledning-\r\nen till att vi från svensk sida har legat relativt lågt när\r\ndet gäller att anmäla områden att upptas i Natura\r\n2000? Är det rädslan, om jag får uttrycka mig så, för\r\natt dessa områden skulle ges ett alltför starkt skydd?</pre><pre>Anf.  29  GUDRUN LINDVALL (mp):\r\nHerr talman! Det är naturligtvis en fråga som ska\r\nställas till miljöministern. Om jag vore miljöminister\r\nskulle jag svara att Sverige inte alls har legat lågt med\r\natt anmäla områden till Natura 2000. Sverige har\r\nsnarare varit mycket aktivt i att anmäla områden till\r\nNatura 2000. Men - och det är viktigt att framhålla -\r\nman måste, när man ser vilket starkt skydd Natura\r\n2000-områden får, också ha det klart och se till att\r\nmarkägaren inte ska få problem.\r\nMan ska vara klar över att markägarfrågan är löst\r\nför de områden som lämnas. Man ska se till att man\r\ninte så småningom hamnar i situationer där man blir\r\noense markägaren. Därför har man från svensk sida\r\nvarit nog med att lämna de områden som det tidigare\r\nhar funnits skydd för som naturreservat, naturvårds-\r\nområden osv., vilket har varit helt riktigt.\r\nMan har också försökt få fram områden inom alla\r\nbiotoper som ska lämnas. Men man har också varit\r\nnoggrann med att skyddet kan verkställas. Vi kan titta\r\npå vad som har skett inom t.ex. Stora sjöfallets natio-\r\nnalpark. Där var ingreppen under många år otroligt\r\nstora. Den typen av ingrepp kan inte ske i områden\r\nsom får Natura 2000-skydd. Där är kraven mycket\r\nstörre. Det kan man se i art- och habitatdirektivet.\r\nSverige har fått kritik för att vi inte har infört di-\r\nrektivets regler i miljöbalken. Sveriges regering gjor-\r\nde den bedömningen att vi egentligen hade ett lika\r\nstarkt skydd för våra områden inom den befintliga\r\nlagstiftningen som art- och habitatdirektivet kräver.\r\nNu kommer en lagrådsremiss som ändrar svensk\r\nlagstiftning, klargör hur det ska se ut och klargör att\r\nskyddet är så starkt som direktivet kräver.</pre><pre>Anf.  30  HARALD NORDLUND (fp):\r\nHerr talman! Det sägs att man varit aktiv från\r\nsvensk sida. Faktum är ändå att Sverige har fått kritik\r\noch att vi har anmälts till EG-domstolen för att vi är\r\nför långsamma och för att vi har rapporterat alltför få\r\nområden att upptas i Natura 2000.\r\nJag tolkar också svaret på min fråga till Gudrun\r\nLindvall så, att det här finns en rädsla för att de om-\r\nråden som vi rapporterar ska upptas kommer att ges\r\nett alltför starkt skydd.</pre><pre>Anf.  31  GUDRUN LINDVALL (mp):\r\nHerr talman! Jag har inte den rädslan. Det Sverige\r\nhar fått kritik för har framför allt varit att vi inte har\r\ndet lagstöd som man anser att direktivet kräver.\r\nDet handlar mycket om juridik. I Sverige skriver\r\nman inte lag på samma sätt som man gör i det som\r\nkallas för EU-rätten. I Sverige skriver vi lag som vi\r\nskriver författningskommentarer till. I många länder i\r\nEU står precis allting i paragraftexten.\r\nVi hamnar lite grann i konflikt om hur man skri-\r\nver lag i Sverige och i EU-rätten. Därför har kommis-\r\nsionen krävt att vi i den svenska lagtexten i miljöbal-\r\nken ska skriva lag på det sätt som EU-rätten kräver,\r\ndvs. att allting ska stå i paragraferna.\r\nDär har Sverige försökt förklara att vi inte har den\r\ntraditionen här. Nu har man tvingats ge sig och införa\r\ndet som direktivet säger i lagtext. Det här diskuterar\r\njuristerna mycket. Det är egentligen en juridisk dis-\r\nkussion snarare än en politisk diskussion.\r\nArt- och habitatdirektivet innebär att man plockar\r\nut ett antal arter och ett antal biotoper som ska skyd-\r\ndas. Sedan bryr man sig inte om hur mycket vi har av\r\nden typen och hur det ser ut i respektive land. Det\r\ninnebär att det här i Sverige blir oerhört mycket som\r\nska skyddas därför att Tyskland inte har den typen av\r\nbiotoper eller därför att Spanien har den typen av\r\nbiotoper.\r\nVi måste naturligtvis se till att vi sparar så pass\r\nmycket att vi kan säkerställa en typ av biotop. Men\r\ndet måste också finnas en möjlighet att känna att\r\nskyddet blir så pass starkt som vi vill. Det får inte\r\nvara så att vi lämnar in en förskräcklig mängd områ-\r\nden till Natura 2000 för att vara bäst i klassen och så\r\nsmåningom upptäcker att vi ändå inte kan se områden\r\ndet skydd som faktiskt krävs.\r\nJag tycker att det Sverige har gjort inom Natura\r\n2000 är imponerande. Vi har lämnat in enormt många\r\nområden, flera tusen områden. Att klaga på det tycker\r\njag inte finns något skäl till. Låt oss bara se till att de\r\nområdena får det starka skydd som Natura 2000 krä-\r\nver. Man får inte göra någonting i de områdena.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 10.33 på förslag av förste\r\nvice talmannen att ajournera förhandlingarna till\r\nkl. 13.00 då dagens votering skulle äga rum.\r\nÅterupptagna förhandlingar</pre><pre>Förhandlingarna återupptogs kl. 13.00.</pre><pre>4 §  Beslut om utskottsbetänkande som slutde-\r\nbatterats vid dagens sammanträde</pre><pre>MJU10 Hållbara Sverige\r\nPunkt 2 (Funtionstänkande i miljöpolitiken)\r\n1. utskottet\r\n2. res. 1 (c)\r\nVotering:\r\n290 för utskottet\r\n14 för res. 1\r\n45 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  117 s, 74 m, 38 v, 35 kd, 13 fp, 13 mp\r\nFör res. 1:     14 c\r\nFrånvarande:    14 s, 8 m, 5 v, 7 kd, 4 c, 4 fp, 3 mp</pre><pre>Punkt 4 (Allemansrätten)\r\n1. utskottet\r\n2. res. 2 (kd, m, c)\r\nVotering:\r\n178 för utskottet\r\n129 för res. 2\r\n42 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 38 v, 8 fp, 14 mp\r\nFör res. 2:     74 m, 36 kd, 14 c, 5 fp\r\nFrånvarande:    13 s, 8 m, 5 v, 6 kd, 4 c, 4 fp, 2 mp</pre><pre>Punkt 5 (Biologisk mångfald i skogsbruket)\r\n1. utskottet\r\n2. res. 3 (fp)\r\nVotering:\r\n294 för utskottet\r\n14 för res. 3\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 74 m, 38 v, 36 kd, 14 c, 14 mp\r\nFör res. 3:     14 fp\r\nFrånvarande:    13 s, 8 m, 5 v, 6 kd, 4 c, 3 fp, 2 mp</pre><pre>Punkt 10 (Miljökonsekvensanalys med anledning av\r\nstängningen av Barsebäck 1)\r\n1. utskottet\r\n2. res. 7 (kd, m)\r\nVotering:\r\n185 för utskottet\r\n123 för res. 7\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 38 v, 14 c, 1 fp, 14 mp\r\nFör res. 7:     74 m, 36 kd, 13 fp\r\nFrånvarande:    13 s, 8 m, 5 v, 6 kd, 4 c, 3 fp, 2 mp</pre><pre>Punkt 12 (Energiskatt på biobränslen)\r\n1. utskottet\r\n2. res. 10 (kd, c)\r\nVotering:\r\n258 för utskottet\r\n50 för res. 10\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 74 m, 38 v, 14 fp, 14 mp\r\nFör res. 10:    36 kd, 14 c\r\nFrånvarande:    13 s, 8 m, 5 v, 6 kd, 4 c, 3 fp, 2 mp</pre><pre>Punkt 13 (Skatt på förbränning av avfall)\r\n1. utskottet\r\n2. res. 11 (fp)\r\nVotering:\r\n293 för utskottet\r\n14 för res. 11\r\n42 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 74 m, 38 v, 36 kd, 14 c, 13 mp\r\nFör res. 11:    14 fp\r\nFrånvarande:    13 s, 8 m, 5 v, 6 kd, 4 c, 3 fp, 3 mp</pre><pre>Punkt 14 (Handel med utsläppsrätter)\r\n1. utskottet\r\n2. res. 13 (c, fp)\r\n3. res. 14 (mp)\r\nFörberedande votering:\r\n37 för res. 13\r\n14 för res. 14\r\n257 avstod\r\n41 frånvarande\r\nKammaren biträdde res. 13.\r\nHuvudvotering:\r\n192 för utskottet\r\n28 för res. 13\r\n88 avstod\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  117 s, 1 m, 38 v, 36 kd\r\nFör res. 13:    14 c, 14 fp\r\nAvstod: 1 s, 73 m, 14 mp\r\nFrånvarande:    13 s, 8 m, 5 v, 6 kd, 4 c, 3 fp, 2 mp</pre><pre>Punkt 24 (Koldioxidbeskattning)\r\n1. utskottet\r\n2. res. 17 (fp)\r\nVotering:\r\n292 för utskottet\r\n16 för res. 17\r\n41 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  118 s, 74 m, 38 v, 36 kd, 14 c, 12 mp\r\nFör res. 17:    14 fp, 2 mp\r\nFrånvarande:    13 s, 8 m, 5 v, 6 kd, 4 c, 3 fp, 2 mp</pre><pre>Övriga punkter\r\nKammaren biföll utskottets hemställan.</pre><pre>5 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 14 februari</pre><pre>2000/01:656 av Owe Hellberg (v) till statsrådet Ulri-\r\nca Messing\r\nSambandet mellan regionalpolitik och boende\r\n2000/01:664 av Inger René (m) till statsminister\r\nGöran Persson\r\nAntisemitiskt konstnärsskap\r\n2000/01:665 av tredje vice talman Rose-Marie Freb-\r\nran (kd) till statsrådet Maj-Inger Klingvall\r\nSista länken-bestämmelsen</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 20 februari.</pre><pre>6 §  Kammaren åtskildes kl. 13.11.</pre><pre>\r\nFörhandlingarna leddes\r\nav talmannen från sammanträdets början t.o.m. 3 §\r\nanf. 9 (delvis),\r\nav förste vice talmannen därefter till ajourneringen\r\nkl. 10.33 och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}