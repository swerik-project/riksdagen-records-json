{"dokumentstatus":{"dokument":{"hangar_id":"2348559","dok_id":"GN0911","rm":"1999/2000","beteckning":"11","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"11","slutnummer":"0","datum":"1999-10-12 00:00:00","systemdatum":"2005-10-27 12:13:09","publicerad":"1999-10-12 00:00:00","titel":"Riksdagens snabbprotokoll 1999/2000:11 Tisdagen den 12 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{5C15453D-1F7D-4EA6-A36F-F10363DAF9CA}","dokument_url_text":"http://data.riksdagen.se/dokument/GN0911/text","dokument_url_html":"http://data.riksdagen.se/dokument/GN0911","dokumentstatus_url_xml":"http://data.riksdagen.se/dokumentstatus/GN0911","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1999/2000:11</div>\r\n<div class=\"sidhuvud_datum\">Tisdagen den 12 oktober</div>\r\n<div class=\"sidhuvud_klockslag\">Kl. 14.00 - 16.14</div>\r\n<hr class=\"sidhuvud_linje\">\r\n<pre>18.00 - 19.24</pre><pre>Det justerade protokollet beräknas utkomma om 3 veckor</pre><pre>---------------------------------------------------------------------</pre><pre>1 §  Avsägelse</pre><pre>Talmannen meddelande att Maj-Britt Wallhorn\r\n(kd) anhållit om att bli entledigad från uppdraget som\r\nledamot av riksdagen fr.o.m. den 1 oktober.\r\nKammaren biföll denna anhållan.</pre><pre>2 §  Kompletteringsval till konstitutionsutskot-\r\ntet</pre><pre>Talmannen meddelade att Socialdemokraternas\r\nriksdagsgrupp på grund av uppkommen vakans an-\r\nmält Kenth Högström som suppleant i konstitutions-\r\nutskottet.</pre><pre>Talmannen förklarade vald till</pre><pre>suppleant i konstitutionsutskottet\r\nKenth Högström (s)</pre><pre>3 §  Meddelande om val</pre><pre>Talmannen meddelande att omval av chefsjusti-\r\ntieombudsmannen och val av ny justitieombudsman\r\nskulle ske vid inledningen av arbetsplenum onsdagen\r\nden 13 oktober.</pre><pre>4 §  Anmälan om fördröjt svar på interpella-\r\ntion</pre><pre>Till riksdagen hade inkommit följande skrivelse:</pre><pre>Interpellation 1999/2000:21</pre><pre>Till riksdagen\r\nInterpellation 1999/2000:21 av Lars Tobisson (m)\r\nom Vasakronan.\r\nInterpellationen kommer att besvaras torsdagen\r\nden 4 november.\r\nSkälet till dröjsmålet är stor arbetsanhopning.\r\nStockholm den 4 oktober 1999\r\nBosse Ringholm</pre><pre>5 §  Svar på interpellation 1999/2000:7 om\r\nPliktverkets organisationsförmåga</pre><pre>Anf.  1  Försvarsminister BJÖRN VON SY-\r\nDOW (s):\r\nFru talman! Olle Lindström har frågat mig om jag\r\navser att vidta några åtgärder för att förhindra att\r\nTotalförsvarets pliktverk genomför en organisations-\r\nförändring före ett nytt försvarsbeslut.\r\nGeneraldirektören för Totalförsvarets pliktverk\r\nbeslutade den 16 augusti 1999 att tillsätta en intern\r\nutredning om hur regionkontoret i Norrland ska sam-\r\ngrupperas i Östersund. Syftet är att skapa sig ett be-\r\nslutsunderlag inför de kommande förändringarna\r\ninom försvarsområdet. Utredningen ska vara klar den\r\n15 oktober 1999.\r\nRegionkontoret i Norrland består av ett verksam-\r\nhetsställe i Östersund där alla funktioner som Total-\r\nförsvarets pliktverk har bedrivs. Regionkontoret i\r\nNorrland finns därutöver representerat i Boden. Där\r\nbedrivs främst verksamhet inom funktionerna Perso-\r\nnalredovisning samt Konsultverksamhet. Dessa båda\r\nverksamhetsgrenar är avgiftsfinansierade, och den\r\nhuvudsakliga beställaren är Försvarsmakten. Däremot\r\nsker ingen mönstring eller inskrivning vid kontoret i\r\nBoden.\r\nDen förändring av Försvarsmakten som nu bereds\r\noch som kommer att redovisas i regeringens proposi-\r\ntion till riksdagen i november i år kommer även att\r\ninnebära förändringar i Försvarsmaktens behov av\r\npersonalredovisning och annat stöd från Totalförsva-\r\nrets pliktverk.\r\nRedan under år 1999 har Försvarsmakten reduce-\r\nrat sitt ekonomiska åtagande i förhållande till de\r\ntjänster som Totalförsvarets pliktverk tillhandahåller\r\nfrån nästan 41 miljoner kronor till 34 miljoner kronor.\r\nFörsvarsdepartementet har erfarit att eventuella\r\nbeslut av myndigheten om verkets organisation är\r\naktuella först senare i höst. Det innebär att Totalför-\r\nsvarets pliktverks interna process kommer att ansluta\r\ntill den politiska beslutsprocessen.\r\nDärmed anser jag, fru talman, att jag har besvarat\r\nOlle Lindströms interpellation.</pre><pre>Anf.  2  OLLE LINDSTRÖM (m):\r\nFru talman! Tack försvarsministern för svaret på\r\nmin interpellation. Jag hoppas att jag under denna\r\ndebatt också ska få lite mer konkreta svar på min\r\ninterpellation.\r\nPliktkontoren ska, vilket jag också har skrivit i\r\nmin interpellation, ha förmåga att genomföra mönst-\r\nring, inskrivning, inkallelse till grundutbildning, ge\r\nstöd under tjänstgöring och stöd till de bemannings-\r\nansvariga i krigsorganisationen och dessutom, om så\r\nbehövs, genomföra inkallelse till repetitionsutbild-\r\nning.\r\nNär det gäller en del av dessa uppgifter köper För-\r\nsvarsmakten en del tjänster av Pliktverket, bl.a. stöd\r\nunder tjänstgöring och stöd till bemanningsansvariga.\r\nDå blir det således en form av säljare-kund-relation.\r\nFör att ge detta stöd under tjänstgöring och även stöd\r\ntill bemanningsansvariga krävs det givetvis, och är en\r\nstor fördel, om man kan ha den fysiska närvaron och\r\nvara placerad så nära kunden som möjligt. Den fysis-\r\nka närvaron i anslutning till dessa produktionsenheter\r\nökar ju dessutom förmågan och möjligheten att nå ett\r\nbra resultat och också ge det stöd som krävs och som\r\nkunderna naturligtvis också kräver.\r\nBodens garnison utgör i dag ca 13 % av landets\r\ntotala försvar och förmodligen över 50 % i Norrland.\r\nUtan att gå händelserna i förväg kan man nog anta att\r\ndessa procentsiffror kommer att hålla sig även efter\r\nförsvarsbeslutet någon gång i vinter, eftersom ned-\r\nskärningarna är så stora. Det kan ju inte heller ute-\r\nslutas att förändringar sker i Östersund. Och utan att\r\ngå några som helst händelser i förväg och gissa nå-\r\ngonting kan jag inte förstå varför det är så bråttom att\r\ngenomföra detta innan försvarssbeslutet ska fattas,\r\noch det är ju aviserat till februari eller mars.\r\nGeneraldirektören för Pliktverket tillsatte en in-\r\ntern utredning för en samgruppering i Östersund.\r\nGeneraldirektören säger att han räknar med att be-\r\nslutet ska fattas under senare delen av november för\r\natt träda i kraft den 1 januari år 2000.\r\nI svaret säger försvarsministern att Försvarsde-\r\npartementet har erfarit att eventuella beslut av myn-\r\ndigheten om verkets organisation är aktuella först\r\nsenare i höst. Senare i höst är kanske november. Det\r\ninnebär att Totalförsvarets pliktverks interna process\r\nkommer att ansluta till den politiska processen. Då\r\nvill jag ha klarlagt vad man menar med det. Är det\r\nnovember, december eller möjligen senare?\r\nJag skulle vilja fylla på med en fråga. Detta kan ju\r\nfaktiskt innebära att man fattar ett beslut någon må-\r\nnad innan försvarsbeslutet fattas, och det kan faktiskt\r\ninnebära att Pliktverkets kontor i Norrland ligger på\r\nen plats som har en väldigt liten del av försvaret.\r\nDärför vill jag veta om det är december som gäller,\r\neller kommer försvarsministern att vidta några åtgär-\r\nder för att man ska vänta till i februari eller mars?</pre><pre>Anf.  3  Försvarsminister BJÖRN VON SY-\r\nDOW (s):\r\nFru talman! Den verksamhetsgren som i dag finns\r\ni Boden kallas Personalredovisning, och den sam-\r\nmanfattas med att det handlar om Pliktverkets upp-\r\ngifter för att kalla in till militär repetitionsutbildning\r\noch civila övningar, och det är ett stöd som Pliktver-\r\nket lämnar för redovisning i olika krigsorganisationer.\r\nJag vill också nämna att genom de förändringar\r\nsom redan har skett och som just har inneburit att ett\r\nmindre antal värnpliktiga kallas in till repetitionsut-\r\nbildningar har det redan skett ganska stora administ-\r\nrativa förändringar. Redan i dag skickas t.ex. ingen\r\nkrigsplaceringsorder ut till personal som blir redovi-\r\nsad i det s.k. tillgångsregistret. Det är en bakgrund.\r\nJag vill nu tydligt markera att det är myndigheten\r\nTotalförsvarets pliktverk som redan i dag har att fatta\r\nbeslut i sådana här interna organisationsfrågor. Jag\r\nhar fått redovisat för mig att man där inte kommer att\r\nfatta beslut förrän det står helt klart vad regeringens\r\nförslag till riksdagen innebär. Det gör att jag före-\r\nställer mig att beslut kan fattas efter det att regering-\r\nens förslag till riksdagen är väl känt.\r\nOckså frågan om genomförande är en fråga för\r\nmyndigheten som jag inte ser som min eller regering-\r\nens uppgift att påverka.</pre><pre>Anf.  4  OLLE LINDSTRÖM (m):\r\nFru talman! Det är viktigt att klargöra huruvida ett\r\nbeslut kan tas någon enstaka månad före riksdagens\r\nbeslut. Det är detta som jag är ute efter. När det gäller\r\nuppgifterna på de olika kontoren är det väl helt rik-\r\ntigt. Förändringar måste givetvis ske när en så stor del\r\nav försvaret förändras. Jag förstår att det också måste\r\nske inom Pliktverket, också just av ekonomiska skäl.\r\nAtt däremot besluta om en så här pass stor förändring\r\ninnan vi vet var det blir kvar försvarsetablissemang -\r\ndet handlar då om nedläggningar och om vad som blir\r\nkvar - är en annan sak. Som jag sade tidigare är den\r\nfysiska närvaron viktig när det gäller att ge det här\r\nstödet till dem som också köper tjänsterna.\r\nVi kan gå tillbaka till detta med när myndigheten\r\nbeslutar och att man har full möjlighet att göra det.\r\nJag tycker nog att försvarsministern i det här fallet\r\nhar en uppgift att påverka så att man inte tar ett fel-\r\naktigt beslut som kan kosta mycket pengar; detta bara\r\nnågon enstaka månad före ett riksdagsbeslut. Det är\r\nju inte hundraprocentigt säkert att regeringens propo-\r\nsition, när denna väl har lagts fram, till alla delar går\r\nigenom. Det gäller då vissa platser.\r\nSocialdemokraterna och Centern ligger bakom\r\nförsvarsbeslutet, åtminstone när det gäller inriktning-\r\nen, men de har inte majoritet i riksdagen. Det kan\r\nfaktiskt uppstå olika parlamentariska majoriteter för\r\nde enstaka platserna. Jag menar att detta vore alldeles\r\nfel. Tänk, försvarsministern, om det vore så illa att\r\nPliktverket två, möjligen tre, månader före ett för-\r\nsvarsbeslut hade byggt ut sitt kontor på en plats som\r\nhar en mycket ringa del av försvaret! Det kan faktiskt\r\nvara så, försvarsministern!</pre><pre>Anf.  5  Försvarsminister BJÖRN VON SY-\r\nDOW (s):\r\nFru talman! Det är upp till myndigheten att fatta\r\nbeslut i sådana här organisationsfrågor. Samtidigt har\r\nmyndigheten självklart att sträva efter att göra det på\r\ngrundval av all rimlig bedömning som kan göras vid\r\nsådana här organisationsbeslut.\r\nSom sagt: Myndigheten har meddelat att man inte\r\nkommer att ta några beslut innan regeringens förslag\r\nhar presenterats för riksdagen.\r\nOckså frågan om genomförandet av eventuella\r\nbeslut är något som ligger på myndigheten. Jag anser\r\natt det inte vore klokt att ändra på den decentralisera-\r\nde ställning som våra förvaltningsmyndigheter har i\r\nett sådant här fall. Därför bör det nuvarande regelver-\r\nket inte förändras.</pre><pre>Anf.  6  OLLE LINDSTRÖM (m):\r\nFru talman! Än en gång får jag tacka för svaret,\r\näven om jag givetvis inte är helt nöjd. Det hade varit\r\nskönt att höra försvarsministern säga: Vi ska se till att\r\nbeslut när det gäller omorganisationen inte blir fattat\r\ninnan ett försvarsbeslut är taget av Sveriges riksdag.</pre><pre>Överläggningen var härmed avslutad.</pre><pre>6 §  Svar på interpellation 1999/2000:4 om det\r\nsvenska biståndet</pre><pre>Anf.  7  Statsrådet MAJ-INGER KLING-\r\nVALL (s):\r\nFru talman! Lars Leijonborg har frågat mig om\r\nregeringen är beredd att uppfylla löftet om att bistånd\r\nsom hålls inne under utgiftsbegränsningen 1999 kan\r\nbetalas ut nästa år. Lars Leijonborg har efter vad jag\r\nförstår tolkat regeringsförklaringen så att endast 1,7\r\nav de 2,9 miljarder kronor som rullas över från i år\r\nkan utbetalas år 2000. Här finns tydligen något miss-\r\nförstånd, som jag är angelägen om att reda ut.\r\nBiståndsramen höjs till 0,72 % av BNI nästa år.\r\nDen goda tillväxten och det nya sättet att beräkna\r\nBNI innebär att anslagen ökar med 1,3 miljarder till\r\nnärmare 12,5 miljarder kronor, ett belopp som är\r\nnärmare 800 miljoner kronor högre än vad som förut-\r\nsågs i vårpropositionen. Det är den största ökningen\r\nunder 90-talet och ett uttryck för en klar viljeinrikt-\r\nning från regeringens sida, vilket också lyfts fram i\r\nfinansplanen.\r\nUtöver höjningen kommer 2,1 miljarder kronor av\r\nsparade medel att få användas för utbetalningar.\r\nSammantaget innebär detta en kraftig expansion av\r\nbiståndet jämfört med 1999. Utbetalningarna ökar\r\nmed ca 3,4 miljarder kronor.\r\nDet ger utrymme för betydande ökningar av bi-\r\nståndet på flera viktiga områden. Det gäller bl.a. det\r\nlångsiktiga stödet till Afrika och Asien, stödet till att\r\nminska de fattiga ländernas skuldbörda samt sats-\r\nningar på forskning och kunskapsutveckling för att\r\nminska kunskapsklyftorna mellan fattiga och rika\r\nländer. Vi ökar också stödet till humanitära insatser\r\noch återuppbyggnad, bl.a. i Balkan och Centralameri-\r\nka. Det är samtidigt viktigt att stärka biståndets roll\r\natt förebygga och bidra till lösningar av väpnade\r\nkonflikter. Jag vill också särskilt betona det viktiga\r\narbetet med att utveckla formerna för att främja de-\r\nmokrati och mänskliga rättigheter, som är såväl mål\r\nsom medel i utvecklingsprocesser.</pre><pre>Anf.  8  LARS LEIJONBORG (fp):\r\nFru talman! Jag tackar biståndsministern för sva-\r\nret.\r\nLåt oss ett ögonblick förflytta oss till gränstrak-\r\nterna mellan Burma och Thailand. Där har stora\r\nmängder flyktingar flytt undan förtrycket i Burma in i\r\nThailand. Den thailändska regeringen visar ganska\r\nlite intresse för att hjälpa dem, inte minst efter ambas-\r\nsaddramat för en tid sedan. En organisation som finns\r\npå plats för att ge de här stackars flyktingarna livets\r\nnödtorft är svenska Diakonia. De har nyligen fått\r\nbesked om att deras verksamhet inte kommer att\r\nkunna fortsätta med stöd från Sida efter årsskiftet\r\ndärför att då gäller ett utbetalningstak för Sidas bidrag\r\ntill enskilda organisationer.\r\nSvenskt bistånd gör mycket nytta världen över -\r\nfattigdom bekämpas och människovärdet återupprät-\r\ntas - men svenskt bistånd har kraftigt skurits ned\r\nunder 90-talet. Räknat i utbetalningar från 1995 och\r\nfram till i år handlar det om en nedskärning med\r\n30 %.\r\nJag ville nämna detta som en kompletterande bild\r\ntill den, menar jag, skönmålning som biståndsminis-\r\ntern ägnar sig åt. Många frivilligorganisationer kan\r\nvittna om samma sak som Diakonia har berättat om\r\nför mig när jag har frågat hur den pågående bistånds-\r\npolitiken påverkar dem. Kooperationen Utan Gränser\r\nhade velat genomföra, och har planerat, ett projekt\r\nefter orkanen Mitch i Nicaragua och El Salvador. Ett\r\nbelopp om 5 miljoner kronor var godkänt men de\r\npengarna hölls inne på grund av bidragstaket i år.\r\nRädda Barnen klarar sig hyggligt tack vare att de\r\nhar egna medel att skjuta till men även de har drab-\r\nbats av en indragning på 9 miljoner kronor. Utbild-\r\nning för Biståndsverksamhet, UBV, berättar att de får\r\nskicka färre volontärer än de har planerat.\r\nDet här är bilden. Jag måste därför ställa ett par\r\nfrågor till biståndsministern.\r\nDet låter på biståndsministern som att jag har\r\nmissförstått något i regeringsförklaringen men det har\r\njag inte gjort. Möjligen föreligger ett missförstånd\r\nmellan Utrikesdepartementet och den talskrivare som\r\nhjälper statsministern med att få ihop regeringsförkla-\r\nringen. Vad jag gör i min interpellation är att jag\r\nupprepar de siffror som i praktiken framgår av rege-\r\nringsförklaringen.\r\nDessbättre är den indragning som rullas över till\r\når 2000 något mindre än vad statsministern antydde i\r\nregeringsförklaringen. Men vi måste vara överens om\r\natt det av de 2,9 miljarder kronor som på grund av\r\nutgiftstaket har innehållits i år fortfarande är en sum-\r\nma på ett antal hundra miljoner kronor som icke får\r\ndisponeras.\r\nDet kan tyckas vara en detaljfråga att rota i siffror\r\npå detta sätt. Men i och med att statsrådets företrädare\r\nstod i talarstolen och var så oerhört tydlig om detta är\r\ndet viktigt för mig att regeringen nu erkänner att man\r\nbegår ett löftesbrott.\r\nDessutom skulle jag vilja att statsrådet klarlade\r\nvad budgetpropositionen säger om ett nytt bidragstak\r\nför år 2000. Kommer ett sådant utgiftstak eller kom-\r\nmer det inte?</pre><pre>Anf.  9  MARIANNE ANDERSSON (c):\r\nFru talman! Jag är glad att den här debatten kom-\r\nmer upp, därför att jag tycker att det är mycket viktigt\r\natt vi diskuterar frågorna om bistånd.\r\nBegränsningsbeloppet diskuterade vi mycket i vå-\r\nras. Då stod dåvarande biståndsministern här och\r\ntalade om att det var en engångsföreteelse och att det\r\nskulle återställas nästa år. Nu vet vi att det inte blir\r\nåterställt fullt ut, en del blir kvar.\r\nDet här är en väldigt ryckig biståndspolitik. Det är\r\nklart att det är bra att biståndet nu ökar, men att det\r\ngör det beror mest på att vi har en bra tillväxt i Sveri-\r\nge och inte på någon större ambition att nå upp till\r\nenprocentsmålet. Som det ser ut i budgeten och med\r\nden takt som man har nu skulle det ta 28 år innan vi\r\nkommer tillbaka till enprocentsmålet.\r\nProblemet är att vi har en sådan budgetteknik -\r\nden kan man i och för sig kritisera, men det kan vi\r\ninte klara av att göra här och nu - att mottagarna ute i\r\nde länder som vi har samarbete med inte kommer att\r\nkunna lita riktigt på Sverige. De vet inte om detta\r\nkanske händer igen. Kommer vi att få pengarna,\r\nkommer vi inte att få pengarna? Hur ska de skriva\r\navtal och göra allt det som också Lars Leijonborg har\r\ntalat om?\r\nJag håller med om och vill också upprepa att den\r\nminskning av biståndet till enskilda organisationer\r\noch av katastrofbiståndet som det faktiskt blir nästa år\r\njämfört med vad det har varit under 1999 egentligen\r\ninte är hållbar. Detta sker på grund av att man skjuter\r\növer utbetalningar från i år till nästa år, därför blir\r\nutrymmet mycket mindre än det egentligen ser ut. Det\r\när deras uppfattning, och det är den redovisning som\r\nvi har fått från enskilda organisationer, speciellt från\r\nDiakonia, som är mycket aktivt och gör stora insatser\r\npå biståndsområdet i många delar av världen där det\r\nverkligen är behövligt. Att de känner sig väldigt illa\r\nbehandlade är det synd att säga, eftersom det är de\r\nsom drabbas av det minskade biståndet som blir illa\r\nbehandlade, men de känner att det är svårt att arbeta\r\npå ett bra sätt när de inte riktigt vet hur det kommer\r\natt se ut i framtiden.\r\nJag har en fråga. Den handlar om den utredning\r\nsom aviserades. Såvitt jag förstår var direktivskrivan-\r\ndet till den utredningen ganska långt framskridet i\r\nvåras. Kommer det att bli någon biståndspolitisk\r\nutredning? När kommer den i så fall att sätta i gång?</pre><pre>Anf.  10  Statsrådet MAJ-INGER KLING-\r\nVALL (s):\r\nFru talman! Låt mig börja med att tala om siffror-\r\nna i budgeten. Jag tror att det kan vara värdefullt efter\r\ninlägget från Lars Leijonborg. I vårbudgeten låg an-\r\nslagsramen till biståndet på 500 miljoner. Till det\r\nkom reservationsanslaget på 2,9 miljarder. Summerat\r\nblir detta 3,4 miljarder.\r\nDet som har hänt sedan vårbudgeten är att vi dels\r\nhar fått en ny beräkning av bruttonationalinkomsten,\r\ndels har fått en kraftigt ökad tillväxt. När vi nu lägger\r\nfram budgetpropositionen innebär det en ökad an-\r\nslagsram med 1,3 miljarder och en minskad utbetal-\r\nning av reservationerna till 2,1. Men summan är den-\r\nsamma, 3,4 miljarder är ökningen av biståndet nästa\r\når. Jämförelsen vår och höst ger utfallet att det är\r\ndetsamma.\r\nSedan måste jag också säga att det naturligtvis är\r\noerhört glädjande att kunna höja anslagsramen med\r\n800 miljoner mot bakgrund av det som hände i våras\r\noch hur det förhåller sig nu. Det ger verkligen ett\r\nmycket större mervärde i de 3,4 miljarderna att det är\r\nanslagsramen som tack vare den goda tillväxten och\r\nden nya BNI-beräkningen ökar på det här sättet.\r\nNaturligtvis ska vi fortsätta att successivt höja an-\r\nslagsramen för biståndet så att vi kan nå enprocents-\r\nmålet på nytt. Jag har gett mina tjänstemän i uppdrag\r\natt ta fram olika alternativ beroende på olika scenarier\r\nför att se hur vi successivt ska kunna nå målet 1 % av\r\nBNI.\r\nVi ska också successivt gå vidare och sänka re-\r\nservationsanslagen. Jag tycker mig kunna se att en\r\nidealisk nivå på reservationsanslagen skulle vara\r\nungefär 1 miljard. Vi kommer ned till drygt 3 miljar-\r\nder i slutet av år 2000.\r\nSumman av detta är att när det går bra för Sverige\r\noch vi får en ökad tillväxt ökar också biståndet. Då\r\nkan vi också dela med oss av en förbättrad ekonomisk\r\nsituation.\r\nDen stora skillnaden i förhållande till den treåriga\r\nborgerliga regeringsperioden är att i dag har vi finan-\r\nsierat vårt bistånd fullt ut. När Lars Leijonborgs parti\r\nsatt i regeringsställning lånade man till biståndet.\r\nVilken tilltro och trovärdighet kan det ge för en lång-\r\nsiktig biståndspolitik? Nu finansierar vi biståndet. Vi\r\nhar en god tillväxt i ekonomin. När vi tittar framåt ser\r\nvi att vi successivt kan höja biståndet.\r\nJag vill också fråga Lars Leijonborg vilken tro-\r\nvärdighet vi kan ge Folkpartiets förslag till ökat bi-\r\nstånd, som jag har sett att ni väckt i er budgetmotion i\r\nanslutning till budgetpropositionen. Såvitt jag har\r\nförstått vill er samarbetspartner Moderaterna sänka\r\nbiståndet med 2 miljarder och komma ned till 0,6 %\r\nav BNI och därmed helt lämna FN:s mål för bistån-\r\ndet.\r\nTill Marianne Andersson vill jag bara säga att vi\r\neftersträvar en jämn ökning av biståndet. När det\r\ngäller budgetlagen och budgettaket vill jag också\r\nfråga Marianne Andersson om vi ändå inte är överens\r\nom att vi har en sådan teknik i dag när vi arbetar fram\r\nvåra budgetar. Jag har inte hört talas om tidigare att\r\nCentern vill ändra på den budgetlagen.\r\nKatastrofbiståndet, som Marianne Andersson tar\r\nupp, ökar nästa år.\r\nUtredningen får jag återkomma till i en komman-\r\nde replik.</pre><pre>Anf.  11  LARS LEIJONBORG (fp):\r\nFru talman! Biståndsministern svarar inte på mina\r\nfrågor, tycker jag, utan för in helt andra saker och vill\r\nha detta till en mer allmänpolitisk debatt.\r\nHistorien är ju att Sverige nådde enprocentsmålet\r\nnär Ola Ullsten, Folkpartiet, var biståndsminister och\r\nModeraterna satt med i regeringen. De gillade det\r\nsäkert inte, men de tvingades gå med på det. Därefter\r\nlåg Sverige kvar på enprocentsnivån under 80-talet\r\nfram till början av 90-talet, då vi i krisförhandlingar\r\nmed Socialdemokraterna ansåg det nödvändigt att\r\nsänka biståndet under enprocentsnivån, vilket var\r\noerhört tragiskt. Därefter vann Socialdemokraterna\r\nvalet 1994, och biståndet har fortsatt att sjunka. Det\r\när bakgrunden.\r\nVi har hela tiden kritiserat det faktum att man så\r\nfort det är ekonomiska problem tar till biståndet som\r\nden första besparingsposten. Det är tyvärr en realitet,\r\nså har det varit.\r\nNu har ett nytt element tillkommit, dvs. att lägga\r\nfram förslag till riksdagen som godkänns. Men vi har\r\nantagit en budgetlag som gör det möjligt för regering-\r\nen att i efterhand säga till ett ämbetsverk att denna\r\nsumma har de fått, men de får inte betala ut den.\r\nSådana begränsningsbelopp sattes för 1998 och har\r\nsatts för 1999. Varje gång har regeringen sagt att man\r\nbehöver skjuta upp beslutet lite grann, men det är\r\ningen fara, det kommer inte att innebära några stora\r\nproblem - pengarna ligger och väntar till efter nyår.\r\nDet hedrar den nuvarande biståndsministern att hon i\r\nen TT-intervju har erkänt att ryckigheten är ett pro-\r\nblem. Pierre Schori försökte alltid vifta bort den och\r\nsäga att den inte betydde något. Det är bra att Maj-\r\nInger Klingvall erkänner att den är ett problem.\r\nVad drar regeringen för slutsats? Även i budget-\r\npropositionen för år 2000 talas det om ett begräns-\r\nningsbelopp. Vad betyder det? Det står där att ett\r\nbegränsningsbelopp ska sättas, men det ska sättas så\r\natt projekt som har planerats för 1999 ska kunna\r\ngenomföras. Vad betyder detta i praktiken, eftersom\r\ndet som man hade räknat med att använda 1999 inte\r\nfullt ut får användas 2000? Man talar med dubbla\r\ntungor.\r\nDet skulle vara välgörande för debatten att stats-\r\nrådet tydligare erkänner att av de 2,9 miljarder som\r\nbegränsningsbeloppet täckte 1999, innehålls en del\r\näven för år 2000. Pierre Schori lovade i talarstolen att\r\ndet icke skulle ske. Men nu sker det.\r\nPå samma sätt som statsrådet har erkänt att ryck-\r\nigheten inte är bra, vore det välgörande att erkänna att\r\nregeringen inte höll det löfte som Pierre Schori gav.\r\nNär statsministern tillfrågades i radio, viftade han\r\nundan frågan och sade att Schori är en generös man.\r\nMen så går det inte att säga om besked som har läm-\r\nnats i riksdagens talarstol. Regeringen är naturligtvis\r\nkollektivt ansvarig för något sådant, och det kan inte\r\nviftas undan.\r\nJag antar att statsrådet inte kan lova pengarna,\r\nmen statsrådet borde åtminstone erkänna att detta är\r\nett löftesbrott.</pre><pre>Anf.  12  MARIANNE ANDERSSON (c):\r\nFru talman! I frågan om nivån på biståndet och\r\nvilka mål som uppnås, är det en stor skillnad mellan\r\nnär landet är i en stor ekonomisk kris och när budge-\r\nten är i balans. När nu budgeten är i balans i Sverige,\r\nbör återgången till enprocentsmålet gå något fortare\r\nän vad regeringen hittills har klarat av. När avser\r\nregeringen att nå enprocentsmålet igen? Avser rege-\r\nringen att återta enprocentsmålet? Hur ser det ut?\r\nSedan var det vilka synpunkter Centern har på\r\nbudgetlagen. Visst har vi ställt upp på budgetlagen.\r\nMen det var ingen som kunde förutse hur det skulle\r\nse ut med begränsningsbeloppen. Framför allt kunde\r\nman inte förutse fördelningen i år. Det var de fatti-\r\ngaste människorna i världen som fick betala för vårt\r\nbudgetsystem. Det går naturligtvis att tänka sig andra\r\nfördelningar, men det var regeringen som lade fram\r\nförslaget som då blev verklighet.\r\nOsäkerheten kvarstår. Kommer det att bli ett be-\r\ngränsningsbelopp nästa år? Det vet vi inte. Om kost-\r\nnaderna för sjukförsäkringarna fortsätter att rusa i\r\nhöjden, kommer naturligtvis problemet att uppstå.\r\nKommer detta att återigen gå ut över de fattigaste\r\nmänniskorna i världen? Utbetalningarna skjuts framåt\r\nfastän en viss nivå har anslagits. Jag skulle vilja ha\r\nsvar på den frågan. Jag ser också fram emot ett svar\r\npå frågan om utredning.</pre><pre>Anf.  13  Statsrådet MAJ-INGER KLING-\r\nVALL (s):\r\nFru talman! Låt mig börja med frågan om belop-\r\npet. Den totala summan på 3,4 miljarder ligger fast\r\nfrån våren till hösten, men fördelningen mellan vad\r\nsom är reservationsanslag och vad som är höjd an-\r\nslagsram har ändrats under dessa månader. Men det\r\nhar varit till det bättre. Det måste vara oerhört mycket\r\nbättre att en större andel av de 3,4 miljarderna faktiskt\r\nbestår i en höjd anslagsram. Sedan får vi successivt\r\nbeta av reservationsanslagen för att komma ned i en\r\nrimlig nivå på ungefär 1 miljard. Detta ska kunna\r\nhanteras med de budgetprinciper som finns i dag i\r\nbudgetlagen.\r\nJag har tittat på summan i förhållande till vad Lars\r\nLeijonborg har sagt tidigare i talarstolen. Jag har\r\nhittat ett protokoll från debatten den 18 maj mellan\r\nLars Leijonborg och förre biståndsministern. Lars\r\nLeijonborg frågar statsrådet Schori om han kan lova\r\natt de 3-4 miljarder som krävs för att biståndet ska\r\nåterställas kommer med i budgetpropositionen i höst.\r\nJa, 3,4 miljarder kom med i budgetpropositionen i\r\nhöst. Jag förstår inte vad det är Lars Leijonborg kla-\r\ngar på. Vi har klarat ut summan. Pengarna kommer\r\nnästa år. Jag har svårt att se att världens fattiga män-\r\nniskor bryr sig om om de 3,4 miljarderna kommer\r\nfrån reservationsanslag eller från en höjd anslagsram.\r\nDe behöver vårt stöd för sin utveckling. Därför är jag\r\nglad över att vi klarar den kraftiga ökningen nästa år\r\nför biståndet.\r\nEfter det att riksdagen har ställt sig bakom bud-\r\ngetlagen har nu alla utgiftsområden i budgeten ett\r\nutgiftstak. Det har även biståndet, sjukförsäkringen\r\noch alla andra delar i vår budget.\r\nLars Leijonborg återkommer till enprocentsmålet\r\noch situationen under den borgerliga regeringen. Då\r\nhade ni regeringsansvaret, Lars Leijonborg. Ni ham-\r\nnade i en situation då ni successivt fick sänka bistån-\r\ndet. Vi har nu rett upp den oerhört besvärliga situa-\r\ntionen som vi hade att ta tag i 1994. Vi kan nu klara\r\nav en successiv ökning av biståndet med full finansie-\r\nring, till skillnad från hur det såg ut mellan åren 1991\r\noch 1994.\r\nJag fick inget svar på frågan om trovärdighet.\r\nModerata samlingspartiet har ett helt annat förslag i\r\nsin budget. Hur ska detta gå till, Lars Leijonborg?\r\nVilken trovärdighet ligger i ert förslag om en höjning,\r\neftersom er samarbetspartner har en helt annan upp-\r\nfattning om hur biståndet ska utformas i framtiden?\r\nMan vill inte ens ställa upp på FN:s mål för biståndet.\r\nSedan till frågan om utredningen. Vi håller på att\r\narbeta med direktiven till översynen. Vi räknar med\r\natt under hösten ta ställning till direktiven. Vi kom-\r\nmer naturligtvis att i samband med det presentera en\r\ntidsplan för utredningen. Jag ser fram emot att få göra\r\nden breda översynen av vår biståndspolitik.</pre><pre>Anf.  14  LARS LEIJONBORG (fp):\r\nFru talman! Jag förstår uppriktigt sagt inte vad\r\nmoderaterna har i denna debatt att göra. När de har\r\nsuttit i regering har också vi suttit där. Vi har sett till\r\natt det är vår biståndspolitik som har förverkligats,\r\nutom vid tiden för krisförhandlingarna där också\r\nsocialdemokraterna var med. En av de besparingar\r\nman, tyvärr, kunde enas om var just en besparing på\r\nbiståndet.\r\nVad har moderaterna med detta att göra? Vi har\r\nnu ett parti i regeringen som har sett till att vi i år\r\nsannolikt kommer under skammens gräns. Det finns\r\nmycket som tyder på att utbetalningarna av biståndet\r\nicke kommer att nå upp till 0,7 % av BNP. Det är\r\nnågot som socialdemokraterna ansvarar för. Vi kan\r\nhålla moderaterna utanför detta.\r\nStatsrådet är bekymrad över att det finns\r\n\"reservationer\", dvs. att myndigheten håller inne\r\npengar. Det stora problemet är att det vattnas i mun-\r\nnen på Finansdepartementet när man ser överskotten.\r\nJag antar att Sida har goda argument för att man vill\r\nvara noga innan belopp betalas ut. Då blir det vissa år\r\nett visst överskott. Men det stora bekymret med det\r\nhär är inte att man vill ha en långsiktighet i biståndet,\r\nutan det är att den socialdemokratiska regeringen\r\nutnyttjar detta överskott till att skära ned.\r\nStatsrådet måste tala mot bättre vetande när hon\r\ntalar om skillnaderna mellan vår och höst. Den stora\r\nskillnaden är ju att vi nu gör en mer optimistisk pro-\r\ngnos över svensk tillväxt. Det är väl inget argument\r\nför att hålla inne pengar som man har lovat att u-\r\nländerna ska få.\r\nTalet om att alla anslag har ett utgiftstak är ju helt\r\nfelaktigt, därför att det på s. 88-89 i budgetproposi-\r\ntionen helt klart framgår att just biståndsanslaget ska\r\nfå ett begränsningsbelopp år 2000.</pre><pre>Anf.  15  Statsrådet MAJ-INGER KLING-\r\nVALL (s):\r\nFru talman! Jag fick ingen kommentar från Lars\r\nLeijonborg om han var nöjd med beloppet, mellan 3\r\noch 4 miljarder i nästa års budget. Vi lägger oss på\r\n3,4 miljarder, och jag tycker att det är en väldigt bra\r\nbörjan på en successiv ökning av biståndet. Självklart\r\när det så att det är bra med ekonomisk tillväxt, Lars\r\nLeijonborg, därför att det är den som ger oss utrymme\r\nför att kunna höja biståndet och se möjligheterna att\r\nkomma vidare och nå upp till enprocentsmålet.\r\nMen låt mig i min avslutande replik säga någon-\r\nting ytterligare om Marianne Anderssons fråga om\r\növersynen, eftersom den blev lite summariskt besva-\r\nrad. Det här kommer att bli väldigt viktigt enligt min\r\nbedömning. Vi har i dag fortfarande biståndsmål som\r\nlades fast för över 20 år sedan. Mycket har hänt under\r\nden här tiden. Det ekonomiska samarbetet mellan\r\nländerna i världen har ökat. Det ömsesidiga beroendet\r\nhar ökat. Det som vi brukar kalla för globalisering är\r\nen viktig förändring under de här åren. Min uppfatt-\r\nning är att vi behöver se en helhet i biståndspolitiken.\r\nBistånds-, utrikes- och handelspolitik behöver gå i\r\ntakt för att vi ska bli så effektiva som möjligt. Vi kan\r\nockså se att det här ekonomiska samarbetet är en\r\nviktig förutsättning för utveckling, för demokratiska\r\ninstitutioner och för en utveckling mot en rättsstat,\r\noch naturligtvis för respekten för de mänskliga rättig-\r\nheterna. Men kärnan i biståndet är fortfarande, som\r\njag ser det, fattiga människors makt att ta ansvar och\r\npåverka sin framtid, och det får vi aldrig tappa bort i\r\nbiståndsarbetet.\r\nDet här är en utredning runt vilken jag vill se en\r\nbred politisk samsyn, och trots allt finns den. Och jag\r\ntycker att det är oerhört glädjande att den inte bara\r\nfinns bland många av riksdagens partier, utan också\r\nhos allmänheten, där den Sifoundersökning som vi\r\nnyss har tagit del av just visar att även alldeles vanli-\r\nga människor i vårt land tycker att biståndspolitiken\r\nska förbättras, och att man också är beredd att själv\r\ngöra en insats. Så Sverige ska fortsätta att vara ett av\r\nde bästa biståndsländerna.</pre><pre>Överläggningen var härmed avslutad.</pre><pre>7 §  Svar på interpellation 1999/2000:20 om\r\nsvensk politik gentemot Kambodja</pre><pre>Anf.  16  Utrikesminister ANNA LINDH (s):\r\nFru talman! Lars Leijonborg har frågat mig om\r\nregeringen är beredd att offentliggöra de rapporter\r\nsom utsända svenska diplomater skrev efter sina\r\nbesök i Kambodja under 1970-talet. Lars Leijonborg\r\nundrar också om regeringen är beredd att tillsätta en\r\nkommission med uppgift att utreda vad den svenska\r\nregeringen 1976 visste om det folkmord som pågick i\r\nlandet.\r\nDen svenske Pekingambassadören Kaj Björk som\r\nockså var ackrediterad i Phnom Penh besökte till-\r\nsammans med departementssekreterare Jan Lundvik\r\nKambodja i mars 1976. I samtal med vice premiärmi-\r\nnister Ieng Sary framförde Björk efter bemyndigande\r\nav Utrikesdepartementet att möjligheten till ett huma-\r\nnitärt bistånd till Kambodja förelåg. Ett villkor för att\r\nbistånd skulle komma i fråga var att man fick närma-\r\nre kännedom om förhållandena i Kambodja. Därför\r\nföreslogs från svensk sida ett besök i landet av en\r\nbiståndsdelegation. Besöket kom aldrig till stånd. I\r\nnovember 1976 meddelades att Sverige inte längre\r\nhade beredvillighet att lämna humanitärt bistånd.\r\nAmbassadör Kaj Björk besökte på nytt Kambodja\r\ni januari 1978. Det skedde inom ramen för den ordi-\r\nnarie verksamhet som varje sidoackrediterad ambas-\r\nsadör bedriver. Besöket var kort och omfattade även\r\ndenna gång bara officiella kontakter.\r\nSveriges dåvarande ambassadör i Bangkok Jean-\r\nChristophe Öberg gjorde en privat resa till Kambodja\r\ni december 1977. Efter resan gjorde han ett antal\r\nuttalanden i massmedierna vilka stred mot den svens-\r\nka regeringens politik i flyktingfrågor och engage-\r\nmang för mänskliga rättigheter. Detta påtalade den\r\ndåvarande utrikesministern för ambassadör Öberg.\r\nBeträffande Lars Leijonborgs fråga om offentlig-\r\ngörade av rapporter, har ansvarig tjänsteman i Utri-\r\nkesdepartementet redan gjort en prövning av vilka\r\nhandlingar som kan offentliggöras utan att man bryter\r\nmot internationell diplomatisk praxis. Nästan allt\r\nmaterial har offentliggjorts.\r\nDe ovannämnda besöken är de som gjordes i\r\nKambodja av svenska diplomater under åren 1975-\r\n79. Någon tät besöksverksamhet var det alltså inte tal\r\nom. Innehållet i deras rapportering är i huvudsak\r\nredan frisläppt. Jag vill tillägga att dessa besök sked-\r\nde under hårt kontrollerade former från kambodjansk\r\nsida. I UD:s arkiv finns inte mer att hämta i fråga om\r\navgörande observationer och slutsatser beträffande\r\nSveriges politik gentemot Kambodja under denna tid.\r\nAtt tillsätta en kommission för att reda ut vad den\r\nsvenska regeringen visste om folkmordet i Kambodja\r\n1976 är därför enligt min mening inte påkallat. Större\r\ndelen av det aktuella materialet är redan offentlig-\r\ngjort.\r\nLåt mig till sist säga att folkmordet som begicks i\r\nKambodja 1975-79 var en tragedi som inte kan för-\r\ndömas nog. Jag beklagar djupt att det inte avslöjades\r\npå ett tidigare stadium.</pre><pre>Anf.  17  LARS LEIJONBORG (fp):\r\nFru talman! Jag tackar utrikesministern för svaret.\r\nJag vill knyta an till de allra sista orden i svaret.\r\nDet här var en tragedi, ett av de mörkaste kapitlen i\r\nmänsklighetens 1900-talshistoria. Vid sidan av några\r\nandra diktatorer och massmördare framstår Pol Pot\r\nsom en av de absolut värsta folkmördarna under det\r\nårhundrade som nu håller på att ta slut.\r\nSverige hade en unik position gentemot Pol Pots\r\nKambodja på det sättet att våra diplomater släpptes\r\nin. Under en period av två år gjordes tre besök av\r\nsvenska diplomater. Man kan diskutera huruvida det\r\när en tät trafik, men faktum är att inget annat land\r\nhade motsvarande möjlighet. När de här diplomaterna\r\nkom ut skickade de rapporter, och de gjorde också en\r\nhel del tidningsuttalanden. Det internationella intres-\r\nset var stort, och de gjorde mycket häpnadsväckande\r\nuttalanden.\r\nDet var ju nämligen så - jag minns själv den där\r\nperioden - att det kom olika rapporter från Kambod-\r\nja. Å ena sidan extremt alarmerande: Det pågår\r\nmassmord! Å andra sidan: Det är inte så farligt. De\r\nsvenska diplomaterna bekräftade den senare versio-\r\nnen, och detta framstår därmed som ett oerhört mörkt\r\nkapitel också i svensk utrikespolitisk historia.\r\nJag tror naturligtvis inte att andra rapporter på ett\r\npåtagligt sätt hade kunnat ändra historiens gång i\r\nKambodja, men man vet inte om omvärldens reaktio-\r\nner mot Kambodja hade kommit tidigare och varit\r\ntydligare om det svenska utrikesdepartementet hade\r\nagerat annorlunda. Därför är det här en väldigt viktig\r\ndiskussion.\r\nEn bakgrund är det brev som den dåvarande bi-\r\nståndsministern, Gertrud Sigurdsen, skrev till ambas-\r\nsadör Kaj Björk före hans första resa. Dess utgångs-\r\npunkt var en liknande debatt som den vi har här nu,\r\ndär en talare påstod att fördrivningen av människor\r\nfrån Phnom Penh var ett fruktansvärt folkmord, en av\r\nde värsta händelserna i historien efter Attila. Då skri-\r\nver biståndsministern till ambassadör Björk och säger\r\natt det skulle vara besvärande om sådana påståenden\r\nkom att prägla svensk biståndsdebatt. Nu vet vi att det\r\nvar motdebattören till Gertrud Sigurdsen, nu framlid-\r\nne redaktören Allan Hernelius, som hade rätt.\r\nDet var just så brutalt som han påstod. Då fram-\r\nstår det som väldigt pinsamt, för att använda ett milt\r\nuttryck, att den svenska regeringen anmodade en\r\nsvensk diplomat att åka till ett land med uppgift att\r\nförneka uppgifter som hade förekommit i debatten\r\nsom visade sig vara fullständigt sanna.\r\nStatsrådet säger att nästan allt har offentliggjorts.\r\nJag har här Kaj Björks rapport. Det kommer inte att\r\nsynas i protokollet, men jag bläddrar nu i rapporten.\r\nSom vi ser är det väldigt mycket vitt. Utrikesdepar-\r\ntementet har valt att censurera mycket stora delar av\r\nrapporten. Jag måste därför på nytt fråga statsrådet:\r\nÄr statsrådet beredd att göra mer än hittills för att\r\nhela sanningen om Sveriges politik gentemot Kam-\r\nbodja ska komma fram?</pre><pre>Anf.  18  Utrikesminister ANNA LINDH (s):\r\nFru talman! Det här är ett område där det är vik-\r\ntigt att alla svenska partier som under den här perio-\r\nden satt i olika regeringar, inte bara svenska partier\r\noch alla de partier som ingick i den svenska regering-\r\nen utan hela västvärlden, har en anledning att fundera\r\növer varför man inte visste mer om vad som skedde i\r\nKambodja. Det var ett oerhört slutet samhälle, för-\r\nmodligen det mest slutna samhälle som vi någonsin\r\nhar upplevt, precis som Lars Leijonborg säger.\r\nSvenska diplomater under olika regeringar var där\r\ntre gånger. Jag tror inte att de fick en rättvisande bild\r\nalls av situationen i Kambodja. Det kanske man inte\r\nheller ska begära efter tre besök.\r\nVi har offentliggjort i princip allt. De blanka si-\r\ndor, som Lars Leijonborg pekade ut, det tror jag Lars\r\nLeijonborg också vet är samtalsuppteckningar med nu\r\nlevande och aktiva kambodjanska politiker, som i\r\nenlighet med UD:s praxis inte har lämnats ut. Alla\r\nslutsatser, allt vad den svenska regeringen visste är\r\ndärmed offentliggjort.\r\nSedan tror jag, fru talman, att vi verkar ha upp-\r\nfattat beskedet från den dåvarande svenska bi-\r\nståndsministern väldigt olika. Hennes besked var\r\nockså varför det inte utgick något bistånd. Man hade\r\nsagt till kambodjanerna att man eventuellt var beredd\r\natt lämna humanitärt svensk bistånd. Men man ville\r\ngöra en biståndsresa. Man ville inte betala ut bistån-\r\ndet, och det var också det som jag uppfattade att bi-\r\nståndsministern syftade på när hon sade att man inte\r\nville ha debatten om ett utbetalat bistånd. Man ville\r\ninte betala ut biståndet.\r\nDet är också viktigt att komma ihåg vårt gemen-\r\nsamma ansvar för hur Pol Pot-regimen sedan be-\r\nhandlades. Västvärlden var faktiskt med och röstade\r\nin Pol Pot-regimen i FN så sent som 1979. Man för-\r\ndömde då Vietnams inmarsch som brott mot Kam-\r\nbodjas suveränitet, men vi hade inte tillräckligt tydli-\r\nga avståndstaganden från Pol Pot.\r\nTyvärr kan vi bara konstatera att de svenska rege-\r\nringsrepresentanterna under den här tiden verkade ha\r\nlika dålig information som sina europeiska och ame-\r\nrikanska motsvarigheter. Det har de i efterhand djupt\r\nbeklagat. Vi ska, tycker jag, dra slutsatsen hur vi\r\nundviker så här dålig kunskap i framtiden. Det hand-\r\nlar om ett gemensamt ansvar för att t.ex. ta flykting-\r\nars berättelser på allvar. Det handlar om ett gemen-\r\nsamt ansvar för hur man följer upp en diktators över-\r\ngrepp. Thomas Hammarberg sitter i dag på FN:s\r\nuppdrag på ett MR-centrum i Phnom Penh för att ge\r\nutbildning i mänskliga rättigheter, för att hjälpa till att\r\nutbilda jurister och för att hjälpa de FN-jurister som i\r\ndag vill få till stånd en krigsförbrytartribunal för att\r\nockså döma de ansvariga för folkmorden.</pre><pre>Anf.  19  LARS LEIJONBORG (fp):\r\nFru talman! Jag instämmer naturligtvis helt i den\r\nsenare delen av utrikesministerns synpunkter på hur\r\nvi ska agera inför framtiden. Det finns all anledning\r\natt ha högsta tänkbara demokratiprofil, mänskliga\r\nrättighets-profil i den svenska utrikespolitiken. Såda-\r\nna här historiska tillbakablickar har ju den relevansen\r\natt de kan påverka aktuell svensk politik. Vi har fort-\r\nfarande en debatt om svensk utrikespolitik, hur\r\nmycket vi ska samverka med andra länder och vilken\r\ndemokratiprofil vi ska ha t.ex. i vår biståndspolitik.\r\nDärför är det väldigt viktigt att ibland också analysera\r\nskeenden i vår historia.\r\nNär jag har föreslagit en kommission har jag varit\r\nväl medveten om att sedan september 1976 satt en\r\nborgerlig regering, t.o.m. flera borgerliga regeringar\r\nde kommande åren. Det är rent av sannolikt, som\r\nutrikesministern påpekar, att det går att i dagens be-\r\nlysning hitta fel också i deras agerande. Men jag\r\ntycker inte att man ska ha skygglappar av det skälet.\r\nJag antar att hänsynen till de borgerliga partierna inte\r\nheller var något huvudargument för utrikesministerns\r\navvisande av en kommission.\r\nDet är riktigt, som utrikesministern säger, att de\r\nsvenska diplomaterna naturligtvis inte fick se allt\r\nunder sina besök. Men det hindrade dem inte från att\r\ngöra mycket långtgående uttalanden. Det har före-\r\nkommit påståenden från flyktingar att det var omfat-\r\ntande avrättningar. Det avfärdade ambassadör Björk\r\nmed orden: De behöver arbetskraft. De kan av det\r\nskälet inte avrätta personer. Varför skulle de avrätta\r\nen massa personer? Den medresande diplomaten\r\nuttalade: \"'För kambodjanerna är det här inte alls så\r\nmärkvärdigt som det framställs i väst.' Artiklar om\r\nblodbad i Kambodja 'bygger på uttalanden som miss-\r\nförståtts och vantolkats'.\" Departementsrådet Lund-\r\nvik motiverade de brutala deportationerna från\r\nPhnom Penh som en landsbygdens seger över staden.\r\nDetta var ett uttalande i Vietnambulletinen nr 2 1976.\r\nDet faktum att de inte fick se hela sanningen hind-\r\nrade dem inte från att göra mycket långtgående utta-\r\nlanden. Det kommer fram hela tiden nya fakta. Det\r\nvar en radiodokumentär för en tid sedan där en jour-\r\nnalist hade grävt fram ett antal fakta.\r\nJag får naturligtvis tro utrikesministern på hennes\r\nord. Jag hade inte hört den uppgiften förut att skälet\r\ntill att så här mycket var borttaget ur rapporten var att\r\ndet var uppgifter från en nu levande person. Men jag\r\nmenar att det är så viktigt att vi får fram sanningen\r\noch vad som låg bakom de svenska regeringarnas\r\nagerande, att man bör överväga att offentliggöra allt\r\nmaterial. Jag vill verkligen vädja till utrikesministern\r\natt överväga frågan på nytt därför att det har ett\r\nmycket stort värde inför framtiden att hela sanningen\r\nom Sveriges Kambodjapolitik den här tiden kommer\r\nfram.</pre><pre>Anf.  20  Utrikesminister ANNA LINDH (s):\r\nFru talman! Jag tycker definitivt inte att vi ska ha\r\nnågra svenska skygglappar när det gäller vad vi har\r\ngjort i Sverige. Vi ska komma ihåg att även om det\r\nvar ett par besök är det fortfarande väldigt begränsat.\r\nJag tycker också att det är viktigt att vi frågar oss:\r\nVad visste resten av världen, framför allt den delen av\r\nvärlden som hade väldigt stora underrättelsetjänster?\r\nVarför reagerade inte de tidigare? Varför var de inte\r\nmed och lämnade rapporter? Det måste ha funnits\r\nunderrättelserapporter långt innan man fick de här\r\ntydliga signalerna om hur fruktansvärt utvecklingen i\r\nKambodja hade varit.\r\nNär det sedan gäller kommissionen är skälet till\r\natt jag inte velat ha en kommission inte skygglappar,\r\nutan det finns nog inte mera att hämta när det gäller\r\nvad som skett i den svenska Kambodjapolitiken,\r\neftersom allting i princip är utlämnat. Jag gör gärna\r\nen prövning till av uttalandena och samtalsuppteck-\r\nningarna med den kambodjanska politikern. Jag ska\r\ngärna se till att det blir offentligt ifall jag har någon\r\nmöjlighet enligt vår praxis. Men det kommer heller\r\ninte att bidra till någon mer kunskap om vad som\r\nskedde på den tiden och hur det kunde ske under så\r\nlång tid utan att västvärlden reagerade.\r\nFru talman! Som jag sade får vi dra lärdomar för\r\nframtiden. Vi är med och stöder FN:s arbete i dag,\r\nbl.a. för att se till att man i ett land som Kambodja\r\narbetar med att följa upp den gamla diktaturen, med\r\natt utbilda människor i mänskliga rättigheter och med\r\natt försöka att få till stånd en krigsförbrytardomstol\r\nsom kan döma de skyldiga.\r\nDet är också viktigt att vi väldigt tydligt agerar ti-\r\ndigt när vi ser brott mot mänskliga rättigheter. Detta\r\när också en viktig del av den svenska utrikespolitiken.\r\nRegeringen brukar ha ett gott samarbete med alla\r\npartier i Sveriges riksdag när det gäller att vara tydlig\r\noch påtala brott mot mänskliga rättigheter.\r\nVi kan också se att vi i dag har större möjligheter\r\natt agera och få kunskap än vad vi hade för 25 år\r\nsedan, inte minst genom att det på detta område finns\r\nen ny teknik som gör att vi hela tiden har betydligt\r\nlättare att få information.\r\nT.ex. senast i samband med kriget i Kosovo kunde\r\nvi mitt under brinnande krig via Internet få rapporter\r\nfrån personer som befann sig mitt inne i krigszonen\r\noch före kriget mitt inne i Kosovo när det begicks\r\növergrepp mot de mänskliga rättigheterna. Här har vi\r\nett gemensamt ansvar för att se till att vi i framtiden\r\nreagerar så tidigt som möjligt på alla de informationer\r\nsom vi i dag kan få.</pre><pre>Anf.  21  LARS LEIJONBORG (fp):\r\nFru talman! Jag har en känsla av att Sverige nu\r\nhar en utrikesminister som har ett starkt engagemang\r\nför demokrati och mänskliga rättigheter, och det är\r\nmycket bra. Det är kanske inte vi som borde föra den\r\nhär debatten, men jag för den delvis här därför att jag\r\nvet att det finns personer i Sverige som fortfarande\r\nhar dessa skygglappar som jag talade om. För att de\r\nska bli varse t.ex. vilka förbrytelser mot mänsklighe-\r\nten som har skett i kommunismens namn är det vik-\r\ntigt att detta skede i Sveriges historia lyfts fram.\r\nDet är av intresse att se hur demokratierna hante-\r\nrar information om förbrytelser mot mänskliga rättig-\r\nheter. 1900-talets historia handlar ju tyvärr inte bara\r\nom massmördare och diktatorer utan den handlar\r\nmånga gånger också om hur demokratierna har valt\r\natt se mellan fingrarna vid brott mot mänskliga rättig-\r\nheter.\r\nJag uppskattar att utrikesministern är beredd att på\r\nnytt pröva frågan om ett fullständigt offentliggörande\r\nav det material som finns. Jag tror att det vore välgö-\r\nrande. På grund av de exceptionella omständigheter\r\nsom detta handlar om kan det finnas anledning att\r\nifrågasätta praxis när det gäller sekretess. Det är av ett\r\nmycket stort intresse att så mycket av sanningen som\r\nmöjligt kommer fram här. Låt det som hände i Kam-\r\nbodja - precis som utrikesministern säger - bli en\r\npåminnelse för oss att alltid stå upp för mänskliga\r\nrättigheter i utrikespolitiken.</pre><pre>Anf.  22  Utrikesminister ANNA LINDH (s):\r\nFru talman! Det finns frågor kvar som behöver\r\nbesvaras. Jag tror inte att vi i Sverige kommer att\r\nkunna besvara dem, men det handlar om hur man från\r\nvästvärldens sida och det internationella samfundet\r\nkunde rösta in Pol Pot i FN så sent som 1979. Varför\r\nreagerade inte länder med stora underrättelsetjänster\r\ntidigare på det som skedde i Kambodja?\r\nLåt oss gemensamt för framtiden se till att vi alltid\r\nvärnar mänskliga rättigheter, oavsett stormaktsintres-\r\nsen och oavsett ekonomiska intressen.</pre><pre>Överläggningen var härmed avslutad.</pre><pre>8 §  Svar på interpellation 1999/2000:11 om\r\nbarnsoldater</pre><pre>Anf.  23  Utrikesminister ANNA LINDH (s):\r\nFru talman! Cristina Husmark Pehrsson har i en\r\ninterpellation ställt frågan om Sverige har övergivit\r\ntidigare ståndpunkt att inga barn under 18 år ska\r\ntillåtas att rekryteras för att delta i väpnad konflikt\r\noch strid samt om jag ämnar agera vidare i frågan.\r\nInnan jag svarar på frågan vill jag påpeka att även\r\nSocialdepartementet, som är ansvarigt för den berör-\r\nda ILO-konferensen, berörs av ärendet.\r\nSveriges uppfattning kring barnsoldatfrågan är\r\noförändrad och innebär att inga personer under 18 år\r\nska tillåtas rekryteras eller delta i väpnade konflikter.\r\nVi deltar aktivt i förhandlingarna inom FN:s arbets-\r\ngrupp om ett till barnkonventionen fakultativt proto-\r\nkoll.\r\nDet svenska ordförandeskapet i arbetsgruppen är\r\nytterligare ett tecken på vårt engagemang för frågan.\r\nSenaste exemplet på Sveriges aktiva arbete är den\r\nnordiska utrikesministerdeklaration, som i augusti\r\nantogs på mitt initiativ vid ett utrikesministermöte i\r\nIsland. I denna deklaration slår vi fast att barn, dvs.\r\npersoner under 18 år, inte ska vara soldater och inte\r\nengageras i väpnade konflikter. Vi uttrycker också\r\nvårt starka stöd för det arbete som görs inom FN för\r\natt stärka barnens skydd i väpnade konflikter. Vi vill\r\nha internationella regler som hindrar både stater och\r\nväpnade grupper från att rekrytera och utnyttja barn,\r\noch vi vill att dessa regler ska gälla i både internatio-\r\nnella och interna väpnade konflikter.\r\nVad gäller Internationella arbetskonferensen\r\n(ILO), som berörs i interpellationen, behandlade den i\r\njuni för andra gången ämnet barnarbete. Konferensen\r\navslutades med att en konvention och en rekommen-\r\ndation om de värsta formerna av barnarbete antogs.\r\nDen enhälligt antagna konventionen förbjuder\r\nbl.a. tvångsrekrytering av personer under 18 år för att\r\nanvändas i väpnade konflikter. Detta måste anses som\r\nett framsteg då barnkonventionen, som bekant, bara\r\nslår fast en 15-årsgräns.\r\nJag ämnar fortsätta att arbeta för att nå fram till\r\ninternationella regler som klart och tydligt förbjuder\r\natt personer under 18 år rekryteras och deltar i väpna-\r\nde konflikter.</pre><pre>Anf.  24  CRISTINA HUSMARK\r\nPEHRSSON (m):\r\nFru talman! Jag vill naturligtvis börja med att\r\ntacka utrikesministern för svaret. Jag konstaterar att\r\ndet är kort och lite undvikande, men vi kanske har\r\nnågra minuter på oss att tränga djupare ned i proble-\r\nmet.\r\nHur kunde det bli så här, att Sverige under ILO-\r\nkonferensen i juni gick med på USA:s förslag att bara\r\nförbjuda tvångsrekrytering av barnsoldater? Och hur\r\nkan utrikesministern framhålla att detta var en fram-\r\ngång för svensk ståndpunkt?\r\nLåt oss försöka att reda ut vad det var som hände.\r\nInför konferensen fanns det två förslag på bordet.\r\nDet var ett förslag från Uruguay där det tydligt mar-\r\nkerades en 18-årsgräns. Sedan fanns det ett förslag\r\nfrån USA som var ytterst vagt i sin skrivning. Jag vill\r\ntillägga att Sverige redan i det läget stod på USA:s\r\noch Storbritanniens sida.\r\nSå vidtog förhandlingar inför lyckta dörrar, och\r\nman tvingades att försöka att hitta en samskrivning\r\nför att nå en kompromiss. Det var därför som jag\r\nreagerade mycket skarpt när man i pressmeddelandet\r\nfrån svensk sida lite lättvindigt skrev att beslutet var\r\nenhälligt. Det var det ju såtillvida att man skrev under\r\nkompromissen, men det var under mycket stor press.\r\nFrån UD:s och Socialdepartementets sida vet man\r\nmycket väl hur starka påtryckningarna från USA var\r\nför att Sverige skulle skriva under. Ni stod inte pall\r\nför trycket. Ni svek övertygelsen, och jag anser att det\r\nvar därför att ni var rädda för de repressalier som\r\nkunde komma från USA. Det är klart att jag undrar\r\nvad ni fick i utbyte.\r\nVarför stödde ni inte Uruguay, de afrikanska län-\r\nderna, Mexiko, Norge, Danmark, Frankrike, Italien,\r\nSpanien, Kanada? Hade ni gjort det innan förhand-\r\nlingarna började, hade situationen kanske varit lite\r\nannorlunda.\r\nDet kom ett pressmeddelande efter denna konfe-\r\nrens från en lycklig treklöver av kvinnliga ministrar.\r\nDär uttryckte man sin glädje över att ILO nu fattat\r\nbeslut om förbud mot de värsta formerna av barnar-\r\nbete, mot slaveri, tvångsarbete, sexuellt utnyttjande\r\nosv. Det var helt riktigt och det var ett efterlängtat\r\nbeslut. Men det står också i pressmeddelandet:\r\n\"Dessutom innebär beslutet nu stopp för tvångs-\r\nrekrytering av barnsoldater. Genom beslutet kan nu\r\nFN:s barnkonvention som firar tioårsjubileum i höst\r\nfå ett värdefullt komplement.\"\r\nJag anser att detta pressmeddelande grovt undan-\r\nhåller fakta när det gäller barnsoldater och man\r\nskönmålar verkligheten. Det hade varit ärligare att\r\nerkänna det misslyckande som det i själva verket var.\r\nDet hade varit på sin plats att uttrycka upprördhet\r\növer att man från svensk sida fortfarande accepterar\r\natt 15-åringar frivilligt tillåts delta i väpnade konflik-\r\nter, såsom när barn från Kosovo lämnade svenska\r\nsommarläger och gick ut i väpnad konflikt.\r\nFru talman! Problemet är att man inte alltid kan\r\navgöra vad som är tvångsrekrytering och vad som är\r\nfrivillighet. För många är död och svält det enda al-\r\nternativet till att vara barnsoldat.\r\nEn svensk flicka på ett rehabiliteringsläger för\r\nbarnsoldater i norra Uganda kontaktade mig efter\r\nILO-konferensen, och hon var mycket upprörd. Hon\r\nlevde i verkligheten i norra Uganda.\r\nFru talman! Jag undrar naturligtvis vad det var\r\nsom fick Sverige att gå med på USA:s, Storbritanni-\r\nens och Nederländernas förslag. Jag vill att utrikes-\r\nministern här talar om vad det var som gjorde att man\r\ninte fullföljde tidigare ställningstagande.</pre><pre>Anf.  25  Utrikesminister ANNA LINDH (s):\r\nFru talman! Det är viktigt att komma ihåg att det\r\nsom blev beslutet inte var den svenska utgångspunk-\r\nten. Sverige hade en betydligt längre gående skriv-\r\nning, som vi ville se när diskussionen och förhand-\r\nlingarna började. På så vis kan man säga att det var\r\nett misslyckande, därför att vi kom inte så långt som\r\nSverige hade velat komma i de här förhandlingarna.\r\nFör att det över huvud taget ska bli några beslut\r\nmåste man fatta dem i konsensus. Sverige böjde sig\r\nen dag tidigare än de andra uppräknade länderna, och\r\ndet är möjligt att det var ett misstag. Jag tror i och för\r\nsig inte att det hade påverkat slutresultatet om man\r\nhade väntat - det hade säkert blivit detsamma i alla\r\nfall.\r\nDet vi nu får göra är att vid sidan av det här ILO-\r\nbeslutet också fortsätta vårt arbete i andra samman-\r\nhang för att se till att barn under 18 år inte får använ-\r\ndas. Jag tror, fru talman, att om man frågar interna-\r\ntionellt vilket land som har drivit den här frågan mest\r\naktivt skulle nog alla länder svara att det är Sverige.\r\nVi har genom att se till att få uttalanden, genom att se\r\ntill att få ageranden av grupper av länder och genom\r\natt ge bidrag och anslag till det här arbetet varit det\r\nland som har drivit den här frågan allra hårdast.</pre><pre>Anf.  26  CRISTINA HUSMARK\r\nPEHRSSON (m):\r\nFru talman! Det har varit känt att detta var Sveri-\r\nges ställning tidigare, och därför är det som hände på\r\nILO-konferensen väldigt förvånande. Det har varit\r\npinsamt att i diskussioner försöka gå ut och förklara\r\noch säga att jag tror att vi fortfarande står fast vid den\r\nhär ståndpunkten.\r\nUtrikesministern bedyrar i sitt svar här i dag att\r\nman kommer att fortsätta att arbeta för att förbjuda att\r\nbarn under 18 år rekryteras eller deltar i väpnade\r\nkonflikter, oavsett om det är tvång eller frivillighet.\r\nMen vid tiden för den här ILO-konferensen sköttes\r\nförhandlingen av en delegation från Socialdeparte-\r\nmentet, och UD hade inte ens någon representant där.\r\nUD hade givit en muntlig instruktion om den svenska\r\nhållningen och uppmanat Socialdepartementet att\r\nstödja en linje som anger att utnyttjandet av barn som\r\nsoldater är den värsta formen av arbete. Med detta\r\nkan det tyckas att UD tog alltför lätt på förhandling-\r\narna. Vilken hållningen skulle vara kanske jag kan få\r\nbedyrat än en gång, så att inga missförstånd uppstår.\r\nMen faktum kvarstår att kontentan av konferensen\r\nblev att det nu är känt att Sverige har svikit tidigare\r\nutfästelser och vackert tal. Det pågick starka påtryck-\r\nningar från USA på länderna att skriva under, och jag\r\nundrar vad det var för påtryckningar och vad vi fick\r\nför att lägga oss så här platt.</pre><pre>Anf.  27  Utrikesminister ANNA LINDH (s):\r\nFru talman! Jag kan bedyra att det inte har skett\r\nnågon förändring av den svenska positionen. Jag tror\r\nockså att det är väl känt internationellt, eftersom man\r\nhar sett allt svenskt arbete för 18-årsgränsen.\r\nNär det gäller själva förhandlingarna tror jag inte\r\natt det var några storstilade löften som gavs i sista\r\nskedet när man skulle få konsensus. Faktum var helt\r\nenkelt att de svenska förhandlarna lade sig en dag\r\ntidigare än de andra. I sak hade det dock inte blivit\r\nnågon skillnad om man väntat. Med all respekt för\r\nmitt kära fosterland, tror jag inte att vi ensamma hade\r\nfått en helt annan skrivning till stånd i detta beslut.\r\nDäremot är det viktigt att vi fortsätter att driva\r\nbarnsoldatfrågan väldigt hårt. Förutom att vi nu har\r\ntagit upp den och gjort gemensam sak med alla nor-\r\ndiska ministrar kring barnsoldatfrågan, driver vi den\r\nväldigt hårt i olika FN-sammanhang. I princip i alla\r\nbilaterala kontakter som jag har med alla länder som\r\npå något sätt kan tänkas beröras av de här frågorna tar\r\njag också upp barnsoldatfrågan.\r\nJag kan ta några exempel på vad vi praktiskt gör.\r\nVi ger ett verksamhetsbidrag till FN:s särskilda repre-\r\nsentant för barn i väpnade konflikter. Där beslutade vi\r\nför bara några veckor sedan att lämna ett bidrag om\r\n300 000 USA-dollar. Vi har gett verksamhetsbidrag\r\ntill NGO-koalitionen för internationellt förbud mot\r\nbarnsoldater. Vi lämnar bidrag till Rädda Barnen,\r\nsom i sin tur driver det här hårt. Vi gör mycket av\r\ndetta i samarbete med Rädda Barnen. Vi har gett ett\r\nspecialdestinerat bidrag till Unicef för att de ska kun-\r\nna stödja barn som har drabbats av konflikten i Sierra\r\nLeone. Detta finns också med som en del av det\r\nsvenska biståndet.\r\nJag tror att det är helt tydligt, fru talman, att oav-\r\nsett vad som har skett på vissa konferenser är det\r\nvälkänt internationellt att Sverige är det ledande lan-\r\ndet när det gäller att bekämpa barnsoldater.</pre><pre>Anf.  28  CRISTINA HUSMARK\r\nPEHRSSON (m):\r\nFru talman! Många länder har i flera år intensivt\r\narbetat för det här tilläggsprotokollet, som jag förstår\r\natt utrikesministern syftar på. Det gäller protokoll till\r\nartikel 38 och därmed ett förbud mot användande av\r\nbarnsoldater totalt. Sverige finns i allra högsta grad\r\nmed i det här genom sitt ordförandeskap. Därför var\r\nSveriges ställningstagande ännu mer oförklarligt, att\r\nman inte mer och tydligt slogs för sin övertygelse.\r\nDet kan bli trovärdighetsproblem för Sverige, som\r\nfortfarande är ordförande i arbetet med tilläggsproto-\r\nkollet, när man handskades som man gjorde under\r\nILO-konferensen och stödde USA:s diffusa hållning.\r\nÅterigen slog Norge oss med sitt mod och sin na-\r\ntionella styrka.\r\nJag har ytterligare två frågor till utrikesministern.\r\nBeslutet under ILO-konferensen var att förbjuda de\r\nvärsta formerna av barnarbete, och då vill jag fråga\r\nom det inte är den värsta formen av barnarbete att\r\nvara barnsoldat, oavsett om det är frivilligt eller med\r\ntvång. Kan utrikesministern här försäkra mig om att\r\nvi i nästa förhandling tydligt kommer att kräva 18-\r\nårsgräns för alla barnsoldater, oavsett om det är ge-\r\nnom frivillighet eller genom tvångsrekrytering?</pre><pre>Anf.  29  Utrikesminister ANNA LINDH (s):\r\nFru talman! För det första kräver vi 18-årsgräns,\r\nsom frågeställaren också vet.\r\nFör det andra var skälet till att man behövde\r\nkompromissa i det här fallet att beslutet måste fattas\r\nmed konsensus om man över huvud taget skulle fatta\r\nbeslut. Om man inte fattade beslut med konsensus\r\nskulle det inte bli något beslut alls.\r\nProblemet i det här fallet var att många sade att\r\nfrågan över huvud taget inte ens fick diskuteras på ett\r\nILO-möte därför att det inte låg inom ILO:s kompe-\r\ntensområde. Det här var alltså ytterligare en möjlighet\r\natt lyfta frågan. Om man inte hade fått konsensus\r\nhade man över huvud taget inte fått något beslut, och\r\njag tror att det hade varit ännu värre för denna sak.\r\nILO-konventionen har också en genomgående 18-\r\nårsgräns, och det innebär de facto en 18-årsgräns när\r\ndet gäller tvångsrekrytering.\r\nSverige kommer naturligtvis i fortsättningen att\r\ndriva de här frågorna väldigt aktivt i olika samman-\r\nhang. Där är det viktiga att vi är överens om att vi ska\r\ngöra allt vad som står i vår makt för att barnsoldater\r\ninte ska få användas. Moderaterna är kanske inte\r\nalltid så oerhört aktiva när det gäller de här frågorna,\r\noch därför noterar jag med glädje och tycker att det är\r\nbra att frågeställaren nu visar en aktivitet här.</pre><pre>Överläggningen var härmed avslutad.</pre><pre>9 §  Svar på interpellation 1999/2000:10 om\r\nkonsekvensanalyser utifrån ett regionalt perspek-\r\ntiv</pre><pre>Anf.  30  Näringsminister BJÖRN ROSEN-\r\nGREN (s):\r\nFru talman! Camilla Sköld Jansson har frågat mig\r\nom jag avser att vidta åtgärder för att säkerställa en\r\nmedvetenhet om vikten av att analysera konsekven-\r\nserna av olika förslag och beslut utifrån ett regionalt\r\nperspektiv.\r\nCamilla Sköld Jansson tar upp en från regional-\r\npolitisk synpunkt mycket viktig fråga. En framgångs-\r\nrik regionalpolitik kräver hänsynstaganden inom\r\nmånga politikområden. De direkta regionalpolitiska\r\nanslagen i  statsbudgeten är jämförelsevis små och är\r\ndärför inte avgörande för den regionala utvecklingen.\r\nRegionalpolitiska hänsynstaganden inom andra poli-\r\ntikområden, t.ex. inom kommunikations- och utbild-\r\nningssektorn och skatteutjämningspolitiken, är sam-\r\nmantaget mycket mer betydelsefulla för den regionala\r\nutvecklingen.\r\nRegeringen lägger därför stor vikt vid att regio-\r\nnalpolitisk hänsyn ska genomsyra alla för den regio-\r\nnala utvecklingen viktiga politikområden. Som ex-\r\nempel vill jag nämna att regeringen i en ny kommitté-\r\nförordning har föreskrivit att om förslagen i ett betän-\r\nkande har betydelse för sysselsättning och offentlig\r\nservice i olika delar av landet så ska konsekvenserna i\r\ndet avseendet anges i betänkandet. Närmare riktlinjer\r\nför dessa konsekvensanalyser utarbetas nu i Rege-\r\nringskansliet och kommer att tas in i en ny upplaga av\r\nKommittéhandboken. Oavsett vilken fråga en utred-\r\nning behandlar, måste den också ställa sig frågan om\r\ndess förslag kan få regionalpolitiska konsekvenser.\r\nDessa konsekvenser ska sedan beaktas när förslagen\r\nutformas.\r\nRegeringens politik, som den framgår av budget-\r\npropositionen, utgår från ett regionalpolitiskt helhet-\r\nsperspektiv. Regeringens mål, som de uttrycks i rege-\r\nringsförklaringen, är att tillväxten inte får begränsas\r\ntill storstadsområdena utan att hela Sverige måste\r\nutvecklas. De växande överskotten i de offentliga\r\nfinanserna ska bl.a. användas till att motverka regio-\r\nnal obalans.\r\nEtt ytterligare exempel på en generell åtgärd för\r\natt förtydliga kraven på regionalt hänsynstagande är\r\natt regeringen nyligen givit nya instruktioner till stat-\r\nliga myndigheter. Dessa ska vid överväganden om\r\nverksamhetsminskningar, särskilt i regionalpolitiskt\r\nutsatta områden, undersöka andra myndigheters verk-\r\nsamheter på orten och i regionen för att utröna om det\r\ngenom samordning finns möjlighet till alternativa\r\nlösningar. Detta kan göra det möjligt att behålla hela\r\neller delar av verksamheten. För att minska verksam-\r\nheten på dessa orter bör det dessutom finnas särskilda\r\nskäl.\r\nSlutligen vill jag understryka vikten av att kon-\r\nkretisera regionalpolitiska mål inom samtliga politi-\r\nkområden. Den regionalpolitiska utredningen har bl.a.\r\ni uppgift att lämna förslag till sådana mål. Detta är\r\nsärskilt viktigt eftersom de regionala obalanserna har\r\nökat i Sverige under de senaste åren. Ett ökande antal\r\nregioner har en allvarlig befolkningsminskning, och\r\nvi står nu inför allvarliga hot i form av strukturom-\r\nvandlingar inom såväl industri som offentlig sektor.\r\nDessa hot kan endast avvärjas genom en kraftsamling\r\npå såväl nationell som regional och lokal nivå.</pre><pre>Anf.  31  CAMILLA SKÖLD JANS-\r\nSON (v):\r\nFru talman! Jag vill börja med att tacka för svaret,\r\ndär det finns en del positiva inslag som går i den\r\nriktning som efterfrågas i interpellationen.\r\nRent allmänt finns det inom många områden en\r\nökad medvetenhet om att vår värld inte är homogen\r\noch att när vi betraktar den, inte minst i olika politis-\r\nka sammanhang, måste vi göra det med olika per-\r\nspektiv. Det kan handla om klassperspektiv, alltså att\r\npolitiska beslut har olika betydelse för olika sociala\r\ngrupper. Det kan också handla om könsperspektiv\r\neller, som den här debatten, om ett regionalt perspek-\r\ntiv.\r\nVi vet att ekonomin och kanske också samhälls-\r\nstrukturen går alltmer mot en regionalisering. Det är\r\ningen överdrift att påstå att ekonomin är tudelad.\r\nParallellt med arbetslöshet har vi arbetskraftsbrist,\r\nutflyttning, överhettning osv. - fenomen som har\r\ndirekt bäring på regioners olika villkor, även om det\r\nsjälvklart också finns skillnader inom regionerna.\r\nMålsättningen att hela Sverige ska leva ligger fast\r\noch det finns all anledning att gå i försvar för den\r\nparollen, men också sett till  samhällsekonomin i stort\r\nmenar jag att det är nödvändigt att vi utvecklar red-\r\nskap, verktyg, som visar på vilka effekter politiska\r\nbeslut får, sett med regionala ögon. Det är här Sören\r\nWibes beräkningar, som jag refererar till i interpella-\r\ntionen, har så stora poäng. Man kan säkert säga\r\nmycket om hans beräkningar, vad som ska ingå, vad\r\nsom inte ska ingå osv., men poängen är att han visar\r\npå vikten av att detta faktiskt görs. Det är i högsta\r\ngrad motiverat både utifrån att hela Sverige ska ut-\r\nvecklas men också för att ha ett rimligt grepp över\r\nvilken effekt den samlade politiken faktiskt har.\r\nSå länge vi inte har verktyg för att göra regionala\r\nanalyser kan vi i vart fall inte utesluta att t.ex. den\r\nsenaste budgetpropositionen i själva verket förstärker\r\nde regionala obalanserna och att den ger ytterligare\r\nskjuts åt den utveckling som vi ser och som vi åt-\r\nminstone till viss del säger att vi vill motverka. Det är\r\nen utveckling som alltså ytterligare utarmar företrä-\r\ndesvis skogslänen samtidigt som den spär på över-\r\nhettning och inflationstendenser i andra delar av eko-\r\nnomin. Det strider i så fall mot andra målsättningar i\r\nbudgeten, där det klart uttalas att vi ska minska regio-\r\nnala skillnader, motverka överhettning och flask-\r\nhalsproblematik osv. Ansvaret för att vi inte har dessa\r\nverktyg är någonting som åvilar alla partier i den här\r\nriksdagen, precis som ansvaret att åtgärda det.\r\nI interpellationssvaret redovisar näringsministern\r\ndet arbete som är i gång för att utarbeta riktlinjer för\r\nkommittéarbetet. Det är ett bra initiativ, och om det\r\nfullföljs som det verkar vara tänkt så är vi en bit på\r\nväg. Men det viktigaste dokumentet, budgetproposi-\r\ntionen, omnämns inte. Det föranleder mina följdfrå-\r\ngor:\r\nDelar näringsministern uppfattningen att det är\r\nönskvärt att också budgetpropositionerna innehåller\r\nregionala analyser över den sammantagna politiken? I\r\nså fall, vilka initiativ kan vi förvänta oss med den\r\ninriktningen?</pre><pre>Anf.  32  Näringsminister BJÖRN ROSEN-\r\nGREN (s):\r\nFru talman! Om jag får ta den sista frågan först,\r\nfrågan om budgetpropositionen, är det så att NUTEK\r\ninom kort kommer att uppdatera sin senaste kartlägg-\r\nning av statsbudgetens regionala konsekvenser. Den\r\nförra rapporten, som presenterades 1996, avsåg bud-\r\ngetåret 1993/94. Vi kommer alltså att få en sådan\r\nstudie från NUTEK.\r\nSedan, fru talman, ska jag lite kommentera de be-\r\nräkningar av Sören Wibe som åberopades. Först vill\r\njag säga att om man tittar närmare på skatteförslagen\r\ni budgetpropositionen och gör en jämförelse mellan\r\nStockholms län och övriga län, kan man konstatera\r\natt Stockholms län får mer. Gör man en jämförelse\r\nmellan Stockholms län och Jämtland, är skillnaden\r\ninte större än 200 kr per år. Ser man det däremot i\r\nprocentuella förändringar i ekonomisk standard och\r\nockså räknar med barnbidraget, finner man tvärtom\r\nnågot större förbättringar för Jämtland, ca 2 % och för\r\nStockholm 1,8 %.\r\nVad det sedan gäller enegiskatteförändringarna\r\nhar det inte gjorts någon direkt analys utom vad gäller\r\nden mycket omdebatterade höjningen av skatten på\r\ndieselolja. Gör man en jämförelse mellan glesbygd\r\neller Norrland och storstadsområdena och tänker sig\r\nen årlig körsträcka på 1 800 mil, finner man en skill-\r\nnad just därför att man använder dieselfordon mer i\r\nNorrland än i exempelvis Stockholm. Det handlar om\r\nen skillnad på ungefär 35 kr per månad. Det finns en\r\nskillnad och den bottnar väldigt mycket i konsum-\r\ntionsmönster. Det finns också  skillnader beroende på\r\nlöneinkomster och  befolkningsstruktur - demografin.\r\nÄr det många gamla, pensionärer, är det många lön-\r\ntagare, högavlönade eller lågavlönade, så får det\r\nnaturligtvis konsekvenser när man vidtar generella\r\nåtgärder i skattepolitiken.</pre><pre>Anf.  33  CAMILLA SKÖLD JANS-\r\nSON (v):\r\nFru talman! Det är bra att NUTEK kommer med\r\nen studie. Det är också bra att näringsministern har\r\ngjort denna översiktliga bild av hur det slår. Vad jag\r\när ute efter är att det här är någonting som inte bara\r\nska ske i efterhand utan att det ska ske parallellt i\r\nsamband med att man gör budgetarbetet, att regional-\r\npolitiken ska vara en ständigt närvarande aspekt.\r\nTittar man på dagens diskussioner ser man att det\r\nfinns all anledning att just försvara regionalpolitik -\r\ninte minst utifrån den ESO-rapport som kom härom-\r\nveckan, där det framstår som om begreppet regional-\r\npolitik mer och mer börjar få en negativ klang. Det\r\nbehandlas faktiskt allt oftare lite nedlåtande.\r\nAtt konsekvent göra regionala analyser av politis-\r\nka beslut menar jag är ett bra sätt att bemöta denna\r\nsorts kritik. Jag menar att ett synsätt är att all politik\r\när regionalpolitik i den meningen att den påverkar\r\nolika regioner olika. Man kan inte, och man ska inte\r\nheller, ta regionalpolitiska hänsyn i alla frågor, men\r\nmålet måste vara en medvetenhet om hur det slår. På\r\ndet viset synliggör man också alla de beslut som\r\nfaktiskt gynnar tillväxtregionerna.\r\nDet är ingen naturlag att exempelvis merparten av\r\nvinsterna för vattenkraften eller skogen hamnar utan-\r\nför de län där de produceras. Det är inte heller någon\r\nnaturlag som säger att Stockholm ska vara det starka\r\ntillväxtcentrum det är, utan det är i allra högsta grad\r\nen följd av mänsklig aktivitet - inte minst politiska\r\nbeslut. Så skapas dessa förutsättningar.\r\nI själva verket har det gått så långt att det inte är\r\nalltför långsökt att påstå att vi numera ser satsningar i\r\ntillväxtområdena som investeringar, medan satsningar\r\ni skogslänen ses som bidrag. Beslut som gynnar till-\r\nväxtcentrum tycker man är neutrala, naturliga och\r\ninget att diskutera, medan beslut där man medvetet\r\nförsöker gynna regioner med svagare tillväxt anses\r\nkonstlade eller onaturliga, och det är därmed fritt\r\nfram att ifrågasätta dem. Det är någonting som också\r\ngörs alltmer.\r\nMenar vi allvar med att hela Sverige ska utvecklas\r\nmåste vi utveckla både argument och strategier, och\r\ndäribland utformandet av verktyg, för att tydliggöra\r\ndessa konsekvenser. Begreppet regionalpolitik ska\r\ninte vara något udda och särskiljande eller stå vid\r\nsidan av, utan det ska vara en ständigt närvarande\r\naspekt som bygger på en medvetenhet om att all poli-\r\ntik i någon mån faktiskt är regionalpolitik.</pre><pre>Anf.  34  Näringsminister BJÖRN ROSEN-\r\nGREN (s):\r\nFru talman! Jag har ingen annan uppfattning. Jag\r\nvill hänvisa till en DN Debatt-artikel som jag skrev\r\noch som var inne den 7 oktober, där jag tog upp just\r\nvad interpellanten tar upp här. Jag delar uppfattningen\r\natt det finns en väldig myt vad gäller regionalpoliti-\r\nken. Många framför uppgifter om regionalpolitiken\r\nsom inte stämmer. Man kan t.o.m. läsa i ESO-\r\nrapporter att 73 miljarder kronor går till regionalpoli-\r\ntiken. Man får uppfattningen att de pengarna ramlar\r\nin och gör varenda norrlänning rik. Minst hälften av\r\ndessa pengar går till samhälleliga åtgärder i storstads-\r\nområdena - ett exempel på att man t.o.m. i en s.k.\r\nvetenskaplig rapport kan bli vilseledd.\r\nJag delar uppfattningen att det nu gäller att driva\r\nregionalpolitik på alla områden. Det går mycket bra\r\nför Sverige. Vi har en tillväxt i dag som ligger på\r\n3,6 %. I varje konjunkturprognos ser vi hur tillväxt-\r\nprognoserna ökar. Troligtvis kommer nästa prognos\r\nsom kommer att ligga högre än 3,6 %. Men vi har fått\r\nett tudelat Sverige, där det inte går bra för många\r\nmänniskor och där det framför allt inte går bra för\r\nmånga regioner. Det är någonting vi måste driva en\r\ngemensam politik omkring. Det gör vi. Jag har en hel\r\ndel förslag och åtgärder som vi har förelagt budget-\r\npropositionen, som jag här skulle kunna redogöra för,\r\nmen jag antar att det är känt här i kammaren.</pre><pre>Överläggningen var härmed avslutad.</pre><pre>10 §  Svar på interpellation 1999/2000:17 om\r\nfusionen mellan Telia och Telenor</pre><pre>Anf.  35  Näringsminister BJÖRN ROSEN-\r\nGREN (s):\r\nFru talman! Per Westerberg har ställt flera frågor\r\nom fusionen mellan Telia och Telenor.\r\nJag tar frågorna i tur och ordning:\r\n1.      Per Westerberg frågar om jag står kvar vid en\r\nbedömning att det nya bolagets börsvärde blir 400\r\nmiljarder kronor. Det har cirkulerat olika uppgif-\r\nter om detta. Ett börsvärde bestäms av marknaden,\r\noch vi kan bara ha förhoppningar om framtida\r\nvärden. Svaret är enkelt: Vi får se vad marknaden\r\nger det nya bolaget för börsvärde. Jag är överty-\r\ngad om att det blir ett högt värde, eftersom bola-\r\nget är intressant för många placerare.\r\n2.      Nästa fråga är om den svenska regeringen avser\r\natt fullfölja avtalen. Svaret är ja.\r\n3.      En tredje fråga är om jag avser att vara slutnare\r\noch mindre öppen i underlagsmaterial till den\r\nsvenska riksdagen än vad norska regeringen är till\r\nStortinget. Vi har inte gjort någon analys av det\r\nnorska materialet. Den svenska regeringen hade i\r\nsamverkan med utskottet etablerat en väl funge-\r\nrande ordning för att förse riksdagen med ett full-\r\ngott underlag.\r\n4.      Per Westerberg undrar om jag försäkrat mig om\r\ngarantier för ett fortsatt strikt kommersiellt be-\r\nslutsfattande efter fusionen. Jag kan bara hänvisa\r\ntill ett brev från min norske kollega, som är date-\r\nrat den 23 september, där han säger just detta. Han\r\nsäger att han är helt överens med mig i det jag ta-\r\ngit upp med honom, nämligen att sammanslag-\r\nningen ska baseras på de kommersiella värdering-\r\nar som finns i avtalen.\r\n5.      Som sista fråga tar Per Westerberg upp vilka\r\nlåsningar/fördelar som jag har räknat med att den\r\nstatliga ägardominansen i det sammanslagna bo-\r\nlaget ska ge. Mitt svar är att den svenska rege-\r\nringen ser det sammanslagna bolaget som en stark\r\naktör i Norden och anser att företagets utveckling\r\nhar stor betydelse för tillväxten i Sverige. Som Per\r\nWesterberg väl vet finns inget hinder för de nuva-\r\nrande ägarna att gå ned i ägande om någon av\r\ndem skulle önska det. Internationellt är det dess-\r\nutom vanligt, för att inte säga regel, att respektive\r\nstat behåller ett väsentligt inflytande vid börsnote-\r\nring av nationella telebolag. Därför har vi försäk-\r\nrat oss om ett inflytande för de nuvarande ägarna\r\nunder lång tid för att kunna uppträda som an-\r\nsvarstagande huvudägare.</pre><pre>Anf.  36  PER WESTERBERG (m):\r\nFru talman! Först vill jag be att få tacka närings-\r\nministern för svaret på mina frågor, även om jag av\r\nnaturliga skäl kanske inte är alldeles nöjd med svaren\r\ni sig.\r\nLåt mig konstatera, fru talman, att struktureringen\r\nav telemarknaden är oerhört central för Sveriges\r\nnationella konkurrenskraft och vår förmåga att produ-\r\ncera effektiva och växande företag. Tele- och data-\r\növerföringen har kommit att bli ett av de mest kritiska\r\nområdena. Det är därför naturligtvis viktigt att vi har\r\nframgångsrika företag som agerar på den marknaden\r\noch som dessutom har möjlighet att utnyttja sina\r\nkonkurrensfördelar.\r\nVi har sett att denna typ av bolag har börsnoterats\r\nruntom i världen. De gamla statliga monopolen har\r\nblivit börsnoterade bolag. Vad man framför allt har\r\nvunnit därmed är möjligheten att använda den egna\r\naktien som valuta vid förändringar av ägande eller\r\nköp av andra bolag. Man har fått ett strikt kommersi-\r\nellt beslutsfattande utan politisk inblandning eller\r\nolika politiska piruetter, som lätt uppdyker i statliga\r\nföretag eller i företag som har statlig ägardominans.\r\nDetta har skapat en ökad konkurrens på marknaden\r\noch en ökad dynamik, som jag tror kan vara till bety-\r\ndande fördel inom många länder och självfallet även\r\ninom Norden.\r\nVi har i Sverige sett att vi har vissa brister i kon-\r\nkurrensen på telemarknaden. Bara inom mobiltelefo-\r\nnin har OECD-rapporten markerat att vi ligger på\r\nmellan 50 % och 100 % högre prisnivåer än i våra\r\nnordiska grannländer. Vi noterar också att vi har ett\r\nbegränsat konkurrenstryck och att vi har vissa pro-\r\nblem när det gäller bredbandsutbyggnaden. Det gäller\r\nsjälvfallet att klara de olika kritiska punkterna för att\r\nvi ska kunna utnyttja vår unika ställning med mycket\r\ngod penetration av PC-användning, Internet och mo-\r\nbiltelefoni. Därav är det centralt att vi lyckas med\r\nfusionen mellan Telia och Telenord.\r\nMina frågor, fru talman, gällde bl.a. värderingen.\r\nDet har cirkulerat uppgifter, som även använts och\r\nknutits till näringsministern, om att värdet på det\r\nkommande bolaget skulle vara ca 400 miljarder. Jag\r\nkan förstå att näringsministern inte kan vara tvärsäker\r\ndärvid, men uppgifterna har kommit att förknippas\r\nmed hans namn. Jag vill därmed fråga mycket rakt\r\nom det är en dementi av uppgiften att värdet blir 400\r\nmiljarder som näringsministern vill göra när han bara\r\nhänvisar till kommande marknadsnoteringar.\r\nDet är trots allt så att det, beroende på den politiska\r\nutvecklingen, marknadsutvecklingen m.m., kan vara\r\ncentralt att veta ungefär i vilket härad värderingen\r\nkommer att hamna.\r\nJag har fått ett svar om att man tänker fullfölja\r\navtalet. Det var inte så alldeles klart i samband med\r\natt interpellationen skrevs. Jag hoppas att det också\r\nblir ett fullföljande av avtalet i dess helhet. Då kom-\r\nmer man naturligtvis till det kommersiella beslutsfat-\r\ntandet. Det råder ingen tekan om att det har varit\r\nturbulens mellan ägarna, mellan ledningarna i Telia\r\noch Telenor, mellan fackklubbarna och delvis också\r\ninom det politiska etablissemanget. Detta har delvis\r\nvarit en följd av en del olyckliga uttalanden av nä-\r\nringsministern, som vi kan lämna därhän. Självfallet\r\nhar detta haft en inverkan på det strikt kommersiella\r\nbeslutsfattandet. Vi kan vara säkra på att så även blir\r\nfallet längre fram.\r\nJag är av den uppfattningen att det finns betydan-\r\nde risker om man ska behålla statlig ägarmajoritet\r\nunder 16 år där en part alltid kan tillse detta. Vi riske-\r\nrar att inte få det kommersiella beslutsfattande vi\r\nbehöver. Därmed kan vi få förfelningar inom fusio-\r\nnen mellan Telia och Telenor.</pre><pre>Anf.  37  Näringsminister BJÖRN ROSEN-\r\nGREN (s):\r\nFru talman! Först får jag konstatera att Telia är ett\r\nhelstatligt bolag i dag. Det har så varit i många år.\r\nInnan dess var det ett statligt verk. Som statligt ägt\r\nföretag har Telia utvecklats oerhört snabbt och myck-\r\net väl under de senaste åren om vi jämför med andra\r\nliknande bolag. Det vill jag först konstatera.\r\nDet andra jag vill säga är att i de här förhandling-\r\narna har jag som ansvarig minister försökt att bevaka\r\nde svenska intressena liksom Norge har bevakat de\r\nnorska intressena, alltså som ägare. Men det som har\r\nvarit viktigt för mig har varit att tillse att detta bolag\r\nska drivas under affärsmässighet. Det ska vara en\r\nprofessionell styrelse. Vi har från svensk sida tillsett\r\natt det är så. Det ska vara en styrelse som handlägger\r\nalla frågor, frågor som handlar om affärsstrategier,\r\nom var de olika affärsområdena ska ligga, om hur de\r\nska arbeta och om vilka strategier man allmänt sett\r\nska ha inom de olika affärsområdena. Dessa frågor är\r\nstyrelsefrågor, och därmed har vi mycket klart dekla-\r\nrerat att vi som ägare inte går in i de frågorna.\r\nDäremot har vi självklart ett starkt intresse av hur\r\nförsäljning ska gå till när det gäller börsen, aktier,\r\nbörsvärde och liknande. Det är en ägarfråga. Men\r\ndriften av detta bolag kommer, det kan jag garantera,\r\natt ske under stor affärsmässighet.\r\nSedan gäller det frågan om värdering. Det har\r\ngjorts många värderingar. Det här beloppet på\r\n400 miljarder har nämnts av de olika s.k. ledarbanker\r\nsom har gjort de här värderingarna. Det har kanske\r\näven använts av mig. Det är självklart så att markna-\r\nden får avgöra vad värdet på bolaget faktiskt kommer\r\natt bli. Men som jag sade är jag övertygad om att det\r\nkommer att bli mycket högt. Detta är också väldigt\r\nförknippat med ledningens förmåga att hämta hem de\r\nsynergieffekter som vi som ägare förväntar oss.\r\nAvslutningsvis vill jag säga att enligt fondkom-\r\nmissionärsfirman Carnegie var värdet på Telia 1995\r\nca 40 miljarder kronor. Då ville, om jag är rätt under-\r\nrättad, Per Westerberg sälja Telia. Jag kan bara kon-\r\nstatera att om vi säljer ut 27 % av vår andel så att vi\r\nkommer ned till 33 %, och Norge säljer ut 8 % och\r\nkommer ned till 33 % och sedan 33 % ska säljas ut på\r\nmarknaden, då kommer det att ge oss avsevärt mer än\r\n45 miljarder. I den meningen tycker jag att jag ska få\r\n- inte beröm kanske, men en liten lätt klapp på axeln\r\nav Per Westerberg.</pre><pre>Anf.  38  PER WESTERBERG (m):\r\nFru talman! Jag tror att näringsministern blir be-\r\nsviken i den delen. Jag kan upplysa om att det vid\r\nsamma tidpunkt fanns värderingar som låg på mellan\r\n120 miljarder och 150 miljarder kronor för bolaget,\r\ndvs. på en helt annan nivå. Med den börsutveckling\r\nsom vi har haft sedan dess ligger det någonstans i det\r\nhäradet. Att vi sedan dessvärre har haft en nedgång\r\nnär det gäller telekomaktier under det sista halvåret\r\nmå vi fortsätta att tvista om, om det nu finns intresse\r\nför sådant.\r\nJag noterar näringsministerns svar om värdering-\r\narna kring 400 miljarder. Vi får se vad marknaden\r\ndärvid ger med de förutsättningar som finns. När det\r\ngäller det kommersiella beslutsfattandet kan man ju\r\nsäga att Telia har utvecklats väl i många avseenden.\r\nMen jag vågar också säga att Telia kunde ha utveck-\r\nlats ännu bättre om man hade fått möjligheter att gå\r\ntill marknaden tidigare, att kunna delta i omstrukture-\r\nringar och försäljningar av telebolagen i Finland och\r\nDanmark för att skapa en starkare nordisk aktör.\r\nJag noterar att fusionen mellan Telia och Telenor\r\nförhoppningsvis kommer att slutföras - som jag ut-\r\ntrycker det. Men det kunde ha skett under väsentligt\r\nsmidigare former. Jag anklagar inte näringsministern\r\nför alla problem därvidlag. Det finns många medaktö-\r\nrer i det sammanhanget. Men det är ingen tvekan om\r\natt fusionen har varit tumultartad och om att det har\r\nfunnits betydande drag av stark politisk inblandning,\r\nstarkt politiskt beslutsfattande som inger betydande\r\noro för framtiden för ett av Sveriges och Norges vik-\r\ntigaste företag. Det är vad Telia/Telenor är med den\r\nteknologiska kompetensen, marknadsförutsättningar-\r\nna och över huvud taget storleken.\r\nJag vill därför ånyo ställa frågan till näringsmi-\r\nnistern: Kommer det nu verkligen att bli så att styrel-\r\nse och ledning får ta det fulla ansvaret så att vi slipper\r\nse flera tumult mellan de svenska och norska rege-\r\nringarna om lokaliseringar, tolkningar av avtal och\r\nliknande? Därigenom skulle vi kunna få ett normalt\r\nkommersiellt styrt och börsnoterat företag.\r\nDen andra punkten gäller låsningarna. Det är för-\r\nvisso riktigt att en part, Sverige eller Norge, kan\r\nminska ägandet i bolaget. Men det ger den andra\r\nparten rätt att gå upp i majoritetsägande och därmed\r\nfortsätta att ha statlig ägarkontroll i bolaget. Det finns\r\ndärmed knappast någon möjlighet för ett land att\r\nensidigt kunna dra ned sitt ägande. Det kommer att\r\nbli någon form av dubbelt veto från både svenska och\r\nnorska regeringen mot att släppa det statliga majori-\r\ntetsägandet i bolaget. Det skapar, anser jag, en lås-\r\nning, i synnerhet när det är ett kommersiellt besluts-\r\nfattande som är nödvändigt för bolaget. Det här är\r\nnågot som allvarligt kan komma att skada den framti-\r\nda utvecklingen. I normala fall brukar man snarast\r\nsäga att huvudägarna ligger kvar med sitt ägande\r\nunder en kortare tid. Man borde snarast ha ställt ut\r\ngarantier för att man ska släppa det statliga majori-\r\ntetsägandet inom en förutsägbar framtid - i synnerhet\r\nsom det är ett strikt kommersiellt beslutsfattande som\r\ndet ska vara fråga om i framtiden.\r\nFru talman! Till sist vill jag säga något om hem-\r\nlighetsmakeriet och bristen på informationsmaterial\r\ntill riksdagen. Jag vill bara säga till näringsministern\r\natt jag har följt näringsutskottet i 20 års tid. Jag vågar\r\npåstå att det är liten skakande om det beslutsmaterial\r\nsom fanns i näringsutskottet är det enda som rege-\r\nringen hade att ta del av. Jag har inte under någon\r\nannan industri- eller näringsminister haft ett så dåligt\r\nunderlagsmaterial för en så stor affär. Jag tycker att\r\ndet är besvärande att mina norska kolleger haft ett\r\nbetydligt bättre underlagsmaterial för sitt beslutsfat-\r\ntande än vad den svenska riksdagen haft.</pre><pre>Anf.  39  Näringsminister BJÖRN ROSEN-\r\nGREN (s):\r\nFru talman! Först kan jag konstatera att ledningen\r\nav bolaget kommer att ske med en kommersiell sty-\r\nrelse. Vi har tillsatt Jan-Åke Kark, som nu är vd på\r\nTelia, som ordförande för bolaget. Vi har också i\r\növrigt tillsatt styrelseledamöter som har en mycket\r\nhög kompetens inom telekom. Därtill kommer detta\r\nbolag, för att nu än en gång klara ut detta, att drivas\r\npå kommersiell grund - liksom många statliga bolag.\r\nJag förstår inte detta förakt för en statlig ägare,\r\ntron att en statlig inte skulle kunna hantera saker och\r\nting. Vi har ett flygbolag. Vi har en försvarsindustri.\r\nVi har en mängd olika industrier som faktiskt väl kan\r\nmäta sig med dem som enbart har privata ägare.\r\nJag tycker inte att man kan dra den här skarpa\r\nlinjen. Det handlar om att bolaget ges möjlighet att\r\nutvecklas på en kommersiell grund. Om man tittar på\r\nfonderna ser man att staten till stor del är inblandad\r\nsom ägare på ett eller annat sätt. Men vi tillser ju att\r\nvåra bolag drivs på en kommersiell grund.\r\nJag vill ändå påstå att vi från Näringsdeparte-\r\nmentet har haft ett minst lika gott beslutsmaterial som\r\nden norska regeringen har haft. Jag förutsätter också,\r\noch är övertygad om, att det materialet har legat till\r\ngrund för våra föredragningar och den information\r\nsom har givits till näringsutskottet. Därför tycker jag\r\natt det är lite att ta i att säga att detta bygger på ett\r\ndåligt underlag. Det är inte sant.\r\nTack!</pre><pre>Anf.  40  PER WESTERBERG (m):\r\nFru talman! Jag vet inte om det var en medveten\r\nmisstolkning från näringsministerns sida när han sade\r\natt det var ett dåligt material i departementet. Jag\r\nnoterade att det var ett betydande hemlighetsmakeri\r\ngentemot riksdagen och dess utskott, vilket är an-\r\nmärkningsvärt. Jag har inte varit med om att man har\r\nhaft ett sådant hemlighetsmakeri tidigare.\r\nJag förutsätter att det, trots att vi tog in hela akten,\r\nhar funnits ett mer långtgående beslutsmaterial i Re-\r\ngeringskansliet som vi inte har kunnat ta del av. Vi\r\nhar kunnat ta del av delar av det som har funnits i det\r\nnorska stortinget. Jag tycker att det är besvärande att\r\nöppenheten har varit sämre i Sverige än i Norge när\r\ndet gäller beslutsmaterialet.\r\nFru talman! Till sist i den här diskussionen noterar\r\njag de värderingar som finns kring 400 miljarder. Jag\r\nnoterar näringsministerns tal mycket noga när han\r\nbeskriver det kommersiella beslutsfattandet via den\r\nkommersiella styrelsen. Jag noterar dock samtidigt att\r\nfusionen inte har varit tecken på ett starkt kommersi-\r\nellt beslutsfattande, utan den har varit ett tecken på\r\npolitiska överväganden, politisk kohandel och politis-\r\nka låsningar. För mig är detta djupt oroande inför\r\nframtiden för Telia och Telenor. Jag skulle vilja ha\r\nklara garantier för att det icke ska vara någon in-\r\nblandning från den politiska sfären i det här bolaget.\r\nJag vill mycket klart och entydigt säga att en del\r\nav de företag som näringsministern ville ta upp också\r\nhar problem med det statliga ägandet. Vi ser det på\r\nSAS. Vi kan notera att Celsius Industrier är privatise-\r\nrat till den dominerande delen. Vi noterar även att det\r\nblir problem när det blir politisk inblandning. Det\r\nhindrar inte att företag som lämnas åt sig själva att\r\nagera kan fungera väldigt bra, även om jag tror att ett\r\nkompetent ägande har någonting positivt att medföra\r\noch tillföra varje bolag.</pre><pre>Anf.  41  Näringsminister BJÖRN ROSEN-\r\nGREN (s):\r\nFru talman! Jag vill avslutningsvis säga att jag,\r\nnär det gäller den här fusionen, delar uppfattningen\r\natt det har varit diskussioner, som vid alla fusioner.\r\nJag kan ge exempel på mycket stora fusioner - nästan\r\nlika stora som den här fusionen - där helt privata\r\nföretag har försökt slå sig samman.\r\nJag har inte följt de sammanslagningarna, men när\r\njag följer med i medierna och läser tidningsrubrikerna\r\nmåste jag tyvärr konstatera att vi nästan ligger i lä i\r\ndet här avseendet. Med det här vill jag ha sagt att det\r\nlätt fokuseras och blir en debatt när man gör sådana\r\nhär stora fusioner där det handlar om mycket pengar\r\noch stora intressen. Vi har snarare varit sämre än de\r\nandra i det här avseendet. Men detta bolag ska styras\r\npå kommersiell grund. Ägarna ska ta sitt ansvar, och\r\nvi ska vara aktiva när det gäller vår roll som ägare. Vi\r\nska inte gå in och göra politiska bedömningar när det\r\ngäller företagets affärsstrategier etc. Det kan jag ga-\r\nrantera Per Westerberg.\r\nTack!</pre><pre>Överläggningen var härmed avslutad.</pre><pre>11 §  Svar på interpellation 1999/2000:12 om\r\npraktiska ämnen i skolan</pre><pre>Anf.  42  Statsrådet INGEGERD WÄRNERS-\r\nSON (s):\r\nFru talman! Yvonne Andersson har frågat vad jag\r\ntänker göra för att den praktiska kunskapen ska upp-\r\nvärderas i skolan och hur praktiskt kunnande ska\r\nvärderas vid betygssättning. Jag vill gärna redovisa\r\nmin syn på relationen mellan det teoretiska och det\r\npraktiska i det lärande som ska ske i skolan.\r\nDen teknologiska nivån och komplexiteten i det\r\nmoderna arbets- och samhällslivet har ökat. En allt\r\nstörre del av arbetskraften är sysselsatt inom sektorer\r\ndär det i stor utsträckning efterfrågas generella kom-\r\npetenser som kommunikativ, matematisk och analy-\r\ntisk förmåga. Man ställer också allt oftare krav på\r\nsocial kompetens. Den tekniska utvecklingen och den\r\ndecentralisering av beslut och arbetsuppgifter som\r\nkännetecknar moderna företag och organisationer har\r\ninneburit att traditionell händighet inte efterfrågas i\r\nsamma utsträckning som förr och att teoretiska och\r\npraktiska inslag är sammanvävda i de flesta yrken.\r\nDet finns i dag inga arbeten som endast kräver prak-\r\ntisk färdighet - om det nu någonsin har funnits.\r\nThomas Tempte - en man med ett långt liv som\r\nmöbelsnickare bakom sig - har funderat mycket över\r\nden praktiska kunskapen. I boken Arbetets ära ger\r\nhan uttryck för en uppfattning om det praktiska som\r\npå ett bra sätt visar komplexiteten i den fråga som vi\r\ndiskuterar här. Tempte skriver att \"en vanlig missupp-\r\nfattning från icke hantverkare är att hantverk är ett\r\nkroppsarbete. En annan att tankearbetet är mindre\r\nkomplicerat. Dessa vanliga tankekullerbyttor grundas\r\njust på okunnighet. Abstraktionsförmågan är tvärte-\r\nmot mycket hög. I förväg ska man bilda sig en före-\r\nställning om hur ett föremål ska se ut, tillverkas,\r\nfungera.\"\r\nDen utveckling som jag kortfattat har försökt be-\r\nskriva och den insikt om den praktiska kunskapens\r\nberoende av tänkande och teori som Thomas Tempte\r\nbeskriver i citatet ovan har betydelse för undervis-\r\nningen i skolans olika ämnen.\r\nDet är ett väl belagt faktum att hjärnans kognitiva\r\nutveckling påskyndas om barn och unga får en så\r\nallsidig undervisning som möjligt och utsätts för så\r\nmånga olikartade lärandesituationer som möjligt.\r\nSkolarbetet ska alltså inte bara innebära lösande av\r\nuppgifter av abstrakt och logisk natur utan också ge\r\nutrymme för lärande genom alla sinnen och för kon-\r\nkret lärande eller learning by doing som John Dewey,\r\nden välkände reformpedagogen, uttryckte det i början\r\nav vårt århundrade.\r\nJag vill också hävda att huvudlinjen inom dagens\r\nforskning om människors intelligens, utveckling och\r\nlärande avvisar tanken på en skarp uppdelning mellan\r\ns.k. praktisk och teoretisk begåvning. Det förekom-\r\nmer lika ofta att dessa aspekter på begreppet begåv-\r\nning förekommer samtidigt hos en och samma individ\r\nsom att en individs profil är ensidigt inriktad mot\r\nantingen den ena eller den andra sortens begåvning.\r\nMot bakgrund av det som jag har anfört menar jag\r\natt undervisningen ska utgå från den enskilde elevens\r\nbehov men att vi inte bör göra en uppdelning av sko-\r\nlans ämnen i praktiska och teoretiska ämnen. Alla\r\nämnen innehåller kunskaper av både praktiskt och\r\nteoretiskt slag, och i alla ämnen främjas lärandet av\r\natt undervisningen tar fasta på dessa båda kunskap-\r\nsaspekter. På samma sätt måste undervisningen växla\r\nmellan det abstrakta och det konkreta. Med andra ord\r\nska arbetsuppgifterna i skolan vara så meningsfulla\r\noch arbetsformerna så varierande att de inte produce-\r\nrar skoltrötta elever.\r\nSkolverket har ett uppdrag att löpande se över\r\nkursplanerna i samtliga skolformer. En utgångspunkt\r\nför den översyn av grundskolans kursplaner som för\r\nnärvarande slutförs har, enligt Skolverket, varit att\r\ntydliggöra kopplingen mellan läroplanens mål och\r\nvärdegrund och kursplanerna i de skilda ämnena.\r\nGenom att lyfta fram den medborgerliga aspekten av\r\nde kunskaper som ska utvecklas i grundskolan, ge-\r\nnom att belysa den praktiska tillämpningen av ämne-\r\nna och klargöra deras samhälleliga funktion och ge-\r\nnom att visa hur kunskaperna kan berika varje männi-\r\nskas livssituation och hur värdefrågorna finns om-\r\nkring oss i vår dagliga verksamhet kan olika sidor hos\r\nämnena lyftas fram, även mera praktiska sådana.\r\nVad gäller gymnasieskolan har regeringen tillsatt\r\nen arbetsgrupp som har i uppdrag att lägga fram för-\r\nslag till hur en modern lärlingsutbildning ska vara\r\nutformad. Gruppen ska även lägga fram förslag till\r\nhur samverkansformerna mellan skolan och arbetsli-\r\nvet ska kunna utvecklas och fördjupas, både på\r\ngrundskolenivå och gymnasial nivå. Inte minst viktigt\r\när att yrkesutbildningarna utvecklas i samklang med\r\nförändringarna inom arbetslivet. I direktiven för det\r\nuppdrag om nya programmål som Skolverket redovi-\r\nsade till regeringen den 15 september - och som för\r\nnärvarande bereds i Utbildningsdepartementet - har\r\ningått att framhäva behovet av samverkan mellan\r\nkärnämnen och karaktärsämnen.\r\nI fråga om hur det praktiska kunnandet ska värde-\r\nras vid betygssättning konstaterar jag att betyg sätts i\r\nrelation till den kvalitet med vilken eleven uppnått\r\nmålen i kursplanen. Till stöd för betygssättningen\r\nfinns särskilda betygskriterier. I grundskolans och\r\ngymnasieskolans läroplaner sägs att läraren ska göra\r\nen allsidig bedömning av elevens kunskaper. Detta\r\ninnebär att alla kunskapsaspekter i ett ämne ska vägas\r\nsamman, således även den praktiska aspekten. Jag\r\nanser att nuvarande reglering är tillräcklig och att\r\nytterligare åtgärder inte behövs på denna punkt.</pre><pre>Anf.  43  YVONNE ANDERSSON (kd):\r\nFru talman! Jag vill tacka skolministern för svaret.\r\nTill stora stycken håller jag med om svaret. Men jag\r\när inte nöjd med hur skolministern har valt att tolka\r\nmin interpellation. Det är snarast problemet.\r\nTolkningen utgår ifrån vad vi har gjort på politisk\r\nnivå och vilka teorier vi har i skolan. Vi har mål som\r\när väldigt tydliga. Våra barn ska i skolan få lära sig\r\nolika former av kunskap som finns i läroplaner och\r\nkursplaner. Vi har mål om att det ska finnas olika\r\narbetsmetoder så att barnen ska utvecklas allsidigt.\r\nAllt det håller jag med om, och jag tycker att det är\r\nväldigt viktigt.\r\nMen i min interpellation har jag utgått ifrån hur\r\ndet faktiskt är för Anna, Stina, Pelle, Erik, och allt\r\nvad de heter, som är trötta. Jag har varit ute i ett stort\r\nantal klasser de senaste åren och sett hur många kän-\r\nner att de inte riktigt orkar med. Man kan se hur de\r\nförlorar i motivation och hur lusten att börja stöka\r\nmed lite andra saker växer inom en del barn.\r\nJag kan själv ha upplevt att vissa lektioner som\r\njag i egenskap av besökande lektor haft möjlighet att\r\nbevista också har varit tråkiga och svårfångade. Am-\r\nbitiösa lärare har fångat kursplanerna och sitt ämne-\r\nsinnehåll. De undervisar såsom de har uppfattat kurs-\r\nplanerna, men eleverna kan inte alltid ta till sig kun-\r\nskaperna.\r\nVi har en skollag där det i 2 § står att eleverna ska\r\ngenomgå en harmonisk utveckling. Ska våra barn\r\nvara harmoniska i skolan har de också rätt att utifrån\r\nsin begåvning och sina intressen få möjligheter att\r\nutvecklas. Jag har funnit att mycket av det som sak-\r\nnas är de praktiska, näraliggande kunskaperna.\r\nMånga har intresse och fallenhet för att fånga kun-\r\nskaper kanske först utifrån ett praktiskt perspektiv för\r\natt senare lära sig det teoretiska.\r\nI dag har vi tyvärr hamnat i att det många gånger\r\nfinns en negativ attityd i samhället mot det praktiska\r\nkunnandet. Det är lite finare att lära sig teorierna och\r\natt undervisa teoretiskt. Det är den problematiken\r\nsom jag tycker är väldigt viktig. Varken skolministern\r\neller jag själv har lust att sitta ned och se att verklig-\r\nheten är något annat än vad vi de facto har velat med\r\nde mål- och kursplaner som finns. Det jag har funde-\r\nrat på är hur skolministern har tänkt att hantera det.</pre><pre>Anf.  44  Statsrådet INGEGERD WÄRNERS-\r\nSON (s):\r\nFru talman! Jag är övertygad om att Yvonne An-\r\ndersson och jag har samma känsla för detta. Vi ser\r\nbåde möjligheterna och bristerna. Jag har beskrivit de\r\nstyrdokument och kursplaner vi har och också inrikt-\r\nningen på målen. Men jag är också medveten om att\r\nverkligheten inte alltid ser ut precis som de målbe-\r\nskrivningar som vi fattar beslut om här i riksdagen.\r\nJag tänker ta några av de goda exemplen. Jag tror\r\nmycket på den kompetens som finns inom förskolan.\r\nI förskolan har man lärt sig att praktiskt stimulera och\r\nutveckla barns lärande. Jag kan också se att i de sko-\r\nlor där man t.ex. har bildat arbetslag mellan förskollä-\r\nrare, fritidspedagoger och grundskollärare har man\r\nockså förändrat metodiken, dvs. arbetssättet och ar-\r\nbetsformerna, och där genomsyras alla ämnen av den\r\npraktiska delen. Eleverna skriver inte bara med en\r\npenna sin bokstav. De skapar med lera och på många\r\nolika sätt, om man tar det konkret. Det har ibland\r\nfunnits innan, men det har förstärkts genom att vi har\r\nfått in nya yrkeskompetenser. Min tanke är att den\r\npraktiska delen måste genomsyra alla ämnen.\r\nJag mötte för ett tag sedan en läkare som just tog\r\nupp det faktum att så många elever inte klarar mate-\r\nmatiken och att en del inte är godkända när de går ut\r\nårskurs nio. Hon visade på att om man bara haft en\r\nsamverkan mellan matematik och t.ex. hemkunskap\r\nhade det varit en väg att nå de elever som inte såg de\r\nabstrakta siffrorna och att de då kunde knyta mate-\r\nmatik till en praktisk tillämpning.\r\nHär har skolan fortfarande mycket att göra för att\r\nskapa en samverkan. Matematiken är ett bra exempel\r\npå hur det kan bli abstrakt om man inte knyter det till\r\nnågot praktiskt. Här kan vi bli bättre. Därför kommer\r\nen del av vår kompetensutvecklingssatsning just att\r\ngälla matematiken för att hitta nya sätt att arbeta med\r\nden så att den blir tillgänglig för fler barn och ung-\r\ndomar.\r\nEn annan del jag ser är användningen av timpla-\r\nnen. Vi har en försöksverksamhet med slopad\r\ntimplan. Här hoppas jag också att det ska leda till\r\nmycket mer av projektarbete där man använder alla\r\nsina sinnen för att utvecklas.\r\nEn tredje del, som vi också lägger fram förslag\r\nom, är kompetensutveckling på gymnasiet. Vi vill\r\nstärka lagarbetet mellan lärare i kärnämnen och prak-\r\ntiska ämnen. Det gäller just det som vi nu är inne på i\r\ndenna debatt. Lärarna ska få kunskaper om varandras\r\nämnen. Kärnämneslärarna bör lära sig vad karaktär-\r\nsämneslärarna arbetar med och också hitta metoder\r\nsom passar de elever de ska möta. Vi är överens om\r\natt vi i den praktiska verkligheten måste bli bättre på\r\natt använda alla sinnena.</pre><pre>Anf.  45  YVONNE ANDERSSON (kd):\r\nFru talman! Jag tycker att skolministern ger en\r\nväldigt klar och tydlig deklaration om hur man fak-\r\ntiskt kan arbeta inom ramen för de kursplaner som\r\nfinns i dag för att åstadkomma en utveckling och att\r\nattityden till den praktiska kunskapen förändras. Lik-\r\nväl är vi olika. Utifrån olika begåvning har vi fallen-\r\nhet för olika saker. De flesta har erfarenheter av det.\r\nDet är också en del av den människosyn som bygger\r\npå västerländsk humanistisk tradition.\r\nVad innebär det när skolministern tidigare ut-\r\ntryckte sin önskan att i princip alla skulle gå vidare\r\ntill universitet och högskola? Vad innebär det om vi\r\nfår ett samhälle där i huvudsak alla är akademiker? Vi\r\nleker med tanken, fast jag aldrig tror att den blir\r\nverklighet. Om människor ute i samhället känner att\r\ndet är den teoretiska kunskapen som de i hög grad ska\r\nvärderas utifrån, vad får vi då för samhällsutveckling?\r\nVill vi ha den?\r\nJag funderar på dem som vi i vårt yrke är beroen-\r\nde av. Vi är glada för att det finns taxichaufförer som\r\när beredda att köra oss och att vi har någon som lagar\r\nvår mat när vi själva inte kan vara hemma att göra\r\ndet, osv. Många behövs för att samhället ska fungera,\r\noch vi behövs tillsammans.\r\nHär är jag orolig för att vi redan i tidiga år i de in-\r\nstitutioner som alla medborgare går igenom, och alla\r\nmåste gå igenom skolan, lägger grunden för en attityd\r\nsom ger konsekvenser i samhället som vi egentligen\r\ninte vill ha.\r\nJag tror att skolministern och jag kan vara överens\r\nom att vi alla behöver varandra för att det hela ska\r\nfungera och för att det ska finnas en balans i sam-\r\nhällssystemet.\r\nDet är just attityden som jag i hög grad vill göra\r\noss uppmärksamma på. Hur kan vi förändra attityden\r\ntill denna typ av kunskap?</pre><pre>Anf.  46  Statsrådet INGEGERD WÄRNERS-\r\nSON (s):\r\nFru talman! Det är oerhört viktigt att arbeta med\r\nattityder, och ibland också med fördomar som finns\r\nmot dels vissa inriktningar av ämnen inom skolan,\r\ndels mot olika yrken.\r\nDet har nog funnits, och finns på vissa håll kanske\r\nfortfarande kvar, en form av hierarkisk uppdelning av\r\nvad som är finast och sämst inom skolan. Jag vet att\r\ndet också har varit så att man ibland har haft synsättet\r\natt vissa av de s.k. praktiska ämnena har haft en lägre\r\nstatus än t.ex. ett sådant teoretiskt ämne som mate-\r\nmatik. Detta måste vi som politiker ständigt motver-\r\nka.\r\nJag tror också att en viktig del i arbetet med att ge\r\nalla inriktningar ett lika berättigande är att vi arbetar\r\nmer öppet med skolan.\r\nI mitt förra inlägg gick jag mer in på arbetssätt\r\noch arbetsformer. En annan del är att de elever som\r\nlämnar skolan ska gå till väldigt olika uppgifter. En\r\ndel ska gå till högskola, en del ska gå till eftergymna-\r\nsiala utbildningar och andra ska gå till kortare yrkes-\r\nutbildningar eller direkt ut på ett jobb.\r\nTanken är att man under hela skoltiden, från\r\ngrundskola till gymnasium, ska lära sig om skolans\r\nomvärld. Då kommer jag in på områden som t.ex.\r\nprao eller arbetsplatsförlagd undervisning i skolan,\r\nsom jag tycker är mycket viktiga delar i det som vi\r\ndiskuterar nu. Det är viktigt hur man arbetar med\r\ndessa delar. Det är ju under grundskoletiden man ska\r\nha möjligheten att pröva olika områden för att se hur\r\nde ser ut. Här kommer eleverna ut på en arbetsplats.\r\nDet ska vara noggrant förberett i skolan vad det hela\r\ninnebär. När eleven är ute på arbetsplatsen ska han\r\neller hon föra en dialog med de vuxna som finns där\r\nom hur de ser på sitt arbete och vilken kompetens de\r\nanser att man ska ha med sig för att kunna fungera\r\nbra på just den arbetsplatsen.\r\nSedan - och det är kanske det allra viktigaste av\r\nallt - ska detta ges tid i efterbehandlingen när eleven\r\nkommer in på skolan igen. På skolan kan man då visa\r\npå alla olika typer av jobb, och varför den som ska bli\r\nbyggnadsarbetare - eller taxichaufför, som Yvonne\r\nAndersson nämnde - ska ha med sig just detta. Vad\r\när det som är så viktigt för den personen? Detta är ett\r\notroligt bra tillfälle för lärarna att visa detta med lika\r\nvärde för olika jobb. Det visar också på var vi behö-\r\nver stärka oss, och hur det påverkar skolarbetet.\r\nDärför har jag också uttryckt att jag ser att det är\r\nviktigt med mer arbetsplatsförlagd undervisning på\r\ngymnasieskolans alla program, och inte bara på vissa.\r\nJag kan ta upp ytterligare en sak. Det gäller grup-\r\npen med samverkan mellan skola och arbetsliv. En\r\ndialog pågår om hur man ska kunna göra med den s.k.\r\nlärlingsutbildningen i framtiden. Hur ska den se ut?\r\nKan man där t.ex. ge den praktiska delen ett större\r\nvärde? Det har den ju inte i dag. Detta ligger så att\r\nsäga utanför själva gymnasiedelen. Nu ställer jag bara\r\nfrågor, och ger inga svar. Men kan man där gå in och\r\näven t.ex. tala om betygssättning på den praktiska\r\ndelen? Det finns inte i dag.\r\nDet finns alltså olika vägar att gå för att kanske\r\nmöta det som Yvonne Andersson är inne på, nämli-\r\ngen att ge ett erkännande till var vi har de olika kom-\r\npetenserna. Vi har olika kompetenser och väldigt\r\nolika begåvningsprofiler. Sedan tror jag att vi behöver\r\nolika delar för att verkligen kunna fungera ute på\r\narbetet. Men vad jag förstår är det erkännandet av det\r\nhela som Yvonne Andersson är ute efter.</pre><pre>Anf.  47  YVONNE ANDERSSON (kd):\r\nFru talman! Ja, det är precis det som jag är ute\r\nefter. Vid dagens justeringssammanträde i utskottet\r\njusterade vi även det betänkande som innebär att de\r\nvuxna som går ut gymnasiet inte får tillräkna sig det\r\npraktiska kunnandet eller de estetiska ämnena i sina\r\nbetyg. Men detta kanske kan komma upp till debatt i\r\nett annat sammanhang.\r\nI varje fall tycker jag att det är väldigt viktigt att\r\nden diskussion som förts här i kammaren i dag också\r\nförs ute på skolorna. Att döma av Riksdagens reviso-\r\nrers rapport är det tyvärr inte alltid så att det som vi\r\nmed aldrig så goda ambitioner har för avsikt förs ned\r\npå klassrumsgolvet. Därför får vi allihop hjälpas åt att\r\nuppvärdera de kunskaper som vi tycker är viktiga för\r\noss i samhället. Jag tackar för detta.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 16.14 på förslag av tal-\r\nmannen att ajournera förhandlingarna till kl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>12 §  Svar på interpellation 1999/2000:13 om\r\nkärnämnen i skolan</pre><pre>Anf.  48  Statsrådet INGEGERD WÄRNERS-\r\nSON (s):\r\nHerr talman! Yvonne Andersson har ställt ett antal\r\nfrågor till mig som rör fastställande av kursplaner i\r\nkärnämnen i skolan.\r\nNuvarande system för skolans styrning är tydligt.\r\nJag delar här Yvonne Anderssons uppfattning. An-\r\nsvarsfördelningen i skolfrågor mellan riksdagen,\r\nregeringen och Skolverket, utgår från de ramar som\r\nriksdagen fastställt i främst skollagen. Där framgår\r\nockså vilka frågor som regeringen har riksdagens\r\nbemyndigande att delegera till Skolverket.\r\nNär det gäller skolans måldokument fastställer re-\r\ngeringen läroplaner för samtliga skolformer. För\r\ngrundskolan fastställer regeringen även kursplaner för\r\nsamtliga ämnen och för gymnasieskolan fastställer\r\nregeringen programmål.\r\nEnligt tidigare bestämmelser i gymnasieförord-\r\nningen fastställde regeringen kursplanerna för kär-\r\nnämneskurser medan Skolverket fastställde kurspla-\r\nner i övriga nationella kurser. I propositionen Gymna-\r\nsieskola i utveckling - kvalitet och likvärdighet (prop.\r\n1997/98:169) meddelade regeringen sin avsikt att\r\nändra bestämmelserna så att Skolverket i fortsättning-\r\nen även ska fastställa kursplaner för kärnämneskur-\r\nser. Propositionen lades på riksdagens bord i maj\r\n1998. Regeringens avsikt att låta Skolverket fastställa\r\nkursplaner för kärnämnen i gymnasieskolan har såle-\r\ndes varit känd längre än vad Yvonne Andersson anger\r\nnär hon hänvisar till regeringens uppdrag till Skol-\r\nverket i april i år.\r\nGenom en ändring i gymnasieförordningen i au-\r\ngusti 1999 har Skolverket nu regeringens bemyndi-\r\ngande att fastställa kursplaner i samtliga ämnen i\r\ngymnasieskolan. Jag vill i sammanhanget upplysa om\r\natt det är en fråga för riksdagen att besluta om vilka\r\nämnen som ska utgöra kärnämnen.\r\nI Skolverkets uppdrag ligger att verket ska utar-\r\nbeta kursplaner utifrån de riktlinjer som finns i skol-\r\nlag och läroplaner. Att utveckla kursplaner är ett svårt\r\noch kvalificerat arbete. Den kompetens som Skolver-\r\nket under åren skaffat sig på området är därför nöd-\r\nvändig för att kursplanerna ska fungera som ett pro-\r\nfessionellt styrdokument för lärarnas undervisning.\r\nSkälet till att regeringen anser att Skolverket ska\r\nfastställa kursplaner även för kärnämnena är att det\r\nhar bedömts som pedagogiskt och organisatoriskt\r\nlämpligast. På vissa program finns flera av ämnena\r\nbåde som kärnämnen och karaktärsämnen, t.ex. ma-\r\ntematik, samhällskunskap och religionskunskap.\r\nUppdelning av ämnenas kunskapsstoff i kurser måste\r\ngöras utifrån en pedagogisk och ämnesmässig kom-\r\npetens. I gymnasieskolan finns i dag mer än 100 äm-\r\nnen som är uppdelade i mer än 800 kurser. Skolver-\r\nkets uppdrag att utarbeta kursplaner och betygskrite-\r\nrier för dessa måste ske i ett sammanhang.\r\nI Yvonne Anderssons interpellation finns en oro\r\nför att Skolverkets tjänstemän inte kan omsätta vikti-\r\nga politiska ambitioner till kunskapsmål i kursplaner.\r\nYvonne Andersson anser vidare att det är tveksamt ur\r\ndemokratisk synvinkel. Jag delar inte Yvonne An-\r\nderssons oro och uppfattning. Min uppfattning är att\r\nregeringen genom beslut om läroplan och program-\r\nmål för gymnasieskolan har en tillräcklig arena för att\r\nformulera viktiga mål för utbildningen.\r\nYvonne Andersson frågar mig också om jag\r\nkommer att ta initiativ till en förändring av beslutsni-\r\nvån för kursplaner i grundskolans ämnen. För närva-\r\nrande har jag inga sådana planer.\r\nJag har som Yvonne Andersson påtalar i interpel-\r\nlationen ett stort intresse av att värdegrundsfrågor\r\nfokuseras i skolarbetet. Genom ett särskilt projekt\r\ninom Utbildningsdepartementet görs flera insatser för\r\natt stödja läroplanernas riktlinjer för skolans värde-\r\ngrund och uppgifter. Jag förväntar mig att resultatet\r\nav detta projekt bl.a. ska leda till att värdegrundsfrå-\r\ngorna uppmärksammas aktivt i skolornas dagliga\r\narbete.</pre><pre>Anf.  49  YVONNE ANDERSSON (kd):\r\nHerr talman! Jag vill först tacka skolministern för\r\nsvaret på min interpellation. Jag tycker att skolminis-\r\ntern har förstått mina funderingar och också försökt\r\nbesvara dem. Jag delar inte till fullo uppfattningen i\r\nsvaret, men det är en annan fråga.\r\nJag beklagar att jag inte kände till att förändringen\r\nav delegationen från regeringen till Skolverket hade\r\naviserats så tidigt, men det får väl hänföras till min\r\nkorta tid i riksdagen. Jag kan möjligen glädja mig\r\nmed att det var många med mig som inte kände till\r\ndetta.\r\nI min interpellation kritiserar jag alltså regering-\r\nens delegation till det statliga verket att besluta över\r\ninnehållet i gymnasieskolans kärnämnen. Jag tänker\r\nspeciellt på religionskunskapen. Religionskunskapen\r\när en arena för värdegrunden. Det finns ett problem\r\nmed att Skolverket ska bestämma över innehållet\r\nsamtidigt som riksdagen och regeringen beslutar om\r\nvad som ska ingå i skolans uppgifter.\r\nVi kan ta tiden som exempel. Värdegrunden har\r\nen given plats i ämnet religionskunskap. Det område\r\nsom skolministern värnar mycket om kan i sämsta fall\r\nha fråntagits sin plats i religionskunskapsämnet. Det\r\när ju tjänstemän som beslutar om vad som ska ingå i\r\ndet. Då hjälper det inte hur mycket vi tar upp detta.\r\nDär har ju mina farhågor redan besannats. I den kurs-\r\nplan som nu finns vid handen för religionskunskap-\r\nsämnet är kristendomen i princip borta medan den\r\nhade en mycket uttrycklig och tydlig ställning i den\r\ntidigare kursplanen. Det blir naturligtvis en fråga om\r\nvilket förtroende man kan ha när en sådan här föränd-\r\nring sker.\r\nDen plattform som vi har haft för värdegrunden\r\ngenom att den utgår från religionskunskapsämnet\r\nminimeras - och då går jag tillbaka till tiden. Inom\r\nvarje ämne på gymnasieskolan, kärnämne som ka-\r\nraktärsämne, är det otroligt mycket kunskapsstoff\r\nsom tävlar med varandra och tränger ut varandra. Det\r\när inte så säkert att ett sådant svårt område som vär-\r\ndegrunden prioriteras av de lärare som oftast inte är\r\ndirekt utbildade att ha den typen av undervisning. Vi\r\nhar kunskapsstoff inom alla ämnen. Därför är det\r\nviktigt att vi bevarar de delar som vi har för värde-\r\ngrund, demokrati, självkritik, rannsakan osv. och som\r\nvi vet utvecklar oss som människor. Vad finns det\r\nannars för tid mellan lektionerna att ta upp detta?\r\nJag hyser den här oron. Jag vill gärna, herr tal-\r\nman, att vår skolminister utvecklar sina tankar om var\r\nutrymmet ska tas till den här undervisningen.</pre><pre>Anf.  50  Statsrådet INGEGERD WÄRNERS-\r\nSON (s):\r\nHerr talman! Den situation som råder i dag på\r\ngymnasiet, att vi har ungefär 800 kurser och mer än\r\n100 ämnen, är i sig ganska komplicerad. Riksdagen\r\nhar fattat beslut om den inriktning som det nya gym-\r\nnasiet ska ha. Det ställer samtidigt oerhörda krav på\r\natt samtliga lärare är väl informerade om vilket utbud\r\nsom finns inom gymnasieskolan och känner till kurs-\r\nplanernas olika innehåll. Framför allt ska de kunna ha\r\nuppföljning och utvärdering av att just det innehåll\r\nsom är beskrivet i kursplanerna verkligen finns med.\r\nDe ska också ha betygskriterier som passar till de\r\nolika kurserna.\r\nFrågan om hur många kurser det över huvud taget\r\när realistiskt att ha är kanske en fråga som man senare\r\nkan komma tillbaka till och diskutera här i riksdagen\r\nnär vi så småningom tittar på hur gymnasiet kommer\r\natt se ut i framtiden.\r\nOm uppgiften skulle ha legat kvar på departe-\r\nmentet gör jag den realistiska bedömningen att det\r\nfaktiskt hade varit en omöjlighet med den typen av\r\ngymnasieskola, med tanke på att vi har den organisa-\r\ntion vi har. Sverige har väldigt små departement i\r\nförhållande till andra länder, och i stället har vi valt,\r\nt.ex. när det gäller skolan, att lägga ut det på våra\r\nverk, i vårt fall Skolverket och SIH. Om vi hade det\r\nhär ansvaret skulle alltså departementets storlek göra\r\natt det inte vore realistiskt att genomföra det. Jag ville\r\nförklara denna rent praktiska sida, som också är en\r\norsak till att vi har fattat beslutet att detta ska ligga på\r\nSkolverket.\r\nDen andra delen gällde själva värdegrunden. Den-\r\nna har vi samtalat om flera gånger tidigare här, och\r\njag vet att vi har precis samma uppfattning om värdet\r\nav att den genomförs. Nu har vi vårt värdegrundsår,\r\noch vi följer noggrant de projekt som pågår runtom\r\npå olika håll i våra skolor. Jag tittar då även på ut-\r\nformningen: Hur väljer man att ta tid till ämnet vär-\r\ndegrund? Har det blivit ett eget ämne? Det kan jag se\r\npå en del håll; på andra håll har man valt att tydligt\r\nmarkera det i ett antal ämnen. Det finns alltså olika\r\nsätt att lyfta värdegrunden.\r\nJag vill följa det här, och jag kommer också att\r\nfundera över om detta är tillräckligt eller om värde-\r\ngrund i sig i framtiden kommer att behöva vara ett\r\neget ämne. I så fall, om jag kommer fram till det,\r\nkommer jag givetvis att återkomma.</pre><pre>Anf.  51  YVONNE ANDERSSON (kd):\r\nHerr talman! Jag tackar för det. Jag tycker att det\r\nkänns betryggande att värdegrundsprojektet följs upp\r\noch utvärderas och att skolministern, herr talman, är\r\nberedd att göra de förändringar som behövs för att\r\nvärdegrundsarbetet ska kunna fortsätta och bli en\r\nkontinuerlig del av skolans vardag.\r\nJag skulle då vilja övergå till min andra fråga, min\r\nkalla det gärna oro över att regeringen delegerar vik-\r\ntig makt till ett statligt verk med dess tjänstemän. Det\r\nfinns ju, och har alltid funnits, någon typ av makt-\r\nkamp mellan regering - beslutsfattare - och tjänste-\r\nmän - yrkeskunskapens folk, så att säga. Som jag har\r\nförstått har arbetsrutinerna tidigare varit sådana att\r\nregeringen har använt sig av professionella yrkesmän,\r\nman har tillsammans fått fram beslutsunderlag i be-\r\nredningen av ärenden och sedan har regeringen fattat\r\nbeslut. Nu väljer man alltså att låta tjänstemännen få\r\nfatta beslut. I vad mån tjänstemännen använder yr-\r\nkeskunnigt folk vet vi inte riktigt, och vi har inte\r\nheller som politiker riktig koll på den processen.\r\nDet här blir en demokratisk fråga: Var ska männi-\r\nskor ha rätt att kräva ett politiskt ansvar när vissa\r\nbetydelsefulla delar i politikområdet faktiskt inte är\r\nföremål för beslut av politikerna? Det här tycker jag\r\när just en sådan fråga som har diskuterats i väldigt\r\nmånga sammanhang: hur man politiserar områden i\r\nvissa fall och i andra fall, som detta - en mycket svår\r\nfråga - överlämnar den politiska makten till tjänste-\r\nmän.\r\nDetta ställer också en annan fråga på sin spets,\r\nnämligen Skolverkets roll. Är Skolverket regeringens\r\nförlängda arm? I så fall, kan man tillmäta det ett neu-\r\ntralt ansvar för tillsyn, uppföljning och utvärdering?\r\nOch vilken roll ska Skolverket ha framöver? Skolver-\r\nket kan ju knappast ansvara för tillsynen av sitt eget\r\narbete, vilket det här i princip skulle kunna mynna ut\r\ni.\r\nDetta är jag naturligtvis intresserad av att höra vår\r\nministers uppfattning om, herr talman.</pre><pre>Anf.  52  Statsrådet INGEGERD WÄRNERS-\r\nSON (s):\r\nHerr talman! Först vill jag säga att jag har det\r\nstörsta förtroende för de tjänstemän som arbetar på\r\nSkolverket. Jag har inte haft förmånen att träffa dem\r\nalla, men jag har träffat många och jag har gjort det i\r\nolika former. Vi har suttit i dialog runt rapporter som\r\nde överlämnat, de har informerat mig om pågående\r\narbete osv. Kompetensen ifrågasätter jag alltså inte.\r\nJag har förtroende för tjänstemännen.\r\nDäremot är jag precis som Yvonne Andersson in-\r\ntresserad av hur man arbetar med t.ex. kursplaner\r\neller, vilket jag nu kanske har tittat mest på, hur man\r\narbetar med programmålen, som nu har överlämnats\r\ntill mig. Arbetsformerna är sådana att man har bjudit\r\nin ett antal lärare från hela landet att vara med i olika\r\nreferensgrupper. Man har mötts - ofta har man på\r\nmodernt vis kommunicerat via IT - och tagit fram\r\nolika idéer och åsikter. Så småningom har dessa\r\nsammanställts, och sedan har det lett fram till det\r\nförslag som Skolverket nu har lagt fram till mig. I\r\nförslaget redovisar man också hur olika organisatio-\r\nner, skolor osv. har reagerat på de framlagda försla-\r\ngen.\r\nArbetsgången här är alltså densamma som är\r\nbruklig även när man jobbar med kursplaner osv.\r\nMan använder sig av den kompetens som finns ute i\r\nlandet. Om man gör det tillräckligt mycket eller om\r\nman kan göra det ännu bättre tycker jag däremot är en\r\nviktig fråga som man alltid ska ta upp. Därför frågar\r\njag alltid, när jag möter lärare som har varit involve-\r\nrade eller Skolverkets personal, om man tycker att\r\nman har kommit med tillräckligt i processen. Jag har\r\ninte fått någon sådan här oerhört negativ reaktion från\r\ndem som har varit med i de olika referensgrupperna.\r\nDe kan ha haft smärre synpunkter, men man är på\r\nhela taget nöjd.\r\nJag tror dock att vi kan utveckla detta samarbete\r\ntill att bli ännu bättre. För mig är det väldigt viktigt\r\natt professionen är med och samarbetar med Skolver-\r\nkets fasta tjänstemän.\r\nNär det sedan gäller frågorna om tillsynen, som\r\nockså har diskuterats här många gånger, tycker jag att\r\nuppgiften med tillsyn är oerhört viktig för myndig-\r\nheten. Det är just genom tillsynen vi verkligen kan\r\nfastställa om vi har en likvärdig skola. Jag tror också\r\natt tillsynen kan förändras. Tillsyn i dag är ofta att\r\nman är på en skola ett antal dagar och har vissa krite-\r\nrier som man tittar på. Jag ser gärna att tillsynen ut-\r\nvecklas mer mot processutveckling, att man fortsätter\r\natt ha en dialog också efter tillsynen och ser vad som\r\nhar hänt efter några år. Det ska inte bara vara ett ned-\r\nslag då man tittar på något, utan det är själva utveck-\r\nlingen som jag tycker är viktig. Jag kommer för min\r\ndel att ha en dialog med Skolverket om hur vi kan\r\nförändra den här delen.\r\nDet andra är att vi nu också har en kvalitets-\r\ngranskningsnämnd, som ganska nyligen är tillsatt. I\r\nden har vi representanter från olika delar av samhäl-\r\nlet. Där väljer vi ut vissa specifika områden som vi\r\ntycker att vi speciellt vill titta på. Dessa områden har\r\njag lyssnat av. Ibland kan det vara någonting som har\r\nuppmärksammats i riksdagen och debatterats flera\r\ngånger. Ibland tar jag något från rapporter som jag\r\nfått på annat håll, eller via Skolverket, som visar att\r\nhär är ett område som vi särskilt ska belysa. Nämnden\r\nkommer dock också att själv kunna ta initiativ, efter-\r\nsom man har representanter från samhället, utifrån\r\nvad man själv har upplevt att det behövs en speciell\r\ngranskning av.\r\nDet tredje när det gäller tillsyn och granskning är\r\ndet som vi hela tiden understryker till våra egna\r\nkommuner: deras egen kvalitetsgranskning. Den kan\r\nju också innefatta att titta på ett enskilt ämne.</pre><pre>Anf.  53  YVONNE ANDERSSON (kd):\r\nHerr talman! Då får jag tacka för den genomgång-\r\nen.\r\nSlutligen och sammanfattningsvis vill jag förhöra\r\nmig om att jag har uppfattat vårt meningsutbyte rätt:\r\nVärdegrunden ska alltså försäkras ett utrymme\r\noch följas upp, och i de fall det visar sig vara nödvän-\r\ndigt är skolministern beredd att ge avsedd tid på sko-\r\nlans schema för att den ska få finnas där. Det var det\r\nena.\r\nDen andra delen var att delegationen när det gäller\r\nkursplanerna i dagsläget inte avses drabba den obli-\r\ngatoriska skolan eller grundskolan, som vi säger.\r\nDet tredje var att den tillsynsfunktion som Skol-\r\nverket har följs upp så att den om möjligt ska fungera\r\npå ett säkert och bra sätt också framöver.\r\nDet fjärde var att det faktum att regeringen valde\r\natt delegera makten till statliga tjänstemän när det\r\ngällde att besluta om kursplanerna hade sin grund i att\r\ndet var funktionellt och praktiskt för regeringen.\r\nDetta är min sammanfattning av vad jag hoppas\r\natt vi är överens om efter denna debatt. Och med\r\ndetta vill jag tacka.</pre><pre>Anf.  54  Statsrådet INGEGERD WÄRNERS-\r\nSON (s):\r\nHerr talman! Jag följer frågan om värdegrunden\r\nmycket noggrant, och jag kommer också, precis som\r\njag uttryckte tidigare, att se hur man använder tiden\r\nför att värdegrunden verkligen ska kunna genomsyra\r\nalla ämnen men kanske också belysas särskilt vid\r\nvissa tillfällen. Det är det som jag personligen har\r\nsom ett ämne för att kunna fundera över om vi inte\r\nhar nått fram till de mål som jag själv har satt upp och\r\nsom läroplanen visar. Då är jag beredd att vidta åt-\r\ngärder för att åstadkomma en förändring.\r\nNär det gäller Skolverket visade jag på den prak-\r\ntiska sidan i att det är ett stort antal kurser, men jag\r\nvill också understryka det andra som jag sade om den\r\npedagogiska kompetensen som också finns inom\r\nSkolverket. Vi har en bra pedagogisk kompetens\r\ninom vårt utbildningsdepartement. Det vill jag också\r\nunderstryka så att det inte blir något missförstånd.\r\nMen med den utformning som gymnasiet har i dag\r\nhar vi inte utrymme att kunna hantera detta inom\r\ndepartementet. Därför tycker jag att vi har en bra\r\nlösning när Skolverket tar ansvaret.\r\nBeträffande tillsynsfrågan var det nog på det sättet\r\nsom Yvonne Andersson sammanfattade den.</pre><pre>Överläggningen var härmed avslutad.</pre><pre>13 §  Svar på interpellation 1999/2000:14 om\r\nbarn med multifunktionshinder</pre><pre>Anf.  55  Statsrådet INGEGERD WÄRNERS-\r\nSON (s):\r\nHerr talman! Sten Tolgfors har frågat mig vilka\r\nskäl jag har för att lägga fram förslag om en nedlägg-\r\nning av Ekeskolan, vilka åtgärder jag ämnar vidta för\r\natt barn med funktionshinder ska ha rätt att välja\r\nskola, vilka ytterligare åtgärder jag ämnar vidta för att\r\nsamtliga kommuner i landet ska kunna nå samma\r\nkompetensnivå som Ekeskolan samt hur jag avser\r\ngarantera att blinda barn med multifunktionshinder\r\nfår en likvärdig och högkvalitativ skola i hela landet.\r\nSten Tolgfors har vidare frågat om departementet\r\nutvärderat hur kommunaliseringen av andra skolor för\r\nbarn med funktionshinder fallit ut, hur jag avser råda\r\nbot på bristen på speciallärare med kompetens att\r\nundervisa blinda barn med multifunktionshinder och\r\nslutligen vilka åtgärder jag ämnar vidta för att alla\r\nkommuner ska klara av att finansiera skolgången för\r\nde svårast funktionshindrade barnen.\r\nJag vill inledningsvis framhålla en av hörnstenar-\r\nna i svensk handikappolitik, nämligen principen om\r\natt barn med funktionshinder så långt som möjligt ska\r\nerbjudas en anpassad utbildning i sin hemkommun.\r\nDessa barn och ungdomar ska därmed, i likhet med\r\növriga, ha rätt att kunna bo hemma med sina föräldrar\r\neller i deras närhet. Som Sten Tolgfors säkert vet\r\ninnebar handikappreformen att personlig assistans\r\nalltid ska övervägas som ett alternativ för att barn och\r\nungdomar ska kunna bo hemma. Som jag också tidi-\r\ngare förklarat i ett frågesvar till Sten Tolgfors är detta\r\nockså en realitet för den absoluta majoriteten barn\r\nsom tillhör Ekeskolans målgrupp. Dessa barn bor\r\nsåledes hemma och får sin undervisning i den kom-\r\nmunala särskolan.\r\nMed dels insatser från Ekeskolans resurscenter,\r\ndels med stöd av LSS är jag övertygad om att vi kan\r\nnå bra helhetslösningar som tillgodoser såväl barnens\r\nsom föräldrarnas behov, förutsatt att verksamheten\r\nvid Ekeskolans resurscenter utökas och når fler, inte\r\nminst i gymnasiesärskolan. Jag vill härmed under-\r\nstryka att förslaget om Ekeskolan inte innebär en\r\nnedläggning, utan en förändring av verksamheten för\r\natt bättre kunna stödja eleverna på hemmaplan.\r\nVissa kommuners domstolstrots när det gäller\r\nLSS är oacceptabelt. Kommuner är givetvis skyldiga\r\natt följa de lagar som gäller och de är också skyldiga\r\natt rätta sig efter beslut som meddelats i domstol.\r\nSom information kan jag nämna att regeringen avser\r\natt återkomma i denna fråga i samband med den han-\r\ndikappolitiska proposition som överlämnas till riks-\r\ndagen i vinter.\r\nNär det gäller möjligheten att välja skola vill jag\r\npeka på att såväl förslaget till förändrad stödorgani-\r\nsation som satsningarna på kompetensutveckling och\r\nforskning syftar till att öka kvaliteten i undervisning\r\noch bemötande av elever med funktionshinder i den\r\nkommunala skolan. För synskadade elever med fler-\r\nfunktionshinder liksom för elever med grav språk-\r\nstörning görs dessutom särskilda insatser genom att\r\nresurscentrumen för dessa målgrupper utökas. Tvärt-\r\nemot vad Sten Tolgfors tycks mena, bör möjligheten\r\natt välja skola öka genom detta utökade stöd till\r\nkommunerna. Det är, enligt min uppfattning, först när\r\nkommunerna har tillräckliga förutsättningar att erbju-\r\nda en individuellt anpassad utbildning som det finns\r\nen verklig valfrihet för de barn som vi pratar om.\r\nOm jag nu går vidare till att diskutera Sten\r\nTolgfors fråga gällande hur alla 289 kommuner ska\r\nkunna nå samma kompetensnivå som Ekeskolan, vill\r\njag understryka vad jag redan tidigare sagt i ett frå-\r\ngesvar, nämligen att det inte är realistiskt att tro att\r\nalla kommuner i förväg ska kunna bygga upp och\r\nutveckla kunskap när det gäller ovanliga eller komp-\r\nlexa funktionshinder. Jag är väl medveten om att de\r\nbarn som tillhör Ekeskolans målgrupp kräver ett\r\nmycket individuellt anpassat stöd. Därför måste\r\nEkeskolans resurscenter ges möjlighet att arbeta di-\r\nrekt med barnet, dess föräldrar och den personal som\r\nfinns runt barnet. Som resurscentrumet är dimensio-\r\nnerat i dag, finns inga möjligheter att tillgodose be-\r\nhovet av stöd till den absoluta majoritet av barn med\r\nsynskada och flerfunktionshinder som finns i den\r\nkommunala skolan, företrädesvis särskolan. Det är\r\njust detta kvalificerade stöd som jag vill främja ge-\r\nnom en kraftig utbyggnad av resurscentrumets verk-\r\nsamhet. I kombination med möjligheten till visstids-\r\nplaceringar menar jag att den framtida resurscenter-\r\nverksamheten har mycket goda förutsättningar att\r\nsvara mot målgruppens behov.\r\nSten Tolgfors anklagar regeringen och menar att\r\ntanken skulle vara att \"- - - barnen mot sin vilja ska\r\nintegreras i den kommunala skolan\". Jag vill i sam-\r\nmanhanget påminna om att förslaget rörande\r\nEkeskolan innebär en avveckling genom intagnings-\r\nstopp just för att de barn som går på Ekeskolan och\r\nhar inrättat sig efter detta inte, mot sin vilja, ska be-\r\nhöva ändra på detta. När det gäller bristen på utbilda-\r\nde specialpedagoger, kan jag bara kort nämna att\r\nfrågan behandlas i samband med beredningen av\r\nLärarutbildningskommitténs betänkande som avses\r\nresultera i en proposition till riksdagen under år 2000.\r\nRegeringens förslag rörande Ekeskolan ska för\r\növrigt inte ses som ett sätt att skära ned statens utgif-\r\nter. Elever med funktionshinder är, enligt regeringens\r\nuppfattning, definitivt inte ett område som lämpar sig\r\nför besparingar. Ekeskolans resurser ska således fort-\r\nsätta att komma målgruppen till del, men genom en\r\nförändrad verksamhet både genom att möjliggöra\r\nkraftfullare insatser och genom att nå fler av eleverna\r\ni målgruppen. Allt färre elever söker sig till Ekesko-\r\nlan för att tillbringa hela sin skoltid där, medan de\r\näldre eleverna ökat i antal. Detta menar jag dels un-\r\nderstryker behovet av att resurscentrets stöd till elever\r\ni de högre årskurserna i särskolan respektive gymna-\r\nsiesärskolan utökas, dels understryker behovet av ett\r\nutökat stöd till de yngre barnen för att så långt möjligt\r\nförhindra att de får problem när de kommer upp i de\r\nhögre årskurserna. När det gäller visstidsplaceringar\r\nvill jag framhålla att det inte är tänkt att avgifterna för\r\nen sådan placering ska ligga på en sådan nivå att\r\nkommunerna av ekonomiska skäl avhåller sig från att\r\nanvända sig av en sådan möjlighet. Det är med andra\r\nord viktigt att vi finner en nivå som medger att det är\r\nelevens behov som avgör om en sådan åtgärd ska\r\nvidtas.</pre><pre>Anf.  56  STEN TOLGFORS (m):\r\nHerr talman! Jag vill att Ekeskolan ska vara kvar,\r\nför det var där som jag lärde mig att skratta.\r\nSå sade en av tjejerna på Ekeskolan när barnen\r\ndemonstrerade i Örebro i onsdags. Barnens skyltar\r\nuttryckte vanmakt, ilska och besvikelse. Det räcker\r\ninte, skolministern, att säga att dagens elever får gå\r\nklart. Frågan handlar precis lika mycket om att de\r\nbarn som kommer efter och som har samma behov i\r\nframtiden måste få gå på Ekeskolan. Dagens elever\r\ninser det, och det gör mig ledsen att skolministern\r\ninte gör det.\r\nKritiken mot en stängning av Ekeskolan, landets\r\nenda specialskola för blinda och multihandikappade\r\nbarn har nått stormstyrka. Över 11 000 personer har\r\nhittills protesterat mot förslaget att skolan ska läggas\r\nned. Bara i dag har det inkommit över 300 nya namn.\r\nJag har i dag med mig 9 323 namn på protestlistor till\r\nIngegerd Wärnersson. Och många listor med namn\r\nfinns fortfarande ute på olika platser.\r\n467 personer har protesterat på Hemsidan till för-\r\nmån för Rädda Ekeskolan-kampanjen. Per den\r\n8 oktober har 979 vykort inkommit till statsrådets\r\neget departement. Människor protesterar där mot\r\nstängningen av Ekeskolan. Det är en folkrörelse att\r\nprotestera mot stängningen av den här skolan.\r\nMen när Ingegerd Wärnersson nyligen besökte\r\nÖrebro tog hon sig inte ens tid att besöka skolan. Hon\r\nhar inte förklarat för barnen varför hon vill stänga\r\nderas skola. Hon har inte lyssnat på barnens syn-\r\npunkter trots att barnen har bett henne att göra det.\r\nHon har inte prövat sina egna uppfattningar mot\r\nverkligheten. Hon har under ett och ett halvt år heller\r\ninte prövat dem mot oppositionens.\r\nMinns då särskilt att det är fråga om barn som inte\r\nsjälva kan resa till Stockholm för att med plakat de-\r\nmonstrera på Mynttorget eller besöka riksdagen. De\r\när alla blinda eller svårt synskadade. De har alla ett\r\neller flera allvarliga tilläggshandikapp, såsom hörsel-\r\nskador, autism, rörelsehinder eller en rad andra olika\r\nsyndrom, t.ex. Spielmayer Focht. Då har politiker,\r\nIngegerd Wärnersson, ett alldeles särskilt ansvar att\r\ngöra sig tillgängliga för barnen i deras olika situatio-\r\nner. Jag tycker därför att skolministerns agerande ur\r\ndemokratisk synvinkel är allvarligt. Det sätter en bild\r\nav politiken som blind och döv för berörda männi-\r\nskors uppfattningar.\r\nRegeringen gick till val på vården, skolan och\r\nomsorgen. Ekeskolan är alla tre - och den ska man\r\nlägga ned! För mig handlar Ekeskolanfrågan om att\r\nalla barn, alldeles särskilt de med funktionshinder,\r\nhar rätt att vistas i en miljö där de känner att de kan\r\nväxa, där de får del av bästa tänkbara pedagogik och\r\nundervisning, där de har tillgång till bästa tänkbara\r\nhjälpmedel, där de har vänner, där de känner sig tryg-\r\nga och där de mår bra.\r\nFör många barn kan hemkommunen vara en sådan\r\nmiljö men för alla barn är det inte så och kan aldrig,\r\neller kommer aldrig att, bli det. Alla Ekeskolans barn\r\nhar prövat och misslyckats i skola efter skola på\r\nhemorten. Föräldrarna stångar sig blodiga. För de här\r\nbarnen måste det finnas alternativ som Ekeskolan.\r\nEkeskolan är en sista utväg för många och samtidigt\r\nett första hopp.\r\nIngen lösning fungerar för alla, skolministern!\r\nMan kan inte driva systemenhetlighet hur långt som\r\nhelst, i synnerhet inte när det gäller barn med funk-\r\ntionshinder och som har så individuella behov som\r\ndet är fråga om här. Är det några som är i behov av\r\natt hänsyn tas till individuella förutsättningar så är det\r\njust dessa barn. Då är det inte majoritetens rätt som\r\nska gälla, utan då handlar det om familjernas rätt att\r\nfinna de lösningar som passar varje enskilt barn.\r\nSkolministern har alldeles åt pepparn för låga ambi-\r\ntioner.\r\nOrsaken till att Ekeskolan i dag har färre barn är\r\natt den här rätten att välja inte finns. Föräldrarna\r\nkänner inte till möjligheterna med Ekeskolan. Dit\r\nkommer man först när alla andra alternativ är uttömda\r\noch när den sociala situationen försvåras i takt med\r\natt barnen blir äldre. Det finns inte, skolministern, för\r\nmånga alternativ för barn med funktionshinder. I\r\nstället finns det alldeles för få sådana. Knappast för\r\nnågon grupp i landet är valfriheten i livet så begrän-\r\nsad som för den här gruppen.\r\nJag är inte beredd att offra det mänskliga växthus\r\nsom Ekeskolan är för politiska principer om integra-\r\ntion eller skolans kommunalisering. Den enda rimliga\r\nvägen att gå är tvärtom att garantera alla funktions-\r\nhindrade barn valfrihet i skolan.</pre><pre>Anf.  57  SOFIA JONSSON (c):\r\nHerr talman! För ungefär en vecka sedan var det,\r\nsom Sten Tolgfors sade, en demonstration med bar-\r\nnen från Ekeskolan i Örebro. Många av deras röster\r\nkunde höras runtom i vår stad, alltså i Örebro. Några\r\nav de röster och meningar som kom fram var: På\r\nEkeskolan fick jag lära mig att växa. På Ekeskolan\r\nfick jag känna en trygghet. Det var på Ekeskolan som\r\njag för första gången fick möjlighet att få vänner. Det\r\nvar på Ekeskolan som jag lärde mig att skratta.\r\nVad det handlar om, skolministern, är alltså att ge\r\nde här barnen möjlighet till en skola där det finns\r\ntillgång till bra pedagogik, till valmöjligheter och till\r\nskolgång liksom till vänner och hjälpmedel. Det\r\nhandlar om att känna sig trygg och om att få någon\r\nsom bryr sig om.\r\nFör många av barnen finns den här möjligheten i\r\nhemkommunen. Det är bra. Vi ska stärka den på\r\nhemmaplan. Det är viktigt med integration på hem-\r\nmaplan men det är inte viktigt, enligt skolministern,\r\natt se till att de här barnen får den möjlighet som vi\r\nvill ge dem.\r\nIntegrationen i den kommunala skolan måste vara\r\nfrivillig. Det ska inte vara som enligt det förslag som\r\nnu föreligger - dvs. att man tvingar barnen att stanna\r\npå en plats. Det ska finnas en valmöjlighet för elever\r\noch föräldrar att planera sin framtid och för skolan.\r\nDet handlar om att ge barnet ett hopp och en tro om\r\ndess framtid, lärande, vänner och trygghet.\r\nRegeringens förslag om nedläggning av den fasta\r\nskoldelen i Ekeskolan känner vi till. Från regeringens\r\nsida pratar man också om en utökning av resurscen-\r\nter. Det är bra. Det vill vi också. Problemet är dock\r\natt regeringen vill minska den fasta skoldelen. Man\r\nvill se till att eleven under en viss tid får gå på resur-\r\nscentrumet. Vad betyder \"en viss tid\"? Detta fungerar\r\ninte för alla elever. Det är bara för ett litet antal elever\r\nsom den här möjligheten fungerar bra. Den fungerar\r\ninte t.ex. för barn med autism som behöver en långva-\r\nrig trygghet, som behöver lärare som känner till dem\r\noch som behöver vänner och bekanta för att må bra\r\noch för att lära sig och få ett hopp om sitt liv.\r\nFörslaget innebär, som sagt, en stor försämring för\r\nde barn som skulle behöva gå på en specialskola\r\nläsårsvis, med klasskamrater, en stabil miljö och\r\nmöjligheter att planera sin framtid.\r\nSkolministern framhåller i det svar som hon nyss\r\nläste upp den princip som vi har, nämligen att barn\r\nmed funktionshinder så långt som möjligt ska erbju-\r\ndas en anpassad utbildning i hemkommunen. Jag\r\nhåller med om det och tycker att det är viktigt. Jag\r\ntycker också, som skolministern säger i sitt svar, att\r\ndet är viktigt att vi ska ge skolan överlag mer pengar\r\ntill utbildning. När det gäller det gamla mantrat om\r\nvård, skola och omsorg vill vi se resultat. I dag ser vi\r\ninte resultatet. Det är viktigt att pengarna och val-\r\nmöjligheten för eleverna kommer till.\r\nDet är dock just valmöjligheten som fattas. Här\r\nkommer elever och föräldrar att fastna i en situation\r\ndär möjligheten till en framtida trygghet inte finns.\r\nJag vill ge barnen den valmöjligheten. Jag vill ge\r\nbarnen den trygghet och den framtidstro som de kan\r\nfå. Varför vill inte skolministern ge barnen och för-\r\näldrarna den valmöjligheten?</pre><pre>Anf.  58  HANS KARLSSON (s):\r\nHerr talman! När vi diskuterar funktionshinder\r\noch människor med ett eller flera funktionshinder är\r\ndet väldigt viktigt att som utgångspunkt ha det faktum\r\natt det inte finns en sanning.\r\nI lördags kunde vi som läser Nerikes Allehanda\r\nläsa berättelsen om Linda - Linda som gick den andra\r\nvägen, som inte kände sig hemma på Ekeskolan och\r\nsom inte tyckte att pedagogiken där fungerade för\r\nhenne. Centern och Moderaterna har här fastnat i ett\r\nsätt att anvisa en enda väg som en lösning i alla situ-\r\nationer för ungdomar med funktionshinder. Detta\r\nskrämmer mig.\r\nSvensk handikapprörelse har under en väldigt\r\nlång tid slagits för att det ska finnas möjligheter att\r\nleva och bo så att säga i hela samhället. Man ska inte\r\nbehöva vara hänvisad till speciallösningar, särlös-\r\nningar.\r\nVidare kan jag konstatera att minst tusen personer\r\nberörs av den typ av insatser som Ekeskolan erbjuder.\r\n34 elever går där, om den sifferuppgift jag har är\r\nkorrekt. Detta visar att de allra flesta går i skola i\r\nhemkommunen. I flertalet fall finner man lösningar\r\nsom fungerar på ett bra sätt.\r\nSom förälder till ett funktionshindrat barn kan jag\r\nsäga att jag har en bred och djup erfarenhet. De som\r\nsjälvsäkert talar om vad det är för lösningar som de\r\nhär barnen behöver vet inte särskilt mycket om verk-\r\nligheten. Varje barn behöver nämligen särskilt stöd\r\noch särskild undervisning. Varje elev behöver också\r\nolika former av hjälpmedel. I en del fall kan dessa\r\ntillhandahållas i särskolan och ibland i en normal-\r\nklass. Ibland behöver man tillfälligt eller under längre\r\nperioder särskilt stöd.\r\nJag tycker att det finns anledning att ta fasta på\r\nvad handikapprörelsen och Handikappombudsman-\r\nnen säger om behovet av att fortsätta med arbetet med\r\nintegration och normalisering. Jag tycker också att det\r\nfinns anledning att ta fasta på FN:s standardregler\r\nsom säger att man så långt det är möjligt ska få bo\r\nhemma hos sina föräldrar och anhöriga, nära släkt\r\noch vänner, och ha möjlighet att gå i skola på hem-\r\nmaplan.\r\nFör dem som vill fördjupa sig i svensk handikap-\r\npolitik rekommenderar jag en bok som heter Åkes\r\nbok. Det är en bok som visar en historia som inte\r\nalltigenom är ljus, men den visar att om vi är bereda\r\natt arbeta för integration och normalisering kan vi\r\nskapa ett samhälle för alla, ett samhälle som fungerar\r\ni alla olika situationer. Den här boken har ett förord\r\nav Bengt Westerberg. Jag tycker att alla som vill sätta\r\nsig in i svensk handikappolitik och den kamp som\r\nsvensk handikapprörelse har drivit under lång tid ska\r\nläsa den boken.</pre><pre>Anf.  59  ERLING WÄLIVAARA (kd):\r\nHerr talman! Det handlar om människor som har\r\nsvårt att göra sig hörda. När vi upplever att någonting\r\när fel eller att vi inte är riktigt nöjda med någonting,\r\norganiserar vi oss och går ut på gator och torg och\r\nprotesterar. Det kan inte de människor som den här\r\nfrågan handlar om.\r\nJag skulle egentligen vilja ställa ett par frågor till\r\nskolminister Ingegerd Wärnersson. Är det barnets\r\nbästa som ligger till grund för den tänkta förändring-\r\nen av verksamheten på Ekeskolan? Får barnen det på\r\nnågot sätt bättre när man planerar att avveckla den\r\nfasta skoldelen i Ekeskolan? En liten del blir kvar,\r\nmen man säger att det bara ska vara placering under\r\nviss tid. Det ska bli ett resurscentrum. Ser skolminis-\r\ntern någon som helst risk för att multihandikappade\r\nbarn i små kommuner, i glesbygden kommer att\r\ndrabbas av att inte få den hjälp som de egentligen är\r\nberättigade till?\r\nFör oss kristdemokrater är det helt obegripligt hur\r\nman ens kan planera att avveckla eller att i alla fall\r\nmer eller mindre skära ned en väl fungerande verk-\r\nsamhet som både barnen och föräldrarna vill ha kvar.\r\nVi vet att det kommer att finnas kommuner som\r\nkommer att klara av detta. Men jag kommer själv\r\nlångt uppifrån norr och vet att det finns små kommu-\r\nner med mycket knappa resurser som aldrig kommer\r\natt orka med det här.\r\nJag vill gärna få svar på de här frågorna: Är det\r\nbarnets bästa som står främst när man vill göra den\r\nhär förändringen? Ser skolministern någon som helst\r\nrisk för att de här handikappade barnen kommer att\r\nlida nöd?</pre><pre>Anf.  60  LENNART GUSTAVSSON (v):\r\nHerr talman! Barn med multifunktionshinder finns\r\npå Ekeskolan där det också finns en unik kompetens.\r\nMen de här barnen finns också i stor utsträckning ute\r\ni landets kommuner. Utifrån en ganska lång egen\r\nerfarenhet av arbete med funktionshindrade vet jag att\r\ndet är fullt möjligt att väl integrera funktionshindrade\r\ni den kommunala verksamheten och faktiskt ge de\r\nfunktionshindrade ett gott liv även i små kommuner.\r\nDet handlar väldigt mycket om att se det unika i varje\r\nbarn.\r\nDet kommunerna behöver för att göra ett bra ar-\r\nbete är bl.a. att det specialpedagogiska stödet sam-\r\nordnas och utvecklas. Ett bra exempel på steg åt rätt\r\nhåll är den utveckling av resurscentrumverksamheten\r\nsom faktiskt föreslås.\r\nDebatten om funktionshindrade i skolan har enligt\r\nmin personliga mening på ett olyckligt sätt kommit\r\natt mest handla om Ekeskolans fortsatta verksamhet.\r\nTalet om avveckling av Ekeskolan borde ur min syn-\r\npunkt egentligen handla om hur man utvecklar verk-\r\nsamheten. Det ska vara en utveckling som syftar till\r\natt förbättra stödet till de funktionshindrade eleverna,\r\nde barn som enligt min mening i likhet med alla andra\r\nbarn har den självklara rätten att faktiskt bo hemma.\r\nJag noterade med glädje regeringens ståndpunkt\r\natt elever med funktionshinder definitivt inte hör till\r\nett område som lämpar sig för besparingar. Jag tycker\r\nockså att det är viktigt att påpeka de ökade resurserna\r\ntill kommunerna. I det sammanhanget skulle jag fak-\r\ntiskt vilja höra statsrådets bedömning av om resur-\r\nstillskottet till kommunerna och därmed också till\r\nskolan räcker för att höja kvaliteten eller om det fort-\r\nfarande finns ett behov av mer resurser.</pre><pre>Anf.  61  JOHAN PEHRSON (fp):\r\nHerr talman! Jag tycker att den här frågan handlar\r\nom principer för sunt förnuft. Det handlar om dem\r\nsom ser på en social ingenjörskarta jämfört med dem\r\nsom försöker se på verkligheten. I bakgrunden har vi\r\nen utredning, den s.k. Funkisutredningen, som har\r\nblivit kraftigt kritiserad, och det förslag som vi har\r\nsett har blivit kraftigt förändrat på departementet.\r\nYtterst tycker jag att det är en mycket bra princip.\r\nDet är viktigt att människor ska kunna integreras och\r\noavsett sitt funktionshinder leva integrerat i samhäl-\r\nlet. Men det finns ofta något som heter att undantaget\r\nbekräftar regeln. Jag tycker att detta är ett tydligt\r\nsådant.\r\nJag skulle vilja identifiera tre grundproblem. Det\r\nena är verkligheten. Hur ska det funka? Har kommu-\r\nnerna ekonomi? Lennart Gustavsson pratade nyss om\r\natt det kanske finns mer pengar. Vi vet hur verklig-\r\nheten ser ut. Det kommer inte att finnas några pengar.\r\nKommunalt domstolstrots blir ett allt större problem.\r\nDet andra är kompetensen. Hur ska kompetenta\r\npedagoger rekryteras? Det är redan en skriande brist\r\npå vanliga lärare i skolan, hur ska man då hitta män-\r\nniskor som har den här kompetensen till den kommu-\r\nnala särskolan, där de här barnen företrädesvis ska gå\r\nsedan?\r\nDet tredje är valfrihet, som det också handlar om.\r\nHans Karlsson var inne lite på Åkes bok, med liberala\r\nförtecken. Jag har inte läst den. Men jag förutsätter att\r\nden handlar om respekten för och behovet av att ses\r\nsom en individ och mötas efter sina egna förutsätt-\r\nningar, att inte tryckas in i ett kollektiv. Därför tycker\r\njag att valfriheten måste lyftas fram.\r\nDet finns ingenting i Ingegerd Wärnerssons i öv-\r\nrigt goda förslag och goda idéer om Ekeskolans ut-\r\nveckling som står i motsats till att den fasta skoldelen\r\nfaktiskt finns kvar. Men den ska stängas, offras på\r\nnågon sorts ingenjörsprincipsaltare, för att använda\r\nen klyscha.\r\nLogiken är svår att se för den som inte är expert\r\npå handikappolitik, för den som vet att det skedde\r\nstora förändringar jämfört med utredningen, som\r\nändå måste vara vetenskaplig så långt man kan tänka\r\nsig.\r\nBarn som haft turen att inte ha något funktions-\r\nhinder ska självklart integreras. Döva och hörselska-\r\ndade barn ska inte behöva integreras, men de ska\r\nåtminstone ha en valmöjlighet. Dövblinda barn ska\r\ninte heller integreras. De ska ha en valfrihet. Men\r\nblinda med något annat handikapp än dövhet ska\r\nintegreras. Punkt, slut. Detta blir en logik som är\r\nväldigt svår att förklara. Jag har mött många männi-\r\nskor som är mer insatta i handikappolitik än vad jag\r\när som inte förstår detta.\r\nMen jag ber att skolministern ändå försöker släp-\r\npa prestigen i denna fråga och försöker se möjlighe-\r\nterna att kunna förändra sin åsikt efter att ha lyssnat\r\npå en liten, liten grupp. Oavsett om det rör tusen\r\nmänniskor i hela samhället som har de här proble-\r\nmen, finns det ändå en liten grupp som tycker att\r\nvalfriheten och möjligheten att få välja är viktig, och\r\ndem tycker jag att vi ska visa respekt.\r\nTack!</pre><pre>Anf.  62  Statsrådet INGEGERD WÄRNERS-\r\nSON (s):\r\nHerr talman! Först vill jag tacka Sten Tolgfors för\r\natt han har överlämnat namninsamlingen.\r\nJag börjar med att ge några kommentarer till ut-\r\nredningen som ligger till grund för den proposition\r\nsom vi nu talar om. Utredningen arbetade i två och ett\r\nhalvt år. Den berör ett oändligt antal barn med funk-\r\ntionshinder. Ibland tror jag att inte ens riksdagen är\r\nmedveten om hur många barn med funktionshinder\r\nsom faktiskt finns i vårt land. Jag kan nämna att inom\r\nsärskolan finns 15 000 barn. Då kan vi sedan fundera\r\növer hur många barn det finns med dyslexi, DAMP,\r\nsynskadade osv. som inte tillhör kretsen av barn i\r\nsärskolan.\r\nUtredningen hade att beakta alla dessa barn. Det\r\när en utredning som inte bara behandlar Ekeskolan\r\nutan alla dessa barn. Jag ska i mitt sista inlägg åter-\r\nkomma till helheten i utredningen.\r\nUtredningen sammanträdde i två och ett halvt år.\r\nHär fanns representanter för Moderaterna, Folkparti-\r\net, Centerpartiet och Socialdemokraterna. Här fanns\r\nexperter. En ledamot var generaldirektören för SCH.\r\nSCH har ett högt anseende i hela handikappvärlden.\r\nTill utredningens förfogande fanns en stor referens-\r\ngrupp där alla handikapporganisationer fick vara med\r\nom de så ville. Underlaget och möjligheterna att skaf-\r\nfa en god kompetens har verkligen funnits.\r\nEfter två och ett halvt års arbete var utredningen\r\nfärdig. Man var då överens förutom ett litet särskilt\r\nyttrande från Moderaterna, som dock icke berör\r\nEkeskolan.\r\nAtt man i en utredning av denna svårighetsgrad,\r\nsom det alltid är i fråga om handikappade, kan få en\r\ngemensam syn mellan fyra partier tycker jag var\r\noerhört bra. Jag var då ordförande i utredningen. Den\r\nsamsynen hade skapats med hjälp av den erfarenhet\r\noch kompetens som utredningen hade fått under de\r\ntvå och ett halvt årens arbete. Vi har alla blivit rörda\r\noch gråtit när vi har sett dessa barn. Vi har besökt så\r\noerhört många platser och ställen - Ekeskolan, trä-\r\nningsskolor, särskolor och alla andra specialskolor.\r\nDet har varit en oändligt lång rad av skolor som är\r\nbra på att möta elever med funktionshinder.\r\nSå var det dags för denna stora utredning att gå ut\r\npå remiss. När remisstiden hade gått ut hade vi fått in\r\nmånga synpunkter, och de har lett till vissa föränd-\r\nringar. En utredning ska alltid testa sina tankar och\r\nidéer till det yttersta. Sedan ska dessa beaktas när\r\nremisserna har kommit tillbaka och människor har\r\nhaft möjligheter att lämna sina synpunkter.\r\nDet har gjorts vissa förändringar där remissinstan-\r\nserna har varit kritiska. Då har regeringen gjort be-\r\ndömningen att inte fortsätta på den linjen. Inga re-\r\nmissinstanser var kritiska när det gäller Ekeskolan.\r\nFörslaget om det nya sättet att arbeta på Ekeskolan\r\nmed ett förstärkt resurscenter och möjlighet till vis-\r\nstidsvistelse har stärkts. Handikappombudsmannen,\r\nSkolverket och Synskadades Riksförbund står bakom\r\nförslaget. Vi kan se att den opinion som är emot för-\r\nslaget är koncentrerad till Örebro. Givetvis finns\r\nkompetensen i Örebro, men den har inte kommit från\r\növriga landet. LO avvisade också förslaget.\r\nAnledningen till att regeringen har lagt fram pro-\r\npositionen - jag får ofta den frågan - är det starka\r\nstöd som finns från alla remissinstanserna. Regering-\r\nen vet att eleverna har möjlighet att klara sig på trä-\r\nningsskolorna, särskolorna eller på de kommunala\r\nskolorna.</pre><pre>Anf.  63  STEN TOLGFORS (m):\r\nHerr talman! Det måste vara synnerligen bekvämt\r\nför skolministern att definiera bort som relevant re-\r\nmissinstans de barn och föräldrar som hennes förslag\r\nrör. Det är t.o.m. så att de har bildat ett eget riksför-\r\nbund för just blinda multihandikappade barn. De\r\ntycker att de andra förbunden inte har företrätt dessa\r\nbarns intressen - barn med många handikapp, inte\r\nbara ett.\r\nI dagens Nerikes Allehanda tar Synskadades Riks-\r\nförbund i Örebro ställning mot en nedläggning av\r\nEkeskolan och tar alltså ställning mot sitt eget för-\r\nbund. \"Funkis\" var en högeligen kritiserad och -\r\ntycker jag - på många sätt misskött utredning. Man\r\nfullgjorde inte sitt uppdrag, de ekonomiska aspekter-\r\nna var inkonsekventa. De interiörer jag har tagit del\r\nav hur utredningen fungerade har inte varit direkt\r\nsmickrande för dess ledning. Men nog om \"Funkis\".\r\nDen har skolministern tidigare inte velat diskutera.\r\nLåt mig gå till kärnfrågan, nämligen integratio-\r\nnen. Integrationen i den kommunala skolan måste\r\nvara frivillig. Barn har en rättighet men icke en skyl-\r\ndighet att vara integrerade i den kommunala skolan.\r\nEtt barn är inte heller integrerat bara för att det vistas\r\ni samma lokal som andra barn om det inte accepteras,\r\nkan delta i lekar, socialt liv, undervisning, fritidsakti-\r\nviteter.\r\nEkeskolans barn har tidigare gått i kommunala\r\nskolor, dvs. formellt integrerade, vilket ofta inneburit\r\natt de har suttit ensamma med en assistent i en skrubb\r\nhelt vid sidan av de andra barnens liv. Det är lätt att\r\nförstå hur utanför många av dessa barn med funk-\r\ntionshinder måste känna sig. De är närvarande, for-\r\nmellt integrerade, men inte inkluderade. Tvärtom\r\nsätter integrationen fokus på utanförskapet.\r\nSituationen är helt motsatt på Ekeskolan. Många\r\nfår sina första vänner i livet när de kommer dit. De\r\nblir delaktiga. De får kanske t.o.m. kille-tjej-\r\nrelationer. Just genom att man låter barn med samma\r\nfunktionshinder lära känna varandra och läsa till-\r\nsammans, stärker man självkänslan hos dem. Detta\r\nhar kanske inte remissinstanserna sagt, men de berör-\r\nda barnen säger så varje gång man träffar dem.\r\nDet som både \"Funkis\" och skolministern missar\r\när att segregation kan vara positiv under förutsättning\r\natt den är självvald. Ekeskolan är ett alternativ för\r\ndem som inte kommer till sin rätt eller känner sig till\r\nrätta i den kommunala skolan. Det faktum att inte alla\r\nsynskadade barn med multifunktionshinder går eller\r\nkommer att gå på Ekeskolan kan knappast vara ett\r\nargument för att inte något barn ska få göra det. Det\r\när verkligen inte som Hans Karlsson hävdar, nämli-\r\ngen att vi som försvarar Ekeskolan stänger vägar. Det\r\när nedläggningspartierna som bokstavligen stänger\r\nvägar. Det är jättebra att en elev som Linda fann sig\r\ntill rätta på en annan plats. Det visar bara vikten av att\r\ndet finns många lösningar och mycket valfrihet och\r\ninte politiska dogmer med ett uppifrånperspektiv som\r\nstyr skolpolitiken för funktionshindrade.\r\nSkolministern vill stärka Ekeskolans resurscenter,\r\noch därför säger hon att resursdelen måste stängas för\r\natt frigöra resurser. Då ställs barnen i kommunerna\r\nmot de få barnen på Ekeskolan. Men vad är vunnet\r\nmed detta? Ambitionen är för låg. Vi måste se till att\r\nalla barn får de bästa möjligheterna att växa och ut-\r\nvecklas. Resurscentret är beroende av samverkan med\r\nden fasta skoldelen - som skolministern vill stänga.\r\nDessutom skriver hon i propositionen att hon vill\r\nflytta resurscentret till Stockholm. Ingenting blir då\r\nkvar av Ekeskolan. Likväl förnekar nedläggningspar-\r\ntierna att den ska stängas. Man undrar hur det är möj-\r\nligt.\r\nBarn ska kunna komma till resurscentret för ut-\r\nredning och visstidsbesök. Vad är då visstid? Skolmi-\r\nnistern själv blev svaret skyldig när hon presenterade\r\npropositionen. Hon har förblivit svaret skyldig. San-\r\nningen är att ingen vet. Om ingångsvärdet är att den\r\nkommunala kompetensen inte är tillräckligt god - vi\r\när alla överens om att den måste stärkas - kan man\r\ninte börja med att avveckla specialisterna och hoppas\r\natt kommunerna ska bli tillräckligt bra. Man måste\r\nbörja med att stärka kommunerna. Sedan får föräld-\r\nrarnas och barnens valfrihet avgöra om specialskolor-\r\nna behövs.</pre><pre>Anf.  64  SOFIA JONSSON (c):\r\nHerr talman! Vi kunde höra i ett par anföranden\r\natt vi som arbetar för att Ekeskolan ska få finnas kvar\r\nhar tvingande argument för elever och föräldrar. Vi\r\nhar fastnat i principer som säger att barnen måste gå\r\nen viss väg.\r\nHans Karlsson tog upp fallet med eleven Linda\r\nsom valde att gå i en skola i sin hemkommun. Hans\r\nKarlsson kritiserade oss också för att ha fastnat i\r\nprinciperna och i de tvingande åtgärderna. Men det är\r\nprecis tvärtom. Det gör mig så ledsen och besviken\r\natt återigen få höra från socialdemokraternas, rege-\r\nringens, sida att valmöjligheten inte ska få finnas för\r\neleverna. Det ska inte få finnas olika vägar att gå för\r\nelever och föräldrar. Det ska inte finnas möjlighet till\r\natt utvecklas på annat sätt än vad den kommunen kan\r\nge. Det finns stora möjligheter för vissa elever att gå i\r\nskolan i sin hemkommun. Det är bra. Vill eleven och\r\nföräldrar det ska möjligheten finnas. Det är helt klart.\r\nDet ska också finnas resurser till det. Men det ska inte\r\nbli en tvingande åtgärd från riksdagens sida som inte\r\nger möjlighet till att utvecklas vidare.\r\nFör alla fungerar inte kommunerna. Valmöjlighe-\r\nten måste finnas.\r\nVi fick också höra att vi som arbetar för att\r\nEkeskolan ska finnas kvar uttalar oss med så självsäk-\r\nra tankar och säger att vi vet vad varje elev behöver.\r\nDet är ju det vi inte gör. Vi vill ju ge valmöjligheten.\r\nDet är ju socialdemokraterna och regeringens förslag\r\nsom har den självsäkra tanken och de självsäkra för-\r\nslagen, som vet vad eleverna och föräldrarna vill.</pre><pre>Anf.  65  HANS KARLSSON (s):\r\nHerr talman! Specialskolorna som institution eller\r\nsom form tror jag leder till att motverka det som jag\r\nåtminstone tidigare har uppfattat vara alla riksdagsle-\r\ndamöters ambition, nämligen att skapa valfrihet. Så\r\nlänge den här formen finns kommer vi inte att få den\r\nutveckling som vi behöver för att alla barn ska ha\r\nmöjlighet att gå i skola i sin hemkommun och att bo\r\nhemma hos sina föräldrar.\r\nJag tycker att det är väldigt märkligt att Center-\r\npartiet, Folkpartiet och Moderaterna gör den här\r\nformfrågan till en symbolfråga i stället för att ägna\r\nsin kraft åt att utveckla skolan så att den verkligen\r\nblir en skola för alla i hela Sverige och att ta till vara\r\nde resurser som finns vid resurscentrum så att de kan\r\nkomma fler till del. I dag är det så att det är en väldigt\r\nbegränsad del som har möjlighet att få del av de här\r\nresurserna. Med den här förändringen och den här\r\ntydliga signalen kommer fler barn, förhoppningsvis\r\nså många som behöver det, att få del av dem.\r\nJag tycker också att det är viktigt att vara tydlig i\r\ndet som skolministern sade tidigare och som jag har\r\nsagt i många olika sammanhang: Det handlar inte om\r\natt lägga ned skolan. Tydligen vågar inte centerpar-\r\ntister, moderater och folkpartister diskutera sakfrå-\r\ngan, utan man diskuterar en symbolfråga, dvs. for-\r\nmen. Jag är övertygad om att de resurser som finns\r\nvid Ekeskolan kommer att finnas kvar, och de kom-\r\nmer att finnas kvar till nytta för många fler ungdomar,\r\noch inte som i dag för en liten begränsad del.</pre><pre>Anf.  66  ERLING WÄLIVAARA (kd):\r\nHerr talman! Skolministern sade att om Ekeskolan\r\nhar vi inte fått några som helst kritiska röster från\r\nremissinstanserna. Men jag vill ställa en ny fråga till\r\nskolministern: Barnens och föräldrarnas röst, väger\r\ninte de tungt i den här frågan, de som det egentligen\r\nberör? Det måste ju vara så att den som det drabbar,\r\ndess röst måste väga väldigt tungt. Och vi vet vad de\r\nhar sagt. Jag har själv besökt Ekeskolan och mött\r\nelever som knappt kan tala, men det framkommer\r\nändå att de vill ha kvar Ekeskolan. Den är en resurs\r\ndär de verkligen känner sig hemma och där de får\r\nvara tillsammans med dem som de upplever att de\r\ntrivs med.\r\nFör mig verkar det vara en självklarhet att valfri-\r\nheten för föräldrar och barn måste väga väldigt tungt,\r\noch jag återkommer till mina frågor. Är det med bar-\r\nnens bästa för ögonen som vi gör den här förändring-\r\nen, nämligen att avveckla den fasta delen av Ekesko-\r\nlan? En liten del blir kvar, men som det står gäller det\r\nendast placering för viss tid. Sedan blir det ett resur-\r\nscenter. Ser skolministern någon som helst risk för de\r\nsmå kommunerna ute i glesbygden som inte har re-\r\nsurser att bedriva en sådan här verksamhet, vare sig\r\nekonomiska eller rent pedagogiska?</pre><pre>Anf.  67  LENNART GUSTAVSSON (v):\r\nHerr talman! Jag ska fatta mig kort. Hans Karls-\r\nson var inne på att det i väldigt stor utsträckning\r\nhandlar om hur vi ska utveckla en skola för alla. Se-\r\ndan hamnar ett förslag som rör hur vi ska hantera det\r\nstatliga specialpedagogiska stödet i en debatt om en\r\nförändring av inriktningen av en verksamhet på en\r\nenskild skola. Det är beklagligt. Jag tycker att det är\r\nsynd att vi inte kan diskutera hur vi ska använda de\r\nresurser vi har för att utveckla verksamheten och\r\nfaktiskt skapa vad vi menar med en skola för alla.\r\nJag återkommer lite grann till min personliga erfa-\r\nrenhet, som jag inte ska fördjupa mig alltför mycket i.\r\nMen detta handlar om en verksamhet som jag under\r\nett antal år har varit verksam i, både i träningsskola\r\noch särskola, och jag tror mig veta vilka möjligheter\r\ndet faktiskt finns att göra någonting där. Till skillnad\r\nfrån Erling Wälivaara, som hävdar att de här möjlig-\r\nheterna inte finns i landsbygds- och glesbygdskom-\r\nmunerna, vågar jag påstå motsatsen. Jag tror att uti-\r\nfrån en syn på eleven som unik och utifrån en syn att\r\nkommunerna har det övergripande ansvaret för att ta\r\nhand om alla våra invånare, även de funktionshindra-\r\nde barnen, så kan vi faktiskt utveckla den här verk-\r\nsamheten. Jag är helt övertygad om det.</pre><pre>Anf.  68  JOHAN PEHRSON (fp):\r\nHerr talman! Jag tycker att det här blir en väldigt\r\navslöjande debatt. Det är en märklig auktoritetstro\r\nsom skolministern uppvisar. Remissinstanserna upp-\r\nhöjs nästan till orakel, och det är inte konstigt att de\r\ntycker olika saker, för de flesta av dem är ju intresse-\r\norganisationer. Det visar sig att de starka till stor del\r\nhar fått sin vilja igenom i förhållande till utredningen,\r\nmedan den lilla gruppen, den utan starkt stöd, utan\r\nstor röst och utan stora resurser, inte har fått sin vilja\r\nigenom. Men det kan ju inte vara socialdemokratisk\r\npolitik att den som är stark ska man lyssna på och den\r\nsom är liten och svag och inte har så många anhänga-\r\nre ska man kunna negligera.\r\nDet är också frågan om den här lilla gruppen barn\r\nsom går på en fast skoldel, Hans Karlsson, om den\r\nverkligen ska kallas för symbolfråga. Jag tycker att\r\ndet handlar om en respektfråga, respekt för att vi\r\nfaktiskt är olika. Det finns inte en skola för alla; det\r\nska finnas en mångfald av alternativ eftersom männi-\r\nskor är olika. Det känns lite som om Hans Karlsson är\r\nberedd att använda den här lilla gruppen som experi-\r\nment, eftersom han verkar tro att hela skolans exis-\r\ntens och den lilla symbolfråga som han kallar det -\r\nden fasta skoldelen - i dag förhindrar kommunerna\r\natt ta sitt ansvar. Om det är det som ligger till grund\r\nför att kommunerna inte sköter sina åtaganden på\r\nandra områden inom handikappolitiken är det ju väl-\r\ndigt allvarligt och en välkommen kritik från honom,\r\nsom jag hoppas att han för fram till många mindre\r\nkommuner med socialdemokratisk ledning och till\r\nsocialdemokraterna i Kommunförbundet inte minst.\r\nÅterigen: Det är bättre med mångfald framför -\r\njag ska inte säga enfald - en skola för den här lilla\r\ngruppen barn.</pre><pre>Anf.  69  Tredje vice talman ROSE-MARIE\r\nFREBRAN (kd):\r\nHerr talman! Jag tvivlar inte på den goda viljan.\r\nJag tvivlar inte på den goda viljan bakom FUNKIS-\r\nutredningen eller bakom regeringens proposition. Jag\r\ntror att den goda viljan finns där, men det är någon-\r\nting som har gått snett. Man har fastnat i vad jag\r\nskulle vilja kalla en ensidighet, en total ensidighet.\r\nRätten för barnen att få undervisning på hemorten\r\när bra. Rätten för barnet är viktig. Men en rätt är en\r\nmöjlighet, en positiv möjlighet, som kan utnyttjas -\r\nmen som inte får bli en skyldighet och stänga andra\r\nvägar. Då har ju barnets rätt ersatts av en princip. Det\r\nkanske handlar om flera principer, men jag tror att\r\nden viktigaste i det här sammanhanget är integra-\r\ntionsprincipen.\r\nDet enskilda barnets behov är viktigare än varje\r\nprincip. Jag vill hävda att med varje enskilt barns\r\nbästa i centrum blir det självklart att både arbeta för\r\nbättre integrationsmöjligheter och värna den fasta\r\nskoldelen vid Ekeskolan. Vem har skapat denna\r\nkonstlade motsättning, denna djupt olyckliga motsätt-\r\nning som vi har fått mellan dessa båda linjer? De ska\r\nju löpa parallellt som möjligheter.\r\nInser man att det behövs olika lösningar för olika\r\nbarn så talar det för ett bevarande av den fasta skol-\r\ndelen. Det talar absolut inte mot.\r\nKompetensen vid Ekeskolans resurscentrum, som\r\nalla talar oerhört väl om, och det med rätta, ska ut-\r\nvecklas. Det är ett högt mål; kompetensen är hög. Hur\r\nkan man på bästa sätt utveckla denna kompetens? Jag\r\när i alla fall övertygad om att man inte bidrar vare sig\r\ntill att upprätthålla kompetensen eller till att utveckla\r\nden genom att eftersträva en ytterligare minskning av\r\nantalet elever som går på Ekeskolan - tvärtom.\r\nJag vill hävda med bestämdhet och verkligen i lo-\r\ngikens namn att ensidighet är det som utmärker rege-\r\nringen och dess stödpartier i denna fråga. Vi som\r\nmotsätter oss nedläggningen av specialskolan står inte\r\nför ensidighet. Vi står för olika möjligheter, vi står för\r\nvalfriheten: så många valmöjligheter som möjligt.\r\nHans Karlsson sade, och det tyckte jag lät be-\r\nklämmande, att så länge den här formen finns får vi\r\ninte en utveckling ute i kommunerna och i landet.\r\nDrygt 30 barn på Ekeskolan står inte i vägen för de\r\n1 100 barn som den här målgruppen utgörs av. De\r\nstår inte i vägen. Håller skolministern med mig om\r\ndet, eller delar skolministern Hans Karlssons uppfatt-\r\nning att de står i vägen för utvecklingen för de andra\r\n1 100?</pre><pre>Anf.  70  Statsrådet INGEGERD WÄRNERS-\r\nSON (s):\r\nHerr talman! Jag vill erinra dem som lyssnar på\r\ndebatten att jag till mitt förfogande har fyra plus två\r\nminuter. Tyvärr kan jag inte svara på alla de frågor\r\nsom ställts till mig.\r\nFör ganska så länge sedan lade man ned den fasta\r\nskoldelen på Tomteboda. Det var inte en nedläggning\r\nsom föddes med tystnad. Tvärtom var debatten vid\r\ndet tillfället högre än vad den varit runt Ekeskolan.\r\nDet var många som sade att detta var ett stort miss-\r\nlyckande, att de synskadade eleverna skulle ställas\r\nutanför, att de inte skulle ha någon möjlighet att klara\r\nsig vidare. I dag vet vi att de har klarat sig vidare.\r\nVi har nu framför oss Ekeskolan. När Ekeskolan\r\nstartade och byggdes som statlig specialskola var det\r\njust för att den kompetensen inte fanns ute i våra\r\nkommuner. Vi hade inte den särskola och tränings-\r\nskola med hög kompetens hos personalen som vi har i\r\ndag. Det är alltså en stor förändring som har skett\r\nsedan Ekeskolan startade.\r\nLåt oss se nu hur många elever som söker till\r\nEkeskolan. I dag har vi en elev i årskurs 1, en elev i\r\nårskurs 2, en elev i årskurs 3, två elever i årskurs 4,\r\ntvå elever i årskurs 5, två elever i årskurs 6, en elev i\r\nårskurs 7. Det är med glädje jag kan se de här siffror-\r\nna. De talar sitt eget språk, nämligen att vi faktiskt\r\nhar lyckats med att skapa den här kompetensen ute på\r\nvåra sär- och träningsskolor. Det finns alltså inte det\r\nstora behov längre som den gången fanns när\r\nEkeskolan startade och byggdes. Vi har klarat av att\r\nmöta de här barnen. Ändå vet vi att alla barn är olika,\r\näven de här barnen är väldigt olika. Det är inte sam-\r\nma slags barn som finns på Ekeskolan. Någon är\r\noerhört flerfunktionshindrad, andra kan klara att\r\npendla med flyget och åka ned till sin hemort i Skåne\r\noch klarar av att möta medpassagerarna och klarar sig\r\nförträffligt.\r\nVi måste därför se till att vi fortfarande kan möta\r\ndessa barn som behöver mer än alla andra. Det är\r\ndärför vi inte angett för hur många eller hur länge\r\nvisstiden innebär. Men det kan vara allt ifrån en\r\nvecka till flera år. Det handlar alltså fortfarande om\r\natt utgå från den enskilda eleven. Vi kan göra detta,\r\noch det är där som vi skiljer oss åt, med det starka\r\nstödet inte av något fåtal utan av de stora handikap-\r\nporganisationer som står bakom. Jag har väldigt svårt\r\natt föreställa mig det Johan Pehrson säger, att vi\r\nskulle nonchalera en handikappombudsman eller\r\nföreträdare bland de största organisationerna som De\r\nsynskadade och FÖB. Föräldrarna som finns på\r\nEkeskolan är också företrädda av dessa organisatio-\r\nner.\r\nJag förstår att det är en smärtsam process för dem\r\nsom nu är inne på Ekeskolan. Det är därför som vi har\r\nvalt att låta de här eleverna stanna kvar och gå sin\r\nskoltid ut. Så de är kvar där de har startat. För andra\r\nelever öppnar vi möjligheten att kunna komma dit\r\nkortare eller längre perioder. Men framför allt: den\r\nstora kompetens som nu finns på resurscentret vill vi\r\nse till att ännu fler ute i landet blir delaktiga av. Det\r\nvi kan se att vi inte lyckats fullt ut med är de äldre\r\neleverna. Det här kommer jag tillbaka till när vi ska\r\nha debatten om själva propositionen i kammaren,\r\nåtgärder för hur vi kan möta de äldre eleverna och\r\nderas tid inom gymnasiet, om man tar den ålders-\r\ngruppen. Där kan jag komma tillbaka.\r\nSten Tolgfors tog upp språket. Jag tycker att det är\r\nväldigt viktigt att klargöra att teckenspråket ju är en\r\nömsesidig kommunikation mellan två eller flera par-\r\nter, medan punktskrift som Ekeskolans elever har\r\nsom alternativ kommunikation är av en annan karak-\r\ntär. Just den typen av kommunikation har särskolan i\r\nsin utbildning och för sin personal. Teckenspråket är\r\nnågonting som man faktiskt internationellt har sett\r\nsom ett eget språk och som vi i vårt land har som\r\nförsta språk för de döva och hörselskadade. Det är en\r\nväldigt stor skillnad om vi nu skulle införa en grupp\r\nsom t.ex. har punktskrift.</pre><pre>Anf.  71  STEN TOLGFORS (m):\r\nHerr talman! Jag tror att det finns skäl för skolmi-\r\nnistern att sluta glädjas så mycket som hon uppenbar-\r\nligen gör. Att Ekeskolans ledprofil förändras mot\r\näldre elever beror inte på att vi har lyckats i kommu-\r\nner utan på att vi har misslyckats. Det är nämligen så\r\natt när eleverna kommer till Ekeskolan har de redan\r\nprövat samtliga alternativ på hemorten. Det brister\r\nstarkt i informationen till föräldrarna om vilka alter-\r\nnativ som finns. Det gör att man får slåss innan man\r\nkommer fram till Ekeskolan. Barnen kommer dit när\r\nden sociala komplexiteten blir större i de tidiga ton-\r\nåren. Jag noterade särskilt att ministern inte fortsatte\r\natt läsa i åldersstrukturen. Då kommer kille-tjej-\r\nrelationen. Kompisarna blir viktigare. Då syns utan-\r\nförskapet där hemma.\r\nDessutom måste man se skillnad på den fysiska\r\nåldern och utvecklingsåldern på många av dessa barn.\r\nDärför kan det vara ända upp till 21 års ålder som\r\nman finns på skolan.\r\nBåde skolministern och Hans Karlsson har i dag,\r\nhäpnadsväckande nog, förnekat att Ekeskolan ska\r\nstängas. Vad ska man kalla det för, skolministern?\r\nMinistern avvecklar specialskolan, lyfter ut blinda\r\nbarn med multihandikapp från specialskolans krets av\r\nbarn som ska omfattas över huvud taget. Hon stoppar\r\nintagningen till skolan, lägger fram förslag om att\r\nflytta resurscentret till Stockholm och säger samtidigt\r\natt skolan inte ska läggas ned.\r\nJag noterade också att ministern inte har stöd av\r\nHans Karlsson och de egna på hemmaplan, utan där\r\när samtliga partier starkt emot detta. Dessutom tycker\r\njag att hela processen har präglats av att man missat\r\natt inse att summan av olika handikapp inte bara blir\r\nett plus ett plus ett. Är man både blind och döv och\r\nförlamad och autistisk och epileptisk, så blir summan\r\ninte fem. Det kanske blir sex eller åtta. Det är därför\r\nsom dessa barn faller mellan stolarna både vad gäller\r\nhandikapporganisationerna och i propositionen om\r\nfunktionshindrade barn i skolan. Det är helt orimligt\r\natt tro att 289 kommuner kan bli lika bra som en\r\nEuropaledande specialskola. Det är icke möjligt,\r\ningen tror det, framför allt inte de som jobbar med\r\ndessa barn.\r\nSäg som det är: De få med speciella behov får off-\r\nras för de många som finns ute i kommunerna. Am-\r\nbitionen borde vara högre, skolministern.</pre><pre>Anf.  72  Tredje vice talman ROSE-MARIE\r\nFREBRAN (kd):\r\nHerr talman! Nu är det inte en mängd frågor som\r\nåterstår att bevara. Jag hoppas att skolministern i sitt\r\navslutande inlägg ska svara på frågan om ifall de\r\ndrygt 30 eleverna vid Ekeskolan står i vägen för de\r\növriga 1 100 elever som befinner sig i sina hemkom-\r\nmuner i den kommunala skolan.\r\nResurscentret ska utvecklas. Det är väldigt bra,\r\noch det kostar naturligtvis. Men hur kan man ställa\r\ndetta mot varandra? Det är en illusion att tro att de\r\nresurser som finns vid Ekeskolans fasta skoldel ska\r\nkunna spridas ut över 289 kommuner i landet och ge\r\nen bättre skola för 1 100 elever. Det är ju inte vid\r\nEkeskolan i Örebro som man kan hämta resurserna.\r\nDet är en illusion som kommer att brista när verklig-\r\nheten visar sig om några år. Det kan inte vara på det\r\nsättet.\r\nBeror bristerna, skolministern, som i dag finns ute\r\ni landet på de drygt 30 barnen vid Ekeskolan?</pre><pre>Anf.  73  Statsrådet INGEGERD WÄRNERS-\r\nSON (s):\r\nHerr talman! För mig har alla barn ett lika värde.\r\nJag sätter aldrig ett barn mot ett annat barn. Det gäller\r\nsåväl Ekeskolans barn som övriga barn som finns ute\r\ni landet.\r\nDet är inte så att 21 barn kräver att samtliga\r\nkommuner ska öka sin kompetens. Den kompetensen\r\nhar inte funnits och kommer kanske aldrig att finnas\r\nnär det gäller flerfunktionshindrade elever.\r\nVi har i dag en spridning när det gäller särskolan\r\noch träningsskolan. Det finns 620 olika verksamheter\r\nmed obligatorisk särskola varav 363 med tränings-\r\nskola. Träningsskolan finns i 187 kommuner. Det är\r\ndetta behov som finns ute i landet, och kommunerna\r\nsamverkar inom sina träningsskolor.\r\nJag sade att jag skulle återkomma i debatten angå-\r\nende propositionen för funktionshindrade när det\r\ngäller de äldre eleverna, och det tänker jag också\r\ngöra. Det är därför som jag inte har nämnt dem här i\r\ndag.\r\nDenna omfattande proposition handlar alltså inte\r\nbara om Ekeskolan. Den handlar om en generell\r\nkompetensutveckling för lärare i att möta funktions-\r\nhindrade elever. Den handlar om forskning om funk-\r\ntionshindrade elever. Den handlar om en förändrad\r\nstödorganisation med en statlig styrelse där stat,\r\nkommun och landsting ska samverka. Vi ska se till att\r\nden kommunala effektiviteten, om jag får använda det\r\nuttrycket, ska stärkas och bli bättre. Vi har tydligt\r\nanvisat hur kommunerna ska kunna bygga upp sin\r\norganisation för att bli bättre på att möta alla dessa\r\nelever.\r\nI propositionen föreslår vi också att det ska till-\r\nsättas en utredning angående läromedel till funktions-\r\nhindrade. Det handlar om kompetensutveckling för\r\nlärare som ska möta barn med grava språkstörningar.\r\nDet handlar om ett resurscenter för dövblindfödda,\r\nsom Sten Tolgfors berörde, ett resurscenter som bör\r\ninrättas vid Åsbackaskolan.\r\nDet handlar om en gemensam styrelse för special-\r\nskolorna för döva och hörselskadade elever, eftersom\r\nvi vet att vi fortfarande inte har nått målet, inte heller\r\nför dessa elever som ingen har nämnt i denna debatt,\r\nmen som vi alla har ett gemensamt ansvar för.\r\nJag vill understryka att jag är övertygad om att\r\nmed de förslag som läggs fram i propositionen om\r\nfunktionshindrade kommer vi bättre att möta alla\r\ndessa barn än vad vi gör i dag. Det är alltid en bit på\r\nväg för att man ska nå det fulländande målet. Så är\r\ndet med alla elever i alla skolor. Den dag som vi alla\r\nkan garantera att varje elev har nått det bortersta\r\nmålet som vi har satt upp, då tycker jag att vi ska vara\r\noerhört glada.\r\nJag har respekt för att alla vägar är krokiga, men\r\ngenom denna proposition har vi gett en större möjlig-\r\nhet för alla elever, också för alla funktionshindrade\r\nelever, att nå målen.</pre><pre>Överläggningen var härmed avslutad.</pre><pre>14 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1999/2000:8 till finansutskottet\r\n1999/2000:9 till skatteutskottet</pre><pre>Skrivelse\r\n1999/2000:7 till utrikesutskottet</pre><pre>Motioner\r\n1999/2000:Sf5 till socialförsäkringsutskottet\r\n1999/2000:Sk1 och Sk2 till skatteutskottet\r\n1999/2000:Sf3 och Sf4 till socialförsäkringsutskottet</pre><pre>15 §  Anmälan och hänvisning av motioner</pre><pre>Anmäldes\r\n2 680 motioner avlämnade under den allmänna\r\nmotionstiden enligt motionsförteckning som i bilaga\r\nfogats till detta protokoll.\r\nKammaren biföll talmannens förslag att motio-\r\nnerna omedelbart skulle hänvisas till utskott enligt\r\nmotionsförteckningens förslag.</pre><pre>16 §  Förnyad bordläggning</pre><pre>Föredrogs men bordlades åter\r\nNäringsutskottets betänkanden 1999/2000:NU4-NU6\r\nJustitieutskottets betänkande 1998/99:JuU24\r\nKonstitutionsutskottets betänkanden 1999/2000:KU2\r\noch KU3\r\nSocialutskottets betänkande 1999/2000:SoU2\r\nKulturutskottets betänkande 1999/2000:KrU2\r\nArbetsmarknadsutskottets betänkande\r\n1999/2000:AU2</pre><pre>17 §  Bordläggning</pre><pre>Anmäldes och bordlades\r\nPropositioner\r\n1999/2000:11 Personuppgiftslagens överföringsregler\r\n1999/2000:15 Slopade stoppregler</pre><pre>Förslag\r\n1999/2000:RR2 Riksdagens revisorers förslag angå-\r\nende Vägverket, Banverket och miljön</pre><pre>18 §  Anmälan om interpellationer</pre><pre>Anmäldes att följande interpellationer framställts</pre><pre>den 12 oktober</pre><pre>1999/2000:25 av Sten Andersson (m) till statsrådet\r\nUlrica Messing\r\nProffsboxning i Sverige\r\n1999/2000:26 av Carl Fredrik Graf (m) till finansmi-\r\nnister Bosse Ringholm\r\nFastighetsskatten</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 19 oktober.</pre><pre>19 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 11 oktober</pre><pre>1999/2000:48 av Erik Arthur Egervärn (c) till jord-\r\nbruksminister Margareta Winberg\r\nJordbrukets regeltillämpning\r\n1999/2000:49 av Rolf Gunnarsson (m) till jord-\r\nbruksminister Margareta Winberg\r\nAvlivning av icke EU-märkta kor\r\n1999/2000:50 av Lars Hjertén (m) till jordbruksmi-\r\nnister Margareta Winberg\r\nTillämpningen av EU-regler\r\n1999/2000:51 av Marietta de Pourbaix-Lundin (m)\r\ntill statsrådet Ingela Thalén\r\nFinansieringen av Försäkringskassornas utvecklings-\r\nprogram</pre><pre>den 12 oktober</pre><pre>1999/2000:52 av Birger Schlaug (mp) till miljömi-\r\nnister Kjell Larsson\r\nFlamskyddsmedel\r\n1999/2000:53 av Roy Hansson (m) till socialminister\r\nLars Engqvist\r\nTandvårdsreformen\r\n1999/2000:54 av Rolf Gunnarsson (m) till försvars-\r\nminister Björn von Sydow\r\nHemvärnet\r\n1999/2000:55 av Inga Berggren (m) till jordbruksmi-\r\nnister Margareta Winberg\r\nFunctional foods</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 19 oktober.</pre><pre>20 §  Kammaren åtskildes kl. 19.24.</pre><pre>\r\nFörhandlingarna leddes\r\nav talmannen från sammanträdets början till ajourne-\r\nringen kl. 16.14 och\r\nav förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}