{"dokumentstatus":{"dokument":{"hangar_id":"2348497","dok_id":"GO0977","rm":"2000/01","beteckning":"77","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"77","slutnummer":"0","datum":"2001-03-09 00:00:00","systemdatum":"2005-10-27 12:17:57","publicerad":"2001-03-09 00:00:00","titel":"Riksdagens snabbprotokoll 2000/01:77 Fredagen den 9 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{4A030ABE-4D88-4990-B72F-6AC5EE6C1699}","dokument_url_text":"http://data.riksdagen.se/dokument/GO0977/text","dokument_url_html":"http://data.riksdagen.se/dokument/GO0977","dokumentstatus_url_xml":"http://data.riksdagen.se/dokumentstatus/GO0977","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2000/01:77</div>\r\n<div class=\"sidhuvud_datum\">Fredagen den 9 mars</div>\r\n<div class=\"sidhuvud_klockslag\">Kl. 9.00 - 13.15</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>------------------------------------------------------------------</pre><pre>1 §  Aktuell debatt: Sveriges energiförsörj-\r\nning.\r\nAnf.  1  MIKAEL ODENBERG (m):\r\nHerr talman! När moderaterna begärde denna sär-\r\nskilda debatt om energipolitiken var det början av\r\nfebruari. Det var då temperaturen började krypa nedåt\r\ni stora delar av landet. Mer behövdes faktiskt inte för\r\natt avslöja svagheterna i regeringens energipolitik och\r\nde blottor som det har lett till i Sveriges energiför-\r\nsörjning.\r\nPå måndagmorgonen den 5 februari när industrin\r\ndrog i gång igen efter helgen var det kallt, men det\r\nvar inte extremt kallt. Det var faktiskt inte heller\r\nihållande kallt. Vattenmagasinen i norr var överfulla.\r\nAlla kärnkraftverk var i gång. Många hushåll i Syd-\r\noch Mellansverige förlorade, som ni minns, sin elför-\r\nsörjning under våldsamma snöoväder, men de stora\r\növerföringslinjerna inom landet och till de nordiska\r\ngrannländerna fungerade klanderfritt. Det var med\r\nandra ord ett sorts idealläge den där morgonen för att\r\nmöta behoven. Ändå var det med nöd och näppe som\r\nvi klarade situationen.\r\nSedan Björn Rosengren blev ansvarig minister för\r\nenergiförsörjningen har Sverige förlorat i storleks-\r\nordningen 10 % av sin elproduktionsförmåga. Särskilt\r\nstängningen av en kärnkraftsreaktor i Barsebäck har\r\nnaturligtvis ökat landets sårbarhet. Den stängningen\r\ninnebär också att billig miljövänlig el, producerad\r\nutan några utsläpp inom landet, kommit att ersättas\r\nmed smutsig kolbaserad el från Danmark och Tysk-\r\nland.\r\nHerr talman! Moderaterna har en förhoppning och\r\nen ambition med denna debatt om energipolitiken.\r\nFörhoppningen är att Björn Rosengren och regeringen\r\nska kunna berätta vad man vill göra för att återupp-\r\nrätta en enerigpolitik värd namnet. Ambitionen är att\r\nvi moderater ska presentera några av de förändringar\r\nsom vi anser vara nödvändiga för att trygga landets\r\nlångsiktiga energiförsörjning.</pre><pre>Anf.  2  Näringsminister BJÖRN ROSEN-\r\nGREN (s):\r\nHerr talman! 1997 års energiöverenskommelse\r\nmellan Socialdemokraterna, Centerpartiet och Väns-\r\nterpartiet markerade på allvar omställningen till ett\r\nekologiskt uthålligt energisystem. Centrala delar var\r\nen kraftfull satsning på ny miljövänlig och konkur-\r\nrenskraftig el- och energiproduktion samt hushåll-\r\nning. Där fanns också en unikt stor satsning på forsk-\r\nning och teknisk utveckling på energiområdet.\r\nI överenskommelsen ingick att den andra\r\nkänkraftsreaktorn i Barsebäck skulle stängas när\r\nbortfallet av elproduktion från denna reaktor hade\r\nkompenserats. Bedömningen år 1997 var att detta\r\nskulle kunna ske sommaren år 2001.\r\nDet energipolitiska programmet har i huvudsak\r\nlöpt väl. Stora investeringar har gjorts av såväl hus-\r\nhåll och kommuner som företag, och det finns anled-\r\nning för både oss socialdemokrater och Centerpartiet\r\noch Vänsterpartiet att känna stolthet och glädje över\r\ndetta.\r\nMen på grund av de senaste årens sjunkande el-\r\npriser har lönsamheten i att helt och fullt genomföra\r\nprogrammet inte varit tillräcklig. Att exempelvis gå\r\növer från eluppvärmning till annan uppvärmning har\r\ninte varit tillräckligt attraktivt. Därför är det social-\r\ndemokraternas bedömning att det kommer att ta yt-\r\nterligare en tid innan Barsebäcks andra reaktor kan\r\nstängas.\r\nI stället vill vi ge beskedet att denna reaktor ska\r\nstängas när programmet fullt ut ersatt bortfallet av el\r\nfrån Barsebäck 2. Detta bör kunna ske inom några år.\r\nFör oss är det viktigt att hålla fast vid att avveckling-\r\nen av kärnkraften ska ske i den takt som miljövänliga\r\noch konkurrenskraftiga alternativ kommer fram och\r\netableras. Så ser en ansvarsfull socialdemokratisk\r\nenergipolitik ut.\r\nDet finns politiska krafter som vill gå både snab-\r\nbare och långsammare fram med omställningen. Att\r\navveckla den andra reaktorn innan bortfallet av el-\r\nproduktion har kompenserats vore att göra inte minst\r\nmiljön en otjänst. Det riskerar att på ett onödigt sätt\r\nöka importen av elektricitet producerad med hjälp av\r\nkol och olja. Det skulle öka utsläppen av koldioxid i\r\nvårt närområde, och det skulle kunna rasera förtroen-\r\ndet för den fortsatta omställningen av energisystemet,\r\noch det vill vi inte vara med om.\r\nAtt skjuta hela omställningen på framtiden genom\r\natt nu stoppa hela avvecklingsprocessen vore också\r\natt spela ett högt spel med välfärden och sysselsätt-\r\nningen som insats. Då glömmer man att Sverige är ett\r\nmycket elberoende land. Då förbiser man att vi har ett\r\nkallt klimat och långa avstånd. Då tänker man inte på\r\natt vi har många elintensiva basindustrier med stor\r\nbetydelse för välfärden och jobben. Då förstår man\r\ninte vad som står på spel - att kärnkraften står för\r\nhälften av Sveriges elproduktion. Varannan pappers-\r\nmaskin och varannan lampa drivs med kärnkraften.\r\nAtt däremot, som moderaterna nu kräver, helt\r\nskjuta på avvecklingen vore farligt. Det vore att\r\nskicka signaler till alla som tänker sig att investera i\r\nSverige om att hälften av Sveriges elproduktion\r\nkommer att försvinna i framtiden men att vi inte har\r\nnågon strategi, någon politik eller några idéer för att\r\nhantera detta. Vi vet inte vad som ska komma i stäl-\r\nlet. Så kan svensk energipolitik inte utformas.\r\nDet är även så att inget riksdagsparti vill att nya\r\nkärnkraftsreaktorer ska byggas. Inget riksdagsparti\r\ntror heller att kärnkraften kommer att finnas för evigt.\r\nFör socialdemokraternas del är svaret enkelt. Av-\r\nvecklingen av kärnkraften ska ske i den takt som är\r\nmöjlig med hänsyn tagen till välfärd och sysselsätt-\r\nning. Den som ska investera i svensk basindustri ska\r\nveta att det kommer att finnas säker, miljövänlig och\r\nkonkurrenskraftig elproduktion i Sverige också i\r\nframtiden. Den som arbetar i eller är beroende av\r\nvården, skolan och omsorgen ska veta att vi inte ge-\r\nnom en ansvarslös energipolitik tänker förstöra nä-\r\nringslivets utvecklingsmöjligheter.\r\nDärför måste omställningen med nödvändighet få\r\nta lång tid. Därmed kan vi sprida kostnaderna för\r\nomställningen över tiden. Dessutom innebär gott om\r\ntid att det finns bra förutsättningar att genomföra hela\r\nomställningen utan att äventyra välfärd och syssel-\r\nsättning.\r\nNär den sista kärnkraftsreaktorn är för gammal\r\noch oundvikligen måste stängas ska det finnas annan\r\nkonkurrenskraftig och miljövänlig elproduktion på\r\nplats. Men en lika viktig faktor är att årtalet 2010 nu\r\ninte längre ska gälla som slutår för kärnkraften.\r\nLåt mig också beröra debatten kring effektbrist,\r\nsom befarades uppstå i januari och februari på grund\r\nav den stränga kylan. Tvärtemot vad moderaterna nu\r\npåstår visade den odramatiska händelseutvecklingen\r\natt regeringens energipolitik fungerar, att ansvariga\r\nmyndigheter har situationen under kontroll, att bran-\r\nschen tar ansvar och att Sveriges energiförsörjning\r\nstår pall även vid sträng kyla.\r\nHerr talman! Jag tar diskussionen om effektbrist\r\npå allvar. Just därför är åtgärderna för att motverka\r\neffektbrist en viktig del av regeringens energipolitik.</pre><pre>Anf.  3  MIKAEL ODENBERG (m):\r\nHerr talman! Under 1900-talet byggde vi i Sverige\r\nupp ett av världens mest effektiva, billiga och mil-\r\njövänliga elproduktionssystem. Med basen i vatten-\r\nkraft och kärnkraft har vi klarat av att producera näs-\r\ntan all vår elektricitet utan några som helst utsläpp till\r\nomgivande luft och vatten. Vi har kunnat producera\r\nvår el billigt, och det lade i sin tur grunden för den\r\nbasindustri och verkstadsindustri som genererade en\r\nstor del av vårt välstånd under förra seklet.\r\nDet är just mot den här bakgrunden som regering-\r\nens energipolitik är så oerhört destruktiv. Socialde-\r\nmokraterna drev igenom stängningen av en reaktor i\r\nBarsebäck i konfrontation mot en stor minoritet i\r\ndenna kammare, mot ett enigt svenskt näringsliv, mot\r\nen samlad fackföreningsrörelse och mot en stark\r\nfolkopinion. Jag tror att ett viktigt skäl till det här\r\nmassiva motståndet just är att hela politikens idé\r\nbygger på kapitalförstöring. Idén är att vi ska föröda\r\nnågonting som vi har byggt upp tillsammans, som\r\nbidrar till produktion, sysselsättning och välfärd, och\r\nvi ska lägga ned här det utan att ha något bättre att\r\nsätta i stället. Den indignationen gäller då inte bara\r\nmiljardrullningen, notan till statsbudget och skatte-\r\nbetalare, utan också effekterna på vår livsmiljö. Bara\r\nför att ersätta elen från den enda reaktor som hittills\r\nhar stängts i Barsebäck måste man elda tre ton sten-\r\nkol i minuten i danska kolkraftverk.\r\nHerr talman! Traditionellt har energisektorn alltid\r\nvarit statsstyrd och centralplanerad. Men 1990-talets\r\navreglering har ändrat förutsättningarna. I dag funge-\r\nrar elmarknaden i stort sett som vilken annan mark-\r\nnad som helst, dvs. kraftföretagen försöker i fri kon-\r\nkurrens på en marknad att möta elkonsumenternas\r\nbehov och efterfrågan, och det har blivit en stor fram-\r\ngång. Det har lett till att vi utnyttjar den samlade\r\nelproduktionsapparaten i Norden bättre. Det har lett\r\ntill pressade elpriser, låt vara att hushållen inte har\r\nmärkt så mycket av det därför att ni i regeringen har\r\nskurit emellan och höjt energiskatterna kraftigt. Men\r\nden viktigaste konsekvensen har inte Björn Rosen-\r\ngren, regeringen och riksdagsmajoriteten ännu dragit.\r\nOch den är följande: Med avregleringen har vi fått\r\nmöjligheten och förutsättningarna för att lägga ansva-\r\nret för utveckling, förnyelse och omställning av den\r\nsvenska elproduktionsapparaten där det ansvaret\r\nrätteligen hör hemma, nämligen i kraftbranschen.\r\nRiksdagen skulle ju aldrig komma på idén att tala\r\nom vilken typ av papper man ska producera i Hallsta\r\npappersbruk eller tala om för Volvo när det är dags\r\natt utveckla en ny bilmodell. Men här vill regeringen\r\njust att riksdagen ska göra detta, tala om hur elpro-\r\nduktionen ska gå till i en enskild fabrik, i det här\r\nfallet i elfabriken i Barsebäck.\r\nJag och vi moderater menar att det är dags att an-\r\npassa energipolitiken efter de förhållanden som fak-\r\ntiskt råder på elmarknaden, på energimarknaden, och\r\ndå är statens roll att ge stabila förutsättningar för\r\nkraftindustrins investeringar och att ange spelregler-\r\nna, inte minst de spelregler som sammanhänger med\r\nmiljö, säkerhet och beredskap. Därför anser vi att\r\nbl.a. följande förändringar av energipolitiken är an-\r\ngelägna:\r\nFör det första anser vi att man bör avveckla de\r\nsubventioner som i dag går till redan etablerad ener-\r\ngiteknik. Statens uppgift bör vara att stödja grundläg-\r\ngande forskning och utveckling och tillämpning, inte\r\nav redan etablerad teknik utan av ny energiteknik.\r\nFör det andra: Släpp all forskning fri! Vi vill slopa\r\n6 § i kärntekniklagen, dvs. det s.k. tankeförbud som\r\nlägger en hämsko på kärnteknologisk forskning i vårt\r\nland.\r\nFör det tredje vill vi också, herr talman, avskaffa\r\nkärntekniklagens förbud mot att ge tillstånd till upp-\r\nförande av nya kärnkraftsreaktorer i Sverige. Även\r\nom det inte är aktuellt i dag anser vi att lagstiftningen\r\nbör öppna möjligheten för att bygga nya kärnkraftsre-\r\naktorer i Sverige om de uppfyller de högt ställda\r\nsäkerhetskrav som staten ställer.\r\nFör det fjärde bör vi privatisera Vattenfall. Det\r\nskadar Vattenfalls möjligheter på den europeiska\r\nelmarknaden att vara helägt av staten, och det är\r\nolämpligt att staten både fastställer spelreglerna och\r\när den största aktören på elmarknaden.\r\nFör det femte vill vi avveckla de produktions-\r\nskatter som fortfarande snedvrider konkurrensen\r\nmellan olika energislag. Vi bör i produktionsledet\r\nbara ta ut sådana skatter som motiveras av miljöhän-\r\nsyn, dvs. miljöstyrande, utsläppsrelaterade skatter och\r\navgifter.\r\nFör det sjätte måste även naturgasen, precis som\r\nvarje annat energislag, värderas på sina egna meriter.\r\nFör det sjunde måste vi samordna energibeskatt-\r\nningen i Norden bättre, och vi kräver att regeringen\r\nbörjar agera mot den miljödumpning som den social-\r\ndemokratiska regeringen i Danmark de facto bedriver\r\nmot Sverige och där man med utformningen av skat-\r\ntesystemet låter smutsig dansk kolbaserad el konkur-\r\nrera ut renare energiproduktion i Sverige. Den kon-\r\nkurrenssituationen är orimlig, och vi kräver att rege-\r\nringen agerar.</pre><pre>Anf.  4  LENNART VÄRMBY (v):\r\nHerr talman! Herr minister och gott folk! En dag\r\nav vinterkyla och ett nytt svenskt rekord i elförbruk-\r\nning får moderaterna att rusa i väg och begära en\r\nextra debatt om Sveriges energiförsörjning.\r\nOm den moderata partiledningen hade anpassat\r\nsig något till årstiden och haft lite mer is i magen\r\nborde man ha insett att anfallsvinkeln är lite felriktad,\r\nför att uttrycka sig milt.\r\nFör det första är det ingen bra metod att gå bak-\r\nlänges in i framtiden. Sverige tillhör de länder som\r\nkonsumerar mest energi per person i världen. Det är\r\nfakta. Vi har dessutom ett av de absolut lägsta elpri-\r\nserna, så det vore fel att säga att vi är undernärda eller\r\nlider av svält vad det gäller kilowatt. Det verkligt\r\nallvarliga problemet är faktiskt inte balansen på mar-\r\nginalen. Den kan vi klara, och det framgick den 5\r\nfebruari. Det berodde inte minst på att enskilda och\r\nföretag ställde upp och drog ned på elanvändandet.\r\nDet visar på något som vi måste vara stolta över i vårt\r\navlånga land: solidariteten med vårt svenska folkhem.\r\nTack alla ni som ställde upp den dagen! Det är skönt\r\natt ni finns, och det värmer ett vänsterhjärta. Det\r\nsparar dessutom miljarder i onödiga investeringar för\r\neffektreserv.\r\nNej, problemet med vårt energisystem är att vi är\r\nså oerhört beroende av fossila bränslen och uran, men\r\ndet finns alternativ, och de är förnyelsebara, och det\r\nska jag återkomma till.\r\nFör det andra har vi sedan några år en s.k. fri\r\nmarknad för el, och en eventuell brist på en sådan här\r\nmarknad, av el i detta fall, löses väl genom höjda\r\npriser och ökad produktion och inte genom politiska\r\nregleringar. Eller har jag fattat fel, Mikael Odenberg?\r\nLogiskt sett borde den moderata oron för eventu-\r\nell effektbrist - det gäller alltså måndagen den 5 feb-\r\nruari eller andra kalla dagar - rimligen riktas mot\r\nkraftproducenter som inte har byggt ut tillräcklig\r\nkapacitet, mot distributörer med flaskhalsar i leve-\r\nranssystemet och mot vidlyftiga elförsäljare som\r\nlovar leverans av billig el till oss konsumenter utan\r\natt de har försäkrat sig om att de har möjlighet att\r\nleverera i händelse av en kall dag, ett torrår utan till-\r\ngång på vattenkraft, stängda kärnkraftsreaktorer,\r\navbrutna kablar eller vad som nu kan inträffa i denna\r\nvår vrånga värld.\r\nDet är ganska uppenbart, gott folk, att elmarkna-\r\ndens aktörer skuttade ut på sina nya fräscha ängar och\r\nbetesmarker av lukrativa möjligheter som glada kal-\r\nvar på grönbete när den här fria elmarknaden inför-\r\ndes. De har ägnat all kraft åt att markera så stora\r\nbetesmarker som möjligt. Av oss politiska besluts-\r\nfattare förväntas tydligen att vi sedan ska förse denna\r\nmarknad med både hängslen, livrem och vinterfoder.\r\nNu har vi - s, v och c - givit Svenska Kraftnät upp-\r\ndraget att bygga bort flaskhalsar i överföringsnäten.\r\nEtt annat uppdrag är att ta fram en fungerande effekt-\r\nhandel värd namnet. Men nu riktar ju moderaterna i\r\nstället sina anklagelser och sin ilska mot regeringen\r\noch oss i Vänsterpartiet och Centern, rimligen, för att\r\nvi står bakom energiuppgörelsen från 1997. Det är\r\nändå en uppgörelse som har gett och ger en stabil\r\ngrund för alla att utgå från, som äntligen har inlett\r\nden här nödvändiga energi- och miljöomställningen.\r\nGrundbulten i detta, och det begriper tydligen inte\r\nmoderaterna, är insikten om det omöjliga i att fort-\r\nsätta elda uran och fossila bränslen.\r\nEfter att Barsebäck stängdes häromåret arbetar vi\r\nnu vidare för att hejda den här övertida driften av\r\nkärnkraft och för att fasa ut de fossila bränslena. Vi är\r\nense om ett brett upplagt program. Och i det här pro-\r\ngrammet, som Björn Rosengren tidigare redovisade\r\noch som pågår, satsar vi nu mer på energieffektivise-\r\nring, vindkraft, konvertering, kraftvärme och gröna\r\ncertifikat för att stödja förnyelsebar ny energi. Kli-\r\nmatmål med åtföljande åtgärder är likaså på gång. Vi\r\nlyssnar dessutom noga på miljörörelsen och har också\r\nhaft samtal med industriföreträdare och hört deras\r\nargument om snedvridande produktionsskatter. Där-\r\nför förordar Vänsterpartiet ett nytt energiskattesystem\r\nsom ger lika villkor och som ställer miljökrav. Vat-\r\ntenfalls nyinköpta kolkraftverk i Tyskland ska betala\r\nlika mycket koldioxidskatter som om de vore place-\r\nrade här i Sverige.\r\nSverige är, det medges, oerhört beroende av im-\r\nport på energiområdet. Hundratio procent, för att\r\nuttrycka sig milt, av vårt behov av olja och bensin till\r\nbilar, bussar, traktorer, maskiner och lastbilar impor-\r\nteras; sak samma med naturgasen. På elsidan däremot\r\när vi något mindre beroende av import tack vare vår\r\nvattenkraft, biobränsleeldad kraftvärme och en väx-\r\nande vindkraft. Kärnkraften, som det ordas så mycket\r\nom här och som diskuteras ständigt och jämt, finns\r\nvisserligen i Sverige, men det uran som eldas impor-\r\nteras faktiskt. Beroendet är alltså hundra procent.\r\nVi för vår del ser inte i första hand till varifrån vi\r\nfår energin utan till vad den består av. Vänsterpartiet\r\nanser att en mångfald av energikällor, en regnbåge av\r\nsol, vind, vatten och biobränslen, är vad vi ska satsa\r\npå. Andelen förnybart måste öka. Men att ändra en\r\ninfrastruktur och energiattityder med hundra år och\r\nmer på nacken är inte lätt, hur nödvändigt det än är.\r\nDet är då, gott folk, i debatter som den här, som\r\njag inser att vad Sverige skulle behöva minst lika\r\nmycket som förnybar energi är en ny opposition - en\r\nopposition som inte bromsar, som inte fiskar i politi-\r\nkens mest opportunistiska träsk och grumligaste vat-\r\nten med löften om lägre bensinpriser och ständigt\r\nbillig el till vilket pris som helst. Nej, vad vi behöver\r\nför att klara kommande vintrars kalla dagar är ett\r\npolitiskt ansvarstagande för framtiden även hos oppo-\r\nsitionen.\r\nEU har nu som mål att fördubbla andelen förnybar\r\nenergi från 6 % till 12 %. Det är bra. Men märk väl,\r\ngott folk, att när det målet är nått om några år återstår\r\nhela 88 %. Kritisera oss alltså gärna för vad vi gör,\r\nMikael Odenberg, men för att vi gör det för lite och\r\nför långsamt. Det skulle jag se som stimulerande.</pre><pre>Anf.  5  INGER STRÖMBOM (kd):\r\nHerr talman! Den 5 februari var vi i Sverige\r\nmycket nära den gräns när effektbrist skulle uppstå.\r\nSå kan vi inte ha det. Vi måste se till att få en funge-\r\nrande och permanent effektmarknad. Säker tillgång\r\ntill energi till rimliga kostnader är nämligen en\r\ngrundläggande förutsättning för både ekonomisk,\r\nteknisk och social utveckling.\r\nElkonsumtionen ökar i vårt land. Sedan 1996 har\r\nkonsumtionen ökat med drygt 1 % per år, eller sam-\r\nmanlagt ca 9 terawattimmar under fem år. Det mot-\r\nsvarar ungefär tre Barsebäck 1, eller ungefär 9 000\r\nvindkraftverk. Konsumtionen fortsätter också att öka,\r\noch det måste den få göra.\r\nHerr talman! Det finns all anledning att rikta kri-\r\ntik mot regeringens energipolitik. Regeringen tycks\r\ninte ha förstått att energipolitiken inte kan hållas\r\navskild från miljöpolitik och ekonomisk politik.\r\nStängningen av Barsebäck 1 var mycket olycklig av\r\nflera skäl. Den borde ha föregåtts av en konsekvens-\r\nbeskrivning vad gäller såväl miljön som ekonomin.\r\nStängningen ökade vårt importbehov av el, och im-\r\nporten har som vi vet till stor del bestått av dansk\r\nkolkraft med stora utsläpp av koldioxid, svaveloxider\r\noch kväveoxider. Vi har bytt relativt säker och ren el\r\nmot smutsig el. Vi konsumerar i dag mer kolkraftsel\r\nän någonsin tidigare. Jag frågar: Var det detta som\r\nSocialdemokraterna, Vänstern och Centern ville när\r\nman gjorde upp om energipolitiken? Var det inte mer\r\nförnybar energi vi skulle ha?\r\nNär Barsebäck 1 stängdes hade produktionsbort-\r\nfallet faktiskt till stor del kunnat kompenseras med el\r\nfrån norra delen av landet, om överföringskapaciteten\r\nhade funnits utbyggd. Den bristande kapaciteten är nu\r\nett permanent problem som snarast måste lösas.\r\nStängningen av Barsebäck 1 kostade också staten\r\nminst 8,3 miljarder kronor. Till detta måste man lägga\r\natt de ökade utsläppen beräknas ge en ökad miljö-\r\nskuld på någonstans över 30 miljarder kronor varje\r\når.\r\nHerr talman! Vi kristdemokrater kräver att or-\r\ndentliga konsekvensanalyser ska presenteras innan\r\ndet slutliga beslutet om stängning av nästa reaktor\r\nkan tas. Nu flaggade Björn Rosengren för att vi ska se\r\nen ytterligare senareläggning av stängningen av Bar-\r\nsebäck 2. Det är ett steg i rätt riktning. Vi kristdemo-\r\nkrater har hela tiden ifrågasatt regeringens tidsplan. I\r\nen rapport som publicerades i går tvivlar Energimyn-\r\ndigheten, elbranschen, näringslivet och fackförening-\r\narna på att det går att stänga Barsebäck 2 inom den\r\nnärmaste femårsperioden. Men fram till i dag har\r\nregeringen stått och stampat i gamla fotspår. Det är\r\nglädjande att se att regeringen nu kanske börjar inse\r\natt verkligheten har sprungit ifrån både kärnkraftsom-\r\nröstningen och energiuppgörelsen.\r\nHerr talman! Vi kristdemokrater anser att de rikt-\r\nlinjer för energipolitiken som regeringen sätter upp i\r\nSverige också bör gälla när statens bolag agerar i\r\nutlandet. Jag tänker på Vattenfalls expansion i Euro-\r\npa. Vattenfall behöver expandera om man ska fort-\r\nsätta att vara en stor och stark elproducent. Men det\r\när brunkolsanläggningar, stenkolsanläggningar och\r\nkärnkraftsanläggningar som Vattenfall köper upp,\r\nsamtidigt som vi på hemmaplan lägger ned en för-\r\nhållandevis ren kärnkraft. Affärsidén tycks vara att\r\nagera snyggt och prydligt på hemmaplan och tjäna de\r\nstora pengarna på smutsig el utomlands. Det, herr\r\ntalman, är ett exempel på dubbelmoral. Det är ett\r\nskrämmande exempel.\r\nAgerandet blir inte mindre omoraliskt av att det\r\nfaktiskt har stöd av den socialdemokratiska regering-\r\nen. Det är nämligen regeringen, som representant för\r\nstaten, som har att utöva ägarrollen och som har an-\r\nsvaret för Vattenfall och alla andra statliga bolag. Det\r\nhåller inte, Björn Rosengren, att skylla på Vattenfalls\r\nstyrelse. Bolagets styrelse är ansvarig inför ägaren.\r\nVattenfall beräknas satsa 25 miljarder kronor i\r\nTyskland och Polen under de kommande två åren.\r\nUtöver försäljning av tillgångar i Sverige och i andra\r\nländer kommer man att tvingas ta upp stora lån. De\r\nrisker som ligger i dessa affärer är till syvende och\r\nsist ägarens: statens och skattebetalarnas.\r\nHerr talman! Vi menar att det är dags att på allvar\r\nifrågasätta skälen till att Vattenfall ska förbli i svensk\r\nstatlig ägo.</pre><pre>Anf.  6  ESKIL ERLANDSSON (c):\r\nHerr talman! Tack för tillfället att än en gång få\r\ndiskutera svensk energipolitik, dess problem och dess\r\nmöjligheter! Därtill kan sägas att det i någon mån hos\r\nnågon kan ha rått något slags oro för att vi inte skulle\r\nklara energiförsörjningen under någon kall dag den\r\nhär vintern, beroende på den avreglering av elmark-\r\nnaden som har skett och den påbörjade svenska ener-\r\ngiomställningen.\r\nMen jag vill framför allt, herr talman, tacka för att\r\ndebatten kommit att handla om svensk energiförsörj-\r\nning i stället för, vilket var den första moderata begä-\r\nran, bristen på el med anledning av stängningen av\r\nBarsebäck 1. Detta ser jag som två saker som inte kan\r\nförknippas med varandra. Den uppkomna situationen\r\nkan i stället till stor del härledas till en synnerligen\r\nlyckad avreglering av den svenska elmarknaden, en\r\navreglering som lett till en större valfrihet och lägre\r\nkostnader för konsumenterna. Priserna har sjunkit\r\nlångt mer än vad de flesta bedömare förväntade sig.\r\nSom exempel kan nämnas att elpriset för en lägen-\r\nhetskund har sjunkit med 25 % mellan 1997 och\r\n2000.\r\nSamtidigt som ett lägre elpris för kunderna har va-\r\nrit positivt har det även ökat trycket på elproducen-\r\nterna att pressa sina produktionskostnader. Denna\r\nökade konkurrens på elmarknaden har inneburit att\r\nanläggningar med höga produktionskostnader och\r\nlåga nyttjandetider har stängts av ekonomiska skäl. I\r\nkombination med att det inte längre krävs att det hålls\r\nen effektreserv inom elproduktionen har det medfört\r\natt de anläggningar som kan leverera effekt på margi-\r\nnalen har tagits ur produktion. I stället, herr talman,\r\ntäcker man behov av effekt genom import från andra\r\nländer.\r\nI motsvarande grad exporterar Sverige stora\r\nmängder el till andra länder när det finns förutsätt-\r\nningar för detta, precis som en avreglerad marknad är\r\ntänkt att fungera. Naturligtvis återspeglas detta i pri-\r\nset på el, som varierar i förhållande till den efterfrå-\r\ngan som finns.\r\nDet som nu behöver göras i Sverige är att under-\r\nlätta för denna marknad att fungera än bättre. I detta\r\nfall handlar det i första hand om att förstärka överfö-\r\nringskapaciteten mellan olika delar av landet och\r\nmellan olika länder. Detta arbete pågår nu som ett led\r\ni det omställningsprogram som Centerpartiet har\r\nmedverkat till. Det är inte minst nödvändigt för att\r\nvind- och vattenkraften ska komma alla delar av vårt\r\nland till del.\r\nYtterligare en åtgärd som nu ses över är sättet att\r\nsätta pris på effekten, precis som marknaden i dag\r\nsätter pris på energin genom Nord Pool. Möjligheter-\r\nna till detta finns, liksom ett intresse från elbolagens\r\nsida. Genom att möjliggöra en prissättning på effekt-\r\nsidan ökar incitamentet för aktörerna på elmarknaden\r\natt tillhandahålla effekt. Det är enligt min uppfattning\r\nytterligare ett steg mot att bygga upp en fungerande\r\nmarknad.\r\nMen det räcker inte med detta, herr talman. Det är\r\nvi fullt medvetna om. Det är också något som behö-\r\nver diskuteras. För att marknaden ska fungera krävs\r\ndet konkurrensneutralitet och harmonisering inom\r\nskatteområdet. Det gäller inom all typ av närings-\r\nverksamhet, inte minst på energiområdet.\r\nSverige har i dag produktionsskatt på el, vilket le-\r\nder till att importerad kraft inte kan eller får beskattas\r\nsärskilt. Genom att föra över skatten på energi från\r\nproducenterna till konsumenterna blir en sådan be-\r\nskattning möjlig och en större konkurrensneutralitet\r\noch harmonisering kan uppnås för de svenska kraft-\r\nproducenterna utan att kostnaderna för konsumenter-\r\nna ökar i nämnvärd utsträckning.\r\nHerr talman! En översyn görs även när det gäller\r\nanslutningsavgifterna till kraftnätet för mindre elpro-\r\nducenter och kommer att presenteras i april, enligt\r\nplanen.\r\nSist, men inte minst, kommer den efterlängtade\r\nhandlingsplanen för utbyggnaden av vindkraften att\r\npresenteras. Vindkraften kommer i kombination med\r\nvattenkraften och förbättrad överföringskapacitet att\r\nha en stor betydelse för den svenska energiförsörj-\r\nningen i framtiden.\r\nDet höga oljepriset under den gångna vintern och\r\ndet gångna året i kombination med låga elpriser, som\r\ni sig är en följd av avregleringen, har lett till att\r\nmånga har valt att övergå från olja till el för att värma\r\nsina bostäder. Detta har naturligtvis ökat behovet av\r\nbåde effekt och energi, särskilt kalla dagar.\r\nVi anser att förändringar behöver göras vad gäller\r\nbidragsmöjligheterna för konvertering från el till\r\nuppvärmning med fjärrvärme eller egna värmekällor i\r\nhuset i syfte att minska effektuttaget. Till en lägre\r\nkostnad bör även delkonvertering i en nära framtid bli\r\nbidragsberättigat.</pre><pre>Anf.  7  EVA FLYBORG (fp):\r\nHerr talman! Vi fortsätter att regera! Så sade Gö-\r\nran Persson glatt på valnatten 1998. Vi kan inse, så\r\nhär två och ett halvt år efteråt, att detta glada utrop\r\nhar medfört ett mycket högt pris för Sverige och för\r\nmiljön. De energipolitiska riktlinjer som antogs i\r\nriksdagen 1997, som i allt väsentligt bygger på 1980\r\nårs folkomröstning, har skadat Sverige som industri-\r\noch miljönation.\r\nSärskilt allvarligt var beslutet att genomföra den\r\nförtida avvecklingen av kärnkraften. Det innebär en\r\nkapitalförstöring som saknar motstycke och som\r\nkommer att medföra välfärdsförluster på sikt. Miljön\r\nskadas och det blir svårare att bekämpa arbetslöshe-\r\nten. Resultatet ser vi delvis redan nu. Hela samhällets\r\nenergiförsörjning hotas vid stark kyla eller vid avbrott\r\ni någon del av nätet.\r\nSamtidigt innebär högkonjunkturen att elförbruk-\r\nningen faktiskt har ökat. Sammantaget under förra\r\nåret ökade elanvändningen med 2 % netto jämfört\r\nmed året innan, tvärtemot regeringens förhoppningar.\r\nI dag lägger en av Folkpartiets programgrupper\r\nfram ett förslag om ett nytt natur- och miljöprogram.\r\nDär slår man fast att en rationell energipolitik främjas\r\nbäst genom en fri energiproduktion. Staten ska natur-\r\nligtvis ställa krav beträffande hälsa, säkerhet, miljö\r\noch kontrollera att kraven uppfylls samt främja forsk-\r\nning och utveckling. Staten ska inte förbjuda någon\r\nspecifik teknik för energiproduktion om den uppfyller\r\nmiljö- och säkerhetskraven.\r\nDen politiska styrningen av energiproduktionen\r\nmåste förändras. Valet av energiproduktion ska inte\r\nträffas genom politiska beslut, utan konsumentstyr-\r\nning och marknadsekonomi ska råda inom de ramar\r\nsom miljökraven sätter. Det innebär att alla typer av\r\nproduktionsanläggningar för energi ska tillåtas, förut-\r\nsatt att de uppfyller generella krav på hälsa, miljö och\r\nsäkerhet. Så långt det nya förslaget, som jag tycker är\r\nmycket bra.\r\nHerr talman! Lagen om kärnkraftens avveckling\r\nmåste upphävas. Vi anser att växthusgasernas miljö-\r\noch klimatpåverkan är särskilt oroande i det här fallet.\r\nRegeringen bör därför snarast tillsätta en miljökon-\r\nsekvensutredning som bl.a. redovisar vad ett ökat\r\nberoende av el från t.ex. dansk olja och kolkraft\r\negentligen innebär.\r\nMåndagen den 5 februari minns vi alla var mycket\r\nkall. Den här dagen sattes det också rekord i elkon-\r\nsumtion i Sverige med 27 000 megawattimmar. Vad\r\ndetta innebär i ökade utsläpp är ganska lätt att ta reda\r\npå. Genom att produktionskapaciteten i Barsebäck 1\r\nnu inte finns tillgänglig längre, utan måste ersättas\r\nmed reservkraft i form av oljebränning och import av\r\nbl.a. kolproducerad el, fick vi ett ökat utsläpp och en\r\nnedsmutsning i Sverige enligt följande:\r\nKoldioxiden ökade med ungefär 1 300 ton per\r\ndag. Svaveldioxiden ökade med 2 ton per dag och\r\nkväveoxiderna också med 2 ton per dag. Är detta\r\nrimligt?\r\nDet verkar som om svensk energipolitik à la Björn\r\nRosengren för att över huvud taget fungera är bero-\r\nende av ständigt milda vintrar och ständig lågkon-\r\njunktur, herr talman.\r\nStatliga Vattenfalls roll är för övrigt väldigt in-\r\ntressant. Bolaget svarar för ungefär 50 % av elpro-\r\nduktionen i Sverige och är naturligtvis framträdande\r\nnär det gäller långsiktiga utvecklings- och investe-\r\nringsplaner för svensk energi. Samma Vattenfall\r\nköpte för tre månader sedan det tidigare östtyska\r\nbolaget VEAG med en produktionskapacitet på 60\r\nterawattimmar producerad av tysk brunkol - brunkol\r\ni stället för ren och säker svensk kärnkraft.\r\nDet förvånande är att detta beslut tydligen är både\r\nkänt och väl förankrat inom regeringen. Detta be-\r\nkräftade själva näringsministern i en interpellations-\r\ndebatt här i riksdagen i höstas. Möjligtvis är det inte\r\nså förvånande när det gäller regeringen, men egentli-\r\ngen desto märkligare när det gäller t.ex. Miljöpartiets\r\noch Vänsterpartiets stöd till att denna politik genom-\r\nförs.\r\nHerr talman! Folkomröstningen om kärnkraften i\r\nSverige genomfördes den 23 mars 1980, dvs. för snart\r\n21 år sedan. Under den här 20-årsperioden har avse-\r\nvärda tekniska framsteg gjorts inom många områden,\r\nt.ex. inom energiområdet. Samtidigt har man vunnit\r\nen ökad insikt om vilka energikällor som leder till\r\nmiljöeffekter, t.ex. koldioxid.\r\nTill detta kommer att både väljargruppen och\r\nriksdagens sammansättning har förändrats sedan\r\nfolkomröstningen genomfördes. De väljare som har\r\ntillkommit sedan folkomröstningen 1980, drygt två\r\nmiljoner väljare, har inte fått uttala sig i kärnkrafts-\r\nfrågan. Jag är, herr talman, en av dem.\r\nKärnkraftstekniken har också varit föremål för en\r\nsnabb utveckling, inte minst inom säkerhetsområdet. I\r\ndiskussionen inför folkomröstningen fanns det heller\r\ninga reservationer för att nya tekniska innovationer\r\nkan förändra såväl säkerhets- som miljöaspekter av\r\nkärnkraftsanvändningen. Ett beslut grundat på 1980\r\nårs tekniska utvecklingsnivå skulle alltså gälla fram-\r\ndeles, kanske för all framtid. Det är orimligt att da-\r\ngens, men också morgondagens, energipolitik ska\r\nstyras utifrån en 20 år gammal folkomröstning och de\r\nförhållanden som då var kända. Nej, utformningen av\r\nenergipolitiken måste självfallet påverkas av nya\r\nomständigheter som har tillkommit sedan vi hade\r\nfolkomröstning, t.ex. energipolitikens globala karak-\r\ntär.\r\nHerr talman! \"Vi fortsätter att regera!\" Så sade\r\nGöran Persson glatt på valnatten 1998. Vi kan nu\r\ninse, två och ett halvt år efteråt, att detta glada utrop\r\nhar haft ett mycket högt pris för Sverige och för mil-\r\njön.</pre><pre>Anf.  8  INGEGERD SAARINEN (mp):\r\nHerr talman! Det har hörts många märkliga saker i\r\ndebatten, i synnerhet från moderaternas Mikael\r\nOdenberg. Jag ska försöka att i mitt andra inlägg\r\nbemöta en del av dessa saker. Ska jag bemöta dem i\r\ndet här inlägget hinner jag ingenting annat. En sak\r\nkan jag inte låta bli att bemöta nu, nämligen begrep-\r\npet marknad.\r\nModeraterna ropar alltid på marknad och mark-\r\nnadsekonomi. När vi nu har fått en begränsad mark-\r\nnad för el, skriker de i högan sky när det inte fungerar\r\nsom de vill. Men snälla moderater, vad beror det på\r\natt det inte fungerar som vi vill? Det handlar ju om att\r\nvi inte har fått till de rätta spelreglerna än. Det är där\r\nvi måste lägga vår kraft. Vi måste se till att vi får\r\nsådana spelregler för marknaden att marknadens\r\nfunktion blir till nytta för samhället och människorna.\r\nDet måste vara det som är syftet med politiken, dvs.\r\natt den ska vara till nytta för samhället och männi-\r\nskorna. Marknadsekonomi - javisst! Men den måste\r\nha rätt spelregler så att vi uppnår syftet med politiken.\r\nRegeringen för inte en politik för omställning av\r\nenergisystemet utan en politik som i bästa fall kan\r\nleda till stängning av två kärnkraftsreaktorer. Den\r\nstrategi som Miljöpartiet föreslår är i stället att vi\r\ninleder hela avvecklingen. Vår strategi innebär ett\r\naktivt utnyttjande av marknadsekonomiska styrmedel\r\nför huvuddelen av kärnkraftsavvecklingen utifrån\r\nuppfattningen att alla energislag ska betala sina fulla\r\nkostnader, naturligtvis inklusive miljökostnader. Det\r\nborde vara självklart även för ett gammalt parti vars\r\nideologi bygger på traditionell marknadsekonomi.\r\nVi vill att kärnkraftselen kompenseras med mins-\r\nkad elanvändning genom konvertering från elupp-\r\nvärmning, genom effektivisering och hushållning och\r\ngenom utbyggnad av ny elproduktion med förnybara\r\nenergislag. Vi anser att den svenska atomansvarig-\r\nhetslagstiftningen ska revideras med inriktning mot\r\natt kärnkraftsproducenterna ska betala sina egna risk-\r\nkostnader och ta ett fullt skadeståndsansvar i händelse\r\nav en reaktorolycka. Det är orimligt att de som in-\r\nvesterar i solvärme, vindkraft eller biobränsen ska\r\nbekosta sina egna försäkringar, medan ägare av kärn-\r\nkraftverk ska undantas från den skyldigheten. Det är\r\nvi skattebetalare som ska stå för fiolerna om någon-\r\nting händer. Är det det som är marknadsekonomi,\r\nmoderater?\r\nVi ser goda utvecklingsmöjligheter för hushåll-\r\nning, effektivisering, biobränslen, stor- och småskalig\r\nvindkraft och för modern solvärme och solcellstek-\r\nnik. Höjda energiskatter inom ramen för en skatte-\r\nväxling är det viktigaste enskilda styrmedlet för att få\r\ntill en omställning av energisystemet. Elanvändning-\r\nen ökar, och det beror på låga elpriser. Detta är ju helt\r\nsjälvklart och någonting som alla borde förstå. Kära\r\nkolleger, varför inte lägga på skatt så att elen blir\r\ndyrare? Den skatten skulle vi kunna använda till att få\r\nfler händer i vården, mer personal i skolan. Dessutom\r\nskulle arbetsintensiva verksamheter, goda verksam-\r\nheter, få en ökad lönsamhet och ge möjlighet till att\r\nanställa fler folk och få ett bättre näringsliv. Varför\r\ninte, mina vänner, lägga mer skatt på elkraften och på\r\nenergin över huvud taget, så att vi uppnår goda sam-\r\nhällsmål? Skatteväxlingen rättar till konkurrenskraf-\r\nten mellan olika energislag samtidigt som den gör\r\nelförbrukning dyrare och därmed ger en vilja till\r\nenergibesparing och effektivisering. Skatten på kärn-\r\nkraftsel måste höjas i enlighet med detta resonemang.\r\nSyftet med den höjda produktionsskatten på kärn-\r\nkraftsel är framför allt att sätta kronor och ören på\r\nkort- och långsiktiga miljöeffekter och risker som\r\nfinns i hela kärnbränslekedjan. De betalar inte för\r\nkärnkraften som det är nu. På något sätt måste farorna\r\nför människor och natur i samband med uranbrytning\r\noch senare i alla led av transporter, elproduktion och\r\navfallshantering göras synliga på konsumentens el-\r\nräkning.\r\nSom komplement till skatteväxling behövs natur-\r\nligtvis också andra styrmedel i form av lagstiftning,\r\nstatliga bidrag till investeringar, forskning m.m. En\r\nrimlig bedömning är att de rika industriländerna, som\r\nbara omfattar 20 % av jordens befolkning, måste\r\nhalvera sin energianvändning om vi ska klara vår\r\ngemensamma överlevnad. Miljöpartiet hävdar be-\r\nstämt att en utveckling som inte håller för att ge\r\nframtida generationer välstånd är inte värd namnet.\r\nVi hävdar, fast det kan uppfattas som obekvämt, att\r\nalla människor på jorden har rätt till ett rättvist mil-\r\njöutrymme per person och att vi alla måste lära oss att\r\nleva på ett sätt så att alla kan leva alltid. Detta medför\r\natt vi i vår del av världen måste ändra livsstil. Ingen-\r\nting säger heller att en hållbar livsstil ger en sämre\r\nvälfärd, förmodligen är det tvärtom.\r\nEffektivisering av energianvändning är därför en\r\nviktig - den viktigaste - faktorn. Men det kräver att\r\nsamhället styrs främst genom ekonomiska styrmedel\r\npå ett sätt att det blir lönsamt att energiomsättningen\r\nhålls på en från ett globalt perspektiv hållbar nivå.</pre><pre>Anf.  9  Näringsminister BJÖRN ROSEN-\r\nGREN (s):\r\nHerr talman! En målmedveten satsning på ut-\r\nveckling av förnybar, miljövänlig och konkurrens-\r\nkraftig energi är en väsentlig del i regeringens energi-\r\npolitiska strategi. Huvudinriktningen är att minska\r\nkostnaderna för att utnyttja de förnybara energislagen\r\nså att dessa blir ekonomiskt bärkraftiga alternativ till\r\nkärnkraft och fossila bränslen. Samverkan mellan\r\nstaten, näringslivet och forskningssamhället betonas.\r\nI Sverige har vi valt att först utveckla tekniken\r\noch sedan när den är mogen bygga i stor skala. Det\r\nhar vi gjort därför att svenska konsumenter värdesät-\r\nter billig el. Eftersom vi, till skillnad från många\r\nandra länder, har ett praktiskt taget fossilfritt elpro-\r\nduktionssystem behöver vi inte av klimatpolitiska\r\nskäl avveckla äldre anläggningar och bygga nytt.\r\nNu har vi visserligen också ett bidragsprogram för\r\nbefintlig teknik. Detta eftersom vi behöver bygga för\r\nny kraft för att kompensera för bortfallet från Barse-\r\nbäck. Men vi har tid att satsa på ny teknik. Det gör vi\r\ni beprövad svensk tradition i samverkan mellan staten\r\noch näringslivet.\r\nPå senare tid har svensk industri fått fram flera\r\nnya spännande tekniska system, både för produktion\r\noch överföring av el. Vindkraftssystem som ställer i\r\nutsikt 20 % högre elproduktion jämfört med tidigare\r\ngör det ekonomiskt möjligt att ansluta avlägsna vind-\r\nkraftverk direkt till de nationella kraftnäten. Nu är vi\r\näntligen inne i ett skarpt läge. Vindkraften är nu på\r\nväg mot målet att konkurrera med ny fossilbaserad\r\nproduktion. Jag tänker därför, för det första, nu ta\r\ninitiativ till en fördjupad diskussion med olika intres-\r\nsenter inom området. Jag ser framför mig ett samar-\r\nbete för att snabbt komma i gång med en demonstra-\r\ntion av den nya tekniken. Inom en snar framtid kom-\r\nmer jag därför att bjuda in aktörerna på detta område\r\ntill konkreta samtal.\r\nJag kan för det andra redan nu avisera att jag av-\r\nser att i vårpropositionen återkomma med konkreta\r\nåtgärder för att ytterligare påskynda utvecklingen\r\ninom vindkraftsområdet. Under tiden som vi skaffar\r\noss teknisk erfarenhet ska vi förbereda marken för\r\nkommande investeringar. Vi hör ofta höga röster om\r\nde många hinder som finns för att bygga vindkraft,\r\nmen det är många kommuner i Sverige som ligger i\r\nstartgroparna för att få del av investeringar som\r\nkommer. Det pågår förberedelser både till havs och\r\ntill fjälls. Hinder undanröjs hela tiden. Regeringen\r\nbidrar aktivt till detta, och jag ska nämna några ex-\r\nempel.\r\nLångsiktiga stabila förutsättningar för en fortsatt\r\nutbyggnad av vindkraften i Sverige är ett lika viktigt\r\ninslag som en tydlig satsning på teknikutveckling. Av\r\ndetta skäl har jag givit Energimyndigheten i uppdrag\r\natt ta fram planeringsmål för vindkraften samt se över\r\nbehov och kostnader för nätförstärkningar.\r\nDärutöver pågår ett arbete för att tekniskt utforma\r\nett nytt marknadsbaserat system för att främja förny-\r\nbar elproduktion. Det ska bygga på handel med gröna\r\ncertifikat, vilket ska kombineras med en skyldighet\r\natt köpa eller leverera en viss mängd el från förnybara\r\nenergikällor.\r\nRegeringen har också tillsatt en arbetsgrupp med\r\nuppgift att genomföra en studie om de övergripande\r\nförutsättningarna för lokalisering av vindkraftverk till\r\nhavs- och fjällområden.\r\nJag tror att jag med dessa åtgärder tydligt visar re-\r\ngeringens ansvarsfulla strategi även för utvecklingen\r\nav förnybar elproduktion. Jag tror på vindkraftens\r\npotential och framtid i Sverige när jag ser att den kan\r\nutvecklas på ett sätt som är gynnsamt för konsumen-\r\nterna, ur såväl ekonomisk som social och miljömässig\r\nsynvinkel. Regeringen avser, herr talman, att i den\r\nenergipolitiska propositionen våren 2002 presentera\r\nen sammanhållen strategi för vindkraftens framtid.</pre><pre>Anf.  10  MIKAEL ODENBERG (m):\r\nHerr talman! Låt mig inleda med att påpeka att\r\nhuvudskälet till att Björn Rosengren ska komma med\r\nen serie förslag i vårpropositionen är att de energipo-\r\nlitiska program som riksdagen fattade beslut om i\r\nsamband med 1997 års energipolitiska beslut i allt\r\nväsentligt är ett misslyckande.\r\nI sin inledning framställde Björn Rosengren vis-\r\nserligen, förmodligen mot bättre vetande, program-\r\nmen som framgångsrika. Men de hade saboterats,\r\nsom han uttryckte det, av fallande elpriser.\r\nJag vill gärna ta tillfället i akt att markera att för\r\nModerata samlingspartiet är det inte en nackdel att\r\nsvensk industri och svenska hushåll har låga elpriser.\r\nStora delar av Björn Rosengrens inledningsanfö-\r\nrande - jag återgår till det, för det senaste anförandet\r\nvar mest ett pressmeddelande om vårbudgeten och\r\nenergipropositionen 2002 - var utformade som ett\r\nförsvar för att man inte kan lägga ned Barsebäck 2,\r\nsom man hade tänkt sig. Det är lätt patetiskt att höra\r\nför den som har lite perspektiv bakåt.\r\nJag hade anledning att diskutera energifrågorna\r\noch energibeslutet med Björn Rosengrens företrädare\r\nAnders Sundström. Lika trosviss som Sundström var\r\ndå, när han ville lägga ned Barsebäck 1, är Rosengren\r\nnu när han de facto säger att Sundström hade fel\r\n1997.\r\nVarje argument som Björn Rosengren använde i\r\nsitt inledningsanförande för att man inte alls ska lägga\r\nned Barsebäck 2, som det var tänkt, är argument som\r\när giltiga mot nedläggningen av Barsebäck 1. Det var\r\nockså argument som jag använde i debatten med\r\nBjörn Rosengrens företrädare.\r\nJag vill upprepa den fråga jag ställde tidigare: Av-\r\nser regeringen att agera mot den danska miljödump-\r\nning som både skadar Sveriges miljö genom omfat-\r\ntande utsläpp från danska smutsiga kolkraftverk och\r\nskadar den svenska energiproduktionsapparaten? Jag\r\nskulle kunna vidga frågan och formulera den så här:\r\nAvser regeringen över huvud taget att märkas i nor-\r\ndisk eller europeisk energipolitik?\r\nSanningen är den att Björn Rosengren inte är lan-\r\ndets energiminister i de sammanhangen. Nej, det är\r\nstatssekreterare Lars Rekke som är Sveriges energi-\r\nminister utåt. Björn Rosengren har inte varit på ett\r\nenda ministerrådsmöte i sin egenskap av energimi-\r\nnister, utan han har skickat statssekreteraren varje\r\ngång. Hur länge ska detta fortgå? Ska statssekretera-\r\nren svara för det svenska ordförandeskapet också?\r\nJag säger inte att det är till nackdel för Sverige att\r\nBjörn Rosengren låter Rekke åka i stället, men det\r\nkunde vara intressant att höra om den formelle ener-\r\ngiministern Björn Rosengren inte tycker att han har\r\nnågon roll att fylla i den egenskap han ändå har att i\r\nden svenska regeringen vara föredragande i ener-\r\ngifrågor.\r\nLåt mig också bara till sist säga till Ingegerd Saa-\r\nrinen att det är inte så att kärnkraftens riskkostnader\r\när subventionerade av staten. Det bygger på en miss-\r\nuppfattning. Att kärnkraften har ett begränsat försäk-\r\nringsansvar till följd av internationella konventioner\r\nhar försäkringstekniska orsaker, framför allt att det\r\ninte finns tillräckligt utrymme på den kommersiella\r\nförsäkringsmarknaden. Men det är väldigt lätt att\r\nteoretiskt beräkna vad riskförsäkringspremierna\r\nskulle ha varit om det försäkringsutrymmet hade\r\nfunnits tillgängligt. De beräkningarna ger vid handen\r\natt det är fråga om mycket blygsamma belopp - be-\r\nlopp som många gånger om ryms inom ramen för den\r\nsärskilda produktionsskatt som vi i Sverige tar ut på\r\nkärnkraftsproducerad el. Det argumentet håller inte.\r\nTvärtom tyder alla internationella undersökningar på\r\natt kärnkraften har lägre externa kostnader än de\r\nflesta andra energislag.</pre><pre>Anf.  11  LENNART VÄRMBY (v):\r\nHerr talman! Man blir lite brydd och ställd. Här\r\nbegärs en extra debatt på grund av ett prekärt läge för\r\nsvensk energiförsörjning. Eftersom Moderaterna har\r\nbegärt debatten blir deras ansvar extra stort. Och så\r\nblir det ett återfall i skyttegravar, 20 år gamla, med\r\ntugg om kärnkraften och på sluttampen lite nytt om\r\nvem som eventuellt skulle vara energiminister for-\r\nmellt sett. Jag tycker inte att det är värt en extra de-\r\nbatt.\r\nEn icke oväsentlig del av den svenska energiför-\r\nsörjningen, som jag försökte säga i mitt första inlägg,\r\när transportsidan. Ett av de stora problemen i Europa\r\noch Sverige är att transporterna ökar och utsläppen\r\ndärifrån ökar. Vad kan vi göra åt det? Jag tycker att\r\nman i första hand ska diskutera viljeinriktning och\r\nfärdriktning. Det borde man kunna vara överens om,\r\näven utanför s, v och c, som ju står bakom ener-\r\ngiöverenskommelsen.\r\nMan blir också brydd över beskyllningarna, direkt\r\noch outtalade, för att vi skulle undvika koldioxidut-\r\nsläppen om vi inte hade stängt Barsebäck 1 och låter\r\nbli att stänga Barsebäck 2. Det är en fri marknad,\r\nMikael Odenberg. På denna fria marknad råder kapi-\r\ntalismens hänsynslösa konkurrenslagar: lägst pris\r\nvinner. Då vinner smutsig tysk och dansk kolkraft,\r\nsom läget är i dag.\r\nDet är därför vi i Vänsterpartiet kräver internatio-\r\nnella överenskommelser så att det blir lika villkor, så\r\natt man inte kan dumpa. Danskarna är faktiskt inte\r\nhelt korkade. Även de har satt i gång en miljöom-\r\nställning, så de är på väg.\r\nJag kan inte heller förstå dem på den borgerliga\r\nkanten. I dag var det Inger Strömbom från Kristde-\r\nmokraterna som tog upp att om vi privatiserar och\r\nbörsnoterar Vattenfall skulle det helt plötsligt bli\r\nbättre. Men den smutsiga kolkraft man äger i Tysk-\r\nland blir inte renare därför att den ägs av ett börsnote-\r\nrat företag.\r\nJag hoppas och tror på en framtida mycket bättre\r\ndebatt, på en högre nivå. Vi har stöd i näringslivet.\r\nMånga företag är miljöcertifierade och kräver att vi\r\ninför politiska regler som gynnar exempelvis miljö-\r\nmärkt el. Den miljömärkta elen innehåller inte uran\r\noch inte fossil, Mikael Odenberg.</pre><pre>Anf.  12  INGER STRÖMBOM (kd):\r\nHerr talman! Näringsministern sade sig känna\r\nglädje och stolthet över den förda energipolitiken. De\r\norden skulle jag nog inte använda om jag var i Björn\r\nRosengrens kläder. Det behövs fler åtgärder, akuta\r\nåtgärder.\r\nJag nämnde förut behovet av ökad överföringska-\r\npacitet och behovet av realism och analys inför en\r\nfortsatt stängning av kärnkraften. Jag ifrågasatte möj-\r\nligheten att klara en stängning av Barsebäck 2 under\r\nde kommande åren.\r\nDärutöver behöver vi ett helt nytt energiskatte-\r\nsystem, som inte hämmar produktion av mer el, som\r\ndagens system. I kraftvärmeverken finns t.ex. kapa-\r\ncitet som inte nyttjas på grund av skattesystemets\r\nutformning. Ett nytt skattesystem behöver vi, och det\r\nmåste också premiera förnybara energislag på fossil-\r\nbränslenas bekostnad.\r\nSverige måste som EU-nation mycket mer kraft-\r\nfullt än i dag driva frågan om en miniminivå på kol-\r\ndioxidskatt inom EU. De svenska energiskatterna kan\r\ninte heller ligga alltför högt i förhållande till våra\r\nkonkurrentländers, för då försvagas industrins kon-\r\nkurrenskraft och investeringar kommer kanske att\r\nförläggas till andra länder. Det behövs också en juste-\r\nring av spelreglerna efter avregleringen på elmarkna-\r\nden.\r\nHerr talman! Den förda energipolitiken är minst\r\nsagt ryckig och oförutsägbar. Vad Sverige behöver är\r\nen ny energipolitik som präglas av realism och lång-\r\nsiktighet.</pre><pre>Anf.  13  ESKIL ERLANDSSON (c):\r\nHerr talman! Man kan inte annat än låta sig impo-\r\nneras av moderaterna, inte av klokheten i deras för-\r\nslag eller deras energipolitik utan av den envishet\r\nmed vilken de bedriver sin politik. Moderaterna häv-\r\ndar gång på gång att den omställning och den avreg-\r\nlering som nu är i gång är en risk vad gäller svensk\r\nenergiförsörjning. Så är det inte, Mikael Odenberg.\r\nAvregleringen och omställningen är en möjlighet för\r\nSverige. Tyvärr verkar det som om ni moderater, som\r\nmarknadslösningarnas förespråkare nummer ett, inte\r\nhar förstått innebörden i den avreglering som genom-\r\nfördes 1996.\r\nDen import som nu sker av elenergi sker på mark-\r\nnadens villkor. Man skulle av moderaternas resone-\r\nmang kunna dra slutsatsen att moderaterna är beredda\r\natt återgå till att reglera elmarknaden för att på så sätt\r\nenligt er uppfattning minska importen av elproduce-\r\nrande kol och oljebaserad el och därigenom återigen\r\nsäkra monopolmarknaden för kraftbolagen. Eller vad\r\när det ni är ute efter, Mikael Odenberg?\r\nJag utgår ifrån att även moderaterna i framtiden\r\nvill att kärnkraften ska ersättas med förnybar energi-\r\nproduktion. Frågan är hur moderaterna har tänkt att\r\nalternativen ska komma fram och i vilken takt. Det är\r\nnödvändigt, Mikael Odenberg, att fortsätta avregle-\r\nringen och den nu påbörjade omställningen av svensk\r\nenergiproduktion. Tack, herr talman!</pre><pre>Anf.  14  EVA FLYBORG (fp):\r\nHerr talman! Ett beslut grundat på 1980 års folk-\r\nomröstning och tekniska utvecklingsnivå gäller för\r\nsvensk energipolitik även i dag. Men då måste man\r\nställa sig frågan: Är detta rimligt? Hur lång tid är\r\nrimligt? Är 20 år rimligt, 30 år eller var ska vi dra\r\ngränsen för hur länge man ska följa ett folkomröst-\r\nningsresultat?\r\nVi i Folkpartiet anser för vår del att det är dags att\r\ndra den gränsen nu. Det är orimligt att dagens, men\r\nockså morgondagens, energipolitik ska styras utifrån\r\nen 20 gammal folkomröstning och de förhållanden\r\nsom då var kända.\r\nUtformningen av energipolitik måste självfallet\r\npåverkas av de nya omständigheter som har tillkom-\r\nmit. Energifrågornas globala karaktär, inte minst\r\ngenom växthuseffekten, blir allt tydligare. En stor del\r\nav svensk basindustri är beroende av god tillgång till\r\nel, men också den nya datorbaserade delen av eko-\r\nnomin är beroende av detta. Elförbrukningen kommer\r\natt öka, inte minska. Likaså har bedömningen av de\r\nsvenska kärnkraftsreaktorernas tekniska livslängd\r\nförändrats väsentlig jämfört med vad man trodde för\r\n25 år sedan. Den svenska elmarknaden har avregle-\r\nrats, och elkunderna har därigenom fått en större\r\nmakt att påverka de produkter och tjänster som er-\r\nbjuds. Dessutom är det rimligt att dagens väljarkår\r\ninte ska kunna påverka energipolitiken utan att denna\r\nnästan dogmatiskt ska styras av folkomröstningen 20\r\når tillbaka i tiden.\r\nEn rationell energipolitik främjas bäst genom en\r\nfri energiproduktion. Staten ska uppställa krav beträf-\r\nfande hälsa, säkerhet och miljö och kontrollera att\r\nkraven uppfylls, samt att främja en ny forskning och\r\nutveckling. Staten ska inte förbjuda någon specifik\r\nteknik för en energiproduktion om den uppfyller\r\nmiljö- och säkerhetskrav.\r\nFolkpartiets rena energipolitik står långt ifrån re-\r\ngeringens satsning på smutsig tysk brunkol och smut-\r\nsig dansk olja.\r\nHerr talman! Det blev dyrt för Sverige att rege-\r\nringen Persson fortsatte att regera. Det är skattebeta-\r\nlarna som får betala priset, som vanligt.</pre><pre>Anf.  15  INGEGERD SAARINEN (mp):\r\nHerr talman! Mikael Odenberg sade i sitt första\r\ninlägg att den el som inte produceras av Barsebäck\r\nersätts med smutsig kolkraft från Tyskland och Dan-\r\nmark. Det är så att kärnkraftverken har minskat sin\r\nproduktion avsevärt, och det är betydligt mer än vad\r\nden minskade elen från Barsebäck står för. Jag undrar\r\nhur Odenberg får den ekvationen att gå ihop. Tror\r\nOdenberg att om Barsebäck inte hade stängts skulle\r\nsituationen ha varit annorlunda och att vi skulle ha\r\nimporterat mindre? Om kärnkraftverken känner sig\r\ntvungna att reglera ned därför att de inte får ekonomi\r\npå sin kärnkraft blir det väl inte bättre av att det finns\r\nmer kärnkraft som de måste reglera ned? Dessutom\r\nkom den smutsiga kolkraft, som Odenberg sade kom\r\nfrån Tyskland och Danmark, inte från Danmark och\r\nTyskland, den kom från Norge och var vattenkraft.\r\n85 % importen kom från Norge, och det handlar om\r\nvattenkraft. Naturligtvis skulle det i ett perfekt mark-\r\nnadsekonomiskt system också på marginalen ge mer\r\nkolproduktion men vi har inte ett perfekt marknadse-\r\nkonomiskt system än, så det blir faktiskt inte så.\r\nDet här talet om vår miljövänliga kraft i Sverige,\r\nvår miljövänliga kärn- och vattenkraft är ett otroligt\r\npåstående. Inga som helst utsläpp till luft och vatten\r\nfrån kärnkraften - är det verkligen någonting som\r\nMikael Odenberg står för? Att vattenkraften inte har\r\nnågra som helst miljöeffekter är ett otroligt påstående.\r\nTransportpolitiken, som är det som sprider mest\r\nutsläpp av allt, angriper inte moderaterna ett endaste\r\ndugg. Tvärtom vill de sänka bensinpriset med 2 kr.\r\nDet är fantastiskt!</pre><pre>Anf.  16  Näringsminister BJÖRN ROSEN-\r\nGREN (s):\r\nHerr talman! Först vill jag komma med det påstå-\r\nendet att det är få länder, om något, som har lyckats\r\nså väl att gå från de gamla klassiska energikällorna\r\ntill förnybara som vi har gjort. Det är få länder som\r\nhar satsat så mycket på forskning. Jag vill också påstå\r\natt det är få länder som har så billig energi som Sve-\r\nrige har. Det är få länder som har så stor tillgång till\r\nelenergi som Sverige har. Det tycker jag att vi alla\r\nkan erkänna här. Och det har också framgått av de-\r\nbatten.\r\nAtt som Eva Flyborg påstå att ett ökat importbe-\r\nhov på några minuter på förmiddagen den 5 februari\r\nhar förändrat konsekvenserna för miljön är naturligt-\r\nvis befängt. Att tala om ton om koldioxid när det\r\nhandlar om fem minuter. Var finns sansen, och var\r\nfinns förnuftet? Det kanske är tur att Folkpartiet inte\r\ntog över regeringsmakten. Då vet man aldrig hur det\r\nskulle ha slutat.\r\nNär det sedan gäller Inger Strömboms tal om be-\r\nslutet om stängning och analys vill jag påstå att, vil-\r\nket kammare vet, stängningen grundas på ett mycket\r\nomfattande underlag från den parlamentariska ener-\r\ngikommissionen med både ekonomiska och miljö-\r\nmässiga konsekvensbeskrivningar. De fanns själv-\r\nklart. Det är det vi måste ha också när vi någon gång\r\nska stänga den andra reaktorn.\r\nNär det sedan gäller Mikael Odenberg, Barsebäck\r\noch ersättning med dansk kolkraft bygger det samlade\r\nnordiska elsystemet på handeln med norsk och svensk\r\nvattenkraft samt finsk och dansk värmekraft. Jag vill\r\nunderstryka att detta system innebär stora miljömäs-\r\nsiga och ekonomiska fördelar för alla parter. Det är\r\ndock viktigt att handeln sker med samma konkurrens-\r\nförutsättningar och med lika stränga miljökrav. Det\r\npågår i Danmark ett arbete med att reformera lagstift-\r\nningen i hela området, och denna process har två\r\nhuvudsyften: dels att säkerställa att nödvändiga hän-\r\nsyn tas till miljön så att Danmark kan uppfylla sina\r\ninternationella miljöåtaganden, dels att möjliggöra en\r\nliberalisering av hela energisektorn i syfte att uppfylla\r\nEG:s el- och gasdirektiv.\r\nJag kan ju oroa Mikael Odenberg genom att säga:\r\nJag är energiminister. Jag deltar aktivt i det arbetet\r\nbåde på europeiskt och på nordiskt håll.\r\nJag vill också påstå - vilket även har sagts här\r\nfrån talarstolen i dag - att avregleringen har inneburit\r\natt den svenska elmarknaden är en av Europas mest\r\neffektiva. Elpriserna i Sverige är vid en internationell\r\njämförelse mycket låga, och det är ett resultat av att\r\nvi socialdemokrater drivit en ansvarsfull marknadsin-\r\nriktad politik.\r\nAvslutningsvis: Vi måste faktiskt lyfta oss från\r\nden svenska ankdammsdiskussionen som förs när det\r\ngäller handeln med Danmark. Vi är en del av Europa.\r\nTillsammans med andra länder utvecklar vi ett ge-\r\nmensamt elmarknadssystem. Under det svenska ord-\r\nförandeskapet har vi möjlighet att ta ytterligare steg\r\nmot en gemensam marknad.</pre><pre>Anf.  17  MIKAEL ODENBERG (m):\r\nHerr talman! Att döma av Värmbys, Erlandssons\r\noch Saarinens inlägg har jag betydande brister i min\r\npedagogiska förmåga. Jag tyckte att jag ägnade en\r\nbetydande del av mitt inledningsanförande åt att be-\r\njaka den avreglering som har skett och kritisera de\r\nåterfall som riksdagen har gjort sig skyldig till i\r\ngamla tiders plantänkande.\r\nJag har inga synpunkter på om Sydkraft lägger\r\nned en reaktor någonstans. Men jag har invändningar\r\nmot att Sveriges riksdag fattar beslut om hur produk-\r\ntionen ska se ut i olika delar av landet.\r\nI mitt inledningsanförande hade jag ambitionen att\r\npresentera några av de viktiga förändringar av ener-\r\ngipolitiken som vi moderater förespråkar. Den ambi-\r\ntionen har jag levt upp till, även om jag inte har fått\r\nnågra kommentarer om saken från Björn Rosengren.\r\nJag hade också förhoppningen att få besked om\r\nregeringens energipolitik. Där har förhoppningarna\r\nkanske inte riktigt infriats. Björn Rosengren skulle\r\nvisst återkomma i vårbudgeten och i en energipropo-\r\nsition 2002, så jag får väl ge mig till tåls.\r\nBeskedet att det är Björn Rosengren och inte Lars\r\nRekke som är energiminister är nog mer oroande än\r\nlugnande.\r\nJag vill till sist upprepa de fem punkter som vi\r\ntycker är viktiga att få till stånd förändringar av i den\r\nsvenska energipolitiken.\r\n· Avveckla subventionerna till befintlig energitek-\r\nnik.\r\n· Ta bort tankeförbudet.\r\n· Ta bort förbudet mot att uppföra nya kärnkraftsre-\r\naktorer i Sverige.\r\n· Börsnotera Vattenfall.\r\n· Agera mot den danska miljödumpning som inne-\r\nbär att de danska kolkondenskraftverken inte pro-\r\nducerar och exporterar på lika villkor som gäller\r\nför inhemska, svenska kraftproducenter. Det är till\r\nskada både för svensk kraftproduktion och för vår\r\nmiljö.</pre><pre>Anf.  18  Näringsminister BJÖRN ROSEN-\r\nGREN (s):\r\nHerr talman! Det energipolitiska programmet är\r\nett av regeringens viktigaste instrument för omställ-\r\nning av energisystemet. Utvecklingen av vind-\r\nkraftstekniken är ett bra exempel på de goda resultat\r\nsom har uppnåtts. Programmet vidareutvecklas konti-\r\nnuerligt mot bakgrund av vunna erfarenheter och av\r\nutvecklingen i vår omvärld.\r\nSamtidigt måste man hålla i minnet att avreglering\r\noch internationalisering av elmarknaden ställer nya\r\nkrav på alla aktörer. Det gäller också staten. Nya\r\ntyper av styrmedel kommer att behövas. Ett exempel\r\när arbetet med att utforma ett marknadsbaserat system\r\nför att främja produktion och handel med förnybar el.\r\nEtt sådant system måste för att kunna fungera utfor-\r\nmas så att det står i samklang med de grundläggande\r\nvillkoren för hela elmarknadens funktionssätt. Ett\r\nannat exempel är utveckling av marknadsmässiga\r\nlösningar för att garantera tillgång på effekt och\r\nminska risken för elavbrott.\r\nDet är också av vital betydelse att ramvillkor för\r\nelmarknaden utformas i internationellt samarbete. Ett\r\nsådant arbete bedrivs just nu mycket aktivt inom\r\nNorden, inom Östersjöregionen och inom EU.\r\nEn annan ansvarsfull energipolitik måste utformas\r\ni ett långsiktigt perspektiv och med utblick mot vår\r\nomvärld. Endast då kan vi klara den utmaning som\r\nomställningen av energisystemet innebär.\r\nTack för debatten, herr talman och ärade ledamö-\r\nter i kammaren!</pre><pre>Överläggningen var härmed avslutad.</pre><pre>2 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 2000/01:266</pre><pre>Till riksdagen\r\nInterpellation 2000/01:266 av Helena Bargholtz\r\nom äldre kvinnors vård och behandling.\r\nInterpellationen kommer att besvaras tisdagen den\r\n13 mars 2001.\r\nSkälet till dröjsmålet är beredningen inom depar-\r\ntementet.\r\nStockholm den 7 mars 2001\r\nUtbildningsdepartementet\r\nThomas Östros</pre><pre>Interpellation 2000/01:275</pre><pre>Till riksdagen\r\nInterpellation 2000/01:275 av Margareta Anders-\r\nson (c) om lönebidragets framtid.\r\nInterpellationen kommer att besvaras den 13 mars\r\n2001.\r\nSkälet till dröjsmålet är att det har varit svårt att\r\nhitta en debattdag som passat både interpellanten och\r\nstatsrådet.\r\nStockholm den 6 mars 2001\r\nNäringsdepartementet\r\nBjörn Rosengren\r\nEnligt uppdrag\r\nDag Ekman\r\nExpeditionschef</pre><pre>Interpellation 2000/01:242</pre><pre>Till riksdagen\r\nInterpellation 2000/01:242 av Kent Härstedt (s)\r\nom sjösäkerhet.\r\nInterpellationen kommer att besvaras den 13 mars\r\n2001.\r\nSkälet till dröjsmålet är på grund av resor.\r\nStockholm den 6 mars 2001\r\nNäringsdepartementet\r\nMona Sahlin\r\nEnligt uppdrag\r\nDag Ekman\r\nExpeditionschef</pre><pre>Interpellation 2000/01:290</pre><pre>Till riksdagen\r\nInterpellation 2000/01:290 av Henrik S Järrel om\r\nförsvarsmaterielaffärer med andra länder.\r\nInterpellationen kommer att besvaras tisdagen den\r\n27 mars 2001.\r\nSkälet till dröjsmålet är att vi inte har kunnat finna\r\nen debattdag som passar interpellanten.\r\nStockholm den 6 mars 2001\r\nFörsvarsdepartementet\r\nBjörn von Sydow\r\nEnligt uppdrag\r\nIngvar Åkesson\r\nExpeditions- och rättschef</pre><pre>Interpellation 2000/01:277</pre><pre>Till riksdagen\r\nInterpellation 2000/01:277 av Kerstin-Maria Sta-\r\nlin (mp) om fokus på asylrätten.\r\nInterpellationen kommer att besvaras fredagen\r\nden 30 mars 2001.\r\nSkälet till dröjsmålet är utlandsresor och ordfö-\r\nrandeskapsrelaterade engagemang.\r\nStockholm den 5 mars 2001\r\nUtrikesdepartementet\r\nMaj-Inger Klingvall</pre><pre>Interpellation 2000/01:272</pre><pre>Till riksdagen\r\nInterpellation 2000/01:272 av Ola Karlsson (m)\r\nom public service-företagens oberoende.\r\nInterpellationen kommer att besvaras tisdagen den\r\n3 april 2001.\r\nSkälet till dröjsmålet är att vi inte kunnat finna en\r\ntidigare debattdag som passar både interpellanten och\r\nmig.\r\nStockholm den 7 mars 2001\r\nKulturdepartementet\r\nMarita Ulvskog</pre><pre>3 §  Svar på interpellation 2000/01:267 om\r\nlandstingen</pre><pre>Anf.  19  Socialminister LARS\r\nENGQVIST (s):\r\nHerr talman! Leif Carlson har frågat mig vilka åt-\r\ngärder jag ämnar vidta så att landstingen använder\r\npengarna till de åtgärder de är ämnade för inom de\r\nmest problemfyllda områdena. Leif Carlsson har\r\nvidare frågat om vilka åtgärder jag ämnar vidta så att\r\nnågon utveckling inom de angivna områdena sker.\r\nI samband med den Nationella handlingsplanen\r\nför utveckling av hälso- och sjukvården (prop.\r\n1999/2000:149) aviserade regeringen ett resurstill-\r\nskott till hälso- och sjukvården om sammanlagt 9\r\nmiljarder kronor under åren 2001-2004. Regeringen\r\npekade i handlingsplanen ut en angelägen inriktning\r\nför utvecklingen av hälso- och sjukvården; förstärk-\r\nningar av landstingens primärvård, förbättring av\r\nhälso- och sjukvårdsinsatserna i den kommunala\r\nprimärvården, förbättrat stöd till barn, ungdomar och\r\näldre med psykisk ohälsa och till personer med psy-\r\nkiska funktionshinder samt att öka mångfalden av\r\nvårdgivare inom vården och omsorgen. Regeringen\r\nhar vidare i ett utvecklingsavtal med Landstingsför-\r\nbundet och Svenska Kommunförbundet kommit\r\növerens om insatser i linje med den önskade inrikt-\r\nningen. Anpassningen till lokala förhållanden är vik-\r\ntig och ska, enligt utvecklingsavtalet, ske genom att\r\nvarje landsting tar fram lokala handlingsplaner. Vida-\r\nre har regeringen gett Socialstyrelsen i uppdrag att\r\nfölja upp och utvärdera satsningen med årlig rappor-\r\ntering.\r\nDetta innebär att den nationella handlingsplanen\r\noch resurstillskottet ska ses tillsammans med utveck-\r\nlingsavtalet, de lokala handlingsplanerna i landsting-\r\nen och i kombination med en systematisk uppföljning\r\noch utvärdering.\r\nVad jag har erfarit pågår, med stöd av Landstings-\r\nförbundet, ett intensivt arbete inom landstingen med\r\natt utarbeta de lokala handlingsplanerna. Jag har ock-\r\nså uppfattat en mycket positiv inställning från lands-\r\ntingens sida till att genomföra det förändringsarbete\r\nsom krävs för att förverkliga handlingsplanen.\r\nLandstingen ska redovisa sina handlingsplaner till\r\nSocialstyrelsen senast den 31 december i år. Social-\r\nstyrelsen kommer under innevarande år bl.a. att ge-\r\nnomföra en base-line-studie för att få underlag för sin\r\nuppföljning och utvärdering. Den 30 juni 2002 ska\r\nSocialstyrelsen redovisa sin första årliga uppföljning\r\ntill regeringen. Dessutom är en kontrollstation inlagd\r\når 2003. I samband med denna ska en bedömning\r\ngöras av hur de avsatta medlen har använts och vilken\r\neffekt de har i verksamheten.\r\nJag är övertygad om att vi med denna kombina-\r\ntion av åtgärder kommer att åstadkomma en utveck-\r\nling av hälso- och sjukvården i linje med handlings-\r\nplanen.</pre><pre>Anf.  20  LEIF CARLSON (m):\r\nHerr talman! Jag får tacka socialministern för sva-\r\nret.\r\nJag noterar att socialministern har en stark tilltro\r\ntill att pengarna kommer de områden i vården till del\r\nsom uppfattas som särskilda problemområden, som\r\nprimärvården. Men tyvärr talar ju redan nu i början en\r\nhel del för att så inte blir fallet. Den första miljarden\r\ngår ju ut i år, och man kan redan se vad landstingen\r\ntänker göra eller inte göra.\r\nEnligt tidningsuppgifter, bl.a. i Primärvårdens\r\nNyheter, struntar nästan en tredjedel av landstingen i\r\nriksdagsbeslutet. Västernorrland, Västerbotten, Öre-\r\nbro, Dalarna - alla s-landsting - drar faktiskt t.o.m.\r\nned på primärvården. De väljer att täcka budgethål i\r\nallmänhet i stället för att förändra. Även med en vid\r\ntolkning av vad socialministern i svaret kallar an-\r\npassning till lokala förhållanden kan det inte anses\r\ntillfredsställande.\r\nHerr talman! Jag är allvarligt oroad över att den\r\ngoda svenska sjukvården hinner förödas därför att det\r\ninte tas ett nationellt ansvar för vården. Jag undrar om\r\nsocialministern inser problemen på personalsidan -\r\nvantrivsel med att inte kunna bli sedd och att inte\r\nkunna nyttja sin kompetens - och inser styrkan i de\r\nkostnadsdrivande mekanismer som verkar, som den\r\ndemografiska förändringen, mer krävande patienter\r\nmed lägre sjukdomstolerans, arbetskraftsbrist, kon-\r\nkurrens om den arbetskraft som kommer att finnas\r\noch följderna av den tekniska och vetenskapliga ut-\r\nvecklingen. Det är en utveckling som måste mötas på\r\nett annat sätt än att tro att om vi bara ger lite mer\r\npengar och kör som förut så går det bra.\r\nDet finns fortfarande stora möjligheter för svensk\r\nsjukvård att bli internationellt i särklass, men samti-\r\ndigt stora risker om vi inte tar tag i problemen nu. Då\r\nkommer vi snart, om ett par år, att stå med en kollap-\r\nsad vård. Möjligheternas fönster är ännu öppet, men\r\ndet stängs snabbt.\r\nJag tror alltså inte på den väg som valts i den na-\r\ntionella handlingsplanen. Den är otillräcklig. Den är\r\nförlegad innan trycksvärtan torkat. Vidare är den\r\norealistisk när det gäller sättet att öka antalet läkare i\r\nprimärvården. Dessutom delar den ut pengar innan\r\nnödvändiga förändringsåtgärder har vidtagits - peng-\r\nar som minskar den nu så viktiga förändringsbenä-\r\ngenheten och hindrar den nödvändiga utvecklingen.\r\nDe används lätt på ett annat sätt, vilket vi nu också\r\nser.\r\nMen nu har vi planen, och då är det minsta vi kan\r\ngöra att se till att de medel som ändock anslagits till\r\nproblemområdena faktiskt används där. Då är det\r\nmärkligt att socialministern är så övertygad om att\r\nlandstingen nu plötsligt ska leva upp till överens-\r\nkommelsen om vården. Det har ju inte utmärkt dem\r\ntidigare. Och vad som händer i de angivna landsting-\r\nen talar ju starkt för att de inte avser att öka vårdin-\r\nsatserna inom primärvården.\r\nJag tycker att det finns skäl att socialministern\r\nagerar för att säkra att pengarna används på det sätt\r\nsom riksdagen faktiskt har avsett. Har inte statsrådet\r\nnågon tanke på att snabbt agera mot dessa landsting\r\nsom så klart bryter mot de intentioner som riksdagen\r\nuttalat?</pre><pre>Anf.  21  Socialminister LARS\r\nENGQVIST (s):\r\nHerr talman! Jag har förstått att Leif Carlson sät-\r\nter stor tillit till Primärvårdens Nyheter. Tyvärr är det\r\nså att den rapportering som gjordes i Primärvårdens\r\nNyheter grundar sig på en missuppfattning, nämligen\r\natt det avtal som har tecknats mellan staten, Land-\r\nstingsförbundet och Kommunförbundet skulle gälla\r\nfrån den 1 januari 2001 och inte, som faktiskt gäller,\r\nfrån den 1 januari 2002.\r\nBakgrunden är att vi kom överens om ett avtal\r\nmed Landstingsförbundet om åren 2002 till 2004. För\r\ndessa år avsattes 8 miljarder kronor. För att förbereda\r\ndetta arbete får landstingen det här året på sig, dvs. att\r\ndet är i slutet på detta år som de ska redovisa sina\r\nplaner för hur de ska använda pengarna och noggrant\r\nredovisa hur de ska satsa på primärvården, men också\r\nhur de ska klara att förstärka psykiatrin och de medi-\r\ncinska insatserna i äldreomsorgen.\r\nDen ytterligare miljard som sköts till hade som\r\navsikt att påskynda den här processen men var inte\r\nvillkorad på det sätt som man vid Primärvårdens\r\nNyheter trodde. Vi har nämligen ställt ett annat krav\r\nsom alla landsting utom de som Leif Carlsons parti-\r\nkamrater leder - Stockholms län och Skåne - försö-\r\nker att leva upp till, nämligen att komma i balans i\r\nsina ekonomier. Ska vi få en sjukvård som fungerar\r\nmåste vi ha friska sjukvårdshuvudmän - huvudmän\r\nsom har kontroll på sina ekonomier och balans i sina\r\nbudgetar.\r\nExempelvis Dalarna, som ligger lägst, har tagit\r\nfasta på kravet på ekonomisk balans. Där genomförs\r\näven i år en rad besparingar. Men det är samtidigt det\r\nlandsting som faktiskt satsar mest på primärvården.\r\nDärför är Primärvårdens Nyheters redovisning av vad\r\nnu som händer när det gäller satsningar på primärvår-\r\nden en följd av att landstingen allmänt sett försöker\r\npressa ned sina kostnader för att komma i ekonomisk\r\nbalans. Man ska inte ta redovisningar av budgeten för\r\n2001 som intäkt för att döma ut handlingsplanen.\r\nJag har informerat mig om att det bedrivs ett\r\nenormt ambitiöst arbete i samarbete mellan de enskil-\r\nda landstingen och Landstingsförbundet för att redo-\r\nvisa planer som lever upp till de krav vi ställer i\r\nhandlingsplanen. Planerna ska redovisas i år. Det är\r\nviktigt att se till att landstingen verkligen använder de\r\npengar som nu skjuts till fr.o.m. 1 januari 2002.\r\nJag är optimistisk. Jag tror att landstingen tar sikte\r\npå att leva upp till den satsning på primärvården som\r\njag talat om. Om alla landsting hade kommit så långt\r\nnär det gäller fördelning av resurser mellan primär-\r\nvården och övrig vård som landstinget i Dalarna har\r\ngjort, hade det blivit en mycket bättre fördelning. I\r\nDalarna har de andra problem att ta itu med, men när\r\ndet gäller fördelningen mellan primärvården och\r\növrig sjukvård ligger Dalarna  faktiskt en smula läng-\r\nre fram än andra. Därför kan man inte tolka deras\r\nallmänna besparingar som att de är ointresserade av\r\nprimärvård.\r\nMen det viktigaste budskapet är att Primärvårdens\r\nNyheter trodde att avtalet gällde från den 1 januari\r\noch hade detta som utgångspunkt för sin granskning.\r\nDet är inte korrekt. Avtalet gäller från den 1 januari\r\nnästa år. Då finns det anledning att ställa tuffare krav\r\npå landstingen att leva upp till det som vi har sagt i\r\nhandlingsplanen.</pre><pre>Anf.  22  LEIF CARLSON (m):\r\nHerr talman! Det må vara så att själva avtalet inte\r\ngäller från den 1 januari i år. Men man ger ju nu ut en\r\nmiljard till ett område som man har definierat som ett\r\nproblemområde i många år. Jag vet inte hur många år\r\nvi har talat om primärvården, att vi ska satsa på den\r\noch komma till rätta med problemen där, och varje\r\ngång har det i stort sett kommit på skam.\r\nÄr det nu så att det har varit enighet om den mil-\r\njard som nu är utdelad, ska den komma primärvården\r\ntill del. Jag är mycket förvånad, för det finns inget\r\nlandsting, vare sig Dalarna eller något annat, som kan\r\nsäga: Vi har en primärvård som är så bra och där\r\ntillgängligheten är så god att vi inte behöver vidta\r\nandra åtgärder.\r\nNär det nu kommer en miljard från riksdagen med\r\nuppdrag att börja förbättra och se till att det händer\r\nnågonting, går man i stället ut och säger: Vi drar ned\r\npå primärvården och använder pengarna till annat. Då\r\nhar man missuppfattat det hela. Tar vi inte tag i detta,\r\ntycker jag inte att vi tar vårt nationella ansvar.\r\nDen svenska vården har, som jag försökte belysa,\r\nstora problem men också stora möjligheter. Det ford-\r\nras nu incitament som gör att den utvecklas åt rätt\r\nhåll. Bland de saker som hämmar utvecklingen är just\r\nlandstingens sätt att agera och de regionala monopol\r\nsom de har på vården. Det hindrar ett bra utnyttjande\r\nav de vårdresurser som finns. Om vi ser till att det blir\r\nett bra vårdutnyttjande av de resurser som finns, kan\r\nvi också föra till pengar på ett sätt så att det blir verk-\r\nligt effektivt.\r\nJag tror alltså att det är svagheter i den nationella\r\nhandlingsplanen med de pengar som förs till, för de\r\nkommer just att gå till att täcka hål eller starta projekt\r\nsom inte kommer patienterna direkt till del. Om riks-\r\ndagen har lagt fast ett område och sagt att här har vi\r\nden trånga sektorn, här måste vi göra någonting och\r\nse till att den fungerar bättre, tycker jag inte att det är\r\ntillfredsställande att landsting bara några veckor sena-\r\nre säger: Vi anslår mindre medel än vad vi har gjort\r\nförut, trots att vi får pengar i storleksordningen en\r\nmiljard från riksdagen.</pre><pre>Anf.  23  Socialminister LARS\r\nENGQVIST (s):\r\nHerr talman! Det är alldeles självklart att lands-\r\ntingen ska leva upp till de krav som vi ställer i hand-\r\nlingsplanen. Jag försökte förklara hur processen går\r\ntill. Landstingen budget, alltså medlen nu, antogs\r\nganska tidigt förra året. Då hade riksdagen inte be-\r\nslutat om en handlingsplan. Riksdagen hade inte\r\npreciserat sina krav. Den budget som man nu läser av\r\ngrundar sig i stort sett på beslut som fattades förra\r\nsommaren under en budgetprocess i landstingen.\r\nOm man studerar Dalarna är det intressant att de\r\ntar det krav på ekonomisk balans som vi har ställt på\r\ndem på allvar. Jag tror att det långsiktigt är viktigt att\r\nman har huvudmän som har sin ekonomi under kon-\r\ntroll. Den budget som nu har antagits innebär inte en\r\nmindre satsning på primärvården om man ser denna\r\nsom andel av Dalarnas sjukvårdskostnader. Det är en\r\nallmän neddragning av kostnaderna för att komma i\r\nekonomisk balans eftersom man inte kan arbeta med\r\nstora underskott.\r\nMen det viktigaste är att man också i Dalarna nu\r\nhar startat en process för att ytterligare förbättra till-\r\ngängligheten i primärvården och se hur man ska leva\r\nupp till de krav vi ställer. Dalarna har ingen primär-\r\nvård som fungerar perfekt - lika lite som någon an-\r\nnan kan säga att de har det. Det krävs ganska mycket\r\ni framtiden. Men de har sett sin uppgift så att det\r\ngäller att komma i ekonomisk balans för att få en\r\ngrund att stå på när det gäller att bygga ut primärvår-\r\nden framöver. Vi kommer att kunna bedöma hur\r\nlandstingen lever upp till dessa krav när vi ser deras\r\nhandlingsplaner i slutet av det här året. Enligt den\r\ninformation jag har pekat på sker det ett mycket seri-\r\nöst arbete, som jag tidigare sade.\r\nDäremot är det problem med de landsting som\r\nfaktiskt inte bekymrar sig om sin ekonomi. Jag är\r\nfaktiskt allvarligt oroad över vad som händer i Stock-\r\nholms län när det gäller hanteringen av ekonomin.\r\nOm vi inte har en politiskt ledning som försöker ar-\r\nbeta för att få en budget i balans kommer ju invånarna\r\ni Stockholms län framöver att stå inför en mycket\r\nallvarlig sjukvårdskris.\r\nSå jag beundrar de landsting som faktiskt försöker\r\nkomma i balans och som med det som utgångspunkt\r\nplanerar för en utveckling av sjukvården. Jag är all-\r\nvarligt oroad för de landsting som inte bekymrar sig\r\nom detta utan döljer det faktum att man levererar\r\nsjukvård till medborgarna utan att ge en chans till\r\nmedborgarna att betala för det.</pre><pre>Anf.  24  LEIF CARLSON (m):\r\nHerr talman! Självklart ska man försöka ha en\r\nbudget i balans. Men det finns också stora vårdbehov.\r\nVissa landsting har försökt att lösa detta genom att\r\nsläppa in andra aktörer och andra krafter. Då har\r\nsocialministern haft en mycket stor och snabb aktivi-\r\ntet när det gäller att förbjuda verksamhet som tillför\r\nvården något. I de fall där man nu drar ned, där det\r\nfaktiskt finns en trång sektor, avvaktar socialminis-\r\ntern och väntar och säger att han har gott hopp om att\r\ndet nog händer något så småningom.\r\nEtt av problemen med att man har dessa svårig-\r\nheter med budgeten och att vi inte får ut vård för\r\npengarna är just konstruktionen med landsting.\r\nLandstingen belönar ju inte goda incitament. De be-\r\nlönar dålig vård i stället för god. De har inte med\r\npatienten som medaktör. Det behövs system där goda\r\nbeteenden belönas, där benchmarking och konkurrens\r\nmellan offentligt och privat håller alla maximalt väs-\r\nsade och där patienterna är medspelare och aktörer\r\nmed rätt att välja bort dålig vård och välja till god\r\nvård.\r\nDet här finns inte nu, och så länge det inte gör det\r\nkommer vi ständigt att ha ekonomiska kriser i lands-\r\ntinget. Det spelar ingen roll att vi skjuter till pengar,\r\nför de går åt till att täcka något hål. Vad som behövs\r\nför att primärvården ska lyfta, för att vi ska få en\r\nannan sjukvårdsfunktion med bättre vård för alla, är\r\nfaktiskt att vi gör de förändringar som lyfter fram de\r\ngoda möjligheterna i vården. Då måste vi också åt-\r\ngärda det system vi har i dag. Det kan aldrig ta tillva-\r\nra de resurser som finns.\r\nUndersökningar visar i dag att 10-15 miljarder\r\nkronor skulle kunna tillföras vården i rent vårdarbete\r\nom man hade rätt incitament, om det förekom\r\nbenchmarking, om man inte hade den inskränkta\r\nplanekonomiska budgetsyn som landstingen tvingas\r\nha. Där ligger det allvarliga inför framtiden för soci-\r\nalministerns del. Det gäller att sätta i gång och starta\r\nde förändringar som behövs för att svensk sjukvård\r\nska gå en bra framtid till mötes och inte krakelera\r\ninom några år.</pre><pre>Anf.  25  Socialminister LARS\r\nENGQVIST (s):\r\nHerr talman! Så kommer Leif Carlson och jag till\r\nsist fram till det egentliga trätoämnet, nämligen efter\r\nvilka principer svensk sjukvård ska styras. Jag trodde\r\ninte att Leif Carlson i dag, efter den rapport som\r\nrevisorerna lämnat till Stockholms län, skulle vara\r\nlika övertygad om att lösningen ligger i konkur-\r\nrensutsättning och annat. Jag vill inte säga att man\r\nska övertolka revisorernas rapport. Det är viktigt. Det\r\nkan vara problem med upphandling. Det kan vara en\r\nföljd av att upphandlingssystemet inte har fungerat.\r\nMen det borde väcka en viss försiktighet när det gäl-\r\nler tron att bara mer av privatisering och marknads-\r\nstyrning leder till lägre kostnader.\r\nRevisorernas rapport är en varningssignal för att\r\nha en övertro på marknaden. Jag tror nämligen att det\r\när så att man varken är garanterad lägre kostnader\r\neller högre kvalitet bara för att en privat vårdgivare\r\ndriver verksamheten eller bara för att man inför mer\r\nmarknadsincitament. Det kan vara en väg att gå, men\r\ndet är inte nödvändigtvis en god väg. Det ska prövas\r\nefter andra kriterier.\r\nJag tror nämligen att det är så att en offentligt fi-\r\nnansierad sjukvård i allt väsentligt också fungerar\r\nbäst. Den måste också i allt väsentligt också styras\r\noffentligt genom att landstingen har kompetens. Jag\r\när övertygad om att landstingen har den kompetensen\r\nockså i framtiden. Jag har en tillit till att landstingen\r\nföljer upp den nationella handlingsplan som vi har\r\nbeslutat om.</pre><pre>Överläggningen var härmed avslutad.</pre><pre>4 §  Svar på interpellation 2000/01:273 om nar-\r\nkotikapolitiken</pre><pre>Anf.  26  Socialminister LARS\r\nENGQVIST (s):\r\nHerr talman! Lars Gustafsson har frågat dels vilka\r\nåtgärder jag avser att vidta för att råda bot på de stora\r\nproblem som Narkotikakommissionen påtalar, dels\r\nvad jag avser att göra för att få ett samlat grepp om\r\nproblematiken kring alkohol och narkotika.\r\nLåt mig börja med att säga att jag delar Lars\r\nGustafssons oro över de signaler som kommit om en\r\nökad användning av droger. Jag delar däremot inte\r\nåsikten att det är en avsaknad av politiskt engage-\r\nmang som medfört en minskad resurstilldelning till\r\nberörda myndigheter och samhällssektorer. En mer\r\nkorrekt beskrivning torde vara att det tidigare så sam-\r\nhällsekonomiskt kärva läget gjorde att regeringen\r\ntvingades föra en åtstramningspolitik som drabbade\r\nalla områden. Vi ser i dag att effekterna av de fram-\r\ntvingade åtgärderna även drabbade de mer utsatta\r\ngrupperna i vårt samhälle.\r\nFör att få en utvärdering av samhällets narkotika-\r\npolitiska insatser sedan mitten av 1980-talet och för\r\natt få förslag till effektiviseringar av narkotikapoliti-\r\nken tillsattes som bekant Narkotikakommissionen. De\r\nresultat som nu har presenterats, i Narkotikakommis-\r\nsionens slutrapport, ska naturligtvis fungera som en\r\nvägledning i det fortsatta arbetet. Resultatet av kom-\r\nmissionens arbete är nu föremål för en remissbe-\r\nhandling. Jag avser att till hösten återkomma till riks-\r\ndagen i denna fråga.\r\nDe samlade underlag för bedömning av narkotika-\r\nsituationen som vi nu har tillgång till visar att andelen\r\nunga som prövar narkotika ökat kraftigt, samtidigt\r\nsom vi har en relativt stor population av \"gamla\"\r\nmissbrukare. De ungdomar som i dag prövar narkoti-\r\nka förefaller komma från alla samhällsgrupper.\r\nEn del av de förklaringar som nämns till det ökade\r\nungdomsmissbruket är en ökad globalisering samt en\r\ni dag mer tillåtande attityd till droger bland ungdomar\r\nän vad som var fallet under 1980-talet. Ytterligare\r\nbidragande orsaker kan vara en rad faktorer som\r\nunder 1990-talet interagerade såsom hög arbetslöshet,\r\nnedskärningar inom den offentliga sektorn samt en\r\nökad segregering.\r\nSåledes kan man konstatera att omständigheter\r\nsom berör en rad olika politikområden under ogynn-\r\nsamma omständigheter medverkar till ett ökat miss-\r\nbruk. På samma sätt är åtgärder som berör olika poli-\r\ntikområden nödvändiga för att vända på utvecklingen\r\noch reducera det pågående missbruket. Ett sådant\r\nbrett politiskt åtagande är också nödvändigt för att vi\r\nframgent på ett effektivt sätt kan verka för ett fram-\r\ngångsrikt preventivt arbete.\r\nI den svenska s.k. trappstegsmodellen som en be-\r\nskrivning över en missbruksutveckling har sannolikt\r\näven tobaksrökning och alkoholkonsumtion en slags\r\npredisponerande inverkan på ett presumtivt narkoti-\r\nkamissbruk. Långt ifrån alla alkohol- och tobaksan-\r\nvändare blir narkotikamissbrukare. Men det är utan\r\ntvekan så att de flesta narkotikamissbrukare även i\r\nomfattande grad är rökare och  alkoholkonsumenter.\r\nEtt behov av att få ett samlat grepp om dessa frå-\r\ngor var ett bidragande skäl till bildandet av den Na-\r\ntionella ledningsgruppen för alkohol och narkotik-\r\nafrågor med representanter för myndigheter med\r\nansvar för alkohol- och narkotikafrågor.</pre><pre>Anf.  27  LARS GUSTAFSSON (kd):\r\nHerr talman! Jag får tacka socialministern för sva-\r\nret på min interpellation. Jag tycker att svaret kan\r\ntolkas som att en viss samsyn råder mellan socialmi-\r\nnistern och mig. Orsaken till den här interpellationen\r\när inte enbart Narkotikakommissionens rapport. Den\r\nbekräftar bara min oro för vad som tidigare har skett\r\noch för vad som pågår i Sverige. Den här frågan\r\ntycker jag är alldeles för allvarlig för att ha en retorik\r\nför galleriet. Den träffar ju så många enskilda männi-\r\nskor, och den riskerar att eskalera i vårt samhälle\r\nframöver.\r\nUppfattningen att det saknas politiskt engagemang\r\noch tydlighet är inte enbart min utan det framförs ju\r\nmed önskvärd tydlighet av Narkotikakommissionen i\r\nderas rapport Vägvalet.\r\nJag är helt övertygad om att det fordras ett samlat\r\ngrepp i frågor som rör droger och alkohol och att\r\ndetta först måste tas på central nivå för att kunna\r\növerföras till det lokala planet. Mot denna bakgrund\r\nanser jag det självklart att detta måste sätta sina av-\r\ntryck i ombildandet av Folkhälsoinstitutet. Om dessa\r\nklart sammanhängande frågor återigen på central nivå\r\nsprids ut över ett antal enheter kommer vi än en gång\r\natt befinna oss på ruta ett.\r\nNär det gäller ungdomarna måste det klargöras\r\nvilken vikt som ligger i själva överförandet till de\r\nunga. Det borde vara en självklarhet att föräldrarna\r\nutgör den största resursen i det förebyggande arbetet.\r\nDet är därför av stor betydelse att föräldrar ges ade-\r\nkvat information om de risker som deras barn utsätts\r\nför och vilka förödande konsekvenser ett alkohol- och\r\ndrogmissbruk kan leda till. Vuxnas föredömen bety-\r\nder mer än olika kampanjer och informationsinsatser.\r\nMen en kombination av dessa skulle få ett kraftigt\r\ngenomslag och skulle kunna vända den tydliga nega-\r\ntiva trend som nu kan konstateras. Vi kristdemokrater\r\nhar under flera år påtalat att ANT-undervisningen i\r\nskolan måste uppgraderas, och det visar sig att vi har\r\nhaft fog för våra krav.\r\nVissa saker måste förbättras om vi ska ha en rim-\r\nlig möjlighet att få bukt med tillgången på illegal\r\nalkohol och illegala droger. Det är uppenbart att tull\r\noch polis har bristande resurser och att detta är en av\r\norsakerna till ett ökat inflöde och därmed ökad till-\r\ngång.\r\nDärför vill jag fråga socialministern: Vad tänker\r\nsocialministern göra åt de problem som jag har pekat\r\npå? Tänker socialministern ge vika för de krafter som\r\nförsöker ändra inriktningen på den svenska drogpoli-\r\ntiken till förmån för en liberalare hållning?\r\nDet finns länder inom EU som helt klart har en\r\nannan drogpolitik än Sverige. Hur tänker socialmi-\r\nnistern hantera den problematik som därmed upp-\r\nstått?</pre><pre>Anf.  28  Socialminister LARS\r\nENGQVIST (s):\r\nHerr talman! Narkotikakommissionens rapport är\r\nnu ute på remissbehandling, och när vi tar del av\r\nremissvaren får vi möjlighet att forma en handlings-\r\nplan på det narkotikapolitiska området och diskutera\r\ndetta under hösten.\r\nJag tror att det är viktigt att vi får en bred debatt\r\nbland alla berörda, inte bara bland de myndigheter\r\nsom berörs utan bland alla organisationer, folkrörel-\r\nser och över huvud taget alla som på olika sätt har\r\nintresse av att narkotika- och alkoholpolitiken funge-\r\nrar. Det är det ena som jag vill påpeka.\r\nDet andra som jag vill påpeka är att vi har aviserat\r\natt det kommer ett förslag när det gäller Folkhälsoin-\r\nstitutets framtida uppgifter som vi får möjligheter att\r\ndiskutera när regeringen har presenterat propositionen\r\nom några veckor. Jag vill därför undvika att gå in i en\r\ndiskussion om de konkreta förslag som Narkotika-\r\nkommissionen har. Likaså vill jag undvika att disku-\r\ntera Folkhälsoinstitutets organisation förrän vi har\r\nlagt fram förslaget på riksdagens bord.\r\nMen på en punkt vill jag dela Lars Gustafssons\r\nuppfattning, och det är att markera att den diskussion\r\nsom vi nu för under inga omständigheter kan leda till\r\natt vi väljer en mer tillåtande attityd till narkotikan.\r\nDet är faktiskt så att Sverige har varit framgångsrikt,\r\nom man jämför internationellt, i sin mycket restrikti-\r\nva hållning. Vi har inte lyckats under de senaste tio\r\nåren att förhindra den ökning av narkotikamissbruket\r\nsom vi nu kan notera. Men det får inte tas till intäkt\r\nför en mer tillåtande attityd eller till en uppgivenhet,\r\ndvs. att säga att vi nu får acceptera narkotika eller\r\ndelar av narkotikamissbruket såsom en företeelse i\r\nsamhället. Jag tror att det skulle vara en otroligt farlig\r\nväg att gå. Jag menar att när vi samlas kring att skär-\r\npa narkotikapolitiken som vi nu ska göra när vi har\r\nbehandlat Narkotikakommissionens arbete så handlar\r\ndet om att fortsätta den linje som Sverige har valt, att\r\nfortsatt ha en restriktiv hållning och att fortsätta att\r\nhävda att ett narkotikafritt samhälle är målet för den\r\noffentliga narkotikapolitiken.\r\nSedan handlar det om att skärpa instrumenten på\r\nen rad områden och sannolikt också om att tillföra\r\nresurser på vissa områden som i dag saknar resurser\r\nför att kunna utföra ett effektivt arbete. Men vi får\r\ninte falla för frestelsen att säga att eftersom proble-\r\nmen har ökat under de senaste tio år så ska vi ge upp\r\nvår linje. Jag tycker att det som nu sker i en del av\r\nEU:s medlemsländer är mycket alarmerande. Och vi\r\nmåste arbeta på EU-nivå för att försöka övertyga\r\növriga EU till en mer restriktiv hållning, det är sant,\r\nmen framför allt försäkra oss om att vi som EU-\r\nmedlem kan fullfölja den linje som vi tror på, och det\r\när en fortsatt mycket restriktiv narkotikapolitik.</pre><pre>Anf.  29  LARS GUSTAFSSON (kd):\r\nHerr talman! Jag vill nämna tre bra folkrörelser -\r\nmycket bra. Inte liberalare - mycket bra. Fortsatt\r\nutveckling - mycket bra.\r\nJag har i min hemkommun träffat en mamma som\r\nhar en son som har hamnat i detta. Det är en av orsa-\r\nkerna till att jag slutligen har bett ministern att kom-\r\nma hit. När man har haft sådana kontakter, öga mot\r\nöga, så förstår man problematiken och vilken tragedi\r\ndetta är och hur länge denna tragedi kommer att fort-\r\nsätta. Och då är ju tillgången ett stort problem. Det är\r\ninga enkla saker. Det vet vi. Jag vet också, och det är\r\nväldigt bra att socialministern tog upp det, att man\r\nmåste arbeta på EU-nivå. Men vi kan inte arbeta på\r\nEU-nivå i någon fråga, vare sig i fråga om alkohol\r\neller droger, om vi inte själva kan visa upp att vi har\r\nett förhållningssätt till detta. Jag hoppas att socialmi-\r\nnistern i EU kommer att verka så kraftigt som möjligt\r\nför att lyfta fram dessa frågor inom alla områden, alla\r\ndessa droger, även tobak och alkohol, som bevisligen\r\när skadliga, särskilt vid överkonsumtion.\r\nJag förstår att socialministern inte vill diskutera\r\nFolkhälsoinstitutet, men jag vill gärna passa på att ge\r\nkristdemokraternas uppfattning, att vi tror på vikten\r\nav en sammanhållningsstrategi på alla områden, i alla\r\nfall på central nivå, för att kunna få en uteffekt på det\r\nlokala planet där det ska vara väldigt brett.\r\nJag får också önska socialministern lycka till i\r\ndetta arbete, eftersom jag förstår att det är svårt. Men\r\njag hoppas givetvis att jag kommer att få tillfälle att\r\ndiskutera frågan vidare när dessa nya propositioner\r\nläggs fram om några veckor och att socialministern\r\nkommer att kunna delta vid debattillfällena, så att vi\r\nfår möjlighet att lyfta fram detta. Jag tror inte att vi\r\nnog kan konstatera och tala om för den svenska be-\r\nfolkningen vilken ståndpunkt vi har i Sverige, att alla\r\npartier i denna kammare har en absolut solid hållning\r\nmot narkotika. Det är vi överens om, och det ska vi\r\nfortsätta att ha, både nationellt och internationellt.</pre><pre>Anf.  30  Socialminister LARS\r\nENGQVIST (s):\r\nHerr talman! Jag tror att det är viktigt att vi som är\r\nansvariga politiker, oavsett om vi sitter i regeringen\r\neller här i riksdagen, ger tydliga signaler till vår om-\r\nvärld om vilken väg som vi kommer att välja. Narko-\r\ntikakommissionen säger att vi står inför ett vägval\r\noch förordar faktiskt att vi fortsätter den restriktiva\r\nvägen.\r\nVi kan diskutera de enskilda förslagen och re-\r\nflektera över vad vi behöver göra för att stärka nar-\r\nkotikapolitiken. Men jag tror att det är viktigt att vi\r\nunder resans gång mycket tydligt markerar att vi inte\r\navser att ändra inriktning.\r\nJag fick för några veckor sedan besked om att\r\nmassmedierna i Australien hade börjat påstå att\r\nsvensk narkotikapolitik var på väg i en ny riktning.\r\nNågon hade spritt den uppgiften, och jag misstänker\r\natt det är folk som är intresserade av en annan håll-\r\nning. Det finns ganska starka krafter för en mer libe-\r\nral hållning till narkotikan. Det föranledde mig att\r\nskriva till premiärministern i Australien och upplysa\r\nom vilka beslut som Sveriges riksdag har fattat, vil-\r\nken linje den svenska regeringen står för och, vilket\r\när viktigt, att det bakom denna linje finns en mycket\r\nstor majoritet i Sveriges riksdag. Detta är inte föremål\r\nför någon partipolitisk strid. Vi är eniga. Vi kan dis-\r\nkutera hur mycket vi satsar, och vi kan diskutera\r\nstrategi inom den övergripande målsättningen. Men\r\njag upplyste den australiensiska regeringen om att det\r\nfaktiskt inte förs någon diskussion i Sverige i rege-\r\nringen eller i riksdagen som skulle föranleda misstan-\r\nkar om att vi håller på att byta linje. Jag tror att det är\r\nett viktigt påpekande för omvärlden, därför att om\r\nman tror att vi också är på väg i någon annan riktning,\r\ndå kommer det att skapas en bild i vår omvärld som\r\ngör det svårare för oss att driva vår linje. Så där tror\r\njag att vi kan hjälpas åt att upplysa alla om att i den\r\nhär riksdagen kommer inget beslut att fattas, såvitt vi\r\nkan bedöma, som innebär att vi byter mål. Vi ska\r\nsikta på ett narkotikafritt samhälle. Vi ska använda en\r\nmycket restriktiv hållning. Och de principer som ska\r\nvägleda oss är att vi inte accepterar förekomsten av\r\nnarkotika i det svenska samhället.</pre><pre>Anf.  31  LARS GUSTAFSSON (kd):\r\nHerr talman! Jag tackar för det, och jag tackar för\r\natt ministern har skickat detta brev till Australien.\r\nDet som är ett problem är att det inte bara handlar\r\nom socialgrupper med problem. Från mitt hemlän har\r\njag konstaterat att det förekommer att man får ta in\r\noch avgifta ungdomar även från ganska välbeställda\r\nfamiljer. Det är en kombination. Först blir de berusa-\r\nde, och sedan får de lite olika piller, som det heter,\r\nGHB osv. Detta är alltså inte längre bara en klassfrå-\r\nga, utan detta är något mycket större som vi står inför.\r\nDärför tror jag att det är viktigt att man mobilise-\r\nrar alla grupper, framför allt föräldrar. De är medvet-\r\nna om vilken situation deras barn har utanför hem-\r\nmet. Skulle de ha det så i hemmet är det ännu mer\r\nallvarligt. Då är det de sociala myndigheternas sak.\r\nVi har inte råd att låta generationer gå förlorade\r\npå det här viset. Jag är rädd för att både Holland och\r\nBelgien till slut kommer att få det så med tanke på\r\nden linje de har slagit in på.\r\nVi måste klart deklarera var vi står. Det gör soci-\r\nalministern, och det ska han få mitt fulla stöd för så\r\nlångt jag kan.\r\nJag tycker faktiskt också att det finns fog för den\r\nhär interpellationen. Även om vi skulle komma fram\r\ntill att vi är ganska ense tror jag att det är viktigt att vi\r\nklargör detta. Det kommer vi att få göra ofta. Jag\r\nskulle inte dra mig för att interpellera igen för att få\r\nfram detta med socialministern. Jag önskar honom\r\nlycka till och en trevlig helg.</pre><pre>Överläggningen var härmed avslutad.</pre><pre>5 §  Svar på interpellation 2000/01:245 om akti-\r\nvitetsgarantin</pre><pre>Anf.  32  Näringsminister BJÖRN ROSEN-\r\nGREN (s):\r\nHerr talman! Maria Larsson har ställt tre frågor\r\nom aktivitetsgarantin. Frågorna handlar om semester-\r\nperiod för deltagarna, övergångsarbetsmarknad och\r\nkvaliteten i aktivitetsgarantin.\r\nLåt mig först inledningsvis konstatera att aktivi-\r\ntetsgarantin sedan starten den 1 augusti 2000 växt till\r\natt i dag omfatta 27 000 personer. Det stora flertalet\r\nhar långa inskrivningstider på arbetsförmedlingen.\r\nDet är fler män än kvinnor som deltar, det är fler\r\näldre än yngre och förhållandevis många är arbets-\r\nhandikappade.\r\nAktivitetsgarantin syftar som bekant till att bryta\r\nrundgången mellan arbetsmarknadspolitiska program\r\noch a-kassa och vänder sig i första hand till personer\r\nsom har svårt att hitta arbete. Dessa ska, innan de\r\nerbjuds plats i garantin, ha fått ta del av andra insatser\r\ninom arbetsförmedlingen, t.ex. information om lediga\r\njobb, vägledning och arbetsmarknadspolitiska pro-\r\ngram.\r\nBeträffande frågan om betald ledighet för delta-\r\ngarna kan jag berätta att denna fråga för närvarande\r\nbereds inom Regeringskansliet.\r\nMaria Larssons andra fråga är om jag avser att\r\nskapa någon form av övergångsarbetsmarknad för de\r\npersoner som trots lång tid i aktivitetsgarantin vare\r\nsig får jobb eller hittar någon lämplig utbildning.\r\nI vilken utsträckning det kommer att finnas perso-\r\nner som trots att de deltagit länge i aktivitetsgarantin\r\ninte hittar någon varaktig lösning är ännu för tidigt att\r\nha någon uppfattning om. En undersökning som gjor-\r\ndes i februari i år av de 7 000 personer som i augusti\r\nbörjade i aktivitetsgarantin visar att 19 % hade någon\r\nform av arbete, 2 ½ % hade gått till reguljär utbild-\r\nning och 4 % hade lämnat garantin av andra skäl.\r\nDetta alltså efter sex månader.\r\nMed tanke på dagens arbetsmarknadsläge tycker\r\njag att det framför allt är angeläget att med hjälp av\r\nde olika programformer som arbetsförmedlingen har\r\nhitta lösningar på den ordinarie arbetsmarknaden.\r\nFörst när vi vet mer om hur många personer som trots\r\ndessa ansträngningar fortfarande står utanför arbets-\r\nmarknaden och hur man kan beskriva deras problem,\r\nkan det bli nödvändigt att erbjuda alternativ. Frågan\r\när för tidigt väckt men jag följer noga utvecklingen.\r\nNär det gäller kvaliteten i aktivitetsgarantin redo-\r\ngjorde jag den 7 november 2000, med anledning av\r\nen tidigare interpellation, för mina ståndpunkter i\r\ndenna fråga. Vad jag sa då, och som tål att upprepas,\r\när att jag tycker att det är viktigt att det ställs krav på\r\nkvalitet i insatserna inom ramen för garantin och att\r\ndet givetvis ska ställas samma krav i hela riket.\r\nAMS tog under senhösten fram ett program för\r\nutvecklingsområden inom aktivitetsgarantin. Ett om-\r\nråde handlar om hur man ska kunna kvalitetssäkra\r\ngarantin och tar bl.a. fasta på behovet av att få en\r\nsamsyn över landet i dessa frågor. Konkreta insatser\r\nsom syftat till att höja kvaliteten är kvalitetsgransk-\r\nning av de individuella handlingsplanerna, anordnan-\r\nde av utvecklingskonferenser, utbildning för handle-\r\ndarna i garantin och framtagning av kvalitetsnormer\r\nför verksamheten.\r\nJag vet att kvalitetsfrågorna tas på stort allvar\r\ninom AMS och i de diskussioner jag har med AMS\r\nledning har jag understrukit betydelsen av dem. Jag\r\nkommer också att noggrant följa det fortsatta arbetet\r\ninom Arbetsmarknadsverket för att höja kvaliteten på\r\naktivitetsgarantin.</pre><pre>Anf.  33  MARIA LARSSON (kd):\r\nHerr talman! Jag vill också tacka näringsministern\r\nför svaret. Även om del frågetecken kvarstår noterar\r\njag ändå med glädje att Björn Rosengren har reviderat\r\nsina uppfattningar i riktning mot verkligheten sedan\r\njag ställde en fråga i november om aktivitetsgarantin.\r\nNäringsminister bekräftar nu att kvaliteten brustit\r\npå vissa platser i Sverige. Det ligger åtminstone som\r\nett understatement i formuleringen \"jag tycker att det\r\när viktigt att det ställs krav på kvalitet i insatserna\".\r\nDet är ett framsteg. Det är ju först när man har\r\nbekräftat att problemet finns som man kan vara be-\r\nredd att göra något åt det.\r\nDet är ju så att aktivitetsgarantin har fungerat väl-\r\ndigt olika. Det finns platser där man har tyckt att det\r\nhar varit ett användbart redskap, och det finns platser\r\ndär hanteringen har lämnat mycket i övrigt att önska.\r\nJag tror att mycket ryms i det som vi kristdemo-\r\nkrater har skrivit i vår motion, att aktivitetsgarantin\r\nstår och faller med den praktiska tillämpningen.\r\nDet är naturligtvis beklagligt att så många männi-\r\nskor tycker att de inte har fått den hjälp som man\r\nförväntade sig av aktivitetsgarantin.\r\nKvaliteten blir ju lätt lidande när man fort ska\r\niscensätta någonting. Den 1 april infördes en försöks-\r\nverksamhet. I slutet av april togs riksdagsbeslutet om\r\natt iscensätta detta i hela landet. Man hann naturligt-\r\nvis inte utvärdera någon försöksverksamhet. Den 1\r\naugusti trädde det i kraft i hela landet.\r\nDet var naturligtvis förfärligt bråttom att gömma\r\nundan människor för att regeringen skulle hinna ned\r\ntill 4-procentsmålet. Då hinner man inte alltid ta hän-\r\nsyn till individen. Kvantitet går lätt före kvalitet. Då\r\nblir målen viktigare än människorna. Det är beklag-\r\nligt sett ur den drabbade människans perspektiv.\r\nJag tycker att det är oroväckande när ministern nu\r\nsäger sig vilja göra om samma misstag en gång till. I\r\ndag är det 27 000 personer inom aktivitetsgarantin.\r\nMan skissar på att aktivitetsgarantin ska rymma\r\n50 000 personer innan året är slut. Det är samma\r\nforcering, förmodligen ytterst för att kunna behålla de\r\nfyra procenten. Det riskerar, tycker jag, att leda till\r\nsamma dåliga kvalitet. Aktivitetsgarantin får inte bli\r\nen massåtgärd där människor känner sig allt annat än\r\nhjälpta.\r\nÄr ministern beredd att ompröva det här med\r\n50 000 personer? Eller ska det till mer personal? Eller\r\nska man jobba dubbelt så fort? Vad ska hända? För\r\nmig synes det orealistiskt att bygga ut det i den ut-\r\nsträckningen med god kvalitet.\r\nBättre vore att kvalitetssäkra aktivitetsgarantin,\r\nprecis som AMS har föreslagit. En arbetssökande ska\r\nvara garanterad ett visst antal timmar av individuell\r\nhandledning och en utvecklad handlingsplan där\r\nindividerna är i fokus på ett reellt sätt. Det är skräm-\r\nmande att höra att en del grupper har bestått av 80\r\npersoner. Det finns t.o.m. exempel på 300 personer.\r\nIndivider får inte kränkas på det sättet.\r\nVad avser näringsministern vidta för åtgärder för\r\natt garantera att kvaliteten inte blir undermålig? Det\r\nräcker inte bara med att följa arbetet. Det är ministern\r\nsom har ansvaret för att det blir bra fortsättningsvis.</pre><pre>Anf.  34  ELVER JONSSON (fp):\r\nHerr talman! Jag får väl säga att den nu aktuella\r\ninterpellationen inte är besvarad. Det efterlystes från\r\ninterpellanten hur man skulle kunna klara hem det\r\nsom nu är problem. Då svarar statsrådet att nu ska\r\nman bereda det här i Regeringskansliet. Frågan är för\r\ntidigt väckt, säger han bl.a. Men han följer naturligt-\r\nvis mycket noga utvecklingen.\r\nDet påminner lite grann om han som kom för sent\r\ntill tåget: Ja, ja, jag får väl ta nästa lägenhet.\r\nDet är naturligtvis bekymmersamt för de arbetslö-\r\nsa som nu finns inom aktivitetsgarantin.\r\nEn poäng med den skulle vara att det skulle vara\r\nenkelt. Vi kan konstatera att det kanske är en av de\r\nallra krångligaste åtgärderna som har uppenbarat sig.\r\nVi menar från Folkpartiets sida att aktivitetsga-\r\nrantin är en bra åtgärd, men förutsättningen är att den\r\nanvänds rätt. Handläggningsrutinerna är oerhört\r\nkrångliga. För varje ärende krävs det ett rambeslut,\r\nsom fattas i olika omgångar. Papper tas ut och skickas\r\nåt olika håll. En person kan först vara i af-pool, sedan\r\ni praktik, därefter i utbildning, därpå i af-pool i sam-\r\nverkan och därnäst i ny praktik, för att slutligen få\r\nanställningsstöd. Man blir förvirrad bara av att redo-\r\nvisa handläggningsgången.\r\nDetta medför mängder av papper. Skulle det dess-\r\nutom inträffa något fel ska det skickas ett tjugotal\r\npapper åt olika håll. Jag tror att de flesta administratö-\r\nrer tycker att detta är bekymmersamt.\r\nEtt annat exempel är anställningsstöden, som har\r\nväxt i antal. Det finns fyra olika sådana stöd med\r\nvarierande procentsatser, tidsomfattning samt krav\r\nsom ska uppfyllas för att man ska omfattas av stöden.\r\nDet här har också en mänsklig sida. Personer som\r\nråkar ut för det i sig bekymmersamma att bli av med\r\nsin anställning kan erbjudas OTA-anställning. Den\r\nmöjligheten har lyfts fram och ska finnas kvar ett tag\r\nframöver. Den vänder sig till äldre arbetslösa, framför\r\nallt till kvinnor inom vården. Jag vet inte om det är\r\ndessa som statsrådet förlitar sig på som ett slags kva-\r\nlitetshöjare.\r\nEtt annat statsråd har uttryckt det så att detta ska\r\nbli ett värdigt slut på det aktiva arbetslivet. De som\r\nnu har blivit av med OTA och är hänvisade enbart till\r\naktivitetsgarantin missar extraersättningen om 45 kr\r\nom dagen och även den betalda ledigheten. Många av\r\ndessa människor har kämpat och gjort ett mycket gott\r\narbete men blivit av med sin anställning, inte därför\r\natt det var ont om jobb utan därför att det var ont om\r\npengar i de offentliga kassorna. Frågan om ett värdigt\r\nslut hänger kvar och har en väldig social dimension.\r\nHerr talman! Vi har fått maningar från EU-\r\nkommissionens rådgivande organ att vi har en hel del\r\natt se över. Jag ska återkomma med ett par synpunk-\r\nter i det sammanhanget.\r\nVi säger från Folkpartiets sida att den första för-\r\nsvarslinjen mot arbetslösheten måste bestå av ska-\r\npande av flera arbeten i nya och växande företag. På\r\nden punkten har regeringen inte klarat sin uppgift.</pre><pre>Anf.  35  MARTIN NILSSON (s):\r\nFru talman! Även jag vill tacka ministern för sva-\r\nret. Det innehåller välkomna besked på flera punkter.\r\nLåt mig först säga att jag tror att aktivitetsgarantin är\r\nen av de viktigaste åtgärder som vi har satt i kraft\r\nunder de senaste åren. Det är ett välkommet arbetssätt\r\natt ha ett mer individuellt perspektiv. Det har skrivits\r\nmycket om problemen i det här sammanhanget, men\r\ndet finns också väldigt många goda bilder av verk-\r\nsamheten ute i verkligheten. Jag var för inte så länge\r\nsedan i Nässjö på en av aktiviteterna, och den mötte\r\ndär en oerhört positiv respons.\r\nArbetsmarknadsutskottets socialdemokratiska\r\ngrupp har varit i Växjö, och den återkommande frå-\r\ngan där var: Varför har ni inte kommit i gång med\r\ndetta tidigare? Det är en fråga att ta med sig till alla\r\ndem som ser till problemen, till dem som frågar var-\r\nför vi inte kunde ha gått lite långsammare fram och\r\nundrar varför det här ska byggas ut så snabbt - är det\r\ninte bara ett sätt att gömma undan arbetslösheten?\r\nMan ska också ta till sig Växjös arbetslösas fråga\r\nvarför vi inte har gjort detta tidigare.\r\nMycket av den kritik som har kommit fram utgår\r\nfrån att det finns ett antal problem. Vi har haft rätt\r\nhöga ambitioner och har snabbt velat sätta i gång och\r\nbygga ut detta. Det är bra att ha höga ambitioner, men\r\nmed det följer också en del problem. Det finns dess-\r\nutom förhoppningar om systemets möjligheter.\r\nMånga individer känner en frustration över långtids-\r\narbetslösheten i samhället och har det väldigt svårt.\r\nDet är klart att det i denna krock kommer att upp-\r\nstå mycket av kritik. Aktivitetsgarantin rymmer möj-\r\nligheter för den arbetssökande, men den ställer också\r\nkrav. Dess viktigaste budskap är att vi vill sätta in\r\nåtgärder mot en sådan arbetslöshetskultur som vi sett\r\nlätt har kunnat uppstå i andra länder med långtidsar-\r\nbetslöshet.\r\nJag tycker att det är bra att ministern har tagit tag i\r\nde diskussioner som har förts om kvaliteten. Jag vet\r\natt det pågår ett ambitiöst arbete inom Arbetsmark-\r\nnadsverket, och jag har inga synpunkter på det. Jag\r\ntänker något kommentera några andra frågor, nämli-\r\ngen ledigheten och övergångsmarknaden.\r\nDet ges bra besked om ledigheten. Vi ser fram\r\nemot närmare riktlinjer i samband med budgeten eller\r\ni andra sammanhang. För att klara arbetssökandet\r\nbehöver man också ledighet. Det är inte bra när ar-\r\nbetssökande utan avbrott får gå i aktiviteter under\r\nhögsommaren eller vid andra tider när andra är ledi-\r\nga. Detta måste också ses i ett socialt perspektiv. Man\r\nbehöver för sitt sociala liv återhämtning, rekreation,\r\numgänge med familjen osv. Jag tycker att det är ett\r\nbra besked. Nu är det angeläget att ledigheten blir\r\ntillräckligt lång.\r\nVi vet att det i dag är problem för de äldre på ar-\r\nbetsmarknaden. Vi måste ha ett rejält insatsprogram\r\nför detta. Vi gör redan en del insatser. Aktivitetsga-\r\nrantin är viktig i detta avseende. Vi måste hitta indi-\r\nviduella lösningar. Vi har ett väldigt generöst anställ-\r\nningsstöd för de äldre på arbetsmarknaden. Men en\r\nklok och motiverad fråga är om detta räcker. Det förs\r\ni EU-sammanhang en diskussion om ifall det behövs\r\nantidiskrimineringsåtgärder i detta sammanhang. Jag\r\ntror att det tål att funderas på. Vi behöver också fun-\r\ndera på en övergångsarbetsmarknad. Det är viktigt att\r\nministern tänker igenom den frågan.</pre><pre>Anf.  36  LARS GUSTAFSSON (kd):\r\nFru talman! Jag har ett par frågor från några ar-\r\nbetslösa från Halland, som jag träffade under  förra\r\nveckan, som var plenifri för oss. De undrade över hur\r\ndet blir för dem som går över från OTA till aktivitets-\r\ngaranti, vilket nyss togs upp av Elver Jonsson. Har\r\nman inte tänkt igenom detta innan man sätter ett så\r\nhär stort projekt i sjön? Dessa personer kommer att\r\nförlora ersättning. Hur har det kunnat bli så?\r\nDessa arbetslösa är också oroliga över osäkerhe-\r\nten och kortsiktigheten i de åtgärder som de finns i.\r\nDe tvingas plötsligt ut ur aktivitetsgarantin och förs\r\növer till andra åtgärder. De rycks alltså upp från sina\r\nnu fungerande åtgärder, vilket är ett väldigt problem\r\nför dem. De har bett mig ställa deras frågor skriftligt\r\ntill ministern, men tack vare den här interpellationen\r\nhar jag fått tillfälle att föra fram dem nu i stället.\r\nJag skulle gärna vilja veta om det finns någon\r\nplanering för att se till att de som går från OTA till\r\naktivitetsgaranti inte ska förlora på detta.</pre><pre>Anf.  37  Näringsminister BJÖRN ROSEN-\r\nGREN (s):\r\nFru talman! Bakgrunden till att aktivitetsgarantin\r\nkom till var ett läge där det fanns väldigt många\r\nlångtidsarbetslösa män i relativt hög ålder. Jag upp-\r\nlevde detta väldigt nära under min tid som landshöv-\r\nding i Norrbotten. Hälften av de arbetslösa där var\r\nlångtidsarbetslösa. Vi hade fått en viss - låt mig kalla\r\ndet så - arbetslöshetskultur, och det var viktigt att\r\ndessa människor skulle få en chans att komma in på\r\narbetsmarknaden. Det var också ett sätt att komma\r\nifrån det som en del partier här i riksdagen har häv-\r\ndat, nämligen att man ska kunna utförsäkras genom\r\nen bortre parentes.\r\nAktivitetsgarantins konstruktion är sådan att man\r\ninte kan utförsäkras. Den ska ge trygghet. Man ska\r\nvara trygg i den aktivitet som man får och ska inte\r\nriskera att bli utförsäkrad och överförd till en ny akti-\r\nvitet - som man kanske inte vill ha - för att återigen\r\nkunna kvalificera sig till a-kassan. Det var tanken\r\nmed åtgärden.\r\nMan kan också konstatera att vi nu har halverat\r\nlångtidsarbetslösheten på ett år. Det är inte dåligt.\r\nAktivitetsgarantin är en framgång, och det tycker jag\r\natt alla här ska erkänna.\r\nTill Elver Jonsson vill jag, för att vara lite elak,\r\nsäga att det sällan är någon kvalitet i hans inlägg. Det\r\när ett allmänt spottande mot denne stackars minister\r\nför vad han gör och inte gör. Här gör han fel, här är\r\ndet så och här är det så. Jag vill ändå konstatera att\r\ndet här är fråga om en stor framgång.\r\nSedan vill jag självklart erkänna - och det har jag\r\ngjort även med anledning av Maria Larssons tidigare\r\ninterpellation - att det kan finnas problem med kva-\r\nliteten, som kan vara mycket varierande. Så är det.\r\nNu sätter vi i gång ett kvalitetsprogram och får en\r\nkvalitetsgaranti. Det innebär att AMS nu vidtar väl-\r\ndigt många åtgärder.\r\n1. Länsarbetsnämnderna ska senast den 31 mars\r\nredovisa till AMS hur införandet av den kvali-\r\ntetsnorm som finns ska säkras.\r\n2. AMS genomför också för närvarande via sin\r\ninternrevision en granskning av aktivitetsgaran-\r\ntin i fem län - AB-, F-, G-, O- och Z-län - och\r\nrapporten kommer i juni.\r\n3. Vid de länsexaminationer som AMS genomför\r\nvarje år med samtliga län är aktivitetsgarantin\r\nett område som ägnas särskild uppmärksamhet.\r\n4. Näringsdepartementet planerar att ge Institutet\r\nför arbetsmarknadspolitisk utvärdering i upp-\r\ndrag att utvärdera aktivitetsgarantin och då sär-\r\nskilt granska kvaliteten i garantin.\r\nDet är alltså ett mycket starkt fokus på kvalitets-\r\nfrågorna under den närmaste tiden.\r\nNär det gäller prognoserna över hur många som\r\nkommer att vara med i aktivitetsgarantin har AMS\r\ngjort bedömningen att det under 2001 kommer att\r\nvara 35 000-40 000 personer och att det under 2002-\r\n2003 kommer att vara 45 000-50 000 personer.\r\nJag håller med Maria Larsson om att det nu är\r\nviktigast att se till kvaliteten och att de människor\r\nsom går aktivitetsgarantin verkligen kommer ut på\r\nden öppna arbetsmarknaden, får möjligheter att få ett\r\njobb och känner att detta är meningsfullt. Det är hu-\r\nvudlinjen, och den ska vi gå efter.</pre><pre>Anf.  38  MARIA LARSSON (kd):\r\nFru talman! Jag vill verkligen tacka för de sista\r\nbeskeden och tonen i debatten. Det var verkliga reella\r\nsvar på verkliga frågor. Det uppskattar jag mycket.\r\nDå blir det betydligt högre kvalitet på debatten.\r\nMartin Nilsson säger: Varför har man inte infört\r\ndetta tidigare som refererats från Växjö? Ja, det tyck-\r\ner också jag hade varit bra. I och för sig har det delvis\r\nfunnits tidigare. Det har oerhört länge funnits indivi-\r\nduella handlingsplaner som ett redskap i arbetsmark-\r\nnadspolitiken. Tyvärr har inte redskapet fungerat. Det\r\nhar börjat fungera i samband med aktivitetsgarantin\r\nnär man har fått mer personella resurser.\r\nDet kunde gärna ha införts tidigare, men jag tror\r\natt det hade varit positivt med en långsammare ut-\r\nbyggnad. Då hade vi kunnat ha en god kvalitet också.\r\nDet är lite samma erfarenheter som med högskoleut-\r\nbyggnaden. Någonting ska gå så väldigt fort så att\r\nkvaliteten blir lidande. Det tycker jag är en dålig\r\ntaktik som jag hoppas att regeringen inte kommer att\r\nanvända sig av i fortsättningen.\r\nVi kristdemokrater vill inte ha en bortre parentes.\r\nTryggheten är viktig. Därvidlag är vi överens.\r\nAktivitetsgarantin är en lyckad åtgärd, säger Björn\r\nRosengren. Jag tycker nog att man ska mäta lyckat\r\nresultat i hur många människor som får jobb. Det\r\nmåste vara syftet med den, även om det naturligtvis\r\nhandlar om att ha en meningsfull uppgift och att för-\r\nbättra sina möjligheter. Men resultatet måste mätas i\r\nhur många som kommer ut på den reguljära arbets-\r\nmarknaden eller i reguljär utbildning.\r\nEn annan fråga som jag inte hann beröra i mitt ti-\r\ndigare inlägg och som jag har tagit upp i min inter-\r\npellation handlar om dem som blir kvar i garantin år\r\nefter år utan att komma vidare. När Björn Rosengren\r\noch jag konverserade om den här frågan i november\r\nsvarade Rosengren så här: De personer som omfattas\r\nav aktivitetsgarantin har således en möjlighet att ta\r\nsig tillbaka till arbetsmarknaden.\r\nDå var min fråga ett ickeproblem för ministern. I\r\ndag, fyra månader senare, erkänner näringsministern\r\natt det kan tänkas finnas några som blir kvar. Han\r\nsäger: Först när vi vet mer om hur många personer\r\nsom trots dessa ansträngningar fortfarande står utan-\r\nför arbetsmarknaden och hur man kan beskriva deras\r\nproblem kan det bli nödvändigt att erbjuda alternativ.\r\nDet var en lång väg att gå, ministern. Det var duktigt\r\nmarscherat.\r\nVad vill ministern göra för den 62-åriga kvinnan i\r\nPajala som har blivit arbetslös, som har en man som\r\nfortsatt har jobb på orten, som har svårt att flytta, som\r\när lågutbildad och har lång väg att gå genom ett ut-\r\nbildningsväsende? Jag tror att det handlar om att\r\nganska snabbt få till stånd en övergångsarbetsmark-\r\nnad. Jag tycker inte om det ordet, och jag hoppas att\r\nvi kan hitta ett annat namn. Det är ett krångligt, be-\r\nsvärligt och intetsägande namn. Resursarbete kanske\r\när bättre.\r\nDet gäller att ge människor en meningsfull uppgift\r\nunder något längre tid i stället för att låta dem leva\r\nmed kort framförhållning och många förändringar.\r\nDet handlar om människor, och det är därför ett så-\r\ndant beslut hastar. När bedömer ministern att han har\r\nräknat färdigt på antalet och tittat på behoven så att\r\ndet kan komma ett förslag? Det framförs från många\r\nhåll, och också från socialdemokratiskt håll. Det har\r\nvi hört här i dag. AMS har också begärt pengar av\r\nregeringen för att göra detta. Kommer det att få de\r\npengarna?</pre><pre>Anf.  39  ELVER JONSSON (fp):\r\nFru talman! Statsrådet säger att aktivitetsgarantin\r\när en framgång. Ja, rätt hanterad är den det och kan\r\nbli det. Men som parlamentariker är det vår plikt att\r\nkomma med den konstruktiva protesten när det inte\r\nhar fungerat.\r\nPå känt manér säger Björn Rosengren att han kan\r\nerkänna att det kan variera. Det var statsmannaord om\r\nnågot. Kvar står min kritik att det inte var genom-\r\ntänkt, utan det har funnits missar i det. Jag gav en del\r\nexempel som har understötts av flera här i debatten.\r\nSedan har socialdemokraterna den besvärliga frå-\r\ngan om att ingen minsann ska bli utförsäkrad. De\r\nsäger att de inte är med på någon bortre parentes.\r\nMen det kommer ju in bakvägen här.\r\nI grunden tycker jag att det är riktigt att arbetslös-\r\nhetsförsäkringen är en omställningsförsäkring. Tan-\r\nken att långtidsarbetslösa ska komma ut i verksamhet\r\när någonting som jag verkligen vill understödja. Det\r\när mycket angeläget. Aktivitetsgarantin kan vara en\r\ndel av det. Men det finns en rad andra åtgärder. Fram-\r\nför allt behövs det en enkelhet så att man snabbt\r\nkommer ut i verksamhet.\r\nFru talman! Nu har vi ändå den dysterheten att\r\nantalet sökande som fått arbete nu är färre än för ett\r\når sedan. Det har minskat med 18,4 %, läser jag i\r\nstatistikpapperet. Varslen om uppsägning har ökat\r\nmed nästan 50 % på ett år från 2 400 till över 3 500.\r\nDet har något dämpats av att de som nu går in i kon-\r\njunkturberoende program är betydligt fler. Det kan\r\nsjälvfallet finnas sociala skäl för det.\r\nKvar står t.ex. att vi har svårt att klara de åtagan-\r\nden vi har gentemot EU. Man har sagt att vi ska verka\r\nför de fyra pelarna, som Björn Rosengren känner väl.\r\nDå ger man en direkt uppmaning till Sverige att\r\nminska skattetryck för arbete. Det är en viktig bit att\r\nkomma åt, nämligen att arbete borde beskattas lägre.</pre><pre>Anf.  40  MARTIN NILSSON (s):\r\nFru talman! Jag vill tacka för svaren. Jag tycker\r\natt de är ganska kloka, men jag efterlyser lite mer\r\nkonkreta förslag just när det gäller övergångsarbets-\r\nmarknaden.\r\nJag tror att det är ett klokt betraktelsesätt att fun-\r\ndera på hur utvecklingen ser ut och om det som finns\r\nräcker eller om det behövs mer. Min analys är att det\r\nantagligen inte räcker. Det kommer att behövas fler\r\ninsatser på området. Det finns därför anledning att\r\nrelativt skyndsamt fundera på den frågan. Jag har\r\nförtröstan när näringsministern säger att han avser att\r\nfölja frågan.\r\nJag har ett par kommentarer till Maria Larsson.\r\nHon svarade på frågan varför det inte har införts\r\ntidigare. Jag tror att aktivitetsgarantin i princip kom i\r\nrätt skede och vid rätt tidpunkt eftersom arbetsmark-\r\nnaden och arbetsmarknadsläget ser ut som de gör.\r\nKonjunkturen gör det nu möjligt för fler att komma in\r\npå arbetsmarknaden. Det gäller även dem som tidiga-\r\nre har varit långtidsarbetslösa. Då är det klokt att ha\r\nett mer individualiserat perspektiv.\r\nMaria Larsson säger att det är rätt och klokt att in-\r\nföra aktivitetsgaranti, och att man kanske t.o.m. borde\r\nha gjort det tidigare. Men man borde inte så snabbt ha\r\nbyggt den utan haft tillräckligt många i garantin. Det\r\när ungefär det jag sade innan. Där skiljer vi oss i\r\nambitionen. Andra partier kanske har mer begränsade\r\nambitioner att snabbt få ut många av dem som har\r\nvarit långtidsarbetslösa på arbetsmarknaden.\r\nFör oss socialdemokrater är det oerhört värdefullt\r\nnär konjunkturen är i gott skick att lyckas få ut väl-\r\ndigt många på arbetsmarknaden, och även dem som\r\nhar haft svårigheter. Där ska man vara ärlig och säga\r\natt det skiljer i ambition. Det tycker jag att man ser i\r\nde budgetalternativ som finns hos flera av de borger-\r\nliga partierna och i socialdemokraternas alternativ\r\noch i hur mycket resurser man avsätter för att kunna\r\nha en bra kvalitet.\r\nMan pratar gärna fint om kvalitet. Men det är ofta\r\nsamma parti som pratar om kvalitet som i praktiska\r\nbudgetalternativ drar ned på arbetsmarknadspolitiska\r\nåtgärder. Det är självfallet en högst inkonsekvent\r\nkritik. Vill man ha högre kvalitet så får man också\r\nvara beredd att betala för den.</pre><pre>Anf.  41  LARS GUSTAFSSON (kd):\r\nFru talman! Man frestas ju inte att prata om en\r\nperson som det egentligen inte handlar om, och sedan\r\nkan man undra om detta att klistra lappar på ryggen är\r\nnågon kvalitetshöjning. Men det ska jag inte gå in på.\r\nJag har bara en fråga till näringsministern: Kan\r\njag ge beskedet till dem som kommer från OTA att de\r\nkan få de 45 kr som de har förlorat tillbaka igen?</pre><pre>Anf.  42  Näringsminister BJÖRN ROSEN-\r\nGREN (s):\r\nFru talman! Aktivitetsgarantin är en del i ett större\r\nprojekt. Vad den socialdemokratiska regeringen lade\r\nfram för riksdagen var dels förändringar i a-kassan,\r\ndels aktivitetsgarantin. Man beskrev också frågan om\r\növergångsarbetsmarknad - jag delar uppfattningen att\r\ndet inte är något bra ord.\r\nTanken är att se ett samband mellan a-kassan och\r\nhur den ska hanteras och vilka villkor som ska gälla,\r\naktivitetsgarantin och en eventuell övergångsarbets-\r\nmarknad.\r\nTanken var också att de här åtgärderna kom vid en\r\nhögkonjunktur. Det är det som är själva poängen. Nu\r\nskulle vi få bort antalet långtidsarbetslösa, som låg på\r\nungefär 100 000. Själva poängen var att nu ska dessa\r\nmänniskor få chansen att komma in på den öppna\r\narbetsmarknaden, just därför att vi har högkonjunktur.\r\nI annat fall skulle vi nämligen få det som man har fått\r\npå de flesta ställen i andra europeiska länder. Där har\r\nman gått från en lågkonjunktur med många långtids-\r\narbetslösa in i en högkonjunktur - och de långtidsar-\r\nbetslösa sitter kvar i arbetslöshet. Så kommer man in i\r\nen lågkonjunktur och då får man ytterligare långtids-\r\narbetslösa. Sedan går man åter in i en högkonjunktur,\r\noch fler sitter kvar i arbetslöshet trots att det är hög-\r\nkonjunktur.\r\nTidpunkten var alltså väl genomtänkt, och den var\r\nden lämpligaste. Det är tanken med detta.\r\nAv de 7 000 personer som i augusti påbörjade ak-\r\ntivitetsgarantin visade det sig, som jag sade, i februari\r\ni år att 19 % hade någon form av arbete, 2,5 % hade\r\ngått till reguljär utbildning och 4 % har lämnat garan-\r\ntin av andra skäl. Detta har alltså skett på sex måna-\r\nder. Det är inte dåligt! Jag tycker att det är ett bra\r\nbetyg på aktivitetsgarantin.\r\nNär det gäller frågan om damen i 62-årsåldern i\r\nPajala så delar jag uppfattningen att där måste det\r\nkanske till andra aktiviteter. Men man kan inte i\r\nförsta hand säga att nu ska en duktig, må vara lågut-\r\nbildad, kvinna i Pajala plötsligt in på en övergångsar-\r\nbetsmarknad. Man måste pröva andra metoder också.\r\nSedan är det möjligt att man hamnar någon annan-\r\nstans.\r\nVi har ju redan en övergångsarbetsmarknad. Inom\r\nSkogsvårdsstyrelsen t.ex. är det mycket som är finan-\r\nsierat av AMS. Jag brukar säga: Det saknas inte ar-\r\nbete, men det saknas möjligtvis arbetsplatser. Dessa\r\narbetsplatser finns - det är det som vi förr har kallat\r\nför beredskapsarbeten osv. Men detta bör man se\r\növer. Det kanske borde vara bättre kvalitet, och det\r\nmåste man titta på. Det är det som vi håller på med,\r\noch vi får återkomma till det. Men just nu tycker jag -\r\ndet är min uppfattning - att det är för tidigt. Vi ska\r\nåterkomma till det. Det kanske också handlar om den\r\nkonjunkturella situationen.\r\nNär det sedan gäller frågan om arbetsmarknaden\r\nså har vi ju minskat den öppna arbetslösheten på ett år\r\nfrån 6,1 % till 4,2 %. Som jag sade har vi lyckats\r\nhalvera långtidsarbetslösheten. Vi har faktiskt varit\r\nganska framgångsrika.\r\nMen än en gång vill jag säga att när det gäller\r\nkvaliteten på aktivitetsgarantin så är det en process\r\nsom innebär att den hela tiden ska förbättras. Det är\r\nvi överens om, och det arbetet pågår. Det tog jag tag i\r\nväldigt tidigt, när jag förstod att där fanns det brister.\r\nMan kan inte säga att vi satsar för mycket på\r\nkvantitet. Varje långtidsarbetslös - oberoende av om\r\ndet finns 50 000 eller 100 000 - har rätt till aktivitets-\r\ngarantin. Man måste också ha det perspektivet. Ingen\r\nska ställas utanför som vill ha detta.</pre><pre>Anf.  43  MARIA LARSSON (kd):\r\nFru talman! Man har också rätt till en god kvalitet\r\ni de åtgärder som man ska sättas i. Annars kommer\r\nman ändå inte att bli nöjd med resultatet. Jag tycker\r\natt det talas väldigt mycket om resultat här i form av\r\natt man finns med i åtgärden. Jag tycker att vi ska\r\nfokusera på att tala om resultat i form av hur många\r\nsom får jobb. Om det är 19 % så är jag glad för var-\r\nenda en av dem. Jag tycker att det är jättebra. En\r\nåtgärd som aktivitetsgarantin måste självfallet sättas\r\nin i en högkonjunktur - det tror jag också.\r\nHur många procent ska komma ut för att det ska\r\nbetraktas som ett lyckat resultat totalt? Jag skickar\r\ngärna med den frågan.\r\nTrots att vi nu har en högkonjunktur så finns det\r\ningen tidpunkt någon gång under efterkrigstiden när\r\nvi har haft fler individer som har stått utanför reguljär\r\narbetsmarknad. Det är dagens problem. Naturligtvis\r\nkrävs det mycket av ansträngningar och tankeverk-\r\nsamhet för att människor ska känna att de också un-\r\nder arbetslösheten får möjligheter att på ett bättre sätt\r\nkomma igen till arbetsmarknaden och i vissa fall, när\r\nman har prövat alla de andra möjligheterna, har en\r\nmeningsfull uppgift under några resterande arbetsår.\r\nDet är för tidigt att komma med förslag nu, säger\r\nnäringsministern. När är det rätt tid?\r\nJag skulle vilja ha den frågan besvarad.\r\nJag skulle också vilja ställa den fråga som inte har\r\nfått något svar och som även Martin Nilsson var inne\r\npå. Den handlar om de 14 semesterdagar som finns i\r\ndag. Det är en väldigt kort tid att återhämta sig på.\r\nRedan i budgetdebatten i december aviserades från\r\nsocialdemokratiskt håll att det skulle komma en för-\r\nändring ifrån departementet. Det var i december.\r\nMinistern svarar nu att frågan fortfarande bereds i\r\ndepartementet. Det får nog betraktas som en ganska\r\nlåg arbetstakt, för detta måste ju vara ett simpelt för-\r\nslag att utreda och fatta beslut om. Detta skulle jag\r\nockså vilja ha ett förtydligande om.</pre><pre>Anf.  44  Näringsminister BJÖRN ROSEN-\r\nGREN (s):\r\nFru talman! Allting måste ställas i relation till nå-\r\ngonting annat. När det gäller att vara arbetslös eller få\r\nen aktivitet - då är valet en aktivitet. Man kan inte\r\nsäga så här: Nu är inte kvaliteten alldeles bra till\r\n100 %, och därför får du ingen aktivitet utan får vara\r\narbetslös. Denna fråga måste man ställa sig. Man kan\r\ninte säga att vi inte vill ha fler i aktivitetsgaranti där-\r\nför att de inte får tillräckligt hög kvalitet. Det blir\r\nfaktiskt konstigt.\r\nNu gäller det i stället att alla ska få möjlighet till\r\ndetta. Där kvaliteten inte är bra ska vi se till att den\r\nblir det. Det måste vara sättet att arbeta med detta på.\r\nNär det gäller tiden så är den individuell. Det är\r\nockså själva poängen. För en del kommer det kanske\r\natt ta ett halvår. För en del kommer det att ta ett år,\r\nför en del två och för en del kanske tre år innan de\r\nkommer ut på den öppna arbetsmarknaden. Det är\r\nsjälva tanken med aktivitetsgarantin. Man ska indivi-\r\nduellt bedömas efter de förutsättningar man har och\r\nkanske också efter hur arbetsmarknaden ser ut där\r\nman bor. För en del går det fortare, och för en del tar\r\ndet längre tid. Därför kan man inte säga att exakt\r\ninom ett år ska 100 % ha jobb. Det går inte!\r\nNär det handlar om frågan om den reguljära ar-\r\nbetsmarknaden så kan jag bitvis hålla med om att vi\r\nhar en högkonjunktur och att det fortfarande är rela-\r\ntivt många som är arbetslösa - öppet arbetslösa och i\r\nåtgärder.\r\nMen vi har i dag också det förhållandet att ar-\r\nbetslösheten är mycket strukturell. Det innebär att det\r\nsker stora strukturell förändringar på arbetsmarkna-\r\nden. De stora basnäringarna och de gamla industrier-\r\nna struktureras om helt. De tar till sig ny teknologi\r\netc. De ökar sin produktivitet och de tillverkar varor\r\noch tjänster med ett mindre antal anställda. Samtidigt\r\nfår vi en förskjutning mot alltmer av tjänsteproduk-\r\ntion. Detta kommer att ta lite tid. Men hittills vill jag\r\npåstå att denna regering med sin arbetsmarknadspoli-\r\ntik har lyckats mycket väl med att klara av denna\r\növerföring.</pre><pre>Överläggningen var härmed avslutad.</pre><pre>6 §  Svar på interpellation 2000/01:252 om upp-\r\nsägningarna vid Banverket</pre><pre>Anf.  45  Näringsminister BJÖRN ROSEN-\r\nGREN (s):\r\nFru talman! Sture Arnesson har ställt två frågor\r\ntill mig: Har jag haft någon befattning med frågan om\r\npersonalminskning hos Banverket? Avser jag verka\r\nför att frågan om konkurrensutsättning av Banverkets\r\ndrift och underhåll underställs riksdagen?\r\nSvaret på den första frågan är nej. Jag har inte,\r\noch jag ska inte, befatta mig med denna fråga. Perso-\r\nnalstyrkans dimensionering är en fråga som ska han-\r\nteras av Banverkets generaldirektör och styrelse efter-\r\nsom det ligger inom ramen för deras ansvar.\r\nJag vill ändå kommentera skälen till perso-\r\nnalminskningarna. En viktig orsak är att Banverkets\r\nanslag minskat, något som riksdagen fattat beslut om.\r\nBanverket har inte kunnat genomföra järnvägsinves-\r\nteringar i den takt som planerades när stomnätsplanen\r\nfastställdes 1998. Det innebär att Banverket i dag har\r\nen för stor kostym. Banverket Produktion har minskat\r\nsin fakturering med 850 miljoner kronor mellan åren\r\n1998 och 2000. Endast i Banverket Produktion Norr\r\nfinns en balans mellan fakturering, beläggning och\r\nresultat.\r\nEtt annat skäl till personalminskningarna är den\r\nförestående konkurrensutsättningen. Banverket Pro-\r\nduktion har som strategi inför konkurrensutsättningen\r\natt stärka sin konkurrenskraft och öka lönsamheten.\r\nDet ska ske genom att man koncentrerar sig på såda-\r\nna arbetsuppgifter som är specifika för järnvägen\r\nsåsom el-, signal-, tele- och kvalificerade banarbeten.\r\nSvaret på den andra frågan är att regeringen redan\r\ni budgetpropositionen för år 2001 har redovisat att\r\nBanverket arbetar med att vidareutveckla beställar-\r\nrollen och produktionsverksamheten i en konkur-\r\nrensutsatt miljö. Syftet är att öka effektiviteten och\r\nsänka kostnaden för Banverkets banhållning.\r\nJag kommer att med stort intresse följa Banver-\r\nkets arbete och även hålla riksdagen informerad om\r\nhur konkurrensutsättningen fortlöper.</pre><pre>Anf.  46  STURE ARNESSON (v):\r\nFru talman! Först vill jag tacka näringsministern\r\nför svaret. Vi är överens om en del saker, t.ex. att\r\nuppsägningen av de här 600 banarbetarna inte är en\r\nfråga för regeringen eller riksdagen. Det beslutar\r\nBanverkets styrelse om. Likaså har en riksdagsmajo-\r\nritet stått bakom konkurrensutsättningen av nypro-\r\nduktion och ombyggnad.\r\nDet jag vill diskutera med näringsministern - och\r\ndet har jag väl inte fått ett riktigt svar på - är konkur-\r\nrensutsättningen av drift och underhåll, som tyvärr\r\nkommer att få negativa följder för tågresenärerna och\r\nsamhället. Förseningarna kommer att öka, och säker-\r\nheten och allmänhetens förtroende kommer att mins-\r\nka. Det gör i sin tur att biltrafiken kommer att öka\r\nytterligare. Miljön och trafiksäkerheten kommer att\r\npåverkas. Den kompetens som försvinner finns näm-\r\nligen inte på annat håll.\r\nI valrörelsen 1998 tillbringade Stig Fahlgren i\r\nSEKO Banverksklubben i Falköping två dagar med\r\nInes Uusmann. Det fanns redan då riksdagsbeslut på\r\natt nybyggnad och ombyggnad skulle konkurrensut-\r\nsättas. Vid de tillfällena klargjorde hon att en social-\r\ndemokratisk regering inte skulle avhända sig det\r\nstatliga ägandet av produktionsresurserna vad gäller\r\ndrift och underhåll av järnvägen.\r\nSäkerheten, i form av en fungerande anläggning,\r\nblir klart försämrad. Även om risken för tågkollisio-\r\nner inte ökar, kommer felen att öka. Det resulterar i\r\nökade förseningar och i värsta fall urspårningar. Sä-\r\nkerhetspersonal i form av signaltekniker och besikt-\r\nningsmän finns kvar, men inte den personal som ska\r\nåtgärda upptäckta fel i spåren och som själva upp-\r\ntäcker en hel del fel genom att de arbetar i anlägg-\r\nningarna. Dessutom ställer den här personalen upp på\r\nsin fritid när det behövs. Om man minskar den till-\r\ngängliga personalen med 75 % får det oundgängligen\r\nstora konsekvenser.\r\nDet gångna året har visat att vi nog lär få leva med\r\nnedblåsta ledningar, snö, översvämningar och jag vet\r\ninte allt i alla delar av Sverige. Vem ska rycka ut och\r\nfixa banan när fotfolket inte finns kvar. Det går att\r\nleja in folk när man ska laga eller ploga en väg, men\r\nman tar inte in vem som helst för att förstärka järnvä-\r\ngen när vattnet i Arvika trycker på.\r\nSEKO:s fackliga nätverk på trafikledningen skri-\r\nver så här: Hur blir det då i framtiden? Vilka är det\r\nsom ska upptäcka sprickor och sättningar i spåren och\r\nvilka ska utföra arbeten i spårområdet under pågåen-\r\nde trafik? I dag utförs dessa jobb av banarbetare med\r\nhögt säkerhetsmedvetande och blick för att hitta fel.\r\nVi trafikledare talar samma språk som de. Vi har\r\nväldigt dålig erfarenhet av entreprenörer som arbetar\r\ninom spårområdet och inte ens kontaktar tågtrafikled-\r\nningen. Detta har hänt ett flertal gånger. Tågen kom-\r\nmer att försenas. För oss på tågtrafikledningen är det\r\nhär ytterligare en stressfaktor, och i förlängningen blir\r\ndet en oacceptabel arbetsmiljö för oss.\r\nMinistern säger att han följer Banverkets arbete\r\nmed stort intresse och kommer att hålla riksdagen\r\ninformerad. Men det är inte så enkelt. Om drift och\r\nunderhåll konkurrensutsätts finns inte de här männi-\r\nskorna kvar med sina kunskaper. Då hjälper det inte\r\natt näringsministern följer de här frågorna. De är\r\nborta. Håller ministern med om detta resonemang?\r\nDet gäller säkerheten på våra järnvägar.\r\nJag vill också fråga om det finns något lyckat ex-\r\nempel ute i världen där man har konkurrensutsatt\r\njärnvägsunderhåll.</pre><pre>Anf.  47  Näringsminister BJÖRN ROSEN-\r\nGREN (s):\r\nFru talman! Låt mig börja med att säga att järnvä-\r\ngen omfattas av nollvisionen. Ingen person ska dödas\r\neller skadas allvarligt till följd av trafikolyckor. Vi\r\nhar kommit mycket långt inom järnvägssektorn.\r\nDödsolyckor är mycket ovanliga där. Det här goda\r\nresultatet har uppnåtts genom ett långsiktigt och sys-\r\ntematiskt arbete. I dag finns en rad viktiga säkerhets-\r\nsystem vid järnvägen. Vi har t.ex. ATC-systemet som\r\növervakar att föraren håller rätt hastighet och att han\r\nstannar vid stoppsignal. Personalen är självfallet en\r\nviktig faktor i säkerhetsarbetet.\r\nJag tycker att det är att ta i att säga att vi kommer\r\natt få problem med säkerheten nu när vi konkur-\r\nrensutsätter detta. Jag tror inte på det. Jag har inte\r\nheller någon erfarenhet av konkurrensutsättning av\r\ndrift och underhåll. Nu sker det ju successivt. Det är\r\ninte så att man avreglerar på en gång. Det sker ganska\r\nsuccessivt när det gäller just drift och underhåll. Även\r\nom det är många av dessa 600 som sysslar med det är\r\ndet ändå så att det sker successivt.\r\nVi har en viss erfarenhet av konkurrensutsättning\r\nnär det gäller Vägverket. Där kan jag dra några slut-\r\nsatser. Det finns inte belägg för att konkurrensutsätt-\r\nning förändrar kvaliteten i driften av vägar. Fram-\r\nkomligheten på vägarna förändras inte. Säkerheten på\r\nvägarna har inte påverkats. Kvalitetssystemen hos\r\nentreprenörerna har blivit bättre med åren när Väg-\r\nverket höjde kraven. Områden som utsatts för kon-\r\nkurrens hade väsentligt lägre prisnivåer än områden\r\nsom inte är konkurrensutsatta. När man ser vad som\r\nhar hänt i Vägverket tycker jag att man inte redan nu\r\nkan säga att detta kommer att ge problem.\r\nYtterst är det självfallet Banverkets ledning som\r\nhar ansvaret för detta. De ska tillse att det är bra drift\r\noch underhåll, att det sker med konkurrensmässiga\r\npriser, att det är bra arbetsmiljö, att tågen går och att\r\ndet är säkert.\r\nOm det skulle visa sig att den här konkurrensut-\r\nsättningen leder till att detta får de konsekvenser som\r\nsägs här, är det självklart att man måste förändra det.\r\nVi i regeringen och även riksdagen ställer krav på att\r\nBanverket ska ha en hög kvalitet. Den får inte för-\r\nsämras genom en konkurrensutsättning. Den ska\r\nsnarare förbättras genom att man har minst samma\r\nkvalitet till lägre pris när det gäller drift och underhåll\r\noch även när det gäller nybyggnation. Det är det jag\r\nkan stå får. Skulle det visa sig att det inte blir så,\r\nmåste vi ju ifrågasätta ledningen i Banverket.</pre><pre>Anf.  48  STURE ARNESSON (v):\r\nFru talman! Näringsministern delar uppenbarligen\r\ninte min uppfattning att det är för sent när den här\r\nutsättningen väl är gjord.\r\nSpåren förskräcker. Jag ska prata lite grann om\r\nhur det är i England där ett privat företag har hand om\r\nspåren. Det heter Railtrack.\r\nSedan tågolyckan vid Hatfield utanför London, då\r\nett snabbtåg till Leeds spårade ur, har biltrafiken till\r\noch från London ökat med 25 %. Det kan inte vara en\r\nvinst för samhället.\r\nFöretaget är i dag i ekonomisk kris. Staten får\r\nskjuta till stora belopp. Man har upptäckt 1 850 all-\r\nvarliga sprickor i landets järnvägsspår. På 500 platser\r\när hastigheten begränsad till 32 kilometer i timmen.\r\nDe brittiska tågresenärerna kommer att kompenseras\r\nmed uppskattningsvis 7 miljarder kronor för förse-\r\nningar under detta år. Den brittiska regeringens mål\r\npå 50 % fler passagerare och 80 % mer gods syns\r\nalltmera avlägset.\r\nJag tänker citera Mats Andersson i Svenska järn-\r\nvägsfrämjandet - en mycket duktig kapacitet när det\r\ngäller järnväg. Jag vill inte säga det han säger, men\r\nhan är duktigare än jag: \"Trots kaoset på järnvägssi-\r\ndan i Storbritannien finns det tyvärr fortfarande\r\nsvenska beslutsfattare som ser privatiseringen av de\r\nbrittiska järnvägarna som ett föredöme.\" Så tilläger\r\nhan: \"De vet inte vad de pratar om.\"\r\nÄnnu längre går Londons borgmästare. Han heter\r\nLivingstone. Enligt DN säger han att man måste vara\r\nhjärndöd om man inte förstår riskerna med privatise-\r\nring.\r\nJag skulle egentligen vilja debattera med Lars\r\nEngqvist. Jag hörde honom, när han stod här nyss,\r\nsäga att konkurrensutsättning inom sjukvården inte är\r\nnågonting för den svenska socialdemokratin. Vad är\r\ndet som gör att det är så bra när det gäller detta? Är\r\ndet inte dags att ta en time out och tänka efter och\r\nutvärdera?\r\nVad är vinsten med detta pendeltågselände i\r\nStockholm, som bara fortsätter med försenade och\r\ninställda tåg? Vad kostade gasololyckan i Borlänge\r\nsamhället? Att den värmländske föraren var berusad\r\nåtalas han nu för, men varför förtigs det omänskliga\r\narbetsschema den privata tågoperatören hade kon-\r\nstruerat åt honom?\r\nÄr vårt samhälle bara ekonomi och vinstmaxime-\r\nring?\r\nJag vill tala om för ministern att jag är avhoppad\r\nsocialdemokrat. Jag lämnade partiet för sex år sedan.\r\nJag och mina gamla socialdemokratiska vänner hem-\r\nma i Värmland känner inte igen socialdemokratin.\r\nMan går ut och kräver ägaransvar när det är kris i\r\nBengtsfors, men vad tänker man om statens egna\r\nanställda?\r\nMinistern har sagt att avregleringen av Posten\r\nkom alldeles för tidigt. Vi skulle ha väntat tills övriga\r\nEuropa var med på tåget. Varför kunde vi inte ta det\r\nlite lugnt även i denna fråga?</pre><pre>Anf.  49  Näringsminister BJÖRN ROSEN-\r\nGREN (s):\r\nFru talman! Det är inte så att svenska regeringen\r\nhar Storbritannien som någon förebild för vår framtid\r\nnär det gäller transportpolitiken. Det finns mycket att\r\nsäga om den. Jag tillhör dem som är väldigt negativa\r\ntill vad som har skett där.\r\nDen svenska avregleringen av järnvägstrafiken är\r\nen ganska monopolstark avreglering, dvs. det är vissa\r\nolönsamma linjer som man avreglerar. Om vi bortser\r\nfrån SL-pendeltågen - de är landstingets och inte\r\nstatens, och Stockholms läns landsting är borgerligt\r\nstyrt - kan vi konstatera att det har varit väldigt för-\r\ndelaktigt för resenärerna. Jag kan nämna Tågkompa-\r\nniet som ett exempel när det gäller sovvagnarna. De\r\nhar utvecklats. De kör fler tåg. De kör linjer som inte\r\ntidigare kördes. Det är bara att konstatera att det har\r\nvarit väldigt bra.\r\nNär det gäller de kraftiga förseningar som har\r\nskett är det inte det statliga monopolet och Banverket\r\nsom är orsaken, utan det är mer tågoperatörerna. Jag\r\nvill också säga att tågåkandet - persontrafiken - har\r\nökat oerhört kraftigt de senaste åren. Det är en positiv\r\nutveckling, och den tycker jag att vi ska vara stolta\r\növer. Vi ska fortsätta att utveckla detta.\r\nJag tycker att avreglering inte är något självända-\r\nmål. Jag har varit väldigt kritisk t.ex. när det gäller\r\nPostens avreglering. Men vi kan nu konstatera att\r\nPosten med lite hjälp från regeringen ändå har ut-\r\nvecklats väldigt väl och fortfarande har 95 % av\r\nmarknaden. Det kommer att visa sig att Posten blir ett\r\nav de verkligt framgångsrika distributions- eller lo-\r\ngistikföretagen.\r\nBanverket är ett monopol i den meningen att det\r\när ett statligt verk som har ansvar för själva in-\r\nfrastrukturen. Nu gör Banverket en bedömning inne-\r\nbärande att man skär i Banverkets produktion. Det\r\nberor delvis på att man konkurrensutsätter, men det\r\nberor kanske framför allt på att regeringen och riks-\r\ndagen inte har fattat tillräckliga beslut när det gäller\r\nde ekonomiska behov som Banverket har för att kun-\r\nna bygga ut järnvägen, som vi en gång har planerat.\r\nDet är där vi finner den viktigaste orsaken - inte i att\r\nverksamheten nu har blivit konkurrensutsatt. Det är\r\nen mycket mindre viktig orsak. Då tycker jag att vi\r\nfår en annan balans på diskussionen.\r\nJag tror att vi kan vara överens om att det är bra\r\nmed en avreglering med förnuft som vi ser gynnar\r\nmarknaden, kunderna och också dem som är anställ-\r\nda.\r\nDen som starkast har drivit avregleringen av Te-\r\nlia, Posten och SJ - den förändring som har gjorts av\r\nSJ - är den fackliga organisationen SEKO. Jag brukar\r\nsäga det lite skämtsamt. De är avsevärt mer liberala\r\nän vad den svenska näringsministern är. Det är de\r\nsom driver detta, för de tror på detta och tycker att det\r\när rimligt. Jag tror inte att man kan finna en stark\r\nfacklig kritik mot detta. I varje fall har jag inte fått\r\nden från SEKO.</pre><pre>Anf.  50  STURE ARNESSON (v):\r\nFru talman! Det var en del sanna ord. Men jag kan\r\ntala om för ministern att acceptansen på golvet, bland\r\nfotfolket inom facken, inte är lika stor.\r\nJag vill rekommendera en intressant forskarrap-\r\nport gjord av Johan Sanne på Linköpings universitet.\r\nHans rapport heter lite vitsigt Fart och spänning. Det\r\nhandlar inte om att vara näringsminister; man skulle\r\nkunna tro det. Men det är trots allt intressant läsning.\r\nDet handlar om banarbetares, lokförares och tågtra-\r\nfikledares syn på risker och riskhantering.\r\nJohan Sanne pratar och beställare-utförare-\r\nmodellen, som genererar nya risker. Han har en hel\r\ndel synpunkter på detta som kan vara bra att ta till sig.\r\nJag tar fasta på det som vi har gemensamt. Vi ska\r\nnu försöka enas om ett bra vårbudgetförslag till riks-\r\ndagen. Vi är tre samarbetspartier som jag förmodar\r\nsamtliga vill satsa pengar på Banverket - ordentliga\r\npengar, hoppas jag. Vi vill det. Vi hoppas också att\r\nnäringsministern snart inbjuder oss i samarbetsparti-\r\nerna till diskussioner om den kommande infrastruk-\r\nturpropositionen. Vi är beredda på förutsättningslösa\r\ndiskussioner när det gäller detta. Med den inriktning\r\nsom alla tre partier redovisat om satsningar på järn-\r\nvägen tror jag att vi kommer att minska de risker för\r\njärnvägen som jag har talat om. Det är det bästa sättet\r\natt minska de riskerna.\r\nMen det är lite synd att Banverket ska gå ut och\r\ntala om att minska kostymen när man borde veta att\r\nvåra tre partier står bakom en satsning på järnvägstra-\r\nfiken.</pre><pre>Anf.  51  Näringsminister BJÖRN ROSEN-\r\nGREN (s):\r\nFru talman! Låt mig bara konstatera att avregle-\r\nring och konkurrensutsättning är någonting som ska\r\nanvändas med förnuft. Det ska vara bra för företaget.\r\nDet ska vara bra för kunderna. Det ska vara bra för de\r\nanställda.\r\nEn avreglering som leder till att vi skulle öka\r\nolycksfrekvensen och minska tryggheten är oaccepta-\r\nbel. Jag förutsätter självklart att Banverket hanterar\r\ndetta på det här sättet, och det kommer jag noggrant\r\natt följa.\r\nSedan vill jag också säga att den största delen, när\r\ndet gäller den här nedskärningen och de förändringar\r\nsom sker på Banverket, handlar om att vi inte har följt\r\nplanerna med ekonomiska beslut. Därmed har många\r\ninvesteringar och mycket underhåll skjutits på framti-\r\nden. Jag hoppas också att vi ska kunna komma över-\r\nens när det gäller infrastrukturpropositionen om att\r\ndet här måste åtgärdas. Jag delar den uppfattningen.\r\nTack!</pre><pre>Överläggningen var härmed avslutad.</pre><pre>7 §  Svar på interpellation 2000/01:253 om\r\nvindkraften</pre><pre>Anf.  52  Näringsminister BJÖRN ROSEN-\r\nGREN (s):\r\nFru talman! Rune Berglund har frågat mig vilka\r\nåtgärder jag ämnar vidta för att snabba på utbyggna-\r\nden av vindkraften.\r\nLåt mig först kort nämna det arbete som redan på-\r\ngår inom vindkraftsområdet, vilket faktiskt är en hel\r\ndel.\r\nStaten stöder sedan början av 1990-talet vind-\r\nkraften genom olika energipolitiska program. I detta\r\ningår stöd till forskning och utveckling, demonstra-\r\ntion, investeringar och drift.\r\nVid sidan om detta pågår ett omfattande arbete för\r\natt skapa långsiktigt stabila förutsättningar för vind-\r\nkraftsutbyggnaden i Sverige. Riksdagen beslutade\r\nförra året om de framtida ekonomiska förutsättning-\r\narna för elproduktion från förnybara energikällor\r\n(prop. 1999/2000:134, bet. 2000/01:NU3, rskr.\r\n2000/01:111). Det nya systemet grundas på handel\r\nmed certifikat baserad på kvoter. Avsikten är att sys-\r\ntemet ska träda i kraft den 1 januari 2003. En utredare\r\narbetar just nu med detta (dir. 2000:56), och arbetet\r\nkommer att vara klart senast den 31 oktober 2001.\r\nRegeringen meddelade i 2000 års ekonomiska\r\nvårproposition sin avsikt att återkomma till riksdagen\r\nmed förslag till planeringsmål för vindkraften. Ener-\r\ngimyndigheten arbetar just nu med att ta fram ett\r\nförslag på ett lämpligt planeringsmål och ska också\r\nge förslag till åtgärder för att möjliggöra att målet\r\nuppfylls. Därtill arbetar myndigheten med att se över\r\nbehov och kostnader för nätförstärkningar. Uppdraget\r\nska redovisas senast den sista april i år.\r\nVindkraftsutredningen gjorde i sitt slutbetänkande\r\n(SOU 1999:75) bedömningen att det är ute till havs\r\nsom den i särklass största potentialen finns för ut-\r\nbyggnad av vindkraften samtidigt som konflikterna\r\nmed andra intressen sannolikt är mindre. Mot bak-\r\ngrund av detta har en arbetsgrupp inom Regerings-\r\nkansliet tillsatts med uppgift att kartlägga förutsätt-\r\nningarna för lokalisering av vindkraft till havs- och\r\nfjällområden. I ett första steg ingår att redovisa för-\r\nslag på några områden, främst till havs, vilka kan\r\nbedömas som lämpliga för pilotprojekt. Arbetsgrup-\r\npen har nyligen i en delrapport lämnat förslag om hur\r\ndetta arbete ska bedrivas vidare.\r\nRegeringen anser att en storskalig vindkraftsut-\r\nbyggnad i Sverige måste genomföras på samma sätt\r\nsom utbyggnad av annan energiproduktion, dvs. på\r\nkommersiella villkor och med sedvanlig riskvärde-\r\nring. För detta krävs givetvis också långsiktigt stabila\r\nvillkor som ger tillräcklig stimulans till utbyggnaden\r\nav den förnybara elproduktionen. Jag bedömer att\r\nmycket av det arbete som redan görs tillsammans\r\nmed det nya systemet med gröna certifikat samt ett\r\noperativt planeringsmål för vindkraften kommer att\r\nge de förutsättningar som krävs för ett stabilt framtida\r\ninvesteringsklimat.\r\nJag kan också konstatera att teknikutvecklingen\r\ninom vindkraftsområdet gått mycket fort på senare år.\r\nDetta har inneburit att större anläggningar kan byggas\r\ni områden där det tidigare inte varit möjligt och till\r\nlägre kostnader. Ett fortsatt nära och aktivt samarbete\r\nmellan staten och näringslivet ser jag som en viktig\r\ndel av den fortsatta utvecklingen, t.ex. genom ett\r\nfördjupat samarbete kring demonstration av ny teknik\r\ngenom pilotprojekt.\r\nJag vill sammanfatta med att säga att det stora\r\nantalet aktiviteter som pågår sammantaget syftar till\r\nen stabil fortsatt utbyggnad av vindkraften. Många\r\nresultat kommer fram i år. Regeringen avser att pre-\r\nsentera en energipolitisk proposition våren 2002.\r\nVindkraftens utbyggnad kommer att vara en viktig\r\ndel i detta. Tack!</pre><pre>Anf.  53  RUNE BERGLUND (s):\r\nFru talman! Tack ministern för svaret!\r\nJag tyckte att morgonens energidebatt, som jag\r\nmed intresse lyssnade på, var väldigt välgörande och i\r\nvissa fall klargörande. Vi fick då klart för oss vilka\r\npartikonstellationer i det här landet som vill förnya\r\nenergin och göra det på ett miljömässigt bra sätt.\r\nVi behöver ju nu, reaktor för reaktor, försöka er-\r\nsätta kärnenergin. Vi behöver en tidsplan för detta.\r\nDet är ett viktigt arbete. Det är inte lätt att ersätta\r\nhalva energibehovet med förnybara energislag. Det\r\nkommer naturligtvis att ta lång tid, men det är miljö-\r\nmässigt nödvändigt att sätta i gång så snart som möj-\r\nligt.\r\nNär vindkraftstekniken nu är utvecklad till den\r\ngrad att den är kommersiellt gångbar gäller det att\r\nkratta manegen och starta det stora språnget mot\r\nvärldens mest miljövänliga och hållbara energian-\r\nvändning, vilket bör innebära full täckning av det\r\nsvenska energibehovet med målet minimala CO2-\r\nutsläpp. Det tycker jag är ett mål som näringsminis-\r\ntern faktiskt har gett goda förhoppningar om att vi ska\r\nsätta upp i dag.\r\nSkälet till att jag ställde den här interpellationen är\r\negentligen att människor, när jag är ute och träffar\r\ndem i landet, frågar vad det beror på att ingenting\r\nhänder. Varför står det stilla? Samtidigt läser de att\r\nman i andra länder har startat arbetet i stor skala. Och\r\nsamtidigt vet de att vi länge har varit med i spetsen\r\nnär det gäller teknikutvecklingen men ännu inte har\r\nkommit fram till faser av storskalig utbyggnad. Vi har\r\nalltså fram till nu inte tillräckligt nyttjat den kunskap\r\nsom vi har när det gäller teknisk utveckling och in-\r\ndustriell kapacitet. Vi har alltså inte kommit i gång\r\nmed att skapa en hemmamarknad som skulle kunna\r\nlägga grunden till ytterligare en stor svensk export-\r\ngren med betydande sysselsättningseffekter.\r\nDet finns kanske förklaringar till det. En kan vara\r\natt vi sedan länge har täckt vårt elbehov med vatten-\r\nkraft och kärnkraft. Det har inte på många år funnits\r\nett behov av nationella utbyggnadsplaner. En annan\r\nförklaring kan ju handla om den debatt som vi hörde i\r\nförmiddags. Det finns människor som har andra tan-\r\nkar, andra förslag, när det gäller energiutvecklingen i\r\nframtiden. Men vi vet ju nu att det finns företags-\r\ngrupper som är beredda att ta på sig uppgiften att\r\ntillverka, uppföra och driva elproduktion i stor skala.\r\nNär man frågar folk i branschen säger de att det\r\nfram till nu har funnits ett antal begränsande faktorer\r\nsom har gjort att det har varit komplicerat, trots att,\r\nsom de säger, vi i Sverige har de bästa förutsättning-\r\narna. Vi har bättre förutsättningar än många andra\r\nländer för att få en bra vindkraftsutbyggnad. Vi har\r\nrikstäckande stomnät med hygglig kapacitet, även om\r\ndet finns flaskhalsar. Vi har ett bra lokalt nät som är\r\nlätt att nå, och vi har kombinationen av vind och\r\nvatten som utmärkt kompletterar varandra.\r\nJag skulle vilja ställa en fråga till ministern: Be-\r\ndömer ministern att de insatser som man nu är på väg\r\natt färdigställa, när det gäller utredningar och annat,\r\nkommer att innebära att arbetet kommer i gång och\r\nsnabbas upp?</pre><pre>Anf.  54  Näringsminister BJÖRN ROSEN-\r\nGREN (s):\r\nFru talman! Låt mig repetera något av vad som\r\nsades i debatten här i morse. Det jag uttryckte var att\r\nsvensk industri på senare tid har fått fram flera nya,\r\nspännande tekniska system, både för produktion och\r\nför överföring av el. Vi har vindkraftssystem med\r\nutsikter till 20 % högre elproduktion jämfört med\r\ntidigare som gör det ekonomiskt möjligt att ansluta\r\navlägsna vindkraftverk direkt till de nationella kraft-\r\nnäten. De statliga insatserna i 1997 års program har\r\nbidragit till en del av detta.\r\nNu kan vi säga att vi äntligen är inne i ett skarpt\r\nläge. Vindkraften är nu på väg mot målet att kunna\r\nkonkurrera med ny fossilbaserad produktion. Jag\r\ntänker därför, till att börja med, nu ta initiativ till en\r\nfördjupad diskussion med olika intressenter inom\r\nområdet. Jag ser framför mig ett samarbete för att\r\nsnabbt komma i gång med demonstration av den nya\r\ntekniken. Inom en snar framtid kommer jag därför att\r\nbjuda in aktörer på detta område. Jag tänker även,\r\nredan nu i vårpropositionen, ta vissa initiativ.\r\nSedan gällde det frågan varför Sverige har så låg\r\nandel produktion av el från vindkraft. Det finns gi-\r\nvetvis många anledningar till att vindkraftsproduktio-\r\nnen inte är större än vad den är i Sverige. Den huvud-\r\nsakliga anledningen är att det i Sverige inte har fun-\r\nnits något underskott av el. Det har därför inte heller\r\nfunnits någon naturlig anledning att bygga ny elpro-\r\nduktionskapacitet. De låga elpriserna sedan avregle-\r\nringen har dessutom inte uppmuntrat till investeringar\r\ni ny elproduktion.\r\nI Sverige fanns vid slutet av år 2000 ca 540 vind-\r\nkraftverk, enligt Energimyndighetens statistik. Till-\r\nsammans producerade dessa ca 0,44 terawattimmar\r\nel, vilket utgör ca 0,3 % av den totala elproduktionen.\r\nUnder år 2000 var andelen vindkraft 12 % av elpro-\r\nduktionen i Danmark. I Tyskland var motsvarande\r\nsiffra 2 %. Jag vill i detta sammanhang påminna om\r\natt Sverige har en mycket hög andel förnybar elpro-\r\nduktion med 49 % år 1998. Man kan jämföra med\r\nTyskland där motsvarande siffra samma år var 6 %\r\noch Danmark där den var 10 %. Jag vill med detta\r\nsäga att utgångsläget varierar mycket mellan länder-\r\nna. Situationen i Sverige kan således inte direkt jäm-\r\nföras med den i andra länder. Och vad har Danmark\r\nför alternativ? Vi har vår vattenkraft, och vi har en\r\nväl utbyggd kärnkraft som nu på sikt ska bytas ut.\r\nTrots att vindkraften har en begränsad roll i det\r\nsvenska energisystemet har det varit en markant ut-\r\nveckling under senare delen av 90-talet. Från år 1994\r\ntill år 2000 har produktionen ökat från 0,07 till 0,44\r\nterawattimmar per år. Denna utveckling har sannolikt\r\nmöjliggjorts genom de energipolitiska programmen\r\nsamt energibeskattningens utformning. Energimyn-\r\ndigheten bedömer i sin prognos för 2001 respektive\r\n2002 att vindkraftsproduktionen blir 0,52 respektive\r\n0,68 terawattimmar. Andelen av nettoproduktionen\r\nblir således 0,4 respektive 0,5 %.\r\nVad jag vill göra är att påskynda den här proces-\r\nsen. Jag vill att vi går snabbare fram just därför att det\r\nfinns en bättre teknik.</pre><pre>Anf.  55  RUNE BERGLUND (s):\r\nFru talman! Som ministern säger har vi ett mycket\r\ngynnsamt läge genom att vi redan har, om vi räknar\r\nvattenkraften, en mycket stor andel förnybar energi.\r\nNär jag talar med folk i branschen finns det några\r\nfrågor man ställer om sådant som man i dag betraktar\r\nsom begränsande faktorer. Jag vet inte om ministern\r\nhar möjlighet eller är beredd att svara på detta i dag.\r\nEn fråga gäller den effektbegränsning man i dag\r\nhar på 1,5 megawatt. Den kom väl till för att den\r\nmotsvarar gränsen för småskalig vattenkraft. I dag\r\nkan man ju bygga vindkraftverk på det dubbla och\r\nmer. Därför är min ena fråga till ministern: Kommer\r\nministern att undanröja detta tekniska hinder?\r\nEn annan fråga, som möjligen inte är energimi-\r\nnisterns, gäller fastighetsskatten. Jag har fått en upp-\r\ngift om att per producerad kilowatt betalar vindkraf-\r\nten näst mest fastighetsskatt. Det är bara kärnkraften\r\nsom betalar mer fastighetsskatt. Därför frågar jag om\r\nministern avser att titta över även det.\r\nSedan finns det naturligtvis en del andra hinder\r\nsom inte vi kan diskutera. De ska kanske tas upp med\r\nmiljöministern.\r\nMen det finns, det är vi överens om, ett starkt be-\r\nhov av samordnade insatser mellan berörda departe-\r\nment för att klara ut de hinder som kan finnas för en\r\nsnabbare etablering av vindkraft. Förutsättningarna\r\nför att megawatt för megawatt fasa ut kärnkraften\r\nfinns ju nu. Jag hoppas att regeringen nu tar krafttag\r\noch att vi ska komma fram till en bra situation där vi\r\nså småningom har 50 % vattenkraft och 50 % annan\r\nförnybar energi i detta land. Då kan ingen begära att\r\nSverige ska komma längre i den här frågan.</pre><pre>Anf.  56  Näringsminister BJÖRN ROSEN-\r\nGREN (s):\r\nFru talman! Gränsen för småskaliga produk-\r\ntionsanläggningar syftar på regleringen av det statliga\r\nstödet till småskalig elproduktion. Jag är väl medvet-\r\nen om de nackdelar som finns med gränsen på 1,5\r\nmegawatt, framför allt när det gäller vindkraft. Grän-\r\nsen gäller för varje enskilt aggregat. En större vind-\r\nkraftspark där varje aggregat är mindre än 1,5 mega-\r\nwatt är alltså berättigad till stöd för småskalig elpro-\r\nduktion, däremot inte ett enskilt aggregat på t.ex. 2\r\nmegawatt. Gränsen kan alltså ge vissa icke önskade\r\neffekter, minst sagt. Jag kommer att titta närmare på\r\noch överväga denna fråga. Det måste man göra. Den\r\ns.k. elcertifikatsutredningen kommer också att titta på\r\nden här frågan.\r\nNär det sedan gäller frågan om fastighetsskatten\r\nska jag be att få återkomma till den. Det är samma\r\ndär: Vi måste titta på den här typen av hinder. Men\r\njag har inget svar på detta. Det ligger också i första\r\nhand på finansministern.</pre><pre>Anf.  57  RUNE BERGLUND (s):\r\nFru talman! Det är bra att ministern överväger att\r\ntitta på effektbegränsningarna och undanröja de hin-\r\nder som finns.\r\nJag har egentligen inget mer att tillägga än att jag\r\nvill tacka ministern. Jag kommer med särskilt intresse\r\natt läsa ministerns andra inlägg under morgonens\r\nenergidebatt, där ministern också talade rätt mycket\r\nom vindkraftens framtid i det här landet.</pre><pre>Överläggningen var härmed avslutad.</pre><pre>8 §  Svar på interpellation 2000/01:239 om del-\r\ntidsstämpling</pre><pre>Anf.  58  Näringsminister BJÖRN ROSEN-\r\nGREN (s):\r\nFru talman! Hans Stenberg har frågat mig om vil-\r\nka åtgärder jag ämnar vidta för att säkerställa att\r\nArbetsmarknadsstyrelsens, AMS, föreskrift till 9 §\r\nlagen om arbetslöshetsförsäkring, ALF, ändras så att\r\nden som har en tillsvidareanställning på deltid och är\r\ntjänstledig från detta arbete för deltidsarbete med\r\nhögre sysselsättningsgrad kan ha fortsatt rätt till ut-\r\nfyllnad med arbetslöshetsersättning.\r\nLåt mig först säga att jag delar Hans Stenbergs\r\nuppfattning att det måste gå att fortsätta att deltids-\r\nstämpla när man är tjänstledig för ett annat deltidsar-\r\nbete med högre tjänstgöringsgrad.\r\nEnligt AMS föreskrifter till lagen om arbetslös-\r\nhetsförsäkring är en sökande som är tjänstledig inte\r\natt anse som arbetslös utom i några där särskilt an-\r\ngivna undantagssituationer. Förskrifterna har hos\r\nåtminstone en arbetslöshetskassa i vissa fall tolkats så\r\natt en person som exempelvis tar tjänstledigt från ett\r\ndeltidsarbete för ett deltidsarbete med högre syssel-\r\nsättningsgrad inte har rätt till fyllnadsersättning från\r\narbetslöshetsförsäkringen. I de fall som är kända för\r\nAMS och har överklagats av den enskilde har dom-\r\nstolen dock ändrat beslutet till förmån för den sökan-\r\nde med hänvisning till att den bedömt att det inte varit\r\nlagstiftarens mening att reglerna skulle tolkas på det\r\nsätt som arbetslöshetskassan gjort. I de här aktuella\r\nfallen har den sökande haft en längre tids heltidsar-\r\nbete mellan deltidsanställningarna.\r\nEnligt AMS har avsikten med föreskriften aldrig\r\nvarit att en person som är tjänstledig från deltidsar-\r\nbete för ett arbete med högre sysselsättningsgrad, på\r\nsätt som beskrivits tidigare, ska förlora sin rätt till\r\nfyllnadsersättning. AMS har således uppmärksammat\r\nproblemet och också påbörjat en översyn av före-\r\nskriften i syfte att förtydliga denna på den här punk-\r\nten. Mot denna bakgrund finner jag inte någon anled-\r\nning att vidta någon åtgärd med anledning av Hans\r\nStenbergs interpellation.</pre><pre>Anf.  59  HANS STENBERG (s):\r\nFru talman! Jag vill börja med att tacka närings-\r\nministern för svaret på min interpellation och för att\r\nhan så tydligt redovisar sin syn på hur regelverket ska\r\ntolkas.\r\nDet här är annars ett typiskt exempel på hur män-\r\nniskor ibland kommer i kläm när riksdagsbeslut tol-\r\nkas på ett helt orimligt sätt av dem som sedan ska\r\nadministrera våra beslut. Precis som Björn Rosengren\r\nsäger var det självklart aldrig meningen att en deltids-\r\narbetslös som tar tjänstledigt för att ta ett arbete med\r\nhögre sysselsättningsgrad skulle avstängas från a-\r\nkassan. A-kassans regler måste vara så utformade att\r\nde stimulerar deltidsarbetande till att försöka få arbete\r\nmed högre tjänstgöringsgrad. Därför är det angeläget\r\natt AMS rättar till regelverket på den punkten.\r\nBakgrunden till att jag skrev interpellationen var\r\nett fall i mitt hemlän där en kvinna avstängdes från a-\r\nkassan trots att det gällde ett annat deltidsarbete med\r\nhögre sysselsättningsgrad hos samma arbetsgivare.\r\nNär jag fick höra talas om detta trodde jag, som\r\ngammal a-kasseredogörare, att hon hade blivit felbe-\r\nhandlad. Jag tog därför kontakt med AMS. Där fick\r\njag tala med en ansvarig tjänsteman. Efter en stunds\r\ndiskussion var vi helt överens om att regelverket hade\r\ntolkats fel av a-kassan. Hon bad att få återkomma,\r\noch hon ringde upp efter ett par timmar. Då hade hon\r\ngått igenom regelverket, och hon tyckte att a-kassan\r\ninte hade gjort fel som hade stängt av personen och\r\natt regelverket borde förtydligas. Sedan refererade\r\nhon till en dom som hade gett den klagande rätt i ett\r\nalldeles liknande ärende. Då tänkte jag att frågan var\r\nutagerad. Personen hade rätt till a-kasseersättning\r\nenligt domstol. Då säger handläggaren på AMS -\r\nsamma person som nyss hållit med om att regelverket\r\nvar feltolkat - att AMS ska överklaga domen. Då\r\ninsåg jag att det behövs ett klart och tydligt ställ-\r\nningstagande från näringsministern och riksdagen i\r\nfrågan så att AMS verkligen gör regeländringen - och\r\natt det går snabbt. Jag fick också i mitt samtal med\r\nAMS klart för mig att ett sådant förtydligande av\r\nregelverket kan ta ganska lång tid. Det handlar om att\r\nmänniskor varje dag kommer i kläm.\r\nJag hoppas innerligt att näringsministern noga\r\nföljer frågan och i den fortlöpande dialogen med\r\nAMS ser till att det blir en snabb ändring av reglerna.\r\nFolk blir i vissa fall alldeles orimligt behandlade.</pre><pre>Anf.  60  Näringsminister BJÖRN ROSEN-\r\nGREN (s):\r\nFru talman! Det är en bra regel att a-kassa inte\r\nlämnas till den som är tjänstledig, men regeln bör inte\r\ntillämpas så fyrkantigt och bokstavligt som har skett i\r\nvissa undantagsfall. Det är självklart rimligt och okej\r\natt arbeta mer. Jag vill också säga att AMS planerar\r\natt förtydliga bestämmelserna vid tjänstledighet, så att\r\nman ska slippa få dessa fall som har nämnts här av\r\nHans Stenberg.</pre><pre>Anf.  61  HANS STENBERG (s):\r\nFru talman! Då vill jag än en gång tacka närings-\r\nministern för svaret. Jag hoppas verkligen att en änd-\r\nring kommer till stånd så fort som möjligt.</pre><pre>Överläggningen var härmed avslutad.</pre><pre>9 §  Svar på interpellation 2000/01:243 om al-\r\nkolås</pre><pre>Anf.  62  Näringsminister BJÖRN ROSEN-\r\nGREN (s):\r\nFru talman! Jan-Evert Rådhström har frågat mig\r\nom jag är beredd att avsluta försöksprojektet med\r\nalkolås i personbilar och i stället införa ett permanent\r\nsystem med  alkolås över hela landet.\r\nLåt mig först framhålla att jag anser att den för-\r\nsöksverksamhet med alkolås som riksdagen beslutat\r\nom är utomordentligt viktig för att öka trafiknykter-\r\nheten och därmed trafiksäkerheten.\r\nSedan 1999 har personer folkbokförda i Stock-\r\nholms, Östergötlands och Västerbottens län som gjort\r\nsig skyldiga till trafiknykterhetsbrott möjlighet att få\r\nvillkorlig körkortsåterkallelse. Villkoret innebär rätt\r\natt inom Sverige endast köra viss personbil som ut-\r\nrustats med alkolås. Personen ska förbinda sig att\r\ngenomgå läkarundersökning m.m.\r\nFörsöksverksamheten har nu pågått i lite mer än\r\ntvå år och erfarenheterna är mycket goda.\r\nEtt av syftena med försöksverksamheten är att få\r\nerfarenhet av alkolås i Sverige utan att behöva göra\r\nalltför stora investeringar som kan vara bortkastade\r\nom alkolåset inte visar sig ge önskvärt resultat.\r\nEnligt Vägverket deltar för närvarande 170 perso-\r\nner i projektet. Ett tiotal har av olika anledning, hu-\r\nvudsakligen på grund av startförsök med alkohol,\r\nuteslutits. De första har eller är på god väg att ha\r\nklarat av sina två år.\r\nFörsöksverksamheten kommer att kunna utvärde-\r\nras på ett bra sätt, med de begränsningar den i dag har\r\noch den tillströmning av deltagare som nu råder.\r\nDet ursprungliga projektet som riksdagen beslutat\r\nom ska löpa i fem år plus en tvåårsperiod för att de\r\ndeltagare som sist kommit med i försöket ska hinna\r\nfullgöra sin tvåårsperiod. Resultatet är dock redan så\r\ntydligt vad avser säkerheten i det tekniska systemet\r\noch den medicinska uppföljningen att jag är beredd\r\natt undersöka förutsättningarna för en utvidgning av\r\nprojektet. Jag vill då också undersöka förutsättning-\r\narna för att inte bara göra en utvidgning till hela riket\r\nutan också till flera körkortsbehörigheter och att möj-\r\nligen frångå tidsbegränsningen på två års deltagande\r\ntill att i stället omfatta en sammanhängande period\r\nom minst tolv månader under vilken tid deltagaren\r\nska kunna förete såväl godkända medicinska proto-\r\nkoll som alkoholfria blåsningar i alkolåset. Detta\r\nskulle innebära att deltagaren kan nödgas fortsätta\r\nköra med alkolåsvillkoret under en tid som kan över-\r\nstiga två år. Vi behöver dock noggrant studera förut-\r\nsättningarna för detta inom Regeringskansliet innan\r\njag kan utlova vilka förändringar som kan komma att\r\nläggas fram som förslag till riksdagen.\r\nJag vill i detta sammanhang ånyo framhålla det\r\nfrivilliga projekt med alkolås som har startats inom\r\nramen för \"kvalitetssäkring av transporter\". Tre före-\r\ntag, Dala buss, Maser frakt och Taxi Uppsala, utrustar\r\ntotalt 300 fordon med alkolås. Till detta kommer\r\nandra smärre försök på olika håll i landet. Dessa fri-\r\nvilliga projekt kommer säkert att kunna ge värdefullt\r\njämförelsematerial till de erfarenheter som kommer\r\nfrån de nationella försöken med alkolås.</pre><pre>Anf.  63  JAN-EVERT RÅDHSTRÖM (m):\r\nFru talman! Jag vill börja med att tacka närings-\r\nministern för svaret. Jag känner, i motsats till tidigare\r\ndebatter jag har haft med näringsministern, en viss\r\nglädje över svaret den här gången. Jag har tidigare,\r\nsom jag sade, ställt både frågor och interpellationer\r\nmen har då tyvärr bara mötts av försiktighetsprinciper\r\noch att försöksperioder måste ha sin tid.\r\nI dag kan vara en dag som näringsministern och,\r\nframför allt, vägtrafikanter kan få minnas som en dag\r\nnär näringsministern uttalade att vägtrafikanter kom-\r\nmer att möta färre rattfyllerister på våra vägar och\r\nrattfyllerister får möjlighet till en adekvat vård för sitt\r\nalkoholmissbruk.\r\nEn annan viktig grupp som kan komma att känna\r\nen lättnad är alla de anhöriga som känt oron för att en\r\nnärstående ska få ett återfall och därmed också ta sin\r\nbil och köra och bli ett levande trafikvapen.\r\nDet är givetvis att tro för mycket på alkolåspro-\r\njektet om man tror att detta löser alla problem. Men\r\nen sak är säker: Det räddar liv. Och det är, som jag\r\ntidigare påpekat i debatter med ministern, det absolut\r\nenklaste och billigaste sättet att öka trafiksäkerheten.\r\nLåt oss inte nu efter dagens debatt behöva ha fler\r\ninterpellationsdebatter i det här ämnet och tvista om\r\noch när hela landet ska få möjlighet att använda al-\r\nkolås som en åtgärd.\r\nAtt människor allvarligt skadas och även om-\r\nkommer under tiden som vi ska vänta på ett definitivt\r\nbeslut råder det ingen tvekan om, men låt oss också\r\nslippa diskussionen om hur många offer som ska\r\nkomma till skada innan näringsministern kan fatta ett\r\nbeslut. Vi vet bara att ju längre det dröjer, desto fler\r\nblir det, tyvärr.\r\nMinisterns elvapunktsprogram för ökad trafiksä-\r\nkerhet i all ära - men det här är något konkret, som\r\nskulle kunna ske till en mycket ringa kostnad och där\r\ndet går att räkna räddade liv på våra svenska vägar.\r\nFru talman! Ministern säger i svaret att resultaten\r\nav försöksperioden under de här två första åren varit\r\nså tydliga vad avser säkerheten i de tekniska system-\r\nen och den medicinska uppföljningen att han är be-\r\nredd att undersöka förutsättningarna för en utvidgning\r\nav projektet.\r\nDet är här som jag åter faller ned i oron över om\r\ndet verkligen ska hända något eller om det bara ska\r\nbli prat. Det behövs väl inga nya undersökningar för\r\natt se om det går att utvidga detta projekt? Det är väl\r\nklart att det går! Går det i dag på tre olika länsstyrel-\r\nser går det så klart även på de andra länsstyrelserna i\r\nSverige. Tänk om ministern i stället nu kan ge ett\r\ntydligt svar att han ska utvidga alkolåsförsöket, per-\r\nmanenta det till hela landet och ge det som en möjlig-\r\nhet vid rattfylleribrott.\r\nMin fråga till ministern måste alltså bli: Kan mi-\r\nnistern här i dag uttala att han ska utvidga projektet\r\noch att det ska ske skyndsamt? Ge ett svar, för allas\r\nskull, inte minst för dem som ännu inte blivit utsatta\r\nför en olycka där de mött en alkoholpåverkad, som\r\nkanske i stället kunde ha varit en bilförare under\r\nbehandling med alkolås och under läkarkontroll, en\r\nperson som har större möjligheter att undvika olycks-\r\nrisker genom att köra nykter.</pre><pre>Anf.  64  ELVER JONSSON (fp):\r\nFru talman! Vi lever i nollvisionens tidevarv.\r\nNollvisionen är utopisk. Nollvisionen är bra. Nollvi-\r\nsionen har en bra pedagogik, och den ger en bättre\r\nsituation än om vi inte hade den formen av opinions-\r\nstärkande insatser.\r\nFru talman! Jag uppskattar att näringsministern så\r\ntydligt bekänner sig till vad han säger i svaret, att det\r\när viktigt \"att öka trafiknykterheten och därmed tra-\r\nfiksäkerheten\". Det är bra. Låt mig säga att det är en\r\ngemensam utgångspunkt, som jag kan förstå att också\r\nSveriges riksdag står starkt bakom.\r\nDet som är oroande är ju att antalet döda i trafiken\r\nnu stiger, med uppemot 50 % fler än den målskriv-\r\nning vi har haft de senaste två tre åren. Det känns\r\nbåde allvarligt och besvärande. Interpellanten har\r\nnoterat och påmint om att uppemot en tredjedel av de\r\nomkomna är onyktra och berusade förare, beroende\r\npå droger i allmänhet och alkohol i synnerhet.\r\nNu kan man säga, fru talman, att allting har ett\r\nsamband. Det finns ett tydligt samband mellan trafik-\r\nsäkerheten och hur det allmänna nykterhetsläget är,\r\noch därför kan man inte frikoppla de två bitarna från\r\nvarandra. All erfarenhet och vetenskap säger att en\r\nlåg alkoholkonsumtion i ett land i kombination med\r\nen sträng lagstiftning ger förutsättningar för en säkra-\r\nre trafik. Det spelar alltså stor roll.\r\nNu har vi mycket som stör det här. Vi har nya va-\r\nnor i umgänget. Ungdomar startar långt tidigare än\r\ndet ur lagens synpunkt är tillåtet med alkoholkon-\r\nsumtion och alkoholinköp, och utbudet är besvärande\r\nstort. Därtill kommer att man har något av en slapp\r\nsyn ute i kommunerna när sådana här frågor diskute-\r\nras. Man ser det mera som en servicefråga och ett\r\nförment rättvisetänkande ur näringssynpunkt, i stället\r\nför att se det som en social fråga och i förlängningen\r\nen trafiksäkerhetsfråga.\r\nDärför behövs det en uppstramning här, och det\r\nhar ju från regeringens sida aviserats t.ex. när det\r\ngäller folkölsutbudet. Men jag tror också att frågor\r\nsom nattöppna krogar och lördagsöppet på Systemet\r\nspelar en stor roll.\r\nAlkolåset har redan diskuterats, och det är ett bra\r\nkomplement. Men jag skulle vilja fråga statsrådet om\r\nhan inte skulle kunna tänka sig att man åtminstone\r\nsatte in det i strategiska transporter, t.ex. bussar, taxi,\r\ntåg och farliga godstransporter, osv. Jag tror att det\r\nvore en bra början, och en sådan åtgärd skulle natur-\r\nligtvis täcka väldigt många trafikanter som ett första\r\nviktigt steg.</pre><pre>Anf.  65  Näringsminister BJÖRN ROSEN-\r\nGREN (s):\r\nFru talman! Får jag börja med att säga att om vi\r\nskulle ställa krav på alkolås i alla bilar - vilket kanske\r\nvore rimligt - kan Sverige inte ställa detta krav natio-\r\nnellt enbart för fordon på den svenska marknaden.\r\nFör att vi ska kunna göra det krävs det lagstiftning på\r\ngemenskapsnivå. Jag driver denna fråga inom EU i\r\ndag som ordförande i ministerrådet för transportfrå-\r\ngor. Vi kommer också att diskutera frågan om alkolås\r\npå högnivåmötet i Trollhättan den 6-7 juni. Där vill\r\njag samla experter och folk i transportsektorn från\r\nsamtliga EU-länder.\r\nNär det gäller frågan om alkolås i bussar, lastbilar\r\noch taxi etc. görs det i dag sådana försök. Där kan\r\nman ställa sådana krav vid upphandling att den tek-\r\nniska möjligheten ska föreligga.\r\nNär det sedan gäller frågan om projektet kommer\r\njag, som jag har svarat, att pröva möjligheterna att\r\ninföra det på alla ställen. Men här handlar det också\r\nom resurser. Det handlar om Bilprovningen, läkare\r\netc. Det måste alltså byggas upp successivt. Det går\r\ninte att göra detta från en dag till en annan, men vi\r\nska bygga upp det, öka det och tillse att vi har det på\r\nen nationell nivå. Därmed tycker jag att jag tydligt\r\nhar svarat på frågan.\r\nJag delar uppfattningen att en av de mest allvarli-\r\nga faktorerna när det gäller dödsolyckor och svårt\r\nskadade i trafiken är att härleda till alkohol. Det är så.\r\nÄr man medveten om detta måste man också kunna\r\nbygga ut det, med den teknik som finns och de goda\r\nerfarenheter vi har av detta projekt. Vi är överens om\r\ndet. Det kommer att ske successivt. Men det måste\r\nanpassas med utgångspunkt från de resurser vi har.\r\nDet ska nu byggas ut.\r\nDärmed tycker jag att jag har svarat väldigt tydligt\r\npå interpellationen.</pre><pre>Anf.  66  JAN-EVERT RÅDHSTRÖM (m):\r\nFru talman! Tack, näringsministern. Detta innebär\r\natt vi med glädje redan på måndagen kan tänka att\r\nman nu sitter på länsstyrelser och vägverk och funde-\r\nrar hur man ska kunna förbereda detta. Det svar som\r\nnäringsministern nu gav från talarstolen innebär att\r\ndet skriftliga svar som tidigare gavs till mig, att nä-\r\nringsministern avser att undersöka förutsättningarna\r\nför en utvidgning av projektet, alltså inte gäller. Jag\r\nnoterar att näringsministern kommer att se till att\r\ndetta projekt kommer till stånd. Det är mycket gläd-\r\njande.\r\nJag har inte tagit upp frågan att det ska vara ett\r\nobligatorium i bilar. Jag tycker att det gäller att ta en\r\nfråga i taget. Där detta lättast kan komma att hanteras\r\när naturligtvis i samband med rattfylleribrott. Där har\r\nvi det tydliga exemplet. När det gäller lastbilar, bus-\r\nsar osv. är det ett konkurrensmedel, och där ska fri-\r\nvilligheten naturligtvis råda.\r\nDet som kan vara oroande när jag hörde inled-\r\nningen på ministerns andra inlägg var att den här\r\nfrågan ska drivas på EU-nivå, vilket han likaså sade i\r\ntrafiksäkerhetsdebatten den 22 februari. Vi måste\r\nockså försöka hantera detta på europeisk nivå, sade\r\nministern då, att vi inte bara kan koppla det här till\r\nsvenska förhållanden. Jag hoppas att även den frågan\r\när kastad i papperskorgen. Det är klart att alkolå-\r\nsprojektet behöver vi inte driva på EU-nivå. Det är en\r\nsvensk fråga och ingenting annat.\r\nSom information kan jag meddela att jag också\r\nförsökt att följa arbetet inom EU och rapporteringen\r\nom trafiksäkerhetsfrågor och Ewa Hedkvist Petersens\r\narbete. Jag kan inte säga att det är ett arbete som drivs\r\nmed kraft. Det går att finna alkohollås på en rad där\r\nman funderar på om man ska stödja det tekniskt eller\r\ninte. Jag tror att om vi ska hålla oss till svenska för-\r\nhållanden, ministern, ska vi nog se till att få det till\r\nstånd.\r\nJag tackar för svaret och kan konstatera att detta\r\nnu kommer att införas i vårt land.</pre><pre>Anf.  67  ELVER JONSSON (fp):\r\nFru talman! Jag var tydligt inne på att väldigt\r\nmycket har samband, och jag skulle vilja påminna om\r\nsamhällets normerande roll här som gäller både stat\r\noch kommun, det gäller oss som vuxengeneration,\r\nvåra skolor och föräldragruppen. Ur den synpunkten\r\när det t.ex. mindre bra att det inte är klart för vad som\r\ngäller för innevarande år i fråga om pengar till trafik-\r\nsäkerhet. Det vill jag skicka med till departementet att\r\nse över så att det inte  fastnar någonstans. Det är en\r\nlång kedja när det ska ut över Vägverket, NTF och\r\nute i organisationerna. Det har snart gått ett kvartal av\r\nett budget, och något besked har ännu inte kommit.\r\nDetta är inte bra, och det här är viktigt ur trafiksäker-\r\nhetssynpunkt.\r\nNäringsministern sade att om man inför olika tek-\r\nniska saker handlar det om kostnader. Visst gör det\r\ndet. Men det är klart att olyckssituationen med svårt\r\nskadade och många dödade är också, utöver det\r\nmänskliga lidandet, en stor samhällskostnad.\r\nJag menar att den snabbaste och billigaste reform\r\nsom skulle kunna förbättra trafiksäkerheten är om\r\nprincipen \"spiknykter i all trafik\" kunde upprätthål-\r\nlas. Jag tycker att det är bra att näringsministern dri-\r\nver sådana här frågor i EU. Jag skulle önska att tra-\r\nfikministern, som ministern ju också är, går ut under\r\nEU-ordförandeskapet och pekar på just den här\r\npunkten. Det är väl en av de få reformer som egentli-\r\ngen inte belastar statsbudgeten med särskilt många\r\nkronor. Dessutom, fru talman, skulle det vara en god\r\nexportvara. Sverige och Norden har god erfarenhet av\r\ntrafiknykterhet med bra aktiviteter. Det är värt att föra\r\nut det i hela Europa.</pre><pre>Anf.  68  Näringsminister BJÖRN ROSEN-\r\nGREN (s):\r\nFru talman! Än en gång: Jag ska pröva möjlighe-\r\nterna att bygga ut detta. Med det menar jag att vi nu\r\nska sätta i gång, men det kommer inte att ske på mån-\r\ndagen på alla länsstyrelser, utan det kommer att ske\r\nsuccessivt.\r\nDet är klart med pengar till trafiksäkerheten, vill\r\njag meddela. Det innebär att NTF får ett direkt stöd,\r\noch så får man söka det för projekt. Detsamma gäller\r\nför MHF, de får söka. Man får stöd för de projekt\r\nsom bedöms vara bra. Det är en överenskommelse\r\nsom finns med Vägverket om detta.\r\nEU kan vi inte hoppa över. När det är ett pilot-\r\nprojekt kan vi rulla det framåt, men ska vi göra något\r\nbestående måste vi komma ihåg att vi lever i en ge-\r\nmensam marknad. Det gäller även transporter, bil-\r\noch persontrafik etc. Vi måste självklart avväga detta.\r\nUnder ordförandeskapet driver jag nu att vi ska\r\ninföra den högsta promillegränsen på 0,5 % för alko-\r\nhol i blodet, och för tyngre fordon och yrkestrafik\r\n0,2 %. Jag kan säga att det inte är lätt. I dag har Stor-\r\nbritannien 0,8 innebärande att man med lite felmät-\r\nning kanske är uppe i 1,0. I Sverige är ett högt straff\r\npå det. Det finns lite kulturella skillnader här. Men vi\r\ndriver den här frågan, och vi har kommissionen med\r\noss. Att få med sig alla medlemsländer på detta är\r\nmöjligt om det får bli en rekommendation som längre\r\nfram övergår i EU-lagstiftning.</pre><pre>Anf.  69  JAN-EVERT RÅDHSTRÖM (m):\r\nFru talman! Jag hörde att näringsministern sade\r\natt han ska pröva det här projektet, men det är just det\r\nsom är en stor skillnad mot det svar som jag fick\r\ninledningsvis, där han säger att man ska fundera på\r\natt undersöka förutsättningarna. Detta uppfattar jag\r\nnu som att det kommer att genomföras. Men låt detta\r\nbli förhoppningsvis den sista interpellationsdebatten i\r\ndet här ämnet mellan mig och näringsministern. Som\r\nministern säkert känner till har det varit två interpel-\r\nlationsdebatter tidigare, jag har haft en fråga i det här\r\närendet genom åren, och jag kommer att fortsätta att\r\nskriva interpellationer om det inte skulle ge ett nå-\r\ngorlunda snart resultat, att näringsministern ska pröva\r\ndet här i landet, att det inte är slut med att ni bara\r\npratar och ser på förutsättningarna. Jag ser fram emot\r\ndetta.</pre><pre>Överläggningen var härmed avslutad.</pre><pre>10 §  Svar på interpellation 2000/01:256 om\r\ndemokratiska principer</pre><pre>Anf.  70  Statsrådet BRITTA LEJON (s):\r\nFru talman! Per-Richard Molén har frågat mig om\r\nvilka åtgärder jag är beredd att vidta för att fördel-\r\nningen av platserna i ideella föreningar kopplade till\r\nkommunerna avspeglar de i allmänna val fastställda\r\nvalresultaten.\r\nBakgrunden till Per-Richard Moléns fråga är att\r\nLandstingsstyrelsen i Västernorrlands län beslutat att\r\ntillstyrka stadgarna för en ideell förening. Föreningen\r\nska få en föreningsstämma som utses av länets olika\r\nkommuner och landstingsfullmäktige. Platserna i\r\nföreningens styrelse ska fördelas mellan de politiska\r\npartierna så att socialdemokraterna får elva platser\r\nmedan övriga partier får två platser var. Stadgarna\r\nföreskriver att det ska vara socialistisk majoritet -\r\nsocialdemokrater och vänsterpartiet tillsammans - i\r\nstyrelsen också efter valet år 2002 oavsett hur väljar-\r\nna röstar.\r\nFör ideella föreningar finns det inte några författ-\r\nningsbestämmelser som säger att en styrelse i en\r\nsådan förening ska återspegla den politiska samman-\r\nsättningen i kommunen. Hur styrelsen ska vara sam-\r\nmansatt bestäms genom föreningens stadgar.\r\nEn ideell förening kan i endast begränsad omfatt-\r\nning binda sina ingående medlemmar. Stadgarna i en\r\nideell förening kan normalt ändras om en majoritet av\r\nmedlemmarna är för det. En ny politisk majoritet\r\nefter ett val har då möjlighet att ändra stadgarna. Det\r\nbör vidare påpekas att det alltid är möjligt att utträda\r\nur en ideell förening.\r\nJag vill framhålla att det i Sverige råder förenings-\r\nfrihet och betona att det är en grundläggande politisk\r\nrättighet som jag vill värna. Jag anser därför att det\r\ninte finns anledning att införa några regler för hur\r\nideella föreningars styrelser bör vara sammansatta,\r\ninte heller när det gäller sådana som kommunerna\r\nväljer att inrätta.</pre><pre>Anf.  71  PER-RICHARD MOLÉN (m):\r\nFru talman! Jag tackar för svaret. Jag delar stats-\r\nrådets åsikt att vi ska värna om föreningsfriheten.\r\nI Västernorrland har vi sedan tidigare en god erfa-\r\nrenhet av hur socialdemokrater har manipulerat med\r\ndemokratin. Vi hade någonting - men det var säkerli-\r\ngen långt före statsrådet Lejons tid - någonting som\r\nkallades för Timråkrati. Efter 1968 års val bestämde\r\nman att enbart socialdemokraterna skulle utse nämn-\r\ndemännen vid tingsrätten, och detta gav ett väldigt\r\nstort nationellt eko. Tydligen finns det fortfarande\r\nden här typen av intressen och ambitioner kvar.\r\nNär det gäller den här ideella föreningen står det\r\natt ändamålet ska vara att fördjupa den regionala\r\ndemokrati. Föreningen ska verka för ett folkligt in-\r\ntresse. Föreningen utgör medlemmarnas forum för\r\nopinionsbildning, samverkan och beslut i frågor av\r\ngemensamt intresse.\r\nDå kan man fråga sig: Vilka är det som är med-\r\nlemmar i den här föreningen? Jo, det är kommuner\r\noch landsting, inte enskilda människor. Det är alltså\r\nen annan typ än det som man kallar för ideell före-\r\nning. Medlemmarna utgörs av landsting och kommu-\r\nner. Som vanlig medborgare i kommunen eller länet\r\nblir man mer eller mindre tvångsansluten till före-\r\nningen. Att sedan olika kommuner, beroende på be-\r\nfolkningstal, ska utse ett antal personer i stämman må\r\nså vara, men det intressanta är frågan om val av sty-\r\nrelse.\r\nDet är uppenbarligen meningen att varje parti -\r\nmed undantag av socialdemokraterna - oberoende av\r\nstorlek ska utse två ledamöter. Sedan ska socialde-\r\nmokraterna utse resten, dvs. hälften av ledamöterna.\r\nDetta har man beslutat om att genomföra nu, vilket\r\ninnebär att om det blir helt andra valresultat i valet\r\n2002 ska socialdemokraterna fortfarande, oberoende\r\nav valutslag, ändock ha ett majoritetsinflytande.\r\nDet förvånar mig lite grann att statsrådet tar så\r\nlättvindigt på frågan om rättigheten till demokrati. Är\r\ndet riktigt att stadgarna för en förening som består av\r\nkommuner och landsting ska skrivas så att de bevarar\r\noch konserverar en gammal icke av väljarna accepte-\r\nrad partistruktur när det gäller representativitet? An-\r\nser statsrådet att det är riktigt att man i denna förening\r\nicke på något sätt kan sätta sig över det valresultatet\r\nsom vi får 2002?</pre><pre>Anf.  72  Statsrådet BRITTA LEJON (s):\r\nFru talman! Som jag sade i mitt svar kan ideella\r\nföreningar endast i begränsad omfattning binda sina\r\nmedlemmar och att nya politiska majoriteter har möj-\r\nlighet att ändra stadgarna efter ett val.\r\nDet är viktigt att ifrågasätta och granska hur makt\r\nutövas och vilka som är förutsättningarna för makten.\r\nDet är bra med diskussion och ifrågasättande, också i\r\nsådana här fall. Men jag måste hävda med emfas att\r\njag inte ser någon anledning för mig att vidta åtgärder\r\nför att inskränka föreningsfriheten i Sverige.</pre><pre>Anf.  73  PER-RICHARD MOLÉN (m):\r\nHerr talman! Om man går vidare i den stadga som\r\nlandstinget med socialdemokratisk majoritet har be-\r\nslutat om kan man notera att ändring av föreningens\r\nstadga beslutas av föreningsstämman med två tredje-\r\ndels majoritet. I realiteten innebär det att den vanliga\r\ndemokratiska principen, 51-49, ska vara rådande.\r\nDessa stadgar och principerna som ligger bakom den\r\nkan aldrig någonsin ändras med det skydd som soci-\r\naldemokraterna har infört i det som de kallar för ide-\r\nella föreningen.\r\nDärför vill jag fråga: Är det förenligt med de de-\r\nmokratiska värden som statsrådet ändå har till uppgift\r\natt värna, att man i en förening som består av kom-\r\nmuner och landsting och där man ska värna om den\r\nregionala demokratin har inskrivet i stadgarna princi-\r\npen att det krävs två tredjedels majoritet för att ändra\r\nföreningens stadgar? Låt oss inte krypa bakom de\r\nmera formella regler som gäller för ideella föreningar\r\nenligt lagstiftningen, föreningsfriheten och sådant.\r\nDet är uppenbart att detta är ett sätt att kringgå de\r\nambitioner som vi alla har, nämligen att tillvarata\r\ndemokratins grundläggande principer, att varje män-\r\nniska har en röst och icke att ett parti ska kunna infö-\r\nra något som värnar dess inflytande, oberoende av\r\nhur människorna i det länet väljer sina representanter\r\ni olika partier.</pre><pre>Anf.  74  Statsrådet BRITTA LEJON (s):\r\nFru talman! Det handlar inte om att krypa bakom\r\nnågra principer, utan det handlar om att värna de\r\ngrundläggande principerna om bl.a. föreningsfrihet.\r\nJag ser inte någon anledning för mig att gå in i\r\ndetalj och kritisera en enskild förenings val av stad-\r\ngar. Jag konstaterar bara att de som har bildat den här\r\nföreningen har valt att utforma sina stadgar på det\r\nsättet. Nya majoriteter har möjlighet att, om man så\r\nvill, förändra dessa stadgar. Förutom det som Per-\r\nRichard Molén tog upp finns det också möjlighet för\r\nden enskilde att gå ur en kommun, och då förändras\r\nnaturligtvis förutsättningarna för samarbetet.\r\nÅterigen: Jag ser inte någon anledning för mig att\r\nutifrån detta på något sätt förfäkta en uppfattning om\r\natt föreningsfriheten i Sverige borde förändras. Den\r\nmåste vi värna, och det vet jag att både interpellanten\r\noch jag är överens om.</pre><pre>Anf.  75  PER-RICHARD MOLÉN (m):\r\nFru talman! Jag är övertygad om att om situatio-\r\nnen vore helt annorlunda i Västernorrland och Britta\r\nLejon själv befann sig på den socialdemokratiska\r\nsidan och om det partiet hade 25 % av väljarkåren\r\nbakom sig i stället som för närvarande ca 50 %, tror\r\njag inte att Britta Lejon skulle vara särskilt road över\r\natt en majoritet av andra partier - däribland modera-\r\nterna - skulle sätta sig över det rättmätiga krav som\r\nsocialdemokraterna i ett sådan hypotetiskt fall skulle\r\nställa på att få utse fler än de två ledamöter som soci-\r\naldemokraterna nu har beslutat om.\r\nJag har några frågor. Hur ska styrelsen vara sam-\r\nmansatt enligt föreningens stadgar? Får kommuner\r\neller landsting vara medlemmar i föreningar som inte\r\ntillämpar demokratiska principer, t.ex. när styrelsen\r\nska tillsättas?\r\nDet är förvisso sant att man har rätt att utträda ur\r\nföreningen. Men frågan är om det inte borde vara\r\nolagligt att gå in som medlem i en sådan här förening.\r\nDet finns all anledning att värna om individens\r\nrättighet att tillhöra respektive inte tillhöra en före-\r\nning. Tycker statsrådet Lejon att det är viktigare för\r\nett statsråd som ansvarar för demokratifrågor att vär-\r\nna om individers rättigheter än om kollektivets rättig-\r\nheter, att å tvångsanslutna medlemmars vägnar bejaka\r\noch ställa upp på en klart odemokratisk ordning?\r\nBor man i en kommun är man ju i den här situa-\r\ntionen tvungen att vara kommunmedlem, dvs. att man\r\när tvångsansluten och måste också via tvångstaxering\r\nvara med och betala en medlemsavgift till föreningen.\r\nSka man verkligen som kommunmedborgare kunna\r\ntvingas att bli förnedrad på det här sättet?</pre><pre>Anf.  76  Statsrådet BRITTA LEJON (s):\r\nFru talman! Per-Richard Molén ställer mig ett\r\nantal frågor utifrån ett enskilt fall, där stiftarna av en\r\nförening har valt ett antal olika lösningar som man\r\nkan ha synpunkter på. Jag tycker dock inte - återigen\r\nber jag att få upprepa mitt svar - att detta fall föranle-\r\nder mig att vidta några åtgärder i form av förändring-\r\nar av vår grundlagsfästa föreningsfrihet i Sverige.</pre><pre>Överläggningen var härmed avslutad.</pre><pre>11 §  Svar på interpellation 2000/01:269 om\r\nmanagementfrågor i den gemensamma sektorn</pre><pre>Anf.  77  Statsrådet BRITTA LEJON (s):\r\nFru talman! Inger Lundberg har frågat mig om jag\r\nhar för avsikt att ta några initiativ till en mer genom-\r\ngripande diskussion om managementfrågor i den\r\ngemensamma sektorn.\r\nInledningsvis vill jag instämma i Inger Lundbergs\r\niakttagelse att den offentliga förvaltningens särart\r\nställer särskilda krav på kompetens hos dess chefer\r\noch anställda. Behovet av att stärka kunskapen om\r\nförvaltningens särart har också legat bakom regering-\r\nens insatser för att utveckla förvaltningen de senaste\r\nåren.\r\nDet är framför allt två förutsättningar som är av\r\nbetydelse för regeringens styrning av offentig förvalt-\r\nnings kompetensförsörjning.\r\nFör det första: Sedan 1993 års högskolereform be-\r\nslutades styr inte längre regeringen vilka utbildnings-\r\nlinjer som ska finnas. Regeringen fastställer i stället i\r\nhögskoleförordningen vissa övergripande mål för de\r\nexamina som universitet och högskolor kan utfärda.\r\nDet är alltså varje lärosätes uppgift att utveckla och\r\nerbjuda relevant utbildning. Här vill jag dock tillägga\r\natt jag skulle välkomna förslag och försök med nya\r\nhögre utbildningar som är särskilt utformade efter\r\nbehoven i offentlig sektor.\r\nFör det andra: Genom den förvaltningsmodell\r\nsom vi har i Sverige, med en långtgående delegering,\r\nligger ansvaret för att organisationen har rätt kompe-\r\ntens på varje verksamhet och dess ledning. Det inne-\r\nbär att\r\nsåväl långsiktig planering av kompetensförsörjningen\r\nsom enskilda tillsättningsbeslut har avgörande bety-\r\ndelse för hur de offentliga organisationerna kan leva\r\nupp till sitt ansvar att förverkliga demokratiskt be-\r\nslutade mål.\r\nInom den statliga förvaltningen följer regeringen\r\nårligen upp myndigheternas kompetensförsörjning\r\noch rapporterar detta till riksdagen. Ett utmärkande\r\ndrag för svensk offentlig sektor av i dag är att utbild-\r\nningsnivån bland de anställda är mycket hög. Utbild-\r\nningsnivån i offentlig sektor har höjts under de se-\r\nnaste tio åren. Inom staten hade närmare 60 % av alla\r\nanställda år 1999 en eftergymnasial eller akademisk\r\nutbildning. Enligt Statskontorets rapport Det viktiga\r\nvalet av verkschef, 1999:21, har så många som 90 %\r\nav alla verkschefer en akademisk examen. Omkring\r\nen fjärdedel av verkscheferna har juridisk examen.\r\nAndelen med ekonomisk inriktning har ökat till 20 %.\r\nI övrigt återfinner vi såväl teknisk, naturvetenskaplig\r\nsom samhällsvetenskaplig utbildning i gruppen.\r\nRegeringen har genom propositionen Statlig för-\r\nvaltning i medborgarnas tjänst, proposition\r\n1997/98:136, intensifierat arbetet att utveckla den\r\nstatliga förvaltningen och öka uppmärksamheten på\r\nkompetens- och utbildningsfrågor i staten. Under år\r\n2000 presenterade regeringen vidare det förvaltnings-\r\npolitiska handlingsprogrammet En förvaltning i de-\r\nmokratins tjänst. Regeringen tar genom detta ett initi-\r\nativ att återupprätta och värna den unika styr- och\r\nledningsfilosofi som bör prägla offentlig verksamhet.\r\nAllt arbete i statsförvaltningen ska göras med ut-\r\ngångspunkt i de grundläggande värdena demokrati,\r\nrättssäkerhet och effektivitet. Kompetensutveckling i\r\nförvaltningen måste utformas så att chefer och an-\r\nställda har en kompetens som motsvarar kraven på\r\nverksamheten. Kompetensutveckling och chefsför-\r\nsörjning i staten har också en tydlig plats i regering-\r\nens förvaltningspolitiska handlingsprogram. Genom\r\ninrättandet av Statens kvalitets- och kompetensråd\r\nstärker regeringen stödet till statliga myndigheter för\r\natt säkerställa en hög förvaltningskompetens och öka\r\nuppmärksamheten på frågor om förvaltningsetik.\r\nRådet har år 2000 tagit över ansvaret för den högre\r\nforskningsnära förvaltningsutbildningen, den s.k.\r\nmasterutbildningen, för nyckelpersoner i staten. Ett\r\ntema i denna utbildning är ledarskap i förvaltningen.\r\nProjektet Öppna Sverige är ett annat exempel på\r\nregeringens initiativ, tillsammans med kommuner och\r\nlandsting, för att stärka kunskapen om förvaltningens\r\nsärart.\r\nKvalificerad forskning om den offentliga sektorns\r\nutveckling är ett väsentligt bidrag till att öka kvalite-\r\nten i den offentliga sektorns förändringsarbete. I an-\r\nslutning till arbetet med propositionen, proposition\r\n2000/01:3, lämnade Svenska Kommunförbundet och\r\nLandstingsförbundet en gemensam forskningsstrategi\r\ntill regeringen. Förbunden pekar på att forskning om\r\nden offentliga sektorn bör vara en gemensam angelä-\r\ngenhet för stat, kommun och landsting. Regeringen\r\ndelar förbundens syn på behovet av ökad samverkan\r\noch dialog om den framtida forskningen om offentlig\r\nsektor. Här ingår också frågor om styrning, ledning\r\noch organisation av offentlig verksamhet.\r\nJag förstår Inger Lundbergs oro för att generella\r\nledarskapsutbildningar inte i tillräcklig omfattning\r\nutformas efter offentliga verksamheters särart. Just\r\ndärför pågår mycket arbete inom offentlig verksamhet\r\nför att utveckla kunskap, ledarskap och verksamhet.\r\nDet är vi som är verksamma i förvaltningen som\r\nmåste säkerställa att den på bästa sätt svarar mot\r\nmedborgarnas krav, bl.a. på demokrati, rättssäkerhet\r\noch effektivitet.</pre><pre>Anf.  78  INGER LUNDBERG (s):\r\nFru talman! Jag tackar demokratiministern för\r\nsvaret, och jag gör det verkligen med hela hjärtat. Det\r\när ett ovanligt gediget interpellationssvar som statsrå-\r\ndet lämnar. Det är viktigt eftersom debatten om ut-\r\nvecklingen i den gemensamma sektorn är så viktig.\r\nMöjligen är en interpellationsdebatt lite kort för att\r\ndiskutera dessa komplexa frågor.\r\nDen gemensamma sektorn står inför stora rekryte-\r\nringsbehov det närmaste decenniet. Då är det viktigt\r\natt det finns en kompetensförsörjning som tillgodoser\r\nsektorns behov.\r\nJag skrev interpellationen efter en föreläsning av\r\nprofessor Lars Engvall. När han redovisade utveck-\r\nlingen i managementsektorn i Sverige blev det väldigt\r\ntydligt att den är väldigt ensidig. Många går så att\r\nsäga på samma rad och med samma budskap. Väldigt\r\nlite finns i kvalificerade managementutbildningar av\r\ndet som är särskilt viktigt för den gemensamma sek-\r\ntorn.\r\nDet handlingsprogram som ministern refererar till\r\när viktigt. Medborgarperspektivet, demokratin och\r\neffektiviteten måste gensomsyra den gemensamma\r\nverksamheten. Men jag tycker också att det är viktigt\r\natt man sätter fokus på långsiktighet och helhetssyn\r\nnär man utvecklar kompetensförsörjningen. Jag tror\r\natt det är en brist att det förs för lite diskussioner om\r\nkompetensförsörjningen mellan å ena sidan den stat-\r\nliga delen av den gemensamma sektorn och å andra\r\nsidan kommuner och landsting. Därför är Öppna\r\nSverige viktigt, och det krävs fler intitiativ i den rikt-\r\nningen. Jag vill påminna om att vi för ett antal år\r\nsedan berörde dessa frågor i en motion från Örebro\r\nlän om lokaliseringen av Statens kompetens- och\r\nkvalitetsråd.\r\nLars Engvall har studerat ekonomutbildningarna.\r\nDe spelar en viktig roll för rekryteringen till ledande\r\njobb i gemensamma sektorn. Det finns ju inte någon\r\nsärskild rekrytering på samma sätt som när förvalt-\r\nningslinjen fanns tidigare. Utbildningarna har hög\r\nkvalitet, men det finns stor anledning till oro för att\r\nde inte tillgodoser det allmännas specifika krav. Det\r\när inte säkert att ska vara en specifik utbildning, men\r\neftersom den gemensamma sektorn är så viktig kan-\r\nske det finns behov av att alla ekonomer har en\r\ngrundkompetens om den gemensamma sektorn. Nu\r\nfinns det kurser för tillval om ekonomi och gemen-\r\nsam sektor, men de väljs av ett fåtal. Det är möjligt\r\natt det vore av stort värde om det fanns en bredare\r\nkompetens där. Det skulle säkert också underlätta\r\ninteraktionen mellan näringslivet och den gemen-\r\nsamma sektorn och öka förståelsen för de olika vill-\r\nkor som man jobbar under i de olika sektorerna.\r\nRisken är också att det blir väldigt fel om man re-\r\nkryterar människor som inte riktigt ser vad den ge-\r\nmensamma sektorn står för. Jag kan ta ett par exem-\r\npel där jag tycker att den gemensamma sektorn var\r\nute och gled.\r\nEtt exempel är fallskärmsavtalen på 80-talet, som\r\ngick som en löpeld över den gemensamma sektorn.\r\nDet är möjligt att man bums måste knoppa av ledande\r\nmänniskor i näringslivet. Det kan inte jag bedöma. I\r\nden gemensamma sektorn är det så att en tidigare\r\nledare kan vara oerhört värdeull som en tillgång i\r\norganisationen längre fram. Vi slösade med pengar,\r\nvi stötte det allmänna medvetandet och vi använde\r\ninte den kompetens som vi borde ha använt.\r\nDet andra är köp-sälj-systemet. Det är bra med ett\r\nkostnadsmedvetande, men det är ibland risk för\r\nsuboptimering i den gemensamma sektorn. Det är\r\nnågra av de frågor som jag tycker att det är viktigt att\r\nfundera på långsiktigt.</pre><pre>Anf.  79  Statsrådet BRITTA LEJON (s):\r\nFru talman! Jag tycker att Inger Lundberg för\r\nfram mycket viktiga synpunkter som vi bör ha i min-\r\nnet när vi lägger upp planeringen för hur den statliga\r\nförvaltningen ska utformas i framtiden. Vi ser de\r\nstora rekryteringsbehoven, precis som Inger Lund-\r\nberg talade om. Vi ser behovet av långsiktighet och\r\nhelhetssyn och att diskussionerna mellan olika delar\r\nav den offentliga verksamheten - stat, kommuner och\r\nlandsting - behöver förstärkas. De gemensamma\r\ninsatserna måste bli fler.\r\nJag är oerhört glad över Inger Lundbergs initiativ\r\natt ta en interpellation om de här viktiga frågorna. Det\r\när en angelägen aspekt av den demokratiska in-\r\nfrastruktur som förvaltningen är en del av att förvalt-\r\nningen lyckas leva upp till sitt uppdrag att arbeta i\r\nmedborgarnas tjänst på bästa sätt. Det är något som\r\nriksdagen vid ett flertal tillfällen under årens lopp har\r\nunderstrukit behoven av. Bl.a. har riksdagen markerat\r\natt forskning inom den offentliga sektorn bör ges hög\r\nprioritet. Som Inger Lundberg säkert känner till är det\r\nockså så att ett långsiktigt forskningsprogram, Forsk-\r\nning om offentlig sektor, inleddes redan 1991.\r\nI dag kan vi se att flera av de initiativ som man då\r\nlade grunden för faktiskt har fått betydelse. Utan att\r\npå något sätt springa före den utvärdering av de här\r\nverksamheterna som Humanistiskt-\r\nsamhällsvetenskapliga forskningsrådet har för avsikt\r\natt leverera tycker jag ändå att det är tydligt att de här\r\ninsatserna har bidragit till att öka uppmärksamheten\r\noch forskningsarbetet inom frågor som är angelägna\r\nför den offentliga sektorns utveckling. Vi har lyckats\r\nfå fram forskningsmiljöer av hög kvalitet som tidiga-\r\nre inte fanns där specialister inom olika ämnen har\r\nförts samman i flervetenskapligt samarbete. Det är\r\nviktigt för fortsättningen att vi har den kompetensen\r\natt bygga vidare på.\r\nSå vill jag bara säga några ord om Statens kvali-\r\ntets- och kompetensråd. Det gör ju mycket, och en hel\r\ndel som ligger i linje med vad Inger Lundberg efter-\r\nlyser. En viktig del av den nya  myndighetens verk-\r\nsamhet är bl.a. att inventera behoven samt utveckla\r\noch erbjuda olika former av program för chefer vid\r\nstatliga myndigheter. Jag kan konstatera att rådet\r\nredan har startat. Trots att det är en ganska ny myn-\r\ndighet har de redan startat ett angeläget arbete på\r\nexempelvis följande områden: ett chefsutvecklings-\r\nprogram för statliga chefer på direktionsnivå, ett\r\nchefsprogram för kvinnor, ett mentorsprogram för\r\nchefer på mellannivå och särskilda seminarier för\r\nmålgruppen generaldirektörer.\r\nEtt av rådets verksamhetsområden är att främja er-\r\nfarenhetsutbyte mellan statsförvaltning och forskare.\r\nEtt projekt som har bedrivits under året är att till-\r\nsammans med Linköpings universitet starta en studie\r\nkring högre chefer och deras syn på olika frågor om\r\nledarskap. Syftet med denna studie är att få en aktuell\r\nbild av hur statliga chefer upplever sin situation och\r\nsina framtidsutsikter, sina möjligheter och problem.\r\nDet här projektet kan också ses som en viktig del i\r\narbetet med att inventera behov av aktiviteter som\r\nfrämjar statens långsiktiga kompetensförsörjning\r\nframöver.</pre><pre>Anf.  80  INGER LUNDBERG (s):\r\nFru talman! Jag tycker också det är viktigt att\r\nkonstatera att allt närmande till näringslivets tänkande\r\ninte har varit dåligt när det gäller den gemensamma\r\nsektorn. Det finns mycket som jag tycker att vi har att\r\nta med oss i en ny tid. Det är kostnadsmedvetande\r\noch affärsmässighet. Men det kan inte bara vara det.\r\nDet är också något annat. Inom SABO har vi diskute-\r\nrat begreppet affärsmässig allmännytta. Jag vet också\r\natt man numera när man jobbar med de statliga före-\r\ntagen arbetar mycket med det förhållningssättet. Jag\r\ntror att det är viktigt att vi har med oss både närings-\r\nlivets klara fokus på kostnader och det som är den\r\ngemensamma sektorns särart. Vi får inte tappa det\r\nena goda för att nå det andra goda.\r\nJag tycker också att det är värdefullt med den dis-\r\nkussion om lärosätena som statsrådet har fört i om-\r\ngångar. Jag tror inte att vi i utbildningsutskottet ska\r\nsitta och bestämma precis hur det ska se ut. Däremot\r\ntror jag att det är bra att den här att dialogen mellan\r\nden gemensamma sektorn och lärosätena kommer i\r\ngång. Det är också viktigt med ungdomarna; att de\r\ninser att det kanske handlar om ett antal år i närings-\r\nlivet men också om ett antal år i den gemensamma\r\nsektorn och att man måste bereda sig för att kunna ha\r\nden dubbla kompetensen.\r\nJag är glad över de initiativ som statsrådet talar\r\nom från Statens kvalitets- och kompetensråd. Men jag\r\nska skvallra om att jag inför den här debatten gick in\r\npå myndighetens hemsida. Jag slog upp bilden på de\r\nanställda på hemsidan. Då konstaterade jag att min\r\nkompis, EU-parlamentarikern Hans Karlsson i Halls-\r\nberg, har fler syskon på den bild han har i vardags-\r\nrummet än vad generaldirektören kunde presentera\r\nsom anställda på Kompetensrådet.\r\nNu vet jag som gammalt kommunalråd att det inte\r\nalltid är antalet anställda som är avgörande. Men det\r\när klart; är det ett betydelsefullt område finns det\r\nanledning att diskutera det här. Behöver vi mer kom-\r\npetens? Jag vill ånyo väcka den fråga som vi tog upp\r\nfrån Örebro: Finns det skäl att utveckla ett kompeten-\r\nscentrum som är gemensamt för stat, kommuner och\r\nlandsting? Det är inget att sätta ned foten för i dag,\r\nmen det finns anledning att fundera över det.\r\nSlutligen, fru talman, skulle jag vilja säga några\r\nord om konsultbolagen. Vi har ett antal stora konsult-\r\nbolag som dominerar väldigt mycket av management-\r\nsektorn. Mycket skickligt folk sätts in i näringslivet.\r\nDe går in och gör olika analyser, också inom den\r\ngemensamma sektorn. I dessa företag finns det några,\r\njag säger bara några, som är mycket kunniga när det\r\ngäller den gemensamma sektorn. Normalt har man\r\ninte den här kompetensen. Det är unga, käcka, arbets-\r\ndugliga pojkar och flickor som dock, som vi säger\r\nhemma, är ganska rudis när det gäller de speciella\r\nkrav som ställs på den gemensamma sektorn.\r\nDe har med sig väldigt mycket av ett tänkande\r\nfrån näringslivet i Amerika som inspirerar dem. Det\r\nfinns bra företagande i Amerika, men det är inte sä-\r\nkert att de managementprinciper som är effektiva när\r\ndet gäller näringsliv i Amerika är riktigt lika effektiva\r\nnär det gäller utveckling av sjukvårdsorganisation och\r\nliknande. Jag tror därför att det vore  spännande att ha\r\nen dialog också med konsultföretagen.</pre><pre>Anf.  81  Statsrådet BRITTA LEJON (s):\r\nFru talman! Jag tror också på dialogens oanade\r\nmöjligheter till nya insikter. Och jag är tacksam för\r\nalla goda idéer och kloka synpunkter som Inger\r\nLundberg med sin mångåriga erfarenhet inom det här\r\nområdet kan delge oss i vårt fortsatta arbete. Jag kan\r\nockså understryka, vilket jag kanske inte gjorde till-\r\nräckligt i min tidigare replik, vikten av att se den\r\noffentliga förvaltningens särart. Också jag har sett\r\navarter av att den offentliga förvaltningen, oavsett om\r\nvi pratar om stat, kommun eller landsting, ibland\r\nalldeles för okritiskt har anammat tankesätt, värde-\r\nringar och rutiner som inte hör hemma i offentlig\r\nverksamhet.\r\nJust därför är också de insatser som regeringen nu\r\nhar gjort i och med den förvaltningspolitiska proposi-\r\ntionen och handlingsprogrammet så väsentliga. Det är\r\nväsentligt att det här fullföljs och att alla konkreta\r\nåtgärder som regeringen har lanserat i handlingspro-\r\ngrammet verkligen blir en realitet. Det är viktigt att\r\nde sätter avtryck i förvaltningarna. Vi har lanserat\r\nåtgärder på 37 olika områden, och vi är i full färd\r\nmed att se till att vi lever upp till de här intentionerna\r\ntillsammans med myndigheterna. Jag är övertygad\r\nom att vi kommer att hitta ännu fler vägar för att\r\nförbättra kompetensförsörjningen samt kunskapen\r\noch medvetenheten i offentlig sektor om det speciella\r\nsom det innebär att arbeta på medborgarnas uppdrag\r\nför demokratin. Jag är säker på att vi kommer att få\r\nanledning att återkomma i den här frågan så små-\r\nningom.</pre><pre>Anf.  82  INGER LUNDBERG (s):\r\nFru talman! Jag känner det starka engagemang\r\nsom demokratiministern har. Jag tycker att det ska bli\r\nväldigt spännande att följa den fortsatta utvecklingen.\r\nDärför ska jag inte gå in djupare på just den diskus-\r\nsion som vi har fört utan ta upp en fråga som har\r\nsamband med dessa ledarskapsfrågor. Det handlar om\r\nförhållandena för den gemensamma sektorns perso-\r\nnal. Jag tror att vi väldigt mycket in i hjärteroten\r\nkänner oron över den stora andelen sjukskrivningar\r\nbland många anställda i den gemensamma sektorn.\r\nDet är oerhört komplext. Det är säkert resursfrågor.\r\nDet handlar om avstånd mellan de ambitioner som vi\r\nhar och de resurser som vi har och om hur service-\r\ntjänster blir allt dyrare i ett modernt samhälle. Men\r\ndet kanske också handlar om andra mindre materiella\r\nfrågor, frågor om yrkesstolthet, frågor om hur man\r\nblir behandlad i medierna och i andra sammanhang,\r\nfrågor om hur man kan få utnyttja sin kompetens\r\nunder hela sitt yrkesliv, om kompetensutveckling, om\r\nnya kickar och om stolthet.\r\nFru talman! Jag blir lite bekymrad när jag i dag\r\nträffar tjejer, eller snarare tanter i min ålder. Om man\r\nfrågar vad de jobbar med säger de att de jobbar i\r\nvården. När jag inte var tant så sade man inte att man\r\njobbar i vården och slog ned blicken, utan man sade\r\natt man var undersköterska på medicinavdelning 56.\r\nJag tror att vi måste få tillbaka också lite grann av\r\ndetta i den gemensamma sektorn, stoltheten över att\r\narbeta med uppgifter som är så oerhört viktiga för\r\nmedborgarna, förmågan att lyfta blicken och stå upp\r\nför att man gör något väldigt fint. Om man känner det\r\nså blir jobbet inte lika tungt. Och det tycker jag också\r\natt vi ska ha med i managementutvecklingen, som det\r\nheter.</pre><pre>Anf.  83  Statsrådet BRITTA LEJON (s):\r\nFru talman! Utan att gå in i detalj på de frågor\r\nsom Inger Lundberg tar upp - de handlar ju till stor\r\ndel om landstingsvärlden, om jag förstår henne rätt -\r\nvill jag ändå bejaka betydelsen av en god personalpo-\r\nlitik och insikten om att personalen till stora delar är\r\nsjälva verksamheten. Den offentliga sektorn kan inte\r\nfungera så väl som den ska om man som anställd inte\r\nkänner att man har inflytande över sin arbetstid och\r\nsina anställningsvillkor, hur jobbet ska utföras och\r\nockså att ens kompetens och förmåga tas till vara och\r\natt man kan vidareutvecklas i arbetet.\r\nJag håller helt med Inger Lundberg om att det är\r\ndags att återupprätta självförtroendet och statusen och\r\ninsikten om det värdefulla att arbeta i den offentliga\r\nsektorn, oavsett om det är statlig, kommunal eller\r\nlandstingskommunal verksamhet som det handlar om.\r\nJag är övertygad om att riksdagens och regering-\r\nens gemensamma insatser här framöver kommer att\r\nbidra till den förändring som vi eftersträvar.\r\nI handlingsprogrammet för staten har jag väldigt\r\ntydligt betonat betydelsen av en god personalpolitik\r\nfrån A till Ö just för att puffa på i den riktning som\r\nInger Lundberg efterlyser. Och jag har också haft\r\ndiskussioner med företrädare för arbetsgivare och\r\nfack inom de andra delarna av den offentliga sektorn.\r\nDet statsråd inom regeringen som framför allt har\r\nhand om arbetsmarknadsfrågorna arbetar också som\r\nbekant är i den riktningen.\r\nDen offentliga förvaltningen svarar för mycket\r\navgörande delar av hur den svenska demokratin fun-\r\ngerar, och därför får vi inte i något avseende förtröttas\r\ni våra ansträngningar att åstadkomma det som Inger\r\nLundberg efterlyser.</pre><pre>Överläggningen var härmed avslutad.</pre><pre>12 §  Meddelande om frågestund</pre><pre>Andre vice talmannen meddelade att vid fråge-\r\nstunden torsdagen den 15 mars kl. 14.00 skulle föl-\r\njande statsråd närvara:\r\nVice statsminister Lena Hjelm-Wallén, statsrådet\r\nMona Sahlin, utbildningsminister Thomas Östros,\r\nnäringsminister Björn Rosengren och statsrådet Inge-\r\ngerd Wärnersson.</pre><pre>13 §  Anmälan om inkomna faktapromemorior\r\nom  förslag från Europeiska kommissionen,\r\nm.m.</pre><pre>Andre vice talmannen anmälde att följande fak-\r\ntapromemorior om förslag från Europeiska kommis-\r\nsionen inkommit och överlämnats till utskott:\r\n2000/01:110 Meddelande från kommissionen om\r\nutläggning av gemenskapens programförvaltning\r\n- Förslag till rådets förordning med instruktion för\r\ngenomförandemyndigheter med vissa förvalt-\r\nningsuppgifter inom gemenskapsprogrammen\r\nKOM(2000)788 till finansutskottet\r\n2000/01:111 Förslag till rådets förordning om ändring\r\nav förordning (EEG) nr 3911/92 om export av\r\nkulturföremål. - Förslag till Europaparlamentets\r\noch rådets direktiv om ändring av rådets direktiv\r\n93/7/EEG om återlämnande av kulturföremål som\r\nolagligen förts bort från en medlemsstats territori-\r\num KOM(2000)845 till kulturutskottet</pre><pre>14 §  Hänvisning av ärenden till utskott</pre><pre>Föredrogs och hänvisades\r\nSkrivelse\r\n2000/01:125 till socialutskottet</pre><pre>15 §  Bordläggning</pre><pre>Anmäldes och bordlades\r\nMotion\r\nmed anledning av förs. 2000/01:RB2 Fullmäktiges i\r\nRiksbanken förslag till disposition av Riksban-\r\nkens vinst för räkenskapsåret 2000 m.m.\r\n2000/01:Fi15 av Bengt-Ola Ryttar (s)</pre><pre>Justitieutskottets betänkande\r\n2000/01:JuU17 Sveriges antagande av rambeslut om\r\npenningtvätt m.m.</pre><pre>Utbildningsutskottets betänkande\r\n2000/01:UbU8 Högskolan</pre><pre>Trafikutskottets betänkande\r\n2000/01:TU8 Sjöfartsinspektionens tillsyn</pre><pre>Miljö- och jordbruksutskottets betänkanden\r\n2000/01:MJU11 Hanteringen av djurkadaver och\r\nannat animaliskt avfall\r\n2000/01:MJU12 Livsmedelskontroll och genteknik\r\n2000/01:MJU13 Ändringar i bilskrotningslagen</pre><pre>16 §  Anmälan om interpellationer</pre><pre>Anmäldes att följande interpellationer framställts</pre><pre>den 9 mars</pre><pre>2000/01:307 av Willy Söderdahl (v) till näringsmi-\r\nnister Björn Rosengren\r\nInfrastrukturen i sydöstra Sverige\r\n2000/01:308 av Willy Söderdahl (v) till näringsmi-\r\nnister Björn Rosengren\r\nKraftledningars placering\r\n2000/01:309 av Ulla-Britt Hagström (kd) till social-\r\nminister Lars Engqvist\r\nHemlösas rätt till sjukvård\r\n2000/01:310 av Ulla-Britt Hagström (kd) till statsrå-\r\ndet Ingela Thalén\r\nRättshjälp för prövande av arbetsskada\r\n2000/01:311 av Carlinge Wisberg (v) till statsrådet\r\nMona Sahlin\r\nUtredning av arbetsplatsolyckor</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 13 mars.</pre><pre>17 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 9 mars</pre><pre>2000/01:856 av Inger René (m) till socialminister\r\nLars Engqvist\r\nMat och gamla\r\n2000/01:857 av Per Landgren (kd) till justitieminister\r\nThomas Bodström\r\nEkonomisk ersättning vid polisavspärrningar\r\n2000/01:858 av Ewa Larsson (mp) till miljöminister\r\nKjell Larsson\r\nEU:s gränsvärden för partikelhalter\r\n2000/01:859 av Agneta Ringman (s) till miljöminister\r\nKjell Larsson\r\nDe regionala lantmäterikontorens förrättningsarkiv\r\n2000/01:860 av Ulla Hoffmann (v) till statsrådet Maj-\r\nInger Klingvall\r\nEnsamma flyktingbarn\r\n2000/01:861 av Caroline Hagström (kd) till finans-\r\nminister Bosse Ringholm\r\nMarknadsföring av spel och spelberoende\r\n2000/01:862 av Anders Sjölund (m) till jordbruksmi-\r\nnister Margareta Winberg\r\nFörändrade förutsättningar för sittande utredning\r\n2000/01:863 av Gunilla Tjernberg (kd) till kulturmi-\r\nnister Marita Ulvskog\r\nFilmavtal</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 13 mars.</pre><pre>18 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 9 mars</pre><pre>2000/01:799 av Rosita Runegrund (kd) till utrikesmi-\r\nnister Anna Lindh\r\nHandel med kvinnor från wanniyala-aettofolket\r\n2000/01:801 av Martin Nilsson (s) till statsrådet Leif\r\nPagrotsky\r\nBurma och brott mot ILO-konventioner\r\n2000/01:804 av Jan Backman (m) till näringsminister\r\nBjörn Rosengren\r\nVägmärke för industriområde\r\n2000/01:820 av Berndt Ekholm (s) till utrikesminister\r\nAnna Lindh\r\nFredsplanen för västra Sahara\r\n2000/01:823 av Lars Hjertén (m) till näringsminister\r\nBjörn Rosengren\r\nAvgiftshöjningen för postbox\r\n2000/01:824 av Carina Hägg (s) till utrikesminister\r\nAnna Lindh\r\nKristna minoriteters situation</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 13 mars.</pre><pre>19 §   Kammaren åtskildes kl. 13.15.</pre><pre>\r\nFörhandlingarna leddes\r\nav  förste vice talmannen från sammanträdets början\r\nt.o.m. 5 § anf. 34 (delvis),\r\nav tredje vice talmannen därefter t.o.m. 11 § anf. 78\r\n(delvis) och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}