{"dokumentstatus":{"dokument":{"hangar_id":"2348661","dok_id":"GN09113","rm":"1999/2000","beteckning":"113","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"113","slutnummer":"0","datum":"2000-05-19 00:00:00","systemdatum":"2005-10-27 12:57:19","publicerad":"2000-05-19 00:00:00","titel":"Riksdagens snabbprotokoll 1999/2000:113 Fredagen den 19 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{04963805-B10F-4A5C-8424-BF56A14BD3C0}","dokument_url_text":"http://data.riksdagen.se/dokument/GN09113/text","dokument_url_html":"http://data.riksdagen.se/dokument/GN09113","dokumentstatus_url_xml":"http://data.riksdagen.se/dokumentstatus/GN09113","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1999/2000:113</div>\r\n<div class=\"sidhuvud_datum\">Fredagen den 19 maj</div>\r\n<div class=\"sidhuvud_klockslag\">Kl. 09.00 - 10.21</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>----------------------------------------------------------------------</pre><pre>1 §  Avsägelse</pre><pre>Talmannen meddelade att Ulf Kristersson (m) av-\r\nsagt sig uppdraget som suppleant i Riksdagens revi-\r\nsorer.\r\nKammaren biföll denna avsägelse.</pre><pre>2 §  Kompletteringsval till Riksdagens reviso-\r\nrer</pre><pre>Talmannen meddelade att Moderata samlingspar-\r\ntiets riksdagsgrupp på grund av uppkommen vakans\r\nanmält Patrik Norinder som suppleant i Riksdagens\r\nrevisorer efter Ulf Kristersson.</pre><pre>Talmannen förklarade vald till</pre><pre>suppleant i Riksdagens revisorer\r\nPatrik Norinder (m)</pre><pre>3 §  Meddelande om frågestund</pre><pre>Talmannen meddelade att vid frågestunden tors-\r\ndagen den 25 maj kl. 14.00 skulle följande statsråd\r\nnärvara:\r\nStatsminister Göran Persson, justitieminister Laila\r\nFreivalds, socialminister Lars Engqvist, finansminis-\r\nter Bosse Ringholm och statsrådet Mona Sahlin.</pre><pre>4 §  Anmälan om fördröjda svar på interpella-\r\ntioner</pre><pre>\r\nTill riksdagen hade inkommit följande skrivelser:</pre><pre>Interpellation 1999/2000:394</pre><pre>Till riksdagen\r\nInterpellation 1999/2000:394 av Ulf Nilsson om\r\nhögskolans kvalitet.\r\nInterpellationen kommer att besvaras tisdagen den\r\n23 maj 2000.\r\nSkälet till dröjsmålet är beredningen inom depar-\r\ntementet.\r\nStockholm den 15 maj 2000\r\nUtbildningsdepartementet\r\nThomas Östros</pre><pre>Interpellation 1999/2000:395</pre><pre>Till riksdagen\r\nInterpellation 1999/2000:395 av Per Bill om stu-\r\ndiemedel och internationalisering\r\nInterpellationen kommer att besvaras tisdagen den\r\n23 maj 2000.\r\nSkälet till dröjsmålet är beredningen inom depar-\r\ntementet.\r\nStockholm den 15 maj 2000\r\nUtbildningsdepartementet\r\nThomas Östros</pre><pre>Interpellation 1999/2000:386</pre><pre>Till riksdagen\r\nInterpellation 1999/2000:386 av Per Westerberg\r\n(m) om Stockholmsregionens framtida flygkapacitet.\r\nInterpellationen kommer att besvaras tisdagen den\r\n23 maj 2000.\r\nSkälet till dröjsmålet är tjänsteresa den 12 maj och\r\nhela vecka 20.\r\nStockholm den 2 maj 2000\r\nNäringsdepartementet\r\nBjörn Rosengren\r\nEnligt uppdrag\r\nDag Ekman\r\nExpeditionschef</pre><pre>Interpellation 1999/2000:408</pre><pre>Till riksdagen\r\nInterpellation 1999/2000:408 av Göte Jonsson (m)\r\nom det svenska vägnätet.\r\nInterpellationen kommer att besvaras tisdagen den\r\n23 maj 2000.\r\nSkälet till dröjsmålet är tjänsteresa den 12 maj och\r\nhela vecka 20.\r\nStockholm den 2 maj 2000\r\nNäringsdepartementet\r\nBjörn Rosengren\r\nEnligt uppdrag\r\nDag Ekman\r\nExpeditionschef</pre><pre>Interpellation 1999/2000:410</pre><pre>Till riksdagen\r\nInterpellation 1999/2000:410 av Anna Maria Narti\r\n(fp) om arbetslöshet bland invandrare.\r\nInterpellationen kommer att besvaras tisdagen den\r\n23 maj 2000.\r\nSkälet till dröjsmålet är tjänsteresa vecka 20.\r\nStockholm den 12 maj 2000\r\nNäringsdepartementet\r\nBjörn Rosengren\r\nEnligt uppdrag\r\nÅsa Kastman Heuman\r\nExpeditionschef</pre><pre>5 §  Svar på interpellation 1999/2000:409 om\r\nperinatal död och spädbarnsdöd</pre><pre>Anf.  1  Statsrådet INGELA THALÉN (s):\r\nFru talman! Karin Pilsäter har ställt tre frågor till\r\nmig. Karin Pilsäter ställde samma frågor till social-\r\nministern i interpellation 1999/2000:221, som han\r\nsvarade på fredagen den 10 mars 2000. I första hand\r\nvill jag hänvisa till socialministerns tidigare svar.\r\nDet Karin Pilsäter tar upp är svåra frågor, främst\r\nför de familjer som drabbas. Att förlora ett barn inne-\r\nbär en livslång sorg och saknad. Den akuta krissitua-\r\ntion som uppstår i samband med dödsfallet måste\r\nhanteras omgående och då av hälso- och sjukvården.\r\nHär ser jag inget annat alternativ än att sjukvården\r\nhar ett odelat ansvar för att se till att föräldrarna er-\r\nbjuds adekvat vård och stöd. Om detta inte fungerar\r\när det brister i vårdkedjan. Vi ska inte acceptera att\r\nmänniskor inte får ett respektfullt bemötande i vår-\r\nden. Jag hoppas också att landstingen kan se värdet\r\nav föreningars arbete som ett komplement till det stöd\r\nsom landstingen kan erbjuda.\r\nDen statligt finansierade forskningen som bedrivs\r\nom spädbarnsdöd kan sägas vara mycket framgångs-\r\nrik. Forskningen har omsatts i praktiken och fått en\r\nomfattande spridning genom flera av våra myndig-\r\nheter, t.ex. Folkhälsoinstitutet och Socialstyrelsen.\r\nInom Socialstyrelsen finns en expertgrupp som arbe-\r\ntar med barn- och ungdomsfrågor. Gruppen har till\r\nuppgift att omvandla forskningen kring barns och\r\nungdomars hälsa i praktiken, genom att bl.a. ta fram\r\nallmänna råd och andra rekommendationer. Även\r\nFolkhälsoinstitutet har en barngrupp som arbetar för\r\natt sprida kunskap om barn och ungdomar och om hur\r\nman kan arbeta hälsofrämjande för denna målgrupp.\r\nForskningen kring spädbarnsdöd har också en\r\nframskjuten position i dag. Sverige kan därför uppvi-\r\nsa de lägsta talen när det gäller spädbarnsdödlighet.\r\nKarin Pilsäter menar att försäkringskassa, social-\r\ntjänst med flera myndigheter behandlar familjer vars\r\nbarn avlidit som om det bortgångna barnet aldrig\r\nfunnits. Som konkret exempel på detta menar Karin\r\nPilsäter att det inom föräldraförsäkringen finns regler\r\nsom behandlar avlidna barn som om de aldrig funnits\r\ndå familjen ska få ett nytt barn.\r\nFöräldraförsäkringen har som mål att stödja för-\r\näldrarnas möjligheter att förena förvärvsarbete med\r\nföräldraskap. Föräldrapenning beräknas med ut-\r\ngångspunkt i en förälders sjukpenninggrundande\r\ninkomst, SGI, och ska motsvara inkomstbortfallet. I\r\nvissa situationer och under viss tid kan en förälder få\r\nbehålla en SGI trots att han eller hon inte förvärvsar-\r\nbetar. Sådant undantag från huvudregeln finns t.ex.\r\nvid föräldraledighet från förvärvsarbete för vård av\r\nbarn till dess att barnet fyller ett år.\r\nOm ett barn avlider upphör rätten till SGI-skydd.\r\nÅtergår föräldern inte omedelbart i förvärvsarbete\r\nupphör förälderns sjukpenningförsäkring, om inte\r\nföräldern på grund av sjukskrivning får SGI-skydd.\r\nModern har dock alltid rätt till föräldrapenning till\r\noch med den tjugonionde dagen efter förlossningen.\r\nFör föräldrapenning finns även ett förlängt SGI-\r\nskydd till barnets tvåårsdag, s.k. särskild beräknings-\r\ngrund. Får föräldrarna ytterligare ett barn inom 2 ½ år\r\nfrån tidigare barns födelse, förlängs detta SGI-skydd.\r\nDetta gäller även i de fall det tidigare barnet avlidit.\r\nFöräldrapenningen beräknas då för det nya barnet\r\nefter den SGI som gällde när föräldrarna fick det\r\ntidigare barnet, den s.k. 2 ½-årsregeln.\r\nJag vill även passa på att nämna att Socialdepar-\r\ntementet har ett övergripande ansvar för barnfrågor,\r\nvilket innebär att vi bevakar barnets perspektiv i allt\r\npolitiskt beslutsfattande inom Regeringskansliet.\r\nDetta ger oss möjlighet att på bred front skapa förut-\r\nsättningar för ett barnvänligt samhälle och sprida\r\nkunskap om barns och ungdomars behov i olika\r\nsammanhang.</pre><pre>Anf.  2  KARIN PILSÄTER (fp):\r\nFru talman! Jag vill tacka Ingela Thalén för sva-\r\nret.\r\nDet kan förefalla lite märkligt att ställa i princip\r\nsamma frågor till ett statsråd som man redan har ställt\r\ntill ett annat statsråd, men det beror just på att svaret\r\nfrån socialministern kunde sammanfattas i: Hur skulle\r\ndet se ut om alla startade föreningar? I övrigt är det\r\ninte mitt bord. Han hänvisade i grund och botten till\r\nbiträdande socialministern.\r\nJag tror att ett av problemen är att det här är en\r\nfråga som inte riktigt hör hemma någonstans. Om alla\r\när lite ansvariga finns det stor risk att det blir så att\r\ningen riktigt har något samlat ansvar i stället för att\r\ndet blir mycket gjort.\r\nJag tror att vad som behövs mer än ett antal kon-\r\nkreta förändringar är just en signal ut till systemet\r\nfrån de båda ministrarna om att båda känner ett stort\r\nansvar i stället för att man, som nu, bollar ansvaret\r\nlite mellan varandra. Det som behövs är en signal ut\r\ntill systemet att det här är en fråga som finns, och\r\nfinns på riktigt.\r\nDet är inte rätt, som det i hög grad är i dag, att det\r\när de som själva är drabbade som från socialtjänst, i\r\nprimärvård, i sjukvård och in till det politiska myn-\r\ndighetssystemet ska behöva förklara att de faktiskt\r\nhar ett problem och att de behöver hjälp. Det är inte\r\nde som ska behöva ta den fajten. Jag hoppas att\r\nIngela Thalén här i dag kan vara med på att skicka en\r\nsignal ut från den högsta politiska ledningen om att\r\ndet är myndighet, vårdpersonal, kommunpersonal och\r\nideella organisationer som ska hjälpa och stödja.\r\nNär det gäller sjukvården och vårdkedjan - ja, det\r\när klart att det kan finnas brister, och det är självklart\r\natt det är akutsjukvården som måste ha huvudansva-\r\nret. Vi kan se att det finns mycket stora brister när det\r\ngäller både kompetens och erfarenhet, men också hur\r\ndetta på ett vettigt sätt ska kunna knytas samman. I\r\ndet akuta skedet handlar det självklart om vården,\r\nmen det bemötande som ges måste ju planeras i för-\r\nväg. Här tror jag att det skulle behövas initiativ från\r\nSocialdepartementet ut till landsting, sjukvård till att\r\nbygga upp en beredskap, därför att erfarenhet och\r\nkunnande kan inte byggas upp av sig självt. På de\r\nstora sjukhusen kan det fungera därför att man har\r\nerfarenhet, men på de mindre sjukhusen är inte per-\r\nsonalen tillräckligt erfaren och behöver kanske hand-\r\nlingsplaner och goda råd, så att människor inte ska\r\nbehöva få okänsliga svar eller ett okänsligt bemötan-\r\nde.\r\nEn annan sak är att vården ändå inte kan klara av\r\natt hålla ihop det i längden, utan man behöver andra\r\nkrafter. Då tycker jag att det är lite tråkigt att man\r\nfrån Socialdepartementets eller regeringens sida år ut\r\noch år in på något sätt skickar signalen till den ideella\r\nsektorn att det är väl bra att ni finns men just er tänker\r\nvi inte stödja, för om vi skulle stödja er måste vi dra\r\nned stödet till någon annan organisation. Då blir för-\r\nstås signalen att de andra är mycket viktigare.\r\nDå hjälper det inte att man säger att landstingen\r\nska tycka att det är viktigt. Man måste centralt skicka\r\nen mycket tydligare signal. Det hoppas jag att biträ-\r\ndande socialministern kan göra, även om jag vet att\r\ndet inte är hon som har hand om organisationsstöd.\r\nDet är i och för sig fullt möjligt att ändra på, för det\r\nberor ju just på organisationsstödsreglerna att det inte\r\npassar in.\r\nEn tredje sak som jag skulle vilja ta upp är att\r\nforskningen faktiskt inte alls är särskilt omfattande.\r\nDen gäller rätt lite saker just nu, och det beror väl\r\ndelvis på att frågan fallit undan lite sedan man fått så\r\npositiva resultat omkring plötslig spädbarnsdöd.\r\nJag skulle därför vilja be biträdande socialminis-\r\ntern att utveckla sitt svar och ta fram lite mer tanke-\r\ngångar omkring hur man faktiskt skulle kunna bli\r\nbättre i Sverige.</pre><pre>Anf.  3  Statsrådet INGELA THALÉN (s):\r\nFru talman! Karin Pilsäter har alldeles rätt i att det\r\nnaturligtvis finns en risk när det gäller frågor som rör\r\ndet här området. Det är något som tack och lov kan-\r\nske inte inträffar så ofta. Det ska vi vara tacksamma\r\nför, men när det händer är det en katastrof för dem\r\nsom drabbas. Eftersom det sker lite spritt över året\r\noch kanske lite spritt över landet finns det inte en\r\ntillräcklig beredskap. Där tror jag säkert att vi kan\r\ngöra mycket mer, och jag delar Karin Pilsäters upp-\r\nfattning att man i råd, samtal och diskussioner när det\r\ngäller  kompetensutveckling och förberedande arbete\r\nbör ta upp händelser och risker av det här slaget i\r\nsamtal med personal.\r\nDet är också bra om man inom ramen för diskus-\r\nsionen om kompetensutveckling i försäkringskassor-\r\nna lyfter in detta som en viktig del i det som handlar\r\nom bemötandet av medborgarna. Unga föräldrar som\r\ndrabbas av att ett barn dör behöver ju särskilt mycket\r\nomsorg och särskilt mycket tid från personalen också\r\npå försäkringskassorna.\r\nAv en ren tillfällighet, kan jag säga, ska jag i dag\r\nha en genomgång med Riksförsäkringsverket. Det är\r\nden årliga genomgången och uppföljningen av verk-\r\nsamheten. Då finns det anledning för mig att också\r\nnämna den här debatten som en viktig del i kassornas\r\noch personalens bemötande av medborgarna.\r\nSedan är det viktigt att regelverket när det gäller\r\nföräldrapenningen och sjukpenningen är sådant att de\r\nstår i samklang med varandra. Jag menar att den ge-\r\nnomgång som man gjorde 1995, som förstärkte skyd-\r\ndet för föräldrar i den här situationen, i alla fall till\r\nstora delar fångade upp mycket av den diskussion\r\nsom var. Det kan hända att man fortlöpande behöver\r\nse över saker som inträffar. Det gäller alltså både, vill\r\njag säga, när det gäller bemötandet och när det gäller\r\nhur systemet fungerar - det hänger naturligtvis sam-\r\nman. Det handlar också naturligtvis om att ge en\r\ntydlig signal så att alla de som ska stå beredda att\r\nmöta unga föräldrar i en sådan här situation har kun-\r\nskap nog att göra det på ett bra sätt.\r\nNär det gäller forskningen måste jag erkänna att\r\njag nog inte har så väldigt mycket mer att säga just\r\nnu. Det är väl i så fall en sak som jag får gå tillbaka\r\noch fundera över om det är som Karin Pilsäter säger,\r\nalltså att man forskar alldeles för lite. Det är inte den\r\nsignal som jag har fått, men det är väl något som man\r\ni så fall får kontrollera.</pre><pre>Anf.  4  KARIN PILSÄTER (fp):\r\nFru talman! Man kan ta ett konkret exempel. Jag\r\nnämnde just det här med föräldrapenningen och för-\r\nsäkringskassan. Det gjordes ju en genomgång 1995\r\ndär man ändrade regelverken. Nu skriver Ingela\r\nThalén i svaret att detta även ska gälla ifall barnet inte\r\nlängre är i livet, men det är uppenbarligen inte något\r\nsom man på bred front känner till ute på försäkrings-\r\nkassorna. Det framgår inte av några anvisningar och\r\nfaktiskt inte heller av propositionen, som jag har tittat\r\npå.\r\nDet är i och för sig samma sak som att man ute på\r\nförsäkringskassorna tror att 2 ½-årsregeln bara gäller\r\nmammor eftersom det i broschyren står att det gäller\r\nom mamman får barn - även om det i lagen står att\r\ndet gäller föräldrar. Det handlar alltså inte bara om\r\nhur det var tänkt utan också om hur väl man faktiskt\r\nkänner till saker och ting. I normalfallet läser man ju\r\nsom förälder inte författningskommentarerna, utan\r\nman läser broschyrer och tar den information man får.\r\nRegelverket i sig är en sak, men det gäller också just\r\nbemötandet. Det vore väldigt bra om man i samband\r\nmed dagens genomgång kunde få en påminnelse om\r\ndetta.\r\nMycket av det här tror jag beror just på att man\r\ninte tänker att det här ska kunna hända: Det händer\r\ninte mig och det händer inte någon annan. Som bli-\r\nvande förälder går man ju på olika typer av informa-\r\ntion, mödravård och annat. Det bara finns inte att det\r\ninte skulle gå bra. Det talas om att har man bara klarat\r\nvecka 12 så är det klart sedan. Så känner folk det. När\r\ndet väl händer vet man inte hur man ska hantera det.\r\nDet gäller inte bara föräldrarna utan också folk runt-\r\nomkring.\r\nDet kan bli mycket kommentarer. Om man i affä-\r\nren eller på jobbet får kommentarer typ: Du är så ung,\r\ndu kan få nya barn, så är det en sak. Men man ska\r\ninte behöva höra det på en sjukvårdsavdelning, på\r\nförsäkringskassan, hos socialtjänsten eller något så-\r\ndant. Därför tror jag att det är otroligt viktigt att vi\r\nvågar tala om det här och att vi talar om det som\r\nnågot som faktiskt händer - och som inte är så väldigt\r\novanligt heller om man ser på statistiken.\r\nJag vet att det inte är statsråden själva som be-\r\nstämmer vilka forskningsprojekt som ska sättas i\r\ngång, men uppenbarligen är det väl till viss del så att\r\neftersom vi har varit så framgångsrika som vi ändå\r\nhar varit i Sverige när det gäller plötslig späd-\r\nbarnsdöd har det blivit som att frågan är löst, eller i\r\nvart fall löst så mycket det går. Men dels måste man\r\nständigt hålla diskussionen och informationen om hur\r\nman förebygger levande, eftersom vi nu kan mer om\r\ndet, dels måste vi också gå vidare.\r\nMånga andra typer av dödsfall skulle kanske gå\r\natt förebygga om man kände till mer om det här, om\r\ndet fanns mer forskning. Om de inte går att förebygga\r\nså kanske de i alla fall går att förklara, vilket också är\r\nviktigt. Och om de varken går att förebygga eller\r\nförklara så skulle kanske en vidare forskning ändå\r\nkunna leda någonvart. Jag tror att det vore bra om\r\nman förde fram att det här är något som är angeläget.\r\nDet kanske inte är någon högstatusforskning, vad vet\r\njag? Men det borde vara det.\r\nTill sist skulle jag också bara vilja nämna pappor-\r\nnas roll i det hela. Jag tror att det bemötande och den\r\nkunskap som finns ändå i väldigt hög grad gäller\r\nmammorna. Just föräldraförsäkringsreglerna om 29\r\ndagar och sådant gäller ju enbart mamman medan\r\npapporna i många fall i princip lämnas helt utanför.\r\nÄven där tror jag att biträdande socialministern skulle\r\nkunna bidra med någon liten signal både till försäk-\r\nringskassorna och till sjukvården om att de här barnen\r\nhar pappor och att familjerna inte bara består av\r\nmamman.</pre><pre>Anf.  5  Statsrådet INGELA THALÉN (s):\r\nFru talman! I uppdraget från regeringen till alla\r\nmyndigheter och verk ingår ju ett ansvar att arbeta\r\nmed jämställdhetsfrågor från många olika perspektiv.\r\nDet som Karin Pilsäter tar upp nu är naturligtvis en av\r\nde viktiga frågorna när det gäller föräldraförsäkring-\r\nen, dvs. att lyfta in både mamman och pappan på\r\njämlika villkor i försäkringen. Det ska jag ta till mig.\r\nJag menar nog att våra anvisningar och råd är\r\nnoggranna och väldigt bra utformade. Men det är\r\nklart att om de inte är tillräckligt bra för att uppfattas\r\npå rätt sätt finns det alltid anledning att gå igenom\r\ndem, granska dem ännu en gång och föra en diskus-\r\nsion om huruvida de kan bli så tydliga att de faktiskt\r\när en hjälp och ett stöd till personalen när de ska möta\r\nföräldrarna i en sådan här situation.\r\nDen här diskussionen kan förhoppningsvis bli\r\nprecis den signal som Karin Pilsäter önskar sig, och\r\njag kommer att ta med mig de frågor som jag har\r\nmöjlighet att föra vidare också inom ramen för Riks-\r\nförsäkringsverkets arbete.</pre><pre>Anf.  6  KARIN PILSÄTER (fp):\r\nFru talman! Då vill jag först och främst verkligen\r\ntacka Ingela Thalén för att hon tar denna fråga på\r\nstort allvar och vill arbeta vidare med den. Utöver det\r\nsom vi har talat om tidigare vill jag till sist bara före-\r\nslå att Ingela Thalén som ansvarig för barnfrågorna\r\nser till att det finns en möjlighet att de riksorganisa-\r\ntioner som eventuellt arbetar med de här frågorna\r\nunder hennes domäner för att kunna fungera på ett\r\nvettigt sätt kan få någon typ av grundstöd. Det vore\r\nbra för att de ute på fältet skulle kunna fungera som\r\nden extra resurs, den stödorganisation, som man be-\r\nhöver ha. På det sättet skickar man också signalen att\r\ndet här är ett viktigt arbete.\r\nJag tror att så länge man ser människor som vill\r\nhjälpa till och människor som vill stödja varandra\r\nbara som ett byråkratiskt problem kommer man också\r\natt skicka en ganska tydlig signal till sjukvården och\r\ntill landstingen om hur man ser på detta.\r\nJag förutsätter nästan att Ingela Thalén kommer\r\natt försöka hitta ett sätt att utöver centrala myndighe-\r\nter, landsting, primärvård och kommuner samverka\r\nmed den ideella sektorn.</pre><pre>Överläggningen var härmed avslutad.</pre><pre>6 §  Svar på interpellation 1999/2000:351 om\r\nTobinskatt</pre><pre>Anf.  7  Finansminister BOSSE\r\nRINGHOLM (s):\r\nFru talman! Agneta Brendt har frågat om jag av-\r\nser att inom EU eller tillsammans med den kanaden-\r\nsiska regeringen internationellt verka för ett genomfö-\r\nrande av en s.k. Tobinskatt eller ett förslag med lik-\r\nnande målsättning.\r\nDet finns ett samhällsekonomiskt intresse av eko-\r\nnomisk stabilitet, inte minst på de finansiella markna-\r\nderna. Instabilitet och osäkerhet skapar ett ogynnsamt\r\ninvesteringsklimat och sämre tillväxtförutsättningar.\r\nDen ekonomiska politiken kan bidra till stabilitet\r\ngenom starka statsfinanser och låg inflation. I en\r\nsådan miljö blir spekulation på de finansiella mark-\r\nnaderna mindre intressant. Detta visar bl.a. de svens-\r\nka erfarenheterna.\r\nDet finansiella systemet fyller en rad mycket vik-\r\ntiga samhällsekonomiska funktioner som utgör förut-\r\nsättningar för en hög välfärd. Det finansiella systemet\r\nmöjliggör överföring av resurser över tiden och mel-\r\nlan länder, branscher och företag. De finansiella\r\nmarknaderna ger också möjlighet att sprida och\r\nminska risker. Detta skapar förutsättningar för inves-\r\nteringar och tillväxt.\r\nDen s.k. Tobinskatten kan beskrivas som en skatt\r\npå finansiella transaktioner. Avsikten är att genom\r\nolika hinder minska omsättningen och förhoppnings-\r\nvis minska intresset för spekulation. Denna skatt har\r\ndiskuterats bland politiker och ekonomer under lång\r\ntid. Rent principiellt är det mycket viktigt att det\r\nfinansiella systemet är utformat så att det bidrar till -\r\noch inte destabiliserar - den samhällsekonomiska\r\nutvecklingen. Diskussionen om åtgärder som syftar\r\ntill att förbättra det finansiella systemets funktions-\r\nsätt, t.ex. Tobinskatten, är viktig och ska fortsätta.\r\nMen man ska ha klart för sig att en helt avgörande\r\nförutsättning för att en Tobinskatt ska bli verknings-\r\nfull, är att den genomförs globalt. Även om den\r\nskulle genomföras i flertalet länder, inklusive de\r\nstörsta, är risken stor att några ställer sig utanför. De\r\nfinansiella marknaderna skulle därmed tendera att\r\nflytta från de ekonomier där övervakningen och kon-\r\ntrollen ändå fungerar bäst.\r\nFörutom detta har debatten visat att den s.k. To-\r\nbinskatten är långt ifrån invändningsfri.\r\nEn omsättningsskatt ger, vilket är en del av syftet,\r\nförsämrad likviditet. En mycket stor del av likvidite-\r\nten på de finansiella marknaderna utgörs emellertid\r\nav transaktioner som syftar till att omfördela och\r\nminska risker. En skatt på finansiella transaktioner\r\nskulle därmed minska möjligheten att skydda sig mot\r\nrisk. Resultatet kan bli högre räntor, eftersom aktö-\r\nrerna på de finansiella marknaderna kommer att för-\r\nsöka få kompensation för den försämrade likviditeten\r\noch ökade risken. Försämrad likviditet kan också\r\nmedföra en ryckigare och mer instabil prissättning.\r\nDet är dessutom inte rimligt att äventyra de finan-\r\nsiella marknadernas funktion för att söka lösa helt\r\nandra problem, såsom att generera tillräckligt med\r\nresurser för utvecklingsbistånd. Vad som krävs på\r\ndetta område är att fler industriländer - liksom Sveri-\r\nge - lever upp till sina internationella biståndsåtagan-\r\nden.</pre><pre>Anf.  8  AGNETA BRENDT (s):\r\nFru talman! Jag vill börja med att tacka finansmi-\r\nnistern för svaret på min interpellation. Det är natur-\r\nligtvis ett samhällsekonomiskt intresse att det skapas\r\nekonomisk stabilitet på de finansiella marknaderna.\r\nAsienkrisen och krisen i Brasilien är ju avskräckande\r\nexempel på instabilitet och osäkerhet som har skapat\r\nbåde ett ogynnsamt investeringsklimat och sämre\r\ntillväxtförutsättningar.\r\nNär det gäller behovet av ekonomisk stabilitet\r\növerensstämmer min uppfattning helt och hållet med\r\nfinansministerns. Problemet som jag ser det är kanske\r\nsnarare att vi i dag på grund av globaliseringen har\r\nfått en global och transnationell struktur över den\r\nnationellt baserade kapitalismen, en finansiell struktur\r\nsom inte längre har någon klar nationell hemvist utan\r\nsom i ordets verkliga bemärkelse är just global. Vi\r\nhar fått en global ekonomi utan ett globalt samhälle.\r\nFör att lösa de globala problemen så räcker det inte\r\nmed nationella eller regionala lösningar, utan pro-\r\nblemen måste angripas på ett globalt plan.\r\nAnledningen till att jag skrev min interpellation är\r\nden oro jag känner för den framtida finansieringen av\r\nFN:s verksamhet. Det är en oro som jag delar med\r\nframför allt en lång rad NGO:er, vilka ser Tobinskat-\r\nten eller en liknande mekanism som en möjlig framti-\r\nda finansieringskälla för FN:s verksamhet.\r\nSom jag skrev i interpellationen växer kraven på\r\natt FN ska medverka eller spela en huvudroll i kon-\r\nfliktförebyggande och fredsbevarande operationer.\r\nMen tyvärr har medlemsländerna inte gett organisa-\r\ntionen ekonomiska möjligheter att leva upp till dessa\r\nkrav. Det internationella biståndet har t.o.m. minskat,\r\noch FN lider av denna underfinansisering.\r\nJag delar naturligtvis finansministerns åsikt att\r\nproblemet i första hand måste lösas genom att med-\r\nlemsländerna betalar sina avgifter. Men det behövs\r\nockså nya finansieringskällor. Och även den s.k.\r\nCarlsson-Ramphal-kommissionen framförde förslag\r\nom regleringar av de internationella kapitalmarkna-\r\nderna. Och ett av förslagen var att införa en interna-\r\ntionell skatt på kapitalrörelser över nationsgränserna.\r\nSyftet med det föreslaget var delvis att ge FN större\r\noch tryggare inkomster men också att motverka allt-\r\nför snabba internationella kapitalrörelser.\r\nJag delar också finansministerns uppfattning att\r\nTobinskatten långtifrån är invändningsfri. Men det är\r\nglädjande att finansministern ändå anser att diskus-\r\nsionen om åtgärder som syftar till att förbättra det\r\nfinansiella systemets funktionssätt är viktig och ska\r\nfortsätta.\r\nMin fråga blir därför: Ser finansministern någon\r\nmöjlighet att internationellt verka för en mekanism\r\nmed liknande målsättning?</pre><pre>Anf.  9  MATZ HAMMARSTRÖM (mp):\r\nFru talman! Jag vill tacka Agneta Brendt som har\r\nskrivit en interpellation i denna viktiga fråga och\r\nönska henne lycka till med det interna opinionsarbetet\r\ninom socialdemokratin. Vi har ju vid flera tillfällen\r\nhaft möjlighet att här i kammaren ge regeringen i\r\nuppdrag att i internationella sammanhang verka för\r\nett införande av Tobinskatt. Men vi från Miljöpartiet\r\nhar tillsammans med vänsterpartisterna varit de enda\r\nsom har varit beredda att ställa oss bakom ett sådant\r\nbeslut.\r\nDet är viktigt att folkvalda politiker förbehåller\r\nsig rätten och ser till att de har intresset och förmågan\r\natt formulera de spelregler som kapitalet har att följa\r\noch modet att föreslå bromsande åtgärder på områden\r\ndär marknaden fungerar lite väl friktionsfritt i dag,\r\ndär frihet är detsamma som hänsynslöshet.\r\nTobinskatten har diskuterats länge, men ingenting\r\nhar gjorts. James Tobin föreslog redan 1978 en global\r\nomsättningsskatt på valutatransaktioner, ett sätt som\r\nhan själv uttrycker som att kasta lite grus i maskineri-\r\net på en redan då alltför friktionsfri valutamarknad.\r\nBeträffande Bosse Ringholms svar vill jag säga att\r\nden enorma omsättningen på valutamarknaden knap-\r\npast är nödvändig för att klara likviditetsproblemet.\r\nVarje dag omsätts 1 500 miljarder dollar på valuta-\r\nmarknaderna. I de allra flesta fall - över 95 % - sak-\r\nnas varje form av koppling till ett utbyte av varor\r\neller tjänster. Det är bara fråga om spekulationer i\r\nvalutarörelser i en jakt på snabba och stora pengar.\r\nJag undrar om inte finansministern ser detta som ett\r\nproblem.\r\nEn omsättningsskatt på blygsamma 0,25 % skulle\r\ninte nämnvärt påverka transaktioner som utgör betal-\r\nning för varor och tjänster, men den skulle stävja\r\nvalutaspekulation, där man just utnyttjar minimala\r\nkursförändringar, och där vinstmarginalerna ofta är\r\nmycket små.\r\nDe medel som denna skatt drar in skulle, föreslog\r\nTobin och Agneta Brendt, kunna gå till multilateralt\r\nbistånd inom ramen för FN-systemet.\r\nDenna omfattande valutahandel utnyttjar och bi-\r\ndrar till instabilitet i valutasystemet, i de allra flesta\r\nfall med allvarliga problem som följd. Kriser som de i\r\nMexiko, Sydostasien, Ryssland och Brasilien förstör\r\npå några få dagar frukterna av många års produktivt\r\narbete och försätter de länder som drabbas i en oer-\r\nhört problematisk situation, både ekonomiskt och\r\nsocialt.\r\nSocialdemokraterna försöker nu sälja in EMU\r\nsom ett sätt att motverka kapitalets makt. Men om\r\nman vill omsätta sin retorik i praktisk handling, vore\r\ndet då inte rätt naturligt att i EU - oavsett EMU-\r\nanslutning eller inte - och i andra internationella\r\nsammanhang verka för införandet av en Tobinskatt?</pre><pre>Anf.  10  Finansminister BOSSE\r\nRINGHOLM (s):\r\nFru talman! Det här är en oerhört viktig diskus-\r\nsion - så långt är jag överens med Agneta Brendt och\r\nMatz Hammarström. Vi skulle naturligtvis inget hell-\r\nre önska än att vi hittade en finansiering av många\r\ninternationellt viktiga uppgifter där det i dag inte\r\nfungerar tillräckligt bra.\r\nRedan i dag har vi problem inom FN-systemet\r\noch det internationella biståndssystemet. Det är inte\r\nalltid som vi har en säkerställd finansiering. Tyvärr\r\nfinns det stora bidragsgivare, stora finansiärer, som\r\nibland undanhåller sin del av ansvaret. Därför håller\r\njag med om att vi bör fortsätta en diskussion på om-\r\nrådet. Om det är Tobinskatt eller någon annan typ av\r\nidéer som ska användas kan man ha delade meningar\r\nom.\r\nVad jag velat peka på är att det här är något som\r\npåverkar inte bara det som är själva syftet bakom\r\nTobinskatten, utan det påverkar naturligtvis hela den\r\ninternationella finansiella marknaden. Den är global i\r\nordets egentliga bemärkelse. Därför finns det skäl att\r\nväga in alla de risker som finns med den här typen av\r\nprojekt. Men det är inte detsamma som att säga att vi\r\ndärför att det finns invändningar och risker - jag\r\nbelyste ett antal sådana i mitt svar - inte skulle kunna\r\nföra en diskussion om detta. Jag är medveten om att\r\ndet är ett stort steg att ta när det gäller Tobinskatt och\r\nden typen av finansiering; detta utöver att vi kanske\r\nockså måste ägna mycket energi åt att få fungerande\r\nfinansieringskanaler att bättre verka för framtiden.\r\nJag vet att det har tagits initiativ inte bara i Kana-\r\nda utan också på andra håll för att få till stånd en\r\nfortsatt diskussion i olika internationella forum. Så\r\nlångt är jag överens med Agneta Brendt och Matz\r\nHammarström. Jag välkomnar alltså en sådan fortsatt\r\ndiskussion, även om jag kanske ser några fler pro-\r\nblem med den diskussionen också.</pre><pre>Anf.  11  AGNETA BRENDT (s):\r\nFru talman! Det är positivt att finansministern an-\r\nser att det eventuellt skulle vara möjligt att föra den\r\nhär diskussionen.\r\nEn invändning som finansministern har och som\r\nofta har framförts mot Tobinskatten är att den, för att\r\nbli verkningsfull, måste genomföras totalt globalt.\r\nAlla nationer måste vara anslutna. Risken finns ju\r\nalltid att några ställer sig utanför och då spolierar det\r\nhela.\r\nEn finsk ekonom har helt nyligen gett ut en bok\r\ndär han tillbakavisar en del av de invändningar som\r\nbrukar resas mot förslaget om en Tobinskatt. Han\r\nhävdar bl.a. att det borde gå att genomföra skatten\r\näven om bara en grupp nationer inledningsvis anslu-\r\nter sig. Min fråga är: Hur ser finansministern på det?</pre><pre>Anf.  12  MATZ HAMMARSTRÖM (mp):\r\nFru talman! Det primära är inte att få en finansie-\r\nringskälla till FN-engagemang, utan huvudsyftet med\r\nTobinskatten är, som jag ser det, att komma åt de\r\nskadliga effekterna av valutaspekulationer. Jag tycker\r\natt det är viktigt att Sverige och Socialdemokraterna i\r\nSverige uppmärksammar att det börjar hända mycket\r\ninternationellt. Agneta Brendt nämner en del av det.\r\nHon nämner Kanada i sin interpellation men det gäl-\r\nler många fler ställen.\r\nI franska nationalförsamlingen, i amerikanska\r\nkongressen och i EU-parlamentet togs för drygt en\r\nmånad sedan ett initiativ till ett internationellt parla-\r\nmentarikerupprop för införandet av en Tobinskatt.\r\nMan samlar nu in namnunderskrifter.\r\nI Frankrike togs 1997 initiativ till en Internetbase-\r\nrad förening för beskattning av finansiella transaktio-\r\nner, ATTAC, som nu har 20 000 medlemmar fördela-\r\nde på lokalavdelningar i en rad länder i såväl första\r\nsom tredje världen. Också i sitt opinionsarbete har\r\nATTAC varit framgångsrikt. I dag ställer sig 60 % av\r\nfransmännen bakom införandet av en Tobinskatt. I\r\nnationalförsamlingen har en ATTAC-klubb bildats\r\nsom samlat 130 ledamöter, även åtskilliga borgerliga.\r\nTrycket i Frankrike ökar nu på att frågan om en To-\r\nbinskatt görs till en viktig profilfråga under det stun-\r\ndande franska EU-ordförandeskapet.\r\nI fjol röstade en överväldigande majoritet i det\r\nkanadensiska parlamentet, inklusive finansministern\r\ndär, för en motion som ålade regeringen att verka för\r\natt någon form av Tobinskatt införs. Nyligen under-\r\ntecknade över hundra ledamöter av det brittiska un-\r\nderhuset en motion med liknande krav. Röster höjs\r\nockså i parlamentariska församlingar på många håll -\r\nfrån Belgien till Brasilien.\r\nI slutet av juni hålls i Bryssel en internationell\r\nTobinkonferens med parlamentariker från hela värl-\r\nden. Kanske kunde det vara lämpligt om finansmi-\r\nnistern eller någon annan ledande socialdemokrat\r\ndeltog i den konferensen.</pre><pre>Anf.  13  Finansminister BOSSE\r\nRINGHOLM (s):\r\nFru talman! Det finns ju flera syften bakom To-\r\nbinskatten och diskussionen om den. Det är riktigt att\r\ndet inte bara handlar om att skapa finansiella källor\r\nför olika typer av internationella aktiviteter, utan det\r\nhandlar också om att skapa en stabilitet i det interna-\r\ntionella finansiella systemet. Men det systemet i sin\r\ntur är beroende av ett antal andra faktorer. Jag under-\r\nströk i mitt svar, och tycker att det är viktigt att på-\r\nminna om det, att om ett lands egen ekonomi och\r\nmånga centrala länders egen ekonomi har en sund\r\nekonomisk utveckling och en god och stabil ekono-\r\nmisk utveckling är det kanske ett väldigt bra bidrag,\r\nen bra grund, för att skapa ett intresse också för att\r\nutveckla någon form av vidgat internationellt an-\r\nsvarstagande.\r\nI sista hand handlar det ju också om att undvika\r\natt det internationella finansiella systemet utsätts för\r\nolika typer av spekulation, vare sig det handlar om\r\nvalutaspekulationer eller det handlar om någonting\r\nannat. Jordmånen för det är naturligtvis bättre för\r\ndem som vill spekulera om det inte i grunden finns en\r\nsund ekonomi i de olika nationella ekonomierna. Det\r\ntycker jag är den första försvarslinjen.\r\nSom jag sagt är jag öppen för en fortsatt diskus-\r\nsion, även om jag tror att det finns ett antal invänd-\r\nningar kring Tobinskatten som det finns skäl att ta\r\nupp i fortsättningen och som hänger ihop både med\r\ndet internationella finansiella systemet och, naturligt-\r\nvis, med att det inte är så lätt att kanske gå före med\r\nen grupp länder. Agneta Brendt tar upp frågan om det\r\nkan tänkas att en mindre grupp länder skulle kunna gå\r\nföre. Det är väl det som i realiteten har skett, i varje\r\nfall från finansieringssynpunkt, i många andra globala\r\nsammanhang där några länder faktiskt har tagit på sig\r\nett betydligt större ansvar.\r\nJag vill gärna erinra om att inte minst Sverige i\r\nolika internationella bistånds- och finansieringssam-\r\nmanhang varit det land som oftast plogat för detta och\r\nkanske framgångsrikt fått med andra, så i och för sig\r\när metoden prövad och använd och kan diskuteras i\r\nsammanhanget. Men då är frågan alltid vad man kan\r\nuppnå. Är det fråga om intresset för att få in inkoms-\r\nter eller är det fråga om intresset för att påverka sys-\r\ntemet? Ska man påverka systemet och undvika desta-\r\nbilisering i ett internationellt finansiellt system ford-\r\nras det naturligtvis att det är många som är med om\r\ndet hela, för annars har det inte tillräcklig genom-\r\nslagskraft.</pre><pre>Anf.  14  AGNETA BRENDT (s):\r\nFru talman! Jag tackar finansministern för svaret\r\npå min interpellation och för den, som jag ändå tyck-\r\ner, positiva inställning som finansministern har till att\r\ni framtiden föra en diskussion om de möjligheter som\r\nligger i att skapa bättre resurser för FN och också\r\npåverka kapitalströmmarna över huvud taget. Tack!</pre><pre>Överläggningen var härmed avslutad.</pre><pre>7 §  Svar på interpellationerna 1999/2000:334,\r\n361 och 366 om kapitalbeskattningen</pre><pre>Anf.  15  Finansminister BOSSE\r\nRINGHOLM (s):\r\nFru talman! Mats Odell har frågat mig om åtgär-\r\nder för att rätta till påtalade brister i svensk kapital-\r\noch förmögenhetsskatt. Marietta de Pourbaix-Lundin\r\nhar frågat mig vilka förslag till förändringar i uttaget\r\nav förmögenhetsskatt och fastighetsskatt som rege-\r\nringen kommer att lägga fram under 2000. Carl Fred-\r\nrik Graf har frågat mig vilka åtgärder regeringen\r\navser att vidta för att åstadkomma en förbättrad skat-\r\ntestruktur avseende inkomstbeskattningen, förmögen-\r\nhetsskatten, kapitalbeskattning, beskattningen av\r\npersonaloptioner samt beskattningen av hushållsnära\r\ntjänster. Då de olika frågorna är starkt kopplade till\r\nvarandra besvarar jag dem i ett sammanhang.\r\nRegeringen har under det senaste året, såväl i\r\nbudgetpropositionen för 2000 som i den ekonomiska\r\nvårpropositionen, redovisat sin syn i ett antal centrala\r\nskattefrågor. I budgetpropositionen angavs inrikt-\r\nningen på en reform av förvärvsinkomstbeskattningen\r\nmed kompensation för egenavgifter och med höjning\r\nav den nedre skiktgränsen för uttag av statlig in-\r\nkomstskatt på förvärvsinkomster. Ett fullt genomfö-\r\nrande av denna reform - som förstärker såväl fördel-\r\nningspolitiken som arbetslinjen - kommer att innebä-\r\nra en sammanlagd skattesänkning på 48 miljarder\r\nkronor. Ett första steg har genomförts under inneva-\r\nrande år. Regeringen konstaterade i vårpropositionen\r\natt det är angeläget att reformen fullföljs. I vilken takt\r\ndetta ska ske kan dock avgöras först efter förnyade\r\nbedömningar av de offentliga finanserna, det ekono-\r\nmiska läget och utvecklingen av lönebildningen.\r\nRegeringen återkommer till dessa frågor i höstens\r\nbudgetproposition.\r\nSom redovisats i vårpropositionen skulle en åter-\r\ngång till en fastighetsbeskattning enligt ordinarie\r\nregler - tillsammans med effekter på förmögenhets-\r\nskatten - leda till ett ökat skatteuttag på 8 miljarder\r\nkronor. Regeringen gjorde den bedömningen att en\r\nsådan förändring i skatteuttaget mellan åren 2000 och\r\n2001 inte är godtagbar och aviserade därför förslag\r\ntill höstens budgetproposition som begränsar en sådan\r\nökning. I de fortsätta övervägandena bör också beak-\r\ntas de betänkanden som lämnats av Fastighetstaxe-\r\nringsutredningen och Fastighetsbeskattningskommit-\r\ntén.\r\nDen pågående internationaliseringen av den\r\nsvenska ekonomin och dess effekter på bl.a. kapital-\r\nbeskattningen inklusive företagsbeskattningen är\r\nviktiga frågor som regeringen tar på största allvar. En\r\nredovisning av regeringens syn på beskattning av\r\nbolagsinkomster gjordes i budgetpropositionen för år\r\n2000. I vårpropositionen har regeringen gått vidare\r\noch aviserat att det inom kort ska tillsättas en utred-\r\nning med uppgift att förbättra underlaget för den\r\nframtida skattepolitiken på detta komplexa område.\r\nJag vill också hänvisa till det arbete som Sverige\r\ndeltar i inom EU och OECD för att motverka skadlig\r\nskattekonkurrens.\r\nNär det slutligen gäller skattesamtalen har jag som\r\nbekant kommit fram till att det inte finns skäl att\r\nfortsätta samtalen i den form de hittills haft. Detta\r\ninnebär naturligtvis inte att överläggningar med andra\r\npartier i dessa frågor inte kan bli aktuella i framtiden.</pre><pre>Anf.  16  MATS ODELL (kd):\r\nFru talman! Det är sällan som interpellationssvar\r\nav finansministern bjuder på några stora överrask-\r\nningar och språng i politiken - så icke heller denna\r\ngång.\r\nJag, liksom några andra ledamöter, har ställt frå-\r\ngor till finansminister - egentligen inte för att få di-\r\nrekta konkreta svar omkring exakta kommande re-\r\nformer. Det gäller snarare detta: Har regeringen nå-\r\ngon strategi? Finns det rentav någon ideologi som\r\nskulle kunna vägleda regeringen om hur man nu ska\r\nanvända det utrymme som faktiskt finns redovisat i\r\nvårpropositionen som beräkningstekniska överföring-\r\nar till hushållen? Det är betydande belopp som rege-\r\nringen har avsatt för att ändra skattestrukturen i Sve-\r\nrige.\r\nMin interpellation bygger på en intervju med bi-\r\nträdande näringsminister Mona Sahlin i Finanstid-\r\nningen - och det är intressant att det var just i Fi-\r\nnanstidningen - den 4 april. Där säger hon att globali-\r\nseringen tvingar Sverige att sänka kapital- och för-\r\nmögenhetsskatterna. Hon säger också att det är rela-\r\ntivt bråttom. De skatterna kommer att sänkas - det\r\nfinns ingen annan väg.\r\nSvaret som finansministern ger är som vanligt,\r\nhöll jag på att säga, att svar kommer i nästa proposi-\r\ntion. Jag gick igenom och tittade lite grann på vad\r\nsom har hänt sedan 1994, när Socialdemokraterna tog\r\növer regeringsmakten. Det är 13:e gången, fru talman,\r\nsom detta är svaret på samma fråga! Den har ställts av\r\nde borgerliga oppositionspartierna sedan 1994 gång\r\npå gång. Svaret har hela tiden varit: Det kommer i\r\nnästa proposition.\r\n1994 var det som Mona Sahlin nu efterlyser fak-\r\ntiskt genomfört av den borgerliga regeringen, dvs. att\r\nförsöka vårda de lättflyktiga skattebaserna, att ta bort\r\ndubbelbeskattningen och att avveckla förmögenhets-\r\nskatten. Den regeringen återställde dessa reformer\r\nutan särskilt omfattande utredningar, vågar jag påstå.\r\nDet var en ideologisk åtgärd. Där fanns en ideologi -\r\nen ideologisk kompass som pekade i den riktningen.\r\nMen det är visst fult och fel att inte ha skatt på\r\nförmögenhet. Det är fel att inte ha höga kapitalskatter.\r\nNu är regeringen inne i en omprövning, vilket vi\r\nnaturligtvis tycker är intressant. Men vad säger Bosse\r\nRingholms egen ideologiska kompass i de här frågor-\r\nna? Finns det ingenting som han själv tycker? Måste\r\nman bara invänta utredningar?\r\nEn annan försvårande omständighet är naturligtvis\r\ndet sällskap som regeringen befinner sig i. Det rege-\r\nringsunderlag som man tvingas luta sig emot när man\r\nska genomföra det här har ju knappast gjort sig kända\r\nför att bära paroller på första maj och andra tillfällen\r\nom att avveckla förmögenhetsskatten och sänka ka-\r\npitalbeskattningen.\r\nJag tror att detta mycket handlar om politiska pro-\r\nblem, som regeringen försöker hantera. Men, fru\r\ntalman, det är precis som Mona Sahlin säger. Hon är\r\nju ansvarig, och står i främsta ledet, när det gäller\r\nkontakterna med näringslivet, som upplever de här\r\nproblemen dagligen. Det är faktiskt ganska bråttom!\r\nJag måste därför återkomma till de frågor som jag\r\nställde ursprungligen. Avser finansministern att över\r\nhuvud taget prioritera de här sakerna och den typ av\r\nskattesatser som vi tar upp i interpellationerna?\r\nDet hänvisas till EU och OECD. Just de organisa-\r\ntionerna har ju gång på gång, varje år, upprepat sina\r\nrekommendationer till den svenska regeringen om att\r\njust vårda de lättrörliga skattebaserna och sänka de\r\nhär skatterna.</pre><pre>Anf.  17  MARIETTA DE POURBAIX-\r\nLUNDIN (m):\r\nFru talman! Jag har lite svårt att tacka för svaret,\r\nsom man ska göra av tradition, eftersom jag inte har\r\nfått något svar. Som finansministern sade har jag\r\nställt frågor om förmögenhetsskatten och fastighets-\r\nskatten och om vad regeringen avser göra under år\r\n2000. Det är inte första gången de här frågorna ställs\r\ntill finansministern, och ändå får vi aldrig några svar.\r\nJag tänkte börja med förmögenhetsskatten. Det vi-\r\nsar sig att fler och fler får börja betala förmögenhets-\r\nskatt beroende på fastighetsinnehav. Ungefär 50 % av\r\nde som betalar förmögenhetsskatt gör det på grund av\r\natt de äger en fastighet. Det är många pensionärer\r\nsom får betala förmögenhetsskatt beroende på att de\r\nhar betalat av sina fastigheter. I Stockholmsområdet\r\när det väldigt många som på grund av höga fastig-\r\nhetsskatter betalar förmögenhetsskatt. De står för en\r\nstor del av den förmögenhetsskatt som statskassan får\r\nin.\r\nEftersom jag vet att finansministern inte är så\r\nmångordig blir min konkreta fråga till finansminis-\r\ntern: Avser finansministern som en första början att ta\r\nbort sambeskattning av förmögenhet från den\r\n1 januari 2001?\r\nDet går att svara ja eller nej - det är väldigt en-\r\nkelt.\r\nNär det gäller fastighetsskatten måste jag säga att\r\nden i princip berör alla människor som bor i Sverige,\r\nom man inte bor i tält, husbåt eller husvagn. Annars\r\nberörs man av fastighetsskatten. Regeringen skriver\r\nsjälv i vårpropositionen, och finansministern skriver\r\nockså i sitt svar, att om man inte gör något så kommer\r\nskatteuttaget att öka med 8 miljarder kronor. Det är\r\nfolk av kött och blod som ska betala de här 8 miljar-\r\nder kronorna! Då är det väl ganska rimligt att man får\r\nett besked i tid, så att man kan göra någonting.\r\nDet lustiga med detta är att regeringen själv i vår-\r\npropositionen tar upp de här 8 miljarder kronorna.\r\nMen i samma andetag skriver man att man ska be-\r\ngränsa ökningen. Ja, det låter ju generöst - först läg-\r\nger man fram ett förslag som inte tilltalar någon, och\r\nsedan ska man begränsa eller lindra det förslaget på\r\nnågot sätt! Det hade varit rimligare att man direkt\r\nlade fram det förslag som man hade tänkt lägga fram.\r\nMin andra konkreta fråga till finansministern blir\r\ndärför: Hur stor blir höjningen?\r\nBegränsningen innebär ju inte ett borttagande av\r\nde 8 miljarder kronor som man hade tänkt få in i\r\nskatteintäkt, utan det är fråga om just en begränsning.\r\nHur stor blir alltså höjningen för människor när\r\ndet gäller fastighetsskatten? Hur många miljarder\r\nkronor räknar finansministern med att ta in till stats-\r\nkassan via fastighetsskatten?</pre><pre>Anf.  18  CARL FREDRIK GRAF (m):\r\nFru talman! Har regeringen fokus i skattepoliti-\r\nken? Har regeringen någon strategi för skattefrågor-\r\nna?\r\nDet är det som min interpellation handlar om, och\r\nsom också Mats Odell var inne på. Tyvärr är det så,\r\nfru talman, att finansministerns interpellationssvar\r\ninte ger någon vägledning. Det är nog angeläget att\r\nfinansministern försöker klara ut detta.\r\nOm man har en regering med olika statsråd där ett\r\nstatsråd säger - han råkar vara näringsminister: \"På\r\nsikt ska den nya värnskatten på höga inkomster av-\r\nskaffas.\" Det sade han den 24 februari. Den\r\n26 februari konkretiserade han sig ytterligare:\r\n\"Sverige behöver en ny skattereform där både in-\r\nkomst- och marginalskatterna ska vara konkurrens-\r\nkraftiga gentemot omvärlden.\" Mats Odell har tidiga-\r\nre citerat Mona Sahlin.\r\nDet här har finansministern kommenterat lite\r\ngrann när det gäller sambeskattning och sådant:\r\n\"Socialdemokraterna har inte satt ned foten. Vi vill få\r\nen diskussion i våra arbetarekommuner under vintern\r\nom detta.\" Det säger finansministern i Svenska Dag-\r\nbladet den 15 september 1999.\r\nFru talman! Min första fråga blir: Hur går diskus-\r\nsionerna i arbetarekommunerna i den här frågan? Det\r\nkunde kanske vara bra att få en lägesrapport så här\r\nknappt ett år senare. Men min övergripande fråga är:\r\nOm statsråden i regeringen har så många olika syn-\r\npunkter på skattepolitiken, vilka slutsatser ska jag dra\r\nav att regeringens statsråd uppfattar skattepolitiken på\r\nså olika sätt?\r\nEtt annat sätt att försöka att reda ut vad regeringen\r\nhar för ambitioner är att titta i budgetpropositionen.\r\nFinansministern har i sitt interpellationssvar delvis\r\nciterat ur denna. Jag kan också göra det. Där framgår\r\natt man ska kompensera för egenavgifterna, men det\r\när ju villkorat: \"Regeringen avser att i samband med\r\nbudgetpropositionen hösten 2000 göra en bedömning\r\nav det samhällsekonomiska utrymmet för att bl.a. gå\r\nvidare med kompensation av egenavgifterna.\" Det är\r\ninget löfte och det är ingen kommentar till det som\r\nockså Odell var inne på tidigare om det utrymme som\r\nnu redovisas i budgeten.\r\n\"Regeringen avser att fortsätta att förenkla regler,\r\nmedverka till sund konkurrens och på andra sätt för-\r\nbättra villkoren för företagande och sysselsättning.\"\r\nMen det står ingenting om vad detta innebär. Det\r\nhade också varit intressant att få veta lite grann om.\r\nLite mer konkret blir det när det gäller energibe-\r\nskattningen. Där står det: \"Omräknat i dagens pen-\r\nningvärde och med hänsyn till dagens BNP-nivå\r\ntorde detta utrymme\" - dvs. för en skatteväxling -\r\n\"vara ca 30 miljarder kronor under perioden 2001-\r\n2010.\" Det är ju ett rätt så rejält besked om att höjning-\r\nen av energiskatterna kommer att vara i storleksord-\r\nningen 30 miljarder kronor. Med hänsyn till att ener-\r\ngiskatterna i dag inbringar mellan 50 och 60 miljarder\r\nkommer det att få avsevärda effekter på samhällseko-\r\nnomin och företagandet. Den slutsatsen kan vi ju dra.\r\nNär det gäller långsiktigheten står det i budget-\r\npropositionen som undertecknades den 30 mars: \"Det\r\npågår också ett arbete inom Regeringskansliet för att\r\nta fram ett förslag till ett nytt energiskattesystem\r\nbaserat på Skatteväxlingskommitténs modell. Ut-\r\nformningen av energiskattesystemet kommer att dis-\r\nkuteras med övriga riksdagspartier innan ett förslag\r\nföreläggs riksdagen.\"\r\nMen riksdagen hade inte mer än fått propositionen\r\nförrän regeringen avslutade skattesamtalen, eftersom\r\nfinansministern ansåg att de var meningslösa. Då kan\r\nman fråga sig: Är det så kort tid mellan att man skri-\r\nver budgetpropositionen och finansministern kommer\r\ntill insikt om att det inte ska föras några skattesamtal?\r\nFru talman! Dessa olika citat och redogörelser gör\r\natt jag vill upprepa frågan: Vad har finansministern\r\nför ideologisk kompass? Vad har finansministern för\r\nfokus när det gäller skattepolitiken? Inte minst är jag\r\nnyfiken på rapporten från arbetarekommunerna som\r\nfinansministern hänvisade till.</pre><pre>Anf.  19  Finansminister BOSSE\r\nRINGHOLM (s):\r\nFru talman! På en punkt kan jag hålla med Mats\r\nOdell när han säger att mitt interpellationssvar inte\r\ninnehåller några överraskningar. Det kan möjligtvis\r\nberor på att inte heller frågorna är särskilt överras-\r\nkande. De är ganska repetitiva faktiskt. De har åter-\r\nkommit ett stort antal gånger här i kammaren.\r\nVi från regeringen har redovisat vår skattepolitis-\r\nka strategi i vårpropositionen. Den sammanfaller inte\r\nmed vare sig Kristdemokraternas eller Moderaternas\r\nskattestrategi. Därför tycker jag att de tre interpellan-\r\nterna gör det ganska enkelt för sig när de säger att de\r\ninte har fått något svar. De har fått svar, men de har\r\ninte fått det svar som de ville ha. Och det är väl inte\r\nså konstigt.\r\nEn socialdemokratisk regering redovisar att den i\r\nförsta hand vill sänka skatterna för låg- och medelin-\r\nkomsttagare. En moderat motion som nyligen väcktes\r\nvisar att de största skattesänkningarna skulle de hög-\r\nsta inkomsttagarna få. Det är precis raka motsatsen.\r\nSocialdemokraterna sänker skatten för dem som har\r\nlåga inkomster, moderaterna sänker skatten i första\r\nhand för dem som har höga inkomster.\r\nJag förstår att Carl Fredrik Graf, Marietta de\r\nPourbaix-Lundin och även Mats Odell som hänger på\r\nmoderatkopplet inte är nöjda med det socialdemokra-\r\ntiska svaret, att man i första hand satsar på lågin-\r\nkomsttagarna eftersom de vill satsa på andra in-\r\nkomsttagare. Där har vi olika uppfattningar. Men svar\r\nhar ni fått, fast ni har fått ett annat svar än det som ni\r\nhade velat ha.\r\nVi har mycket tydligt sagt i vårpropositionen att\r\nvi avser att återkomma i budgetpropositionen med\r\nvåra konkreta förslag på skatteområdet. Men Marietta\r\nde Pourbaix-Lundin vill ha svar redan nu. Hon kan\r\ninte vänta till budgetpropositionen i september. För\r\nen finansminister och många andra är budgetproposi-\r\ntionens avlämnande i september lite grann av julaf-\r\nton. Men Marietta de Pourbaix-Lundin påminner om\r\nflickan som ville kika i julklapparna före julafton.\r\nHon vill ha besked långt innan och river av papperet\r\nåtskilliga månader före julafton.\r\nDet är lite av papegojkaraktär över frågorna som\r\nMarietta de Pourbaix-Lundin ställer. Det är gång efter\r\ngång samma frågor. Och hon vill ha ett svar som hon\r\ninte kommer att få av den socialdemokratiska rege-\r\nringen eftersom vi har ett annat tankesätt när det gäl-\r\nler skatterna. För oss är det viktigt att se till att vanligt\r\nfolk får lägre skatter om det är möjligt. Det hoppas\r\njag att det också kommer att bli under åren framöver.\r\nTill Carl Fredrik Graf vill jag säga att vi avskaffa-\r\nde värnskatten för ett par år sedan, hösten 1998. Det\r\nvar 1,3 miljoner människor som betalade värnskatt.\r\nDen togs bort och i stället införde vi en skatt för den\r\nhögsta statliga skattenivån som omfattas av ca\r\n300 000 personer, alltså 1 miljon färre. Det tycks\r\nständigt glömmas bort, inte bara av Carl Fredrik Graf\r\noch hans partivänner utan det är också många andra\r\nsom har dålig kunskap om att det har skett en stor\r\nförändring på det området.\r\nTill sist kan jag lugna Carl Fredrik Graf med att\r\nsäga att den diskussion som har förts i den socialde-\r\nmokratiska partiorganisationen och i arbetarekommu-\r\nnerna under vintern har gett ett mycket entydigt be-\r\nsked om att den strategi som regeringen har utformat\r\ni första hand går ut på det är en sänkning av skatten\r\nför låg- och medelinkomsttagare som ska stå i cent-\r\nrum. Det är också den prioritering som de socialde-\r\nmokratiska arbetarekommunerna gör.\r\nAllra sist vill jag konstatera att även om skatte-\r\nsamtalen i nuvarande form är avslutade har regering-\r\nen mycket tydligt sagt att vi gärna vill fortsätta att\r\ndiskutera energiskatter med andra partier fast kanske\r\ninte i just den form som de hade tidigare.</pre><pre>Anf.  20  MATS ODELL (kd):\r\nFru talman! Finansministern säger att han har re-\r\ndovisat regeringens skattestrategi i vårpropositionen.\r\nDet är ju väldigt alarmerande om det är på det sättet.\r\nNu säger han att det i första hand är låg- och me-\r\ndelinkomsttagare som bör kompenseras för en höj-\r\nning av egenavgifterna. Jag håller med finansminis-\r\ntern om att inkomstskattesänkningar från botten är\r\nprioritet nr 1. Där tror jag att vi kristdemokrater och\r\nni socialdemokrater har samma uppfattning. Men det\r\när väl ändå inte meningen att hela beloppet som är\r\navsatt ska gå till detta. Jag tror att finansministern och\r\njag kan vara ganska överens om att effekten av det\r\nskulle bli något märklig, ärligt talat.\r\nFinansministern säger att jag har hakat på mdoe-\r\nratkopplet. Då måste jag fråga om också  finansmi-\r\nnisterns regeringskollega, Mona Sahlin, har hakat på\r\nmoderatkopplet. Hon säger att det är bråttom med att\r\nsänka dessa skatter därför att kapital och företag flyr\r\nur landet.\r\nTa dubbelbeskattningen som ett konkret exempel!\r\nJag förstår att Mona Sahlin, som står närmare verk-\r\nligheten än vad uppenbarligen finansministern gör,\r\ninser att det i det långa loppet blir det ohållbart när\r\nutländska köpare av svenska företag kan betala dub-\r\nbelt så mycket för företagen som vad svenska köpare\r\nkan göra och ändå få samma avkastning efter skatt.\r\nDet är ju detta som är ett strukturfel.\r\nDärför frågar jag igen om inte finansministern vill\r\ngå längre i redovisningen av samtalen i arbetare-\r\nkommunerna. Försöker han över huvud taget ta upp\r\nde lite svårare dimensionerna om att de gamla klass-\r\nkampsparollerna om kapitalbeskattning och förmö-\r\ngenhetsbeskattning i själva verket är hotet mot att det\r\nska finnas sysselsättning, att det ska finnas vård och\r\nomsorg runtom i landet?\r\nVi lever ju i en globaliserad ekonomi, en globali-\r\nserad värld där vi t.ex. har fri rörlighet för kapital och\r\ndär vi hela tiden tävlar - som vi också var inne på i\r\nden tidigare debatten om Tobinskatten. När kapitalet\r\nströmmar fritt måste vi då inte försöka att ta itu med\r\ndessa saker?\r\nJag tycker att finansministern gör det oerhört en-\r\nkelt för sig. Han talar bara om det som är självklar-\r\nheter. Men ser han några problem över huvud taget\r\nmed dagens nivåer i den svenska beskattningen av de\r\nlättrörliga skattebaserna? Det vore spännande om\r\ninterpellationsdebatterna fick lite mer av dialog över\r\nsig. Visst är det så att vi ställer samma frågor och får\r\nsamma svar. Det vore kanske på tiden att vi började\r\nförsöka finna varandra för att se om det här är någon-\r\nting som vi tillsammans behöver bearbeta våra olika\r\nväljargrupper med, som att skapa förståelse för den\r\nglobaliserade ekonomins nya krav. Jag inbjuder all-\r\nvarligt finansministern till att diskutera detta.\r\nFinansministern talar om att det finns ledamöter\r\nsom vill glutta under papperet på julklapparna. Det\r\nantyder att julklapparna redan är tillverkade och in-\r\nslagna och i stort sett bara väntar på att levereras -\r\ndet är julafton någon gång i september. Om det är så\r\ntycker jag att finansministern skulle vara beredd att\r\nlite mer förutsättningslöst, på ett lite mer intellektuellt\r\nplan, delta i den här debatten, som faktiskt handlar\r\nom de framtida möjligheterna att behålla välfärden i\r\nvårt fina land.</pre><pre>Anf.  21  MARIETTA DE POURBAIX-\r\nLUNDIN (m):\r\nFru talman! De frågor vi ställer till finansminis-\r\ntern ställer vi inte för att tillfredsställa oss själva med\r\nde svar vi förväntar oss att få, utan det är för medbor-\r\ngarnas räkning vi ställer dem. Om finansministern\r\nhade varit ute på Mynttorget förra veckan och sett\r\ndemonstrationen mot fastighetsskatten hade han kan-\r\nske förstått hur många det är som vill ha ett besked\r\nnär det gäller fastighetsskatten och förmögenhets-\r\nskatten.\r\nSedan säger finansministern att det låter precis\r\nsom att det inte är \"vanligt folk\" som bor. Jag trodde\r\natt vi alla i Sverige bodde i någon bostad som be-\r\nskattas. Nej, det låter som om det bara är högin-\r\nkomsttagare som bor och att det är för dem som mo-\r\nderaterna vill sänka fastighetsskatten. Såvitt jag vet är\r\ndet så att alla i Sverige bor och betalar fastighetsskatt.\r\nDet är väldigt många pensionärer med låga pensioner\r\nsom råkar ha betalat av sitt hus och som bor i ett\r\nattraktivt område, och de åker på förmögenhetsskatt.\r\nDet är vanligt folk, såvitt jag vet.\r\nJag förstår att finansministern vill agera jultomte.\r\nDet är ju inte konstigt att vi vill glutta lite försiktigt i\r\npaketen. Vi vet att det förmodligen är en gubbe som\r\nhoppar upp och ger oss en smocka rakt i ansiktet. Då\r\när man kanske lite försiktig och vill glutta i förväg så\r\natt man inte åker på den smällen, vilket medborgarna\r\nkommer att göra.\r\n8 miljarder kronor till ska vi betala, för vi får inget\r\nbesked om hur mycket begränsningen ska vara. Den\r\nkanske är 100 miljoner - inte vet jag. Finansministern\r\nkan försöka ge ett besked om det i dag, så slipper vi\r\nupprepa frågorna.\r\nFinansministerns och regeringens nya taktik är att\r\nförst gå ut och säga att man hade tänkt ta in\r\n8 miljarder ytterligare men sedan säga att man är så\r\nsnäll att man begränsar det. Först drar man på sig\r\nfolks vrede, och sedan tror man att man ska mötas av\r\nfolks jubel. Finansministern bedrar sig. Han kommer\r\ninte att mötas av folks jubel, såvida han inte säger att\r\ndet inte kommer att bli några 8 miljarder över huvud\r\ntaget. Men det är inte vad finansministern har sagt,\r\nutan han har sagt att man ska begränsa uttaget. Det är\r\nväldigt diffust.\r\nMina frågor kvarstår. När det gäller sambeskatt-\r\nningen, för att bara ta denna lilla bit, har många utta-\r\nlat sig om hur orättvis och konstig den är ur jäm-\r\nställdhetssynpunkt och hur den missgynnar en viss\r\nsamlevnadsform osv. Många av finansministerns\r\npartikamrater har uttalat sig om det. Företrädare från\r\nsamarbetspartierna har stått här i talarstolen för en\r\noch en halv månad sedan och sagt att de ska göra\r\nnågonting åt sambeskattningen. Det är väldigt lätt att\r\nsvara på frågan: Kommer sambeskattningen att tas\r\nbort från den 1 januari 2001? Ja eller nej?\r\nHur stor kommer höjningen av fastighetsskatten\r\natt bli? Någon hint har väl finansminister om det. Ni\r\nsitter väl och räknar på det någonstans, för det kom-\r\nmer att bli en höjning. Eller kan vi få beskedet i dag\r\natt det inte blir någon höjning över huvud taget? Då\r\när det väldigt positivt.\r\nJag har alltså två frågor som finansministern en-\r\nkelt kan vara på, så att han slipper få förnyade frågor\r\n- det kommer han att få av oss, av medborgarna och\r\nav alla som bor i Sverige.</pre><pre>Anf.  22  CARL FREDRIK GRAF (m):\r\nFru talman! Jo, vi återkommer nog med fler frågor\r\nunder sommaren, då man har möjlighet att ställa\r\nskriftliga frågor. Om finansministern helt och hållet\r\nstruntar i att relatera sina svar till de frågor som ställs\r\nhär i riksdagens kammare får han nog finna sig i att\r\nde kommer att upprepas.\r\nJag hade en fråga som inte kommenterades över\r\nhuvud taget som löd så här: Vilka slutsatser ska jag\r\ndra av att regeringens statsråd har så olika uppfatt-\r\nningar om skattepolitikens inriktning? Men finansmi-\r\nnistern känner sig inte det minsta dugg besvärad över\r\nvad Mona Sahlin har sagt, över vad Kjell Larsson har\r\nsagt och över vad Björn Rosengren har sagt, m.fl.,\r\nutan låtsas som att det inte är något problem.\r\nDet kanske det inte hade varit om det i budgetpro-\r\npositionen hade stått lite grann om vilken strategi och\r\nvilket fokus regeringen har haft. Nu säger finansmi-\r\nnistern att man har meddelat att det blir sänkningar\r\neller kompensation för egenavgifterna. Ja, det är i\r\nstort sett det enda besked som finns. Men det är inte\r\nett bindande besked, för man säger att man ska göra\r\nen bedömning först innan man går vidare. Men man\r\nhar likväl avsatt ett utrymme i vårbudgeten. Det\r\nspretar åt olika håll. Jag beklagar det.\r\nFinansministern har tydligen inte läst på den mo-\r\nderata motionen riktigt, så jag ska för säkerhets skull\r\ncitera ur den:\r\n\"Skattepolitiken skall bidra till den sociala trygg-\r\nheten i familjer och i hushåll. Den skall vara så ut-\r\nformad att den motverkar bidragsberoende och har\r\nsom en särskild utgångspunkt en sänkt inkomstskatt\r\nför låg- och medelinkomsttagare.\"\r\nJag skulle vilja ställa en detaljfråga, och det gäller\r\nutredningen om kapitalmarknaden: Kommer den att\r\nvara parlamentarisk? När kommer den att tillsättas?\r\nNär avser regeringen att kräva in svar från utredning-\r\nen? Det har rätt stor betydelse vilket perspektiv en\r\nsådan utredning ska arbeta kring. Åtminstone denna\r\ntekniska fråga kanske finansministern har ett svar på,\r\neftersom det har stått om detta i vårpropositionen och\r\npropositionen har legat till sig här i snart två månader.\r\nJag lämnar generöst lite av min debattid till fi-\r\nnansministern, för att få svar på frågan: Vilket över-\r\ngripande fokus har regeringen i skattefrågorna? Vilka\r\nslutsatser ska jag dra av att många av regeringens\r\nstatsråd för fram synpunkter på skattepolitiken som i\r\noch för sig överensstämmer med den moderata inrikt-\r\nningen, men där intrycket ändå är att regeringen sak-\r\nnar kompass? Det är i och för sig allvarligt, därför att\r\ndet bidrar inte till stabiliteten när det gäller skattefrå-\r\ngorna.</pre><pre>Anf.  23  Finansminister BOSSE\r\nRINGHOLM (s):\r\nFru talman! Det är en milsvid skillnad mellan den\r\nsocialdemokratiska regeringens skattepolitik och\r\nModeraternas skattepolitik. Hela regeringen har dek-\r\nlarerat, både nu i vårpropositionen och i budgetpropo-\r\nsitionen i höstas, att det som ska prioriteras är just\r\nsänkta skatter för låg- och medelinkomsttagare. Det\r\när mil till den moderata skattepolitiken, som är precis\r\nomvänd, nämligen sänkt skatt för dem som har de\r\nallra högsta inkomsterna.\r\nDen skattepolitik som Moderaterna har fört fram\r\nhär i kammaren skulle dessutom drabba pensionärer,\r\nsjuka och arbetslösa, dvs. alla de grupper som av\r\nolika skäl har en utsatt position i vårt samhälle, därför\r\natt Moderaterna via sin politik och inte minst via sin\r\nskattepolitik försätter dessa människor i oerhört svåra\r\nsituationer. Det är alltså en väldigt stor ideologisk\r\nklyfta mellan moderaternas och den socialdemokra-\r\ntiska regeringens skattepolitik.\r\nJag får bara konstatera att Carl Fredrik Graf och\r\näven Marietta de Pourbaix-Lundin säger att Modera-\r\nterna kommer att fortsätta med sin papegojpolitik,\r\ndvs. fortsätta att ställa samma frågor och vara lika\r\nmissbelåtna för att de inte får de moderata svar på\r\nfrågorna som de hade önskat. De kommer naturligtvis\r\ninte att få några moderata svar av en socialdemokra-\r\ntisk regering.\r\nJag tycker att det är lite pinsamt när Marietta de\r\nPourbaix-Lundin säger att regeringen föreslår att man\r\nska höja skatten på fastigheter med 8 miljarder och att\r\nregeringen sedan kommer att säga att man inte ska\r\ngenomföra det och hoppas få sympati för det.\r\nRegeringen har inte föreslagit någonting på fas-\r\ntighetsskatteområdet. Regeringen har konstaterat att\r\nmed de riksdagsbeslut som i dag finns när det gäller\r\nfastighetsbeskattningen kommer det att innebära\r\n8 nya miljarder kronor till statskassan nästa år. Därför\r\nhar regeringen gjort en mycket tydlig deklaration och\r\nsagt att detta tänker inte regeringen acceptera, utan\r\nregeringen tänker återkomma i höst med förslag som\r\nbegränsar detta och se till att vi inte får några 8 mil-\r\njarder i skattehöjning genom fastighetsskatten. Det\r\nsvaret har jag gett ett stort antal gånger till Marietta\r\nde Pourbaix-Lundin, Carl Fredrik Graf och andra\r\nmoderater. Jag tycker att de flesta borde kunna förstå\r\nett sådant besked, om man vill förstå beskedet. Vill\r\nman inte förstå beskedet fortsätter man att \"papegoja\"\r\nmed nya frågor och får samma svar ett antal gånger\r\ntill.\r\nDet är klädsamt att Mats Odell håller med om att\r\ndet är låg- och medelinkomsttagare som ska stå i\r\nförsta ledet om vi kan sänka skatten framöver. Men\r\nproblemet med Mats Odell är att han oftast håller\r\nmed alla. Han håller med mig och han håller med\r\nmoderaterna. Han får faktiskt ta och bestämma sig.\r\nOm han håller med regeringen om att det i första\r\nhand handlar om låg- och medelinkomsttagare är det\r\nbra. Men då kan han inte samtidigt hålla med mode-\r\nraterna om den skattepolitiska profil som de har.\r\nDet är något märkligt över moderaterna och deras\r\nskattepolitik. När moderaterna hade ansvaret för lan-\r\ndets regering mellan 1991 och 1994 och det gick\r\ndåligt för Sverige, det gick riktigt dåligt för Sverige i\r\nbörjan av 90-talet, var moderaternas budskap: Sänk\r\nskatten! De gjorde det, och det gick ännu sämre för\r\nSverige.\r\nI dag när vi har en socialdemokratisk regering och\r\ndet går bra för Sverige har moderaterna samma bud-\r\nskap: Sänk skatten!\r\nVi har sänkt skatten på vissa områden, därför att\r\nvi i dag har råd att sänka skatten. Det hade man inte\r\npå den moderata tiden i början av 90-talet.\r\nJag vill erinra Marietta de Pourbaix-Lundin om\r\nföljande: Alla människor bor. Därför föreslog rege-\r\nringen denna kammare att i höstas besluta att alla som\r\nbor i hyresrätt också skulle få en sänkning av fastig-\r\nhetsskatten. Vi har sänkt skatten för dem som bor i\r\nvanliga hyreslägenheter. Det är den mest prioriterade\r\noch den viktigaste gruppen i det här sammanhanget.\r\nDet är en hyres- och skattesänkning som jag tror har\r\nvarit oerhört angelägen och som har införts under det\r\nhär året.\r\nTill sist vill jag bara konstatera att Sverige har en\r\nhög skattenivå med det system vi har, men vi har\r\nockså en oerhört hög tillväxt i vår ekonomi för närva-\r\nrande. Det finns ingen sådan motsättning mellan\r\nekonomi och skatter.</pre><pre>Anf.  24  MATS ODELL (kd):\r\nFru talman! Jag tvingas konstatera att finansmi-\r\nnistern inte är intresserad av att delta i den här lite\r\nmer framåtsyftande diskussionen om att det kan vara\r\nproblem med att gamla etiketter kanske inte längre är\r\ngiltiga på skatteområdet. Han fortsätter i stället att\r\nihärdigt tala om papegojpolitik.\r\nJag skulle nog vara lite mer försiktig om jag var i\r\nfinansministerns kläder med att upprepa det alltför\r\nmycket. Han är väl själv fortfarande ohotad mästare\r\npå just det området. Där har han långt kvar tills det\r\nfinns någon mer allvarlig konkurrens.\r\nProblemet är ju att hushållen i dag enligt färska\r\nberäkningar har minst 350 miljarder kronor utom-\r\nlands i oredovisade kapitaltillgångar. Det här växer.\r\nDet fanns en grafisk framställning i budgetproposi-\r\ntionen i höstas, som pekade på hur det här går uppåt\r\nhela tiden. Det vittnar i alla fall om att tjänstemännen\r\npå Finansdepartementet och vissa statsråd har insikt\r\nom detta. Finansministern tar inte tillfället i akt att\r\ndiskutera de här sakerna. Det är bara att konstatera\r\ndet, varken i skattesamtalens form eller här i kamma-\r\nren, utan väljer att falla in i gamla papegojliknande\r\nmönster och talar om hur det var 1991-1994 och allt\r\ndetta. Jag hade hoppats, fru talman, att vi hade kunnat\r\nta ett steg framåt. Nu har det inte varit möjligt.\r\nLåt mig då bara konstatera, om finansministern\r\ntycker att jag håller med alla, att jag naturligtvis lutar\r\nmig mot vår egen politik, vår motion med anledning\r\nav vårpropositionen, där vi föreslår ett grundavdrag\r\nfrån början för alla. Vi går vidare med ett förvärvsav-\r\ndrag. Men vi tar också bort den straffskatt på högre\r\nutbildning som regeringen nu kallar den nya värns-\r\nkatten. Vi anser att det är kontraproduktivt om man\r\nsyftar till att få ett kunskapssamhälle att man klock-\r\nrent ska drabbas av en extra skatt när man genomgår\r\nen lång utbildning för att tjäna sitt land.</pre><pre>Anf.  25  MARIETTA DE POURBAIX-\r\nLUNDIN (m):\r\nFru talman! Finansministern ägnar större delen av\r\nsin tid, inte åt den sakliga debatten utan åt helt andra\r\nsaker. Jag vill inte ha ett moderat svar. Jag vill ha ett\r\nsvar och medborgarna vill ha ett svar när det gäller\r\nfastighetsskatt och förmögenhetsskatt. Jag tycker att\r\ndet är ett anständighetskrav att man får det i tid, så att\r\nman kan försöka parera det som komma skall.\r\nHan kan inte låta bli att säga det. Jag bara väntade\r\npå att finansministern skulle komma med den borger-\r\nliga regeringens fel och allting. Det är en ramsa som\r\nalla ministrar kan. Jag lovar att om man väcker fi-\r\nnansministern mitt i natten så kan finansministern\r\nrabbla denna ramsa, för den kommer i varenda debatt.\r\nJag bara väntade, och den kom.\r\nJag tycker att finansministern ska vara ärlig och\r\nsäga så här: Den s.k. begränsningen av ökningen av\r\nskatteuttaget är lika med en höjning. Var ärlig och säg\r\ndet!\r\nDessutom är det bra om vi får veta hur stor den\r\nhär höjningen är. Det har jag fortfarande inte fått\r\nnågot besked om över huvud taget.\r\nSambeskattningen har finansministern inte berört\r\növer huvud taget fast han haft flera tillfällen att göra\r\ndet. En sista chans! Jag kommer också att avstå lite\r\nav min tid, så att finansministern får en sista chans:\r\nKommer man att göra någonting åt sambeskattningen\r\nfrån den 1 januari 2001, ja eller nej? Det tar två se-\r\nkunder att säga ja eller nej, finansministern.</pre><pre>Anf.  26  CARL FREDRIK GRAF (m):\r\nFru talman! Det pinsamma med den här debatten\r\när ändock finansministerns uppträdande. Jag har vid\r\nett par tillfällen ställt några frågor. Vilka slutsatser\r\nska jag dra av att flera statsråd i regeringen framför\r\nsynpunkter på skattepolitiken som är av en helt annan\r\ninriktning än den som finansministern anger? Fi-\r\nnansministern väljer att inte kommentera detta.\r\nJag ställde en detaljfråga som han åtminstone an-\r\ntydningsvis borde ha kunnat säga någonting om, för\r\ndet står om den i budgetpropositionen. Blir Kapital-\r\nbeskattningsutredningen parlamentarisk? När ska den\r\ntillsättas? När ska den vara klar? Vilka direktiv får\r\nden?\r\nIngen antydan.\r\nI stället ägnar sig finansministern åt en vulgärde-\r\nbatt och försöker framställa den moderata politiken i\r\nen helt annan dager än det som faktiskt står i våra\r\nmotioner. Jag får väl läsa lite mer ur vår motion:\r\nSkattepolitiken ska stimulera till en utveckling av den\r\nenskildes kunnande och kompetens, står det bl.a. För\r\natt göra medborgarna starka och för att göra Sverige\r\nkonkurrenskraftigt i den globala ekonomin och i kun-\r\nskapssamhället krävs en genomgripande inkomst-\r\nskattereform. Den ska syfta till att radikalt sänka\r\nskatten för låg- och medelinkomsttagarna, står det\r\nbl.a.\r\nSedan kan naturligtvis finansministern stå här i\r\nriksdagens kammare och påstå helt andra saker. Men\r\nden typen av vulgärdebatt tror jag helt enkelt inte är\r\nbra och inte heller om finansministern fortsätter att\r\nuppträda på det här viset och nonchalera de folkval-\r\ndas frågor. Man talar om politikerförakt och annat.\r\nJag tror att det blir bakslag för finansministern själv\r\nnär han väljer att vantolka andra företrädares politik\r\noch inte svara på frågorna i de interpellationsdebatter\r\nvi har. Jag är inne på samma sak som Mats Odell. Det\r\när bara att beklaga att finansministern inte vill ta en\r\nlite mer övergripande debatt om de här frågorna.\r\nJag har inte, fru talman, fått svar i dag på frågan\r\nvilket fokus regeringen har när det gäller skattepoliti-\r\nken. Jag har inte heller fått svar på frågan vilken\r\nstrategi regeringen har. Jag kanske inte hade väntat\r\nmig att jag skulle få det heller, men det var ändå en\r\nmöjlighet som jag gav finansministern att ge några\r\nantydningar om vad inriktningen är. Men nu får vi\r\nvänta igen, för trettonde gången, för att citera Odell,\r\neller om det blir den fjortonde till hösten.</pre><pre>Anf.  27  Finansminister BOSSE\r\nRINGHOLM (s):\r\nFru talman! Carl Fredrik Graf säger att han för\r\ntrettonde eller fjortonde gången har frågat och inte\r\nfått svar. Men svaret är ju att regeringen har sagt att\r\ndet i första hand gäller sänkt skatt för låg- och me-\r\ndelinkomsttagare. Jag förstår att en moderat inte gillar\r\ndet svaret, därför får moderaterna fortsätta att ställa\r\nsamma frågor. De kommer att få samma svar från den\r\nsocialdemokratiska regeringen.\r\nOm nu Carl Fredrik Graf inte tycker att jag kan\r\ntolka den moderata politiken på rätt sätt, låt mig då\r\nanvända ett uttalande av en honom närstående folk-\r\npartiledare, som nyligen sade att han som högin-\r\nkomsttagare med moderaternas politik skulle få en\r\nskattesänkning på 60 000 kr. Det tyckte han var oac-\r\nceptabelt. Jag delar folkpartiledarens uppfattning, att\r\nden moderata skattepolitiken ger helt oacceptabla\r\nfördelningspolitiska effekter.\r\nMarietta de Pourbaix-Lundin säger att hon ställer\r\nenkla frågor som kan besvaras med ja eller nej. Låt\r\nmig då försöka. Hon frågar om hon kan få titta i våra\r\npaket före julafton. Svaret är nej. Vi har gett ett tyd-\r\nligt besked om att vi i september ska lägga fram ett\r\nskatteförslag i budgetpropositionen. Vi har talat om\r\nvilka principer som detta skatteförslag ska följa. Det\r\när självklart så att vi inte dessförinnan kommer att i\r\nolika delfrågor - innan vi har sett till att det finns ett\r\nsamlat skattepolitiskt förslag - redovisa på annat sätt\r\nän för kammaren i dess helhet hur de skattepolitiska\r\nförslagen kommer att se ut för kommande år.\r\nVi borde oftast kunna hålla oss till hur det verkli-\r\ngen förhåller sig. Carl Fredrik Graf säger att social-\r\ndemokraterna har en ny värnskatt. Det finns ingen\r\nvärnskatt i Sverige i dag. Den avskaffades för två år\r\nsedan, Carl Fredrik Graf. Det vet Graf om, men han\r\ntalar mot bättre vetande. Det tillför inte heller debat-\r\nten särskilt mycket.</pre><pre>Överläggningen var härmed avslutad.</pre><pre>8 §  Anmälan om inkommen faktapromemoria\r\nom förslag från Europeiska kommissionen</pre><pre>Talmannen anmälde att följande faktapromemoria\r\nom förslag från Europeiska kommissionen inkommit\r\noch delats ut till kammarens ledamöter:\r\nFörslag till Europaparlamentets och rådets direk-\r\ntiv om tillnärmning av medlemsstaternas lagar och\r\nandra författningar om tillverkning, presentation och\r\nförsäljning av tobaksvaror</pre><pre>9 §  Hänvisning av ärende till utskott</pre><pre>Föredrogs och hänvisades\r\nFörslag\r\n1999/2000:RR10 till försvarsutskottet</pre><pre>10 §  Bordläggning</pre><pre>Anmäldes och bordlades\r\nMotion\r\nmed anledning av prop. 1999/2000:111 Indirekt to-\r\nbaksreklam m.m.\r\n1999/2000:So47 av Chris Heister m.fl. (m)</pre><pre>Lagutskottets betänkanden\r\n1999/2000:LU22 Ändring i partnerskapslagens an-\r\nknytningskrav, m.m.\r\n1999/2000:LU23 Ändringar i varumärkeslagen</pre><pre>Utrikesutskottets betänkanden\r\n1999/2000:UU9 Nordiskt samarbete 1999\r\n1999/2000:UU12 Krigsmaterielexporten 1998 och\r\n1999</pre><pre>Försvarsutskottets betänkande\r\n1999/2000:FöU6 Försvarsforskningens organisation</pre><pre>Miljö- och jordbruksutskottets betänkande\r\n1999/2000:MJU16 Lag om märkning och registrering\r\nav hundar</pre><pre>Finansutskottets betänkande\r\n1999/2000:FiU23 Penningpolitiken och Riksbankens\r\nförvaltning år 1999</pre><pre>11 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 18 maj</pre><pre>1999/2000:964 av Cinnika Beiming (s) till statsrådet\r\nMaj-Inger Klingvall\r\nHuman bedömning vid beslut om besöksvisum\r\n1999/2000:965 av Sten Andersson (m) till socialmini-\r\nster Lars Engqvist\r\nNedläggning av tobaksfabrik i Malmö\r\n1999/2000:966 av Lars Gustafsson (kd) till socialmi-\r\nnister Lars Engqvist\r\nAnslag\r\n1999/2000:967 av Maud Ekendahl (m) till socialmi-\r\nnister Lars Engqvist\r\nKartläggning av komplementär- och alternativmedi-\r\ncinska behandlingsformer\r\n1999/2000:968 av Maud Ekendahl (m) till justitiemi-\r\nnister Laila Freivalds\r\nBristfälliga rättsintyg\r\n1999/2000:969 av Jan-Evert Rådhström (m) till jus-\r\ntitieminister Laila Freivalds\r\nLjuddämpare på jaktvapen\r\n1999/2000:970 av Marietta de Pourbaix-Lundin (m)\r\ntill statsrådet Leif Pagrotsky\r\nHandeln med levande djur\r\n1999/2000:971 av Magnus Jacobsson (kd) till miljö-\r\nminister Kjell Larsson\r\nVedpannor\r\n1999/2000:972 av Göran Hägglund (kd) till närings-\r\nminister Björn Rosengren\r\nTeckningstiden för Teliaaktier\r\n1999/2000:973 av Eva Arvidsson (s) till statsrådet\r\nMona Sahlin\r\nStöd till företagande i Stockholmsskärgård\r\n1999/2000:974 av Berndt Ekholm (s) till utrikesmi-\r\nnister Anna Lindh\r\nFN:s sanktioner mot Irak\r\n1999/2000:975 av Eva Arvidsson (s) till statsrådet\r\nIngegerd Wärnersson\r\nÖversyn av dispensreglerna för gymnasiet</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 23 maj.</pre><pre>12 §  Kammaren åtskildes kl. 10.21.</pre><pre>\r\nFörhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}