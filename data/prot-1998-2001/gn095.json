{"dokumentstatus":{"dokument":{"hangar_id":"2348553","dok_id":"GN095","rm":"1999/2000","beteckning":"5","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"5","slutnummer":"0","datum":"1999-09-20 00:00:00","systemdatum":"2005-10-27 12:12:51","publicerad":"1999-09-20 00:00:00","titel":"Riksdagens snabbprotokoll 1999/2000:5 Måndagen den 20 september","subtitel":null,"status":null,"htmlformat":null,"relaterat_id":null,"source":"webbnav","sourceid":"{4260C8FD-19F5-4CC6-9998-407E135BBA68}","dokument_url_text":"http://data.riksdagen.se/dokument/GN095/text","dokument_url_html":"http://data.riksdagen.se/dokument/GN095","dokumentstatus_url_xml":"http://data.riksdagen.se/dokumentstatus/GN095","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1999/2000:5</div>\r\n<div class=\"sidhuvud_datum\">Måndagen den 20 september</div>\r\n<div class=\"sidhuvud_klockslag\">Kl. 10.00 - 12.57</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>----------------------------------------------------------------------</pre><pre>1 §  Debatt med anledning av budgetpropositio-\r\nnen</pre><pre>Finansministern överlämnade regeringens proposition\r\n1999/2000:1 med förslag till statsbudget för bud-\r\ngetåret 2000, reviderad finansplan, budgetpolitis-\r\nka mål, ändrade anslag för budgetåret 1999, skat-\r\ntefrågor m.m.\r\nAnf.  1  Finansminister BOSSE RING-\r\nHOLM (s):\r\nFru talman! Ärade ledamöter och åhörare! Den\r\nbudget som regeringen i dag presenterar innebär att vi\r\nlämnar ett millennium men framför allt ett århundra-\r\nde bakom oss. De gångna hundra åren har inneburit\r\nen svindlande utveckling av vårt land, från ett fattigt\r\njordbrukssamhälle till ett högteknologiskt välfärds-\r\nsamhälle. Det är historien om hur tillväxt och rättvisa,\r\nutveckling och jämlikhet gått hand i hand.\r\nMed denna budgetproposition lämnar vi också\r\n1990-talets ekonomiska kris och efterföljande bud-\r\ngetsanering bakom oss. Sverige kan med tillförsikt\r\noch självförtroende möta 2000-talet. Optimism och\r\nframtidstro kan bidra till uthållig tillväxt och ett rätt-\r\nvisare samhälle. Vi träder in i ett nytt millennium\r\nutifrån en ekonomisk styrkeposition. De offentliga\r\nfinanserna uppvisar överskott som överträffar upp-\r\nställda mål, och utgiftstaken hålls. En överenskom-\r\nmelse om framtidens pensioner har träffats med bred\r\nparlamentarisk förankring. Vi kan med stolthet kon-\r\nstatera att nettoskulden kommer att vara så gott som\r\nborta år 2002 och att bruttoskulden redan nästa år\r\nkommer att understiga 60 % av bruttonationalpro-\r\ndukten.\r\nUtvecklingen på arbetsmarknaden är stark. Sys-\r\nselsättningen har under de senaste året ökat med\r\n100 000 personer, och i maj uppmättes den högsta\r\nårliga ökningen sedan SCB:s arbetskraftsundersök-\r\nningar inleddes i början av 60-talet. Regeringens mål\r\nom halverad arbetslöshet till 4 % under nästa år\r\nkommer alltmer inom räckhåll. Inflationen är bland\r\nde lägsta i Europa, och ränteläget är trots internatio-\r\nnell uppgång historiskt lågt.\r\nNu handlar det om att vårda och utveckla fram-\r\ngången, att säkra fortsatt sunda offentliga finanser\r\noch stabila priser. Det är en förutsättning för en lång-\r\nsiktigt hög tillväxt. Det kräver att vi även i framtiden\r\nprioriterar hårt mellan olika angelägna behov och\r\nreformer och inte låter utgifterna överskrida våra\r\nutgiftstak. Att vårda framgången innebär att ha fort-\r\nsatt ansvar för de offentliga finanserna också i goda\r\ntider.\r\nJag är glad över att regeringen tillsammans med\r\nVänsterpartiet och Miljöpartiet med denna budget-\r\nproposition tar detta ansvar. Med en stabil ekonomisk\r\ngrund kan politiken växla över till framtidens utma-\r\nningar. De vidgade klyftorna måste minskas, omställ-\r\nningen till ett ekologiskt hållbart samhälle påskyndas\r\noch arbetsutbudet och utbildningsmöjligheterna ökas.\r\nSamtidigt måste marginaleffekterna minskas. En\r\ndubbel orättvisa möter i dag många arbetslösa och\r\nlågavlönade, dels svårigheterna att få ekonomin att gå\r\nihop, dels situationen att inte alls eller mycket lite\r\nkunna påverka den genom att ta ett arbete eller gå upp\r\ni arbetstid. För att 2000-talets första år ska präglas av\r\nutveckling och ökad jämlikhet krävs en samlad poli-\r\ntik för tillväxt och rättvisa. Därför fullföljer vi sats-\r\nningarna på ökade resurser till en bättre skola, vård\r\noch omsorg om barn, äldre och sjuka. Den starka\r\ntillväxten i kombination med de insatser vi gör via\r\nhöjda statsbidrag innebär kraftiga resurstillskott för\r\nkommunsektorn. Över en femårsperiod från år 1996\r\ntill år 2001 handlar det om en nivåhöjning på över 80\r\nmiljarder kronor till kommuner och landsting.\r\nSamtidigt är det viktigt att betona att det finns\r\nbetydande regionala obalanser. Medan delar av landet\r\npräglas av hög tillväxt och växtverk har andra delar\r\nproblem med vikande skatteunderlag och en åldrande\r\nbefolkning. Vi kan inte acceptera att landet splittras.\r\nTillväxt och rättvisa skall prägla hela Sverige.\r\nDe beslutade generella höjningarna av statsbidra-\r\ngen ligger fast, men framöver kommer det att krävas\r\nen växling från generella till mer riktade insatser.\r\nDärför anslås sammanlagt 4 miljarder kronor till det\r\narbete som Kommundelegationen skall bedriva till-\r\nsammans med utsatta kommuner och landsting. Ett\r\nannat exempel på riktade insatser är den vårdsatsning\r\nsom kommer att göras kommande år när pengar fri-\r\ngörs från försvaret. Totalt handlar det om 8 miljarder\r\nkronor över en treårsperiod med början år 2002. I\r\ndenna proposition föreslår vi ytterligare 1 miljard\r\nkronor i en särskild vårdsatsning redan år 2001, dvs.\r\ntotalt 9 miljarder kronor extra till sjukvården.\r\nParallellt med förstärkningar i skolan, vården och\r\nomsorgen kan vi nu också sänka skatter för tillväxt\r\noch rättvisa. Vi gör det med egna pengar, inte lånade.\r\nUtrymmet för fortsatta sänkningar kommer att stäm-\r\nmas av årligen och noga avvägas, dels mot det bud-\r\ngetmässiga utrymmet, dels mot vad samhällsekono-\r\nmin tål utan att gå i kapacitetstaket och leda till en\r\nskadlig pris- och kostnadsutveckling. Löneavtal som\r\ngår utöver vad samhällsekonomin tål skulle under-\r\ngräva den ekonomiska politiken och tvinga regering-\r\nen att hejda en farlig utveckling. Regeringen räknar\r\nmed att parterna på arbetsmarknaden kommer att axla\r\ndet ansvar som åvilar dem.\r\nDe egenavgifter som är en del av finansieringen\r\nav det nya pensionssystemet har under saneringsåren\r\ninneburit en tung börda för framför allt låg- och me-\r\ndelinkomsttagare att bära. En större del av deras in-\r\nkomster har gått åt till att betala dessa avgifter än vad\r\nfallet är för höginkomsttagarna. När nu ett utrymme\r\nväxer fram att sänka skatter är det regeringens be-\r\nstämda uppfattning att de som burit de tyngsta bör-\r\ndorna, låg- och medelinkomsttagare, är de som ska\r\nstå först i kön när kompensation för uppoffringar kan\r\nbetalas ut. Därför föreslår regeringen att man i ett\r\nförsta steg ska kompensera för en fjärdedel av ege-\r\nnavgifterna genom en skattesänkning på motsvarande\r\nbelopp fr.o.m. nästa år. Förutom att det är fördel-\r\nningspolitiskt rättvist och en rättvis skattesänkning är\r\nden också sund ur tillväxtperspektiv. Skattesänkning-\r\nen minskar marginaleffekterna för framför allt låg-\r\noch medelinkomsttagare och bidrar därmed till ett\r\nökat arbetskraftsutbud och förbättrade tillväxtförut-\r\nsättningar. Att kunna påverka sin ekonomiska situa-\r\ntion genom eget arbete är också en viktig rättvisefrå-\r\nga. Så tydligt hänger tillväxt och rättvisa ihop.\r\nFör att minska andelen inkomsttagare som betalar\r\nstatlig skatt föreslår vi att brytpunkten justeras upp.\r\nDet långsiktiga målet är att återgå till principen från\r\nskattereformen, att andelen inkomsttagare som betalar\r\nstatlig skatt ska vara 15 %.\r\nFastighetsskatten för hyreshus sänks till 1,2 % för\r\natt möjliggöra lägre hyror. Skattereduktionen för dem\r\nsom tjänar högst 135 000 kr per år förlängs t.o.m. år\r\n2000.\r\nSammantaget sänks skatten för individer med ca\r\n10 miljarder kronor.\r\nVi föreslår dessutom en rad förbättringar i före-\r\ntagsbeskattningen. Reglerna för användandet av peri-\r\nodiseringsfond blir generösare. Flertalet stoppregler\r\navskaffas. Kupongskatten på utdelning i utländska\r\nbolag slopas. Förslag kommer om lättnader i beskatt-\r\nningen av utländska experter som tillfälligt vistas i\r\nSverige. Reglerna för beskattning av fåmansföretag,\r\nde s.k. 3:12-reglerna, kommer att ses över. Samman-\r\ntaget sänks skatten för företag med ca 3 miljarder\r\nkronor nästa år och med ca 5 miljarder kronor år\r\n2001.\r\nRegeringen söker största möjliga förankring kring\r\nen framtida skattepolitik här i riksdagen men också\r\nute i samhället i övrigt. Arbetsmarknadens parter\r\nspelar här en viktig roll. I sitt förslag har regeringen\r\ndärför försökt att väga samman olika intressen, för-\r\nslag och synpunkter som framkommit i debatten.\r\nLO:s och TCO:s synpunkter på inkomstskatteområdet\r\nhar särskilt vägts in. Regeringen har också lyssnat till\r\nde synpunkter som bl.a. Företagarnas Riksorganisa-\r\ntion och andra representanter fört fram när det gäller\r\nföretagens skatter.\r\nI och med denna budget fullföljer vi de höjningar\r\nav barn- och studiebidrag som vi tidigare utlovat. Den\r\n1 januari nästa år höjs barnbidraget och studiebidra-\r\nget med 100 kr per månad. En lika stor höjning\r\nkommer att ske den 1 januari år 2001.\r\nI syfte att ytterligare minska marginaleffekterna\r\noch öka arbetskraftsutbudet och förutsätningarna för\r\ntillväxt avser regeringen att driva frågan om införan-\r\ndet av maxtaxa i barnomsorgen vidare. En sådan\r\nreform stärker rättvisan och möjligheterna till en egen\r\nförsörjning för många småbarnsföräldrar, i praktiken\r\noftast kvinnor.\r\nI socialdemokratins 2000-tal ska alla som vill och\r\nkan ges förutsättningar att försörja sig genom arbete.\r\nEn arbetsgrupp inom Regeringskansliet lägger inom\r\nkort fram en rapport med förslag om maxtaxa, allmän\r\nförskola och rätt till dagisplats för barn vars föräldrar\r\när arbetslösa. En proposition planeras till våren.\r\nMed de förslag som vi lägger i denna budget\r\nkommer de som har de lägsta inkomsterna att få den\r\nstörsta ökningen av sina disponibla inkomster. Ef-\r\nfekterna av kompensationen för egenavgiften, höjd\r\nbrytpunkt, skattereduktioner för låginkomsttagare,\r\nhöjt barnbidrag och sänkt fastighetsskatt för hyreshus\r\ninnebär att den tiondel som har de lägsta inkomsterna\r\nfår en förstärkning motsvarande 3 % av den dispo-\r\nnibla inkomsten. Den tiondel som har de högsta in-\r\nkomsterna får en ökning som motsvarar knappt 1,4 %\r\nav den disponibla inkomsten. Förslagen i budgetpro-\r\npositionen stärker kvinnors ekonomi något mer än\r\nmännens ekonomi.\r\nFörslaget om att personer över 65 år ska få behålla\r\nrätten till assistansersättning innebär en ökad trygghet\r\nför en i dag utsatt grupp. Ett detaljerat förslag kom-\r\nmer under nästa år.\r\nRegeringen föreslår också att biståndet höjs med\r\n1,3 miljarder kronor. Därmed uppnås målet om\r\n0,72 % av bruttonationalinkomsten.\r\nUtmaningarna när vi lämnar 1900-talet bakom oss\r\noch går in i 2000-talet är stora och inspirerande. Det\r\ngäller inte minst på miljöområdet där regeringens mål\r\när ett samhälle i ekologisk balans. Sverige ska vara ett\r\nföregångsland i omställningen till en miljömässigt\r\nhållbar utveckling.\r\nEn viktig del i den omställningen är den gröna\r\nskatteväxlingen. De första stegen togs redan i skatte-\r\nreformen 1990 men nu är det dags att ta ett steg till.\r\nDärför höjs skatten på diesel, el och kärnkraft, samti-\r\ndigt som resurser till kompetensutveckling i arbetsli-\r\nvet frigörs och jordbruket får sänkta skatter.\r\nFör att ytterligare stimulera utvecklingen mot ett\r\nhållbart Sverige föreslår regeringen ytterligare resur-\r\nser till kalkningsverksamhet, till arbetet med att beva-\r\nra den biologiska mångfalden, till Kemikalieinspek-\r\ntionen, till utveckling av teknik för framtidens mil-\r\njövänliga fordon och till investeringsstöd för termisk\r\nsolvärme.\r\nFru talman! Sammantaget innebär budgetproposi-\r\ntionen att Sverige kan ta steget in i 2000-talet med\r\noptimism och framtidstro. Med oss tar vi en mins-\r\nkande statsskuld, en sjunkande arbetslöshet, ökade\r\nresurser till skolan, vården och omsorgen samt ett\r\nbatteri av åtgärder för att stärka rättvisan och tillväx-\r\nten.\r\nMånga viktiga frågor står på 2000-talets dagord-\r\nning. Sverige står väl rustat att ta sig an den utmaning\r\nsom ligger i att skapa förutsättningar för en lång peri-\r\nod av tillväxt och rättvisa.</pre><pre>Anf.  2  GUNNAR HÖKMARK (m):\r\nFru talman! Det finns alltid många som vill avfär-\r\nda debatten om människors vardag som en simpel\r\ndebatt om siffror och tabeller. Det är ett gammaldags\r\növerhetstänkande präglat av föreställningen att män-\r\nniskors egen trygghet är mindre viktig än den trygg-\r\nhet som den politiska makten kan erbjuda. Det hand-\r\nlar om maktfullkomlighet när politiker förbehåller sig\r\nrätten att styra över andra människors vardag - över\r\nderas sjukvård, skola och välfärd - med hjälp av\r\nbidrag och skatter i form av just siffror som gör män-\r\nniskor beroende av den offentliga makten i stället för\r\nav den egna kraften.\r\nDe debatter som i denna kammare handlar om\r\npengar och siffror gäller nämligen i människors var-\r\ndag något mycket mer än pengar och siffror. Det\r\nhandlar om något så enkelt men också så viktigt som\r\natt familjen en fredagskväll ska kunna prata om vad\r\nman ska göra tillsammans på lördagen utan att behö-\r\nva oroas för hur man ska klara nästa veckas ekonomi.\r\nDet handlar om något annat, om något så enkelt men\r\nså avgörande som att köpet av en ny jacka i stället för\r\nden den gamla inte ska skapa så stora problem att det\r\nförstör nöjet med att gå ut tillsammans för att handla\r\nden. Det gäller värdigheten och självförtroendet hos\r\noss som medborgare. Det är vad de siffror, tabeller\r\noch skatter som vi debatterar här i riksdagen i verk-\r\nligheten handlar om.\r\nSverige behöver en politik där trygghet inte bety-\r\nder så stora och så många bidrag som möjligt, utan\r\ndär trygghet betyder att man ska behöva så få och så\r\nsmå bidrag som möjligt. Det är den fria ekonomin\r\nsom lägger grunden för en sådan välfärdens utveck-\r\nling. Det är företagandet och jobben, inte bidragen\r\noch utgifterna, som skapar välstånd.\r\nFru talman! Det är i detta perspektiv som budget-\r\npropositionen måste bedömas. Det går bra för Sveri-\r\nge. Den svenska ekonomin ser i dag bättre ut än förra\r\nåret och bättre än i våras. Det är en glädje för var och\r\nen i vårt land när det går bra, för det innebär att fler\r\nkan få arbete och att fler har möjlighet till en bättre\r\nvardag.\r\nMen en regerings ansvar går längre än till att\r\nglädja sig åt en världsekonomi som är starkare än vad\r\nmånga trodde var möjligt för bara ett år sedan. Det är\r\nnu som det gäller att bygga på de erfarenheter som\r\nligger till grund för att det går bra för Sverige.\r\n· Det handlar om saneringen av statsfinanserna,\r\nsom påbörjades i det tidiga 1990-talet. Därför är\r\ndet allvarligt att regeringen i stället för att fullfölja\r\nsaneringen av statsfinanserna ökar statsutgifterna.\r\nDet är i själva verket så att regeringen tvingas\r\nkonstatera att med den förda budgetpolitiken\r\nspricker utgiftstaket om inget annat görs. Man\r\ntvingas redovisa att statsbudgetens underliggande\r\nunderskott, när engångsförändringarna tagits bort,\r\nblir över 40 miljarder år 2000 och över 50 miljar-\r\nder år 2001 - när ekonomin går som bäst.\r\n· Det handlar om de förutsättningar som medlem-\r\nskapet i Europeiska unionen skapat för människor,\r\nför företag och för den ekonomiska politiken.\r\nDärför är det oacceptabelt att regeringen trots\r\nmedlemskapet ställer sig vid sidan om kärnan i\r\ndet europeiska ekonomiska samarbetet.\r\n· Kampen mot inflationen har varit framgångsrik.\r\nTrots det har regeringen valt att utforma budget-\r\npropositionen i ett politiskt beroende till partier\r\nsom vill att inflation ska vara ett politiskt alterna-\r\ntiv till en ansvarsfull strukturpolitik. Det leder\r\nbl.a. till att regeringen i frågan om en gemensam\r\neuropeisk valuta inte har någon åsikt.</pre><pre>Fru talman! Den politik som ligger till grund för\r\natt det går bra för Sverige har utformats bland de\r\npartier som bejakar tillväxt, företagande och europe-\r\niskt samarbete, och den har bekämpats av de partier\r\nsom regeringen nu stöder sin politik på. Det är dessa\r\npartier som nu tillåts blockera en politik för företa-\r\ngande och tillväxt, som avvisar en ny arbetsrätt och\r\nen flexiblare arbetsmarknad som kan möjliggöra just\r\nden sundare löneutveckling som Sverige behöver\r\nsamt som driver fram ökade utgifter och nya regle-\r\nringar - just en sådan politik som i slutet av 1980-\r\ntalet förde Sverige in i 1990-talets problem.\r\nFru talman! Att det går bra för Sverige får inte\r\nundanskymma att det finns alldeles för många som\r\ndet går dåligt för i Sverige, samtidigt som det finns\r\nalldeles för få som det går bra för. En regering som\r\nvägrar att se de problem och de utmaningar vi står\r\ninför kommer inte att kunna föra en politik som läg-\r\nger grunden för att det ska gå bra för fler människor i\r\nvårt land.\r\nDet finns i regeringens budgetproposition inte ett\r\nord om den växande segregation som låser människor\r\ni utanförskap och bidragsberoende och som lämnar\r\nvårt samhälle utan det kunnande, det arbete och den\r\nkreativitet som vi skulle kunna få. Och det finns där-\r\nför ingen politik för en ökad social rörlighet.\r\nDet finns ingen analys över det faktum att vi har\r\nen långsiktigt växande försörjningsbörda, där en allt\r\nmindre del av befolkningen får försörja en allt större\r\ndel. Det finns därför ingen politik för hur vi ska öka\r\ntillväxten av nya jobb och nytt företagande så att vi\r\ndärmed långsiktigt kan bekämpa arbetslösheten som\r\nett samhällsekonomiskt fenomen. Det står inget om\r\ndet faktum att vi har ett minskat nyföretagande. Där-\r\nför finns det ingen politik för att fler ska vilja bli\r\nföretagare.\r\nRegeringen låtsas som ingenting när det gäller en\r\nav de större förändringarna i svensk ekonomi, nämli-\r\ngen utflyttningen av företag, företagande och före-\r\ntagsägande. I stället för att agera mot denna utveck-\r\nling fördjupar regeringen den politik som redan har\r\nförsvårat för företagandet i Sverige, bl.a. genom\r\nkärnkraftsavvecklingen, cementeringen av den nya\r\nvärnskatten och fortsatt dubbelbeskattning.\r\nI budgetpropositionen nämns inget om att vi ser\r\nsamma tendens till utflyttning av företag i det nya och\r\nframgångsrika IT-företagandet. Frågor som persona-\r\nloptioner, riskkapital och förmögenhetsskatt noncha-\r\nleras därför helt och hållet. Det kommer att drabba\r\nSverige och svenskarna.\r\nDet finns i budgetpropositionen ingenting om den\r\nutmaning som utvecklingen av den nya ekonomin\r\nmed globalisering och Internet innebär för Sverige\r\nsom nation och som land. Det påverkar inte i någon\r\ndel regeringens analys av skattepolitiken. Därför\r\nfinns inga åtgärder för att Sverige ska kunna hävda\r\nsig i en globaliserad ekonomi med stark tillväxt och\r\nrörliga skattebaser. Borde inte en regering som har\r\nansvar för landet tänka igenom vad det innebär att\r\nskattebaserna nu blir rörligare och rörligare. Den enda\r\nhänsyn man tar till detta är man sänker skatten för\r\nutländska företags kupongägande och utländska ex-\r\nperter, men man gör inte det för de företag och det\r\nföretagsägande som borde växa fram i Sverige.\r\nFru talman! Budgetpropositionen är som ett före-\r\ntags årsbokslut men utan affärsidé. Man räknar sam-\r\nman pengarna och delar ut de överskott som uppstår\r\npå grund av olika effekter: lite ökade statsbidrag, lite\r\nökade barnbidrag, lite sänkta skatter för hushållen,\r\nlite sänkta skatter för utländska företag och för ut-\r\nländska experter.\r\nVidare: inga skattesänkningar som vänder ned-\r\ngången av nyföretagande, inga skattesänkningar som\r\nökar investeringar och företagande, inga skattesänk-\r\nningar som stoppar utflyttningen av företag. I stället\r\nhöjer man skatter som påskyndar utflyttningen. Man\r\nföreslår inga skatteförändringar som gynnar svenskt\r\nägande av företag i Sverige. Snarare skapar man\r\nskatter som missgynnar ägandet av företag i Sverige.\r\nDen mest konkreta åtgärden vad gäller det svens-\r\nka företagsklimatet - avvecklingen av kärnkraften -\r\nlåtsas regeringen knappt om i budgeten. Det finns\r\ningen analys över konsekvenserna för den svenska\r\nenergiintensiva industrin, trots att regeringen bara\r\nbehöver tala med socialdemokratiska kommunalråd\r\nrunt om i landet för att höra oron för vad som händer i\r\nbygderna runt omkring i vårt samhälle. Och till skill-\r\nnad från de höjda energiskatterna finns kostnaderna\r\nför att avveckla Barsebäck inte ens med i budgeten.\r\nFru talman! Regeringen för en låt-gå-politik där\r\nvarje tillväxtfrämjande åtgärd blockeras av antitill-\r\nväxtpartierna, där varje företagspolitisk reform stop-\r\npas av en antiföretagarkoalition i regeringspartiets\r\nstödtrupper och där Europapolitiken passiviseras av\r\nanti-Europapartierna. Resultatet ser vi i dagens bud-\r\ngetproposition: inga strukturella reformer, inga till-\r\nväxtfrämjande reformer, ingen offensiv politik, bara\r\npassiv taktik.\r\nDet är en politik som drabbar människors välstånd\r\noch välfärd. Det är en politik som slår hårt den dag\r\nekonomin inte går så bra som den går i dag. Det är en\r\npolitik som inte är ansvarsfull. Därför behöver Sveri-\r\nge en ny ekonomisk politik. Det är den ekonomiska\r\nfriheten som lägger grunden för välfärdens frihet.\r\nDen politiken vill vi moderater lägga till grund för det\r\nparlamentariska arbetet i Sveriges riksdag när vi\r\nbehandlar denna budgetproposition.\r\n(Applåder)</pre><pre>Anf.  3  LARS BÄCKSTRÖM (v):\r\nFru talman! I dag lägger regeringen och tre sam-\r\nverkande partier en bra budget på riksdagens bord.\r\nDet är knappast oväntat för någon att jag skulle säga\r\ndet. Det är ungefär som att titta på TV hemma och se\r\nnär TV-kocken Jan Boris Möller säger: Jag använder\r\nalltid de här kryddorna, men det har jag betalt för att\r\nsäga.\r\nDet väntar ni att vi ska säga, visst. Men ingen kan\r\nfaktiskt förneka att det är en positiv budget. Den\r\ninrymmer nya satsningar för gemensam välfärd, sam-\r\ntidigt som vi kan sänka skatten genom att börja kom-\r\npensera för de orättvisa egenavgifterna. Det skulle\r\nfaktiskt vara mer oväntat om vi i de samverkande\r\npartierna inte klarade att lägga fram en bra budget i\r\ndet här ekonomiska läget.\r\nDen föregående talaren Gunnar Hökmark säger att\r\nVänsterpartiet och jag står i vägen för ekonomisk\r\ntillväxt. Om jag har stått i vägen för tillväxt har jag i\r\nalla fall blivit rejält överkörd. Tillväxten rusar ju på\r\nså det knakar. Men jag står inte i vägen. Vi driver på\r\nför denna uthålliga tillväxt.\r\nEkonomin går bra, bättre än vad vi trodde i våras,\r\nlångt bättre än vad den borgerliga oppositionen spåd-\r\nde förra julen. Minns ni som var här i riksdagen vid\r\njul förra året att man talade om att det var död, bedrö-\r\nvelse och mörker? Så blev det inte.\r\nVi spådde fel i våras, det går bättre än väntat. Var-\r\nför går det bättre nu i höst än i våras? Då ska vi kan-\r\nske vara lite ärliga. Det är inte på grund av nya poli-\r\ntiska beslut. Riksdagen har varit åtskild, det vet vi\r\nallihopa. Regeringen har haft sin semester. Det har\r\ninte fattats några politiska beslut. Orsakerna är helt\r\nenkelt ökad köpkraft på hemmamarknaden och fram-\r\ngångar, främst för tele- och läkemedelsindustrin. Det\r\när bra. Framgångarna har skapats ute i arbetslivet,\r\ngenom slit vid maskinen och framför datorskärmarna.\r\nDe som har skapat de här framgångarna har rätt till\r\nåterbäring för sitt slit och arbete, rätt till återbäring\r\ngenom både bättre välfärd och mindre skatt på deras\r\narbete. Det är rättvisa. Men vi ska inte heller sätta\r\nljuset under ena skäppo, som det står i Skriften, för\r\nvisst har politikerna och det rödgröna samarbetet\r\nbidragit till att skapa förutsättningar för denna till-\r\nväxt.\r\nBudgetsaneringen, som inleddes med Vänsterpar-\r\ntiet under hösten 1994, har lagt grunden för låg infla-\r\ntion och lägre räntor. Stabiliteten sedan valet 1998\r\nhar varit viktig för nya investeringar och framtids-\r\nsatsningar. Det är sant. Det var många som sade att\r\ndet samarbetet inte skulle hålla. Men det har hållit\r\növer en ny finansminister, en ny moderatledare. Ås-\r\nbrink gick, Bildt gick, men Schyman satt kvar. Så\r\ngick det med verkligheten. Det var många som hade\r\nprognoser över utvecklingen.\r\nDet blev alltså ingen röra, utan bara rödgrön reda\r\nhar vi fått. Men allt är inte bra i Sverige. Att inte\r\nerkänna det är att blunda för verkligheten. Där har\r\nGunnar Hökmark en poäng. Allt är inte bra, visst inte.\r\nJag vet att det finns pensionärer som har för lite\r\npengar, som måste klara sig på en pension under\r\n5 000 kr i månaden. Det är klart att det inte är bra. Jag\r\nvet att de goda tiderna inte gäller alla delar av landet.\r\nJag vet att det finns många människor, ungdomar och\r\nnya svenskar, som ställs utanför våra trygghetssystem\r\noch att det också i dessa goda tider finns alltför\r\nmånga som ställs utanför arbete. Jag känner personli-\r\ngen problemen i äldreomrorgen och skolan, och jag\r\nvet att det behövs fler händer i vården. Därför, fru\r\ntalman, behövs i goda tider lika väl som annars en\r\naktiv opposition som gör att vi aldrig glömmer det\r\nsom återstår att göra.\r\nSå låt oss i dag diskutera de regionala obalanserna\r\nmed företrädare för Centern. Låt oss föra en dialog\r\nmed Kristdemokraterna om vården och omsorgen om\r\nde gamla. Låt oss resonera med Folkpartiet om vad\r\nsom behöver göras i skolan. Låt oss öppna ett samtal\r\nmed Moderaterna om vad vi kan göra för att bryta\r\nsegregationen så att vi skapar ett samhälle där vi i\r\nhandling visar att varje människa är en tillgång. Låt\r\noss göra det. Låt oss diskutera problemen och era\r\nlösningar.\r\nFru talman! Jag kan inte ge några löften för andra\r\npartier. Men jag kan lova för mig och mitt parti att vi\r\när villiga att lyssna på goda uppslag. Och lika öppen\r\nsom jag är för att lyssna, lika bestämt avvisar jag\r\nförslag som saknar finansiering eller som leder till\r\nökade klyftor och ojämlikhet.\r\nTill Kristdemokraterna: Kom inte en gång till med\r\nfler karensdagar som besparing. Även om man inför-\r\nde fler karensdagar skulle det inte spara några pengar,\r\neftersom den vinsten genom arbetsgivarinträdet - det\r\när ju arbetsgivaren som står för sjukperioden i början\r\n- skulle hamna hos arbetsgivarna och inte hos det\r\nallmänna. Då kan vinsten hämtas in genom höjda\r\narbetsgivaravgifter, men det är ju en skattehöjning\r\noch ingen besparing.\r\nNi i Folkpartiet: Kom nu inte en gång till med för-\r\nslag som ska finansieras med höjd trafikförsäkring\r\nsom i teorin ska ta över kostnaderna för trafikolyckor.\r\nFörutom att förslaget har många nackdelar, kan det\r\ninte genomföras under år 2000, det inser de flesta i\r\ndenna kammare.\r\nNi i Centern och Folkpartiet: Kom inte en gång\r\ntill och finansiera era förslag med mindre anslag till\r\narbetsmarknadspolitiken. Vi har redan skurit i dessa\r\nanslag. Fler nedskärningar skulle bara leda till att fler\r\nstämplas ut eller att viktiga utbildningar måste ställas\r\nin.\r\nDet sägs ibland att man ska lyssna till marknaden.\r\nJa, jag var på marknad i lördags, i Årjäng i västra\r\nVärmland. Då kom det en politiker fram till mig och\r\nsade: Lars, ni i riksdagen får inte skära mera i ansla-\r\nget till arbetsmarknadspolitiken. Vi kan inte anordna\r\nde utbildningar som vi ska ha. Folk kommer inte in i\r\narbete.\r\nSå sade man till mig på marknaden. Lyssna på\r\nden marknaden!\r\nTill sist till er moderater som är allra värst när det\r\ngäller besparingar och skattesänkningar: Kom nu med\r\nen motion den här gången som visar vilka fördel-\r\nningseffekter som era förslag kommer att få. Jag\r\nkänner djup sympati när Gunnar Hökmark talar om\r\nhur familjer på fredagarna sitter och diskuterar om\r\nman har råd att köpa en jacka på lördagen. Men sam-\r\ntidigt sitter andra familjer och resonerar om de har\r\nråd att flyga till Bahamas på helgen, om de har råd att\r\nköpa en päls. Det är olika resonemang i olika famil-\r\njer.\r\nJag tyckte mig höra ett halvt löfte från Bo Lund-\r\ngren i vårens debatt om att moderaterna den här\r\ngången ska redovisa sina fördelningseffekter. Det har\r\nde tre samverkande partierna gjort i finansplanen,\r\ns. 39. Kommer vi att få en sådan tabell från Modera-\r\nterna, så att vi ser om det är jackköpen i den vanliga\r\nlöntagarfamiljen som ska premieras eller om det är\r\naktieköpen för helt andra familjer som ska gynnas.\r\nNi har haft en sommar på er sedan vi hade den\r\nförra debatten. Den här gången hoppas jag att ni\r\nkommer med bättre finansieringar, med förslag till\r\nfinansieringar som gör det möjligt att diskutera era\r\nförslag till förbättringar. Men gör ni inte det, blir era\r\nalternativa förslag bara virvlande höstlöv i debatten.\r\nOch låt oss sedan gå vidare och ta itu med den\r\nekologiska omställningen och driva på för verklig\r\njämställdhet mellan man och kvinna. Vi tar nödvän-\r\ndiga steg i denna budget, men för att klara problemen\r\nlångsiktigt måste vi få fler i arbete. Där är jag och\r\nGunnar Hökmark totalt överens - jag tror att alla är\r\növerens om detta. Vi måste klara den uthålliga till-\r\nväxten.\r\nNi i det borgerliga lägret sade att det krävdes\r\nsänkt skatt på allt och särskilt slopad skatt på aktieut-\r\ndelningar och uppriven arbetsrätt för att tillväxten\r\nskulle ta fart. Ni hade fel då, och ni har fel nu. Verk-\r\nligheten har bevisat att ni hade fel.\r\nNej, receptet är helt annorlunda. Vi måste klara\r\nsunda offentliga finanser och se till att priser och\r\nlöner inte börjar att jaga varandra igen. Inflationen är\r\ndöd, låt den förbli ett spöke, men inte mer än så.\r\nFör att detta ska klaras måste man ersätta mono-\r\npol- och finansspelen à la Alga med riktiga investe-\r\nringar, arbete och produktion. Under två decennier\r\nhar börs och kapital kapat åt sig en allt större del av\r\nkakan på bekostnad av löntagare och arbete.\r\nLyssnade ni på Robert Weil förra söndagen i TV?\r\nHan sade att på 20 år har 1 krona på börsen blivit 20\r\nkronor, medan det för löntagarnas del har gått från 1\r\nkrona till 1:20 kr. Ert recept är ju prövat under två\r\ndecennier, och det gav ingen uthållig tillväxt.\r\nNär det går så långt att sådana ledande finansmän\r\nsom Robert Weil säger att det har gått för långt, då\r\nhar det gått för långt. Devisen att åt den som har ska\r\nvara givet har gällt i två decennier. Nu är det dags att\r\ngöra någonting åt den.\r\nDet gav ingen uthållig tillväxt, bara kris och\r\nmycket pengar till några få. Nu har vi börjat ändra på\r\ndetta, och det är bra. Tvärtom mot vad ni borgare\r\nsade är fördelningspolitiken en nödvändig förutsätt-\r\nning för den svenska modellen för uthållig tillväxt.\r\nI går morse kunde vi höra en handläggare på\r\nMoodys kreditvärderingsinstitut i USA som sade att\r\nklyftorna nog har växt i Sverige under en tid, men det\r\när fortfarande jämnare än i många andra länder. Hon\r\nhade nog rätt om man anlägger ett USA-perspektiv.\r\nMen hennes poäng var att den jämna fördelningen i\r\nSverige inte var något hinder utan att det var en till-\r\ngång. Den jämna fördelningen underlättar förändring-\r\nar och samförstånd.\r\nDet är just detta som vi i Vänstern kallar för den\r\nproduktiva rättvisans princip. Tänk, att alla i Sverige\r\ninte inser vad man tycker sig veta borta i New York\r\npå Moodys kreditvärderingsinstitut! Det är beklagligt.\r\nVad vi behöver är en stabil efterfrågan på hem-\r\nmamarknaden, och det får vi med en rättvis fördel-\r\nningspolitik. Nu sänks skatten för alla som tvingas att\r\nbetala egenavgifter. Det blir en extra skattereduktion\r\nför dem som har de lägsta inkomsterna samtidigt som\r\nskatten för hyresgäster sänks för att möjliggöra lägre\r\nhyror.\r\nVi behöver en ökad produktivitet. Det får vi lätta-\r\nre genom stabila villkor på arbetsmarknaden. Då\r\nbehövs starka fackföreningar och långsiktiga före-\r\ntagsledningar. Men företag som främst letar\r\nbörsklipp, fusioner och outsourcing ger inget uthålligt\r\nbidrag till vår gemensamma välfärd.\r\nMen ökad produktivitet får inte bli synonymt med\r\nstress och utbrändhet - där har Sture Nordh i TCO\r\nrätt. Det är att så kostnader och ofärd. I dag arbetar\r\nalltfler mer och mer medan stora grupper ställs utan-\r\nför arbetsmarknaden. Det är effektivt bara i det\r\nmycket korta perspektivet. Tvärtom, med bättre hus-\r\nhållning och teknik kan vi klara både att öka effekti-\r\nviteten och att korta arbetstiden.\r\nVi behöver satsningar på utbildning och kompe-\r\ntens. Det är företaget med den effektivaste produktio-\r\nnen och den mest välutbildade arbetskraften som\r\nvinner i den internationella konkurrensen, inte det\r\nföretag som har den lägsta skatten. Därför satsar vi nu\r\npå utbildning och kompetensutveckling i denna bud-\r\nget.\r\nVi behöver nya företag och innovationer. Därför\r\nmåste vi underlätta för de mindre företagen och satsa\r\npå forskning, och det är precis vad vi gör i denna\r\nbudget.\r\nVi behöver nätverk och samverkan mellan företag\r\noch samhälle ute i regionerna. Kanske är det dags i\r\nnäringspolitiken att lära mer av Småland än att tala\r\nom Stockholms skatter.\r\nFöregående talare tog upp utflyttningen. Ikea har i\r\noch för sig flyttat sin juridiska person till Danmark,\r\nmen Ikea ligger i Älmhult. Det viktigaste är var pro-\r\nduktionen sker.\r\nVi behöver en modern infrastruktur, en miljö och\r\nkunskapsstruktur för ett nytt millennium. Därför gör\r\nvi nu en skatteväxling, gör ett åtagande om att bygga\r\nut öppna bredband för hela landet, och strävar efter\r\natt ersätta långväga lastbilstransporter med mer mil-\r\njöanpassade lösningar.\r\nFru talman ! Och vi börjar laga revorna i välfär-\r\nden. Vi återställer biståndet, inte så mycket som vi\r\nskulle vilja göra, men vi tar ett viktigt steg. Vi ska nu\r\nlåta de handikappade behålla sin assistent när de\r\nfyller 65 år. Det är en nödvändig reform.\r\nJag påstår inte att vi klarar att bygga ut folkhem-\r\nmet med den här budgeten, men vi börjar renovera\r\ndet. Och det är steg åt rätt håll.\r\nDet är inte himmelriket som väntar - så högt har\r\nvi inte nått. Men kanske är det den bästa budget som\r\ngår att uppnå under dessa tak.\r\nNågon journalist skrev i våras: Vem vill fira mid-\r\nsommar med Bosse Ringholm? Jag tror nog att han\r\nhar tillräckligt med vänner. Men fira gärna en budget\r\nsom den här, kanske inte med champagne, för så bra\r\när det inte i Sverige. Men fira att vi åter tar steg för\r\narbete och rättvisa, och det gör nu de tre samverkande\r\npartierna.\r\n(Applåder)</pre><pre>Anf.  4  MATS ODELL (kd):\r\nFru talman! Det går ju bra för Sverige, och Lars\r\nBäckström tog åt sig en del av äran för detta i ett\r\nintressant och spänstigt anförande. Men plötsligt\r\nstannade han upp och sade: Men, fru talman, om vi\r\nska vara ärliga - och det ska man ju vara, han gjorde\r\nen klar distinktion där - så har den här förbättringen\r\nskett medan regeringen haft semester och riksdagen\r\nvarit hemförlovad.\r\nDen typen av självkritik tror jag faktiskt att rege-\r\nringen också borde ägna sig åt.\r\nVisst är vår ekonomi god. Visst är det bra att kur-\r\nvorna pekar åt rätt håll. Regeringen och dess stödpar-\r\ntier är stolta och nöjda. Det går bra för Sverige. Men\r\nhur går det för svenskarna? Hur går det för den lång-\r\ntidsarbetslöse, för den gamle som pendlar mellan\r\nvårdinstitutionerna, för änkorna? Hur går det för\r\nkvinnan som har betalat skatt hela livet men som nu\r\nfår gå och vänta i åratal på att få en höftledsopera-\r\ntion? Hur går det för våra ungdomar i en skolmiljö\r\nsom blivit torftigare och kallare under tiden som\r\nekonomin har förbättrats? Och hur bra går det för\r\nfattigpensionärerna, som inte har råd att gå till tand-\r\nläkaren längre? Vad tänker de unga när företagen\r\nlämnar landet och tar med sig framtidstro och arbets-\r\ntillfällen? Och hur går det för avfolkningslänen? Hur\r\ngår det i Norrlands inland där, enligt regeringens egen\r\nproposition, sysselsättningsgraden närmast kommer\r\natt minska under åren framöver?\r\nJa, fru talman, hur mår Sverige? Och varför är det\r\npå detta vis i ett av de rikaste länderna i världen? Det\r\när inte bara mer pengar som saknas i Sverige. Det\r\nsom saknas är en mänsklig politik och idéer för fram-\r\ntiden.\r\nVi gläds åt den bättre konjunkturen och de nya\r\npengar som forsar in i statskassan i Sverige med värl-\r\ndens högsta skatter och högkonjunktur. Men det hjäl-\r\nper naturligtvis också regeringen att skyla över sin\r\nidétorka och gammaldags politik.\r\nMen enligt regeringens egna prognoser kommer\r\nhundratusentals människor att få fortsätta i arbetslös-\r\nhet och utanförskap under överskådlig framtid. De\r\nväldokukmenterade strukturproblemen i svensk eko-\r\nnomi - dålig lönebildning, högt skattetryck som leder\r\ntill höga marginaleffekter, bristande konkurrens,\r\ndåligt fungerande arbetsmarknad och stora brister\r\ninom utbildning och skola - existerar knappast i rege-\r\nringens åtgärdsförslag. Det är dessa strukturproblem\r\nsom leder till både vårdköer och företagsflykt. Det är\r\npå gränsen till oanständigt att regeringen nu inte på\r\nallvar tar itu med dessa problem. Den höga tillväxten,\r\nsom vi glädjande nog ser framför oss under de när-\r\nmaste åren, riskerar ju därför att bli en parentes i en\r\n30-årig historia av svag tillväxt. Sverige fortsätter att\r\nleda skatteligan, men vi ligger på 17:e plats i väl-\r\nfärdsligan.\r\nPå många håll är vårdköerna fullständigt oaccep-\r\ntabla. Hur tänker regeringen åstadkomma en värdig\r\nvård och omsorg för alla? Borde inte det ha presente-\r\nrats här i dag? Socialministern tycks ju ha fullt upp\r\nmed ideologiska trätor om hur han till varje pris ska\r\nkunna mota bort pengar från medborgarnas sparande i\r\naktiefonder till investeringar i sjukhus och en bättre\r\nvård. När tänker ni börja lyssna på patienterna, de\r\nvårdanställda och deras fack som uppenbarligen vill\r\nha hjälp av en mångfald av privata initiativ? När ska\r\ndet bli så att svenska undersköterskor, sjuksköterskor\r\noch läkare börjar vända hem från Norge för att den\r\nsvenska vården sjuder av arbetsglädje med gamla och\r\nnya vårdgivare som tävlar med bra patientbemötande,\r\nhög kvalitet och god omsorg?\r\nFortfarande får inte heller alla barn en bra och\r\ntrygg uppväxt och skolgång. Det är inte konstigt att\r\nföräldrar och lärare misströstar på denna regering. I\r\ndag läser vi om Lärarförbundets undersökning, som\r\npekar på att uppemot hälften av landets kommuner\r\nsjälva anser att de inte klarar av att fylla upp målen\r\nför en bra skola. Så länge inte varenda skola i varenda\r\nkommun fungerar, går det inte bra för Sverige. Och\r\nhur bra går det för ett land där rättssamhället får för-\r\nfalla? Den kamerala politik som just nu drabbar dom-\r\nstolarna skapar så långa väntetider mellan brott och\r\ndom att tilltron till rättssamhället håller på att urhol-\r\nkas.\r\nFru talman! Så länge vården, skolan, omsorgen\r\noch rättssamhället är utpräglade krisbranscher, kan vi\r\nkristdemokrater inte vara lika nöjda och belåtna som\r\nfinansministern och hans stödpartier är här i dag.\r\nTyvärr tar regeringen inte chansen att i detta\r\ngynnsamma ekonomiska läge rätta till de djupgående\r\nstrukturella problem som bl.a. gör att kommuner och\r\nlandsting fortfarande går på knä, trots världens högsta\r\nskattetryck, trots högkonjunkturen. Lönebildning och\r\narbetsmarknad lämnas därhän. Det talas om detta i\r\npropositionen, men den är dåligt rustad för en ökad\r\nsysselsättning. Regeringens handlingsförlamning\r\ninför dessa grundproblem och passiviteten när det\r\ngäller strukturfrågorna kan tvinga Riksbanken att höja\r\nräntan i onödan. Men regeringen har ju nu satt ned\r\nfoten, läser vi. Dubbelbeskattningen av risksparandet\r\nblir kvar och förmögenhetsskatten blir kvar, utom för\r\nde allra rikaste. Det är nämligen så att en tidigare\r\nsocialdemokratisk regering har befriat 17 av landets\r\naktiemiljardärer från förmögenhetsskatt på sina akti-\r\ner. Men fortfarande drabbas främst vanliga pensionä-\r\nrer och de som har dristat sig till att gå och gifta sig\r\noch som har nedamorterade lån på villor av förmö-\r\ngenhetsskatten.\r\nHur bra går det i längden för ett samhälle som be-\r\nstraffar idoga och skötsamma medborgare? Jantela-\r\ngen får inte vara dominerande utgångspunkt för skat-\r\nteprinciperna. Resultatet ser vi nu: Företag, kunskap\r\noch kapital fortsätter att fly landet, trots att det går så\r\nbra. Och hur bra kommer det då att gå för Sverige i\r\nframtiden?\r\nFortfarande pågår också en oacceptabel avfolk-\r\nning av stora delar av landet, som hotar trygghet och\r\nlivskvalitet för alltfler utanför storstadsregionerna.\r\nDet lär inte bli bättre när regeringens och Centerns\r\nomfattande nedläggningar av militära förband snart\r\nska rulla i gång. Nu har regeringen dessutom sjabblat\r\nbort 3 ½ miljarder av EU-medel till lantbruk och\r\nglesbygd. Höjningen av dieselskatten har också sin\r\nudd riktad mot glesbygd och lantbruk. Vi frågar:\r\nMåste det inte gå bra för hela Sverige, Bosse Ring-\r\nholm?\r\nRegeringens familjepolitik trampar på i sann soci-\r\nalistisk anda. Nu vill regeringen ännu hårdare styra\r\nföräldrarna. Maxtaxan kommer dessutom, enligt\r\nKommunförbundets beräkningar, att kosta över 8\r\nmiljarder kronor - mer än dubbelt så mycket som vad\r\nregeringen räknar med. Den blir alltså en gökunge i\r\nden kommunala ekonomin som kommer att tränga\r\nundan andra viktiga behov. Är det något som borde\r\nvara självklart  så är det att familjepolitik och barn-\r\nomsorg måste handla om valfrihet, rättvisa och mer\r\ntid för barnen. Vårdnadsbidrag främjar valfrihet för\r\nsmåbarnsfamiljerna och skapar, till skillnad från\r\nmaxtaxan, möjligheten till mer tid för barnen.\r\nNär det nu går så bra för Sverige är det pensionä-\r\nrerna och de studerande som blivit de stora förlorar-\r\nna. Regeringens sätt att sänka inkomstskatten kom-\r\nmer inte pensionärerna till del. Därför vill vi kristde-\r\nmokrater först höja grundavdraget, som gäller alla,\r\nsamtidigt som pensionstillskottet måste höjas med\r\navsevärt mer än de nålpengar som nu erbjuds. Med\r\nkristdemokratisk politik skulle också pensionärerna få\r\ndel av den växande kakan - nu lämnas de i stället\r\ndärhän av regeringen.\r\nFru talman! Det är glädjande att det går bra för\r\nSverige och att alltfler nu får jobb. Det går tyvärr inte\r\nbra för alla i Sverige.\r\nInte heller går det bra för hela Sverige. Det all-\r\nvarliga är att regeringen inte vårdar själva grunden för\r\nen långsiktig och hållbar välfärd. Vi kristdemokrater\r\nkan därför inte vara lika glada som regeringen så\r\nlänge gamla fortsätter att fara illa, så länge barnen\r\ninte får en trygg och bra skola, så länge rättssamhället\r\nförfaller och så länge företag, kapital och kunskap\r\nflyr landet. Vi kommer den 5 oktober att lägga fram\r\nvårt alternativ till regeringens passiva utdelning av\r\nvad som nu kan visa sig vara tillfälliga överskott. Den\r\nvälfärd blir otrygg som vilar på världens högsta skat-\r\ntesatser, på lättflyktiga och redan flyende skattebaser.\r\nSverige har fått en ny finansminister. Det räcker\r\ninte. Sverige behöver en ny politik. Sverige behöver\r\nen ny regering.\r\n(Applåder)</pre><pre>Anf.  5  LENA EK (c):\r\nFru talman! Det går bra för Sverige. Den svenska\r\nekonomin blir bättre och bättre. Arbetslösheten mins-\r\nkar, tillväxten är god och den positiva bytesbalansen\r\nväxer. Överskottet i de offentliga finanserna ökar och\r\nallting ser väl bra ut - på ytan. Det är ändå fantastiskt\r\nroligt att det går bra så här långt, och vi gläds med\r\nalla dem som får det bättre, som får mer pengar över i\r\nplånboken. Centerpartiet var med och tog ett stort och\r\ntungt ansvar för att skapa förutsättningarna för de\r\ngoda tider som nu råder.\r\nMen samtidigt som tidningarna tävlar med var-\r\nandra om att tala om hur bra det är och om hur snabbt\r\nhjulen snurrar, finns en baksida. Vi vet alla att nästa\r\nlågkonjunktur lurar bakom hörnet. För att vi inte ska\r\nhamna i samma djupa, svarta hål som under den förra\r\nlågkonjunkturen behövs det nu reformer. En långsik-\r\ntigt god utveckling av ekonomin kräver att de struk-\r\nturproblem som finns i svensk ekonomi åtgärdas.\r\nUnder goda tider ska man planera för de dåliga; för-\r\nändra, förbättra och förbereda. Och tillfället att göra\r\nstrukturförändringar är nu, när alla kurvor faktiskt\r\npekar uppåt. Av detta finns inget i dagens budgetpro-\r\nposition.\r\nDäremot finns det en del skattesänkningar, och\r\ndet är bra. Skattetrycket är alldeles för högt i Sverige.\r\nI skattesamtalen, så länge de nu har pågått, har Cen-\r\nterpartiet sagt att förändringar måste vara av tre slag.\r\nDe ska gynna tillväxten långsiktigt, de ska gynna\r\nmiljön och de ska ge människor med lite pengar i\r\nplånboken mer pengar över. Jag tycker egentligen\r\ninte att något av dessa tre mål nås långsiktigt i det här\r\nförslaget.\r\nDet är också viktigt att nya förslag inte fungerar\r\nsom bensin på en inflationsbrasa. Men om inte nog-\r\ngrann uppsikt hålls över ekonomin är risken att det är\r\njust budgetbensin som vi ser framför oss i dag. Av det\r\növerskott som finns vill vi i Centerpartiet, för att vi\r\nska nå en långsiktigt hållbar, positiv utveckling av\r\nden svenska ekonomin, i princip använda en tredjedel\r\nför att amortera statsskulden, en tredjedel för struktur-\r\nreformer och en tredjedel för skattesänkningar. Jag\r\nvill, i den spenderglädje som har funnits de senaste\r\nveckorna, påminna om att statsskuldsräntorna för\r\nnästa år fortfarande är över 81 miljarder kronor. Man\r\nkan jämföra med att kostnaderna för ekonomisk\r\ntrygghet för familjer och barn ligger på drygt 44 mil-\r\njarder.\r\nFru talman! Det finns en svart baksida. Det är\r\nbl.a. att 210 av landets 289 kommuner minskar i\r\nbefolkning. Där försämras arbetsmarknaden. Företag\r\nläggs ned och människor tvingas flytta. I min hem-\r\nkommun, Valdermarsvik, var en årskull för några år\r\nsedan 110 barn. Nu är den 60 barn. Det är en kom-\r\nmun i Östergötland. Det finns de som har det mycket\r\nvärre än vad vi har det hemma hos mig.\r\nDet är kommunerna som i verkligheten står för\r\ndet arbete som i valdebatten till slut förkortades VSO:\r\nvård, skola, omsorg. Av de nya medel som nu lämnas\r\ntill kommunerna för att de ska klara av det här är det\r\nfaktiskt så att nästan allt kommer från det arbete som\r\nCenterpartiet tillsammans med regeringspartiet lade\r\nned för några år sedan. De verkligt nya pengarna är\r\nbara en miljard kronor. Översatt hem till Valdermar-\r\nsvik är det en miljon kronor - när nettobudgeten för\r\nskolan är 114 miljoner. Så är det med det.\r\nDet finns en grupp kommuner som går förfärligt\r\nbra. Det finns andra som har väldiga problem. Det\r\ninnebär att där det går bra är det växtvärk, med sym-\r\ntom som trafikproppar, svår bostadsbrist som särskilt\r\ndrabbar människor med lite pengar och väldiga ut-\r\nbyggnadsbehov i barnomsorg och sjukvård.\r\nSveriges kommuner behöver ingen kommunakut\r\nutan en regionalpolitik som är värd namnet. De behö-\r\nver satsningar på vägar. De behöver den digitala\r\nallemansrätten. De behöver utbildning som sprids ut\r\ntill alla människor, också de som bor kvar. De behö-\r\nver också social trygghet, kultur och framtidssats-\r\nningar. En kommunakut är egentligen inte mer värd\r\nän ett plåster på en skadad menisk. Det krävs analys,\r\nstrukturåtgärder och kanske operationer för att skadan\r\nvaraktigt ska läkas och knäet bli funktionsdugligt.\r\nNu invänder säkert finansministern att vi har till-\r\nväxtavtal som det jobbas med i länen. Ja, det finns\r\ntillväxtavtal. Men det finns egentligen inte några nya\r\npengar. Och när vi tittar på vilka som jobbar med\r\ntillväxtavtalen undrar man: Var finns nytänkarna?\r\nVar finns företagarna? Var finns ungdomarna? Var\r\nfinns kvinnorna? I vissa län är det bara en kvinna på\r\n20 i beslutsgruppen för tillväxtavtalen. Är det framti-\r\ndens människor som skriver planen för framtiden ute\r\ni länen?\r\nFru talman! Statsministern har sagt att Sverige ska\r\nbli en IT-nation. Det tycker vi i Centerpartiet är väl-\r\ndigt bra, för det tror vi är en del av lösningen på\r\nframtidsproblemen. Regering vill bygga ett stomnät\r\nför att binda samman kommunerna. Med det kan man\r\ntycka att statens åtagande är uppfyllt. Men det är inte\r\nstomnätet som är det svåra. Det kan marknaden säkert\r\nklara av. Det är accessnätet som är det svåra, dvs. en\r\nvettig ledning fram till företagen, fram till husen,\r\nfram till människorna. Hur roligt är det på en skala\r\nfrån ett till tio med bredband mellan kommunhusen i\r\nSverige?\r\nEn större satsning på att ge alla tillgång till bred-\r\nbandsförbindelse och digital allemansrätt verkar låta\r\nvänta på sig. När kommer satsningen? För mer än\r\nhundra år sedan fattade riksdagen ett modigt beslut\r\nom att investera i järnvägsutbyggnad. Det var ett\r\nbeslut som innebar en investering mångdubbelt större\r\nän statsbudgetens hela omfång. Kostnaden för ett\r\ndigitalt bredbandsnät ut till alla ligger på 50-\r\n75 miljarder kronor. Med så lång avskrivningstid som\r\ndet är på det här är det en liten satsning. Men finns\r\nmodet hos finansministern ens för denna mindre\r\ninfrastruktursatsning, som ändå är så viktig?\r\nFru talman! Centerpartiet har drivit på mycket ak-\r\ntivt när det gäller utbyggnad av högskolor. Det vikti-\r\ngaste just nu är att matcha denna utbyggnad med\r\nkvalitet. Högskolorna behöver ett andrum för att\r\nbesätta lärartjänster och höja forskningsandelen, och\r\nstudenterna behöver fler disputerade lärare. Vi tycker\r\ndärför att utbyggnadstakten för nya högskoleplatser\r\ninte behöver vara riktigt lika hög som regeringen\r\nanser. I stället ska kvaliteten stärkas, och framför allt\r\nmåste ett nytt studiemedelssystem fram. De grund-\r\nläggande problemen med studiemedelssystemet, dvs.\r\natt lätta skuldbördan, öka bidragsandelen och göra det\r\nmöjligt för dem som vill att arbeta vid sidan av studi-\r\nerna genom att rejält höja fribeloppet, kommer att\r\nfinnas kvar även med det nya studiemedelsförslaget.\r\nDet är synd, för studenterna hade behövt en förbätt-\r\nring.\r\nSå vill jag tala om grundskolan, och då kommer vi\r\ntillbaka till vård, skola och omsorg. Regeringen säger\r\nåterigen att man sedan man tillträtt konsekvent prio-\r\nriterat vård, skola och omsorg. Det enda som man\r\nkonsekvent har gjort är att konstatera bristerna i sko-\r\nlan, och särskilt i grundskolan. Det är brist på lärare,\r\noch det är brist på resurser. Vi vet också att medlen\r\ntill undervisning har minskat från 1997/98 till\r\n1998/99 med 39 %. Nu räcker det inte med prat. Det\r\nbehövs konkreta förslag. Lärare och skolbarn kan inte\r\nlängre klara sig på tomma löften. Det är dags att ta\r\nkrafttag inom skolan.\r\nFru talman! Jag skulle kunna prata mycket om\r\ntrygghet och grundtrygghet när det gäller handikap-\r\npade som nu får vänta nästan två år på assistenter\r\nefter pensionsdagen. Jag skulle kunna prata om små-\r\nbarnsföräldrars situation, om bostadsbrist och om att\r\nbiståndet ligger på FN:s skamgräns och inte på en-\r\nprocentsmålet. Jag skulle kunna prata om pensionä-\r\nrernas situation. De får bara 25 kr extra i månaden om\r\nde inte har hög ATP, och att högkostnadsskyddet har\r\nhöjts är något som särskilt drabbar dessa grupper.\r\nMen inom social omsorg konstaterar också rege-\r\nringen bristerna i dagens system. Nu måste jag vända\r\nmig delvis till Lars Bäckström. Det som vi har före-\r\nslagit är inte minskade anslag till arbetslöshetssys-\r\ntemen totalt och inom arbetsmarknadspolitiken. San-\r\nningen är ju den att dagens system inte fungerar.\r\nMänniskor lever i sexmånadersperioder på ett sätt\r\nsom är närmast förnedrande och får ägna sin tid åt att\r\ndribbla mellan olika bidragssystem för att klara sin\r\nvanliga vardag. Det som vi har föreslagit är en om-\r\nfördelning och framför allt en förbättring. Det värsta\r\nproblemet är kanske inte de som är inne i systemet;\r\ndet är kanske de som finns utanför, dvs. grupper som\r\ninte har lyckats etablera sig på arbetsmarknaden och\r\nsom behöver socialbidrag eftersom de inte omfattas\r\nav de försäkringar som byggts upp till skydd för den\r\nenskilde vid arbetslöshet. Människor behöver trygg-\r\nhet, och det som behövs då är en förändring av de här\r\nsystemen.\r\nFru talman! Jag vill säga några ord om maxtaxan.\r\nRegeringen har aviserat förslag om statligt dirigerad\r\ntaxa för barnomsorg. Det tycker vi är fel. Förslaget\r\nutgår från att alla barn ska få sin omsorg i den kom-\r\nmunala verksamheten. Den privata och kooperativa\r\nomsorgen missgynnas rejält, valfriheten inskränks\r\noch mångfalden inom barnomsorgen hämmas. En\r\nmaxtaxa gynnar särskilt föräldrar med mycket hög\r\ninkomst i förhållande till föräldrar med låg inkomst,\r\noch gynnar inte de familjer som väljer att lösa barn-\r\nomsorgen på egen hand. Vi tycker att det är bättre att\r\nanvända resurserna så att de kommer alla familjer till\r\ndel, oavsett hur man vill lösa sin barnomsorg, och\r\nframför allt så att de gynnar de familjer som har låg\r\ninkomst. Mera tid och mera pengar till barnfamiljer-\r\nna!\r\nLars Bäckström sade också i sitt anförande att det\r\nhär budgetförslaget gynnar jämställdheten och kvin-\r\nnornas situation. Det är ju faktiskt upprörande. När\r\ndet gäller pensionärer, den grupp som bara får en\r\nhöjning med 25 kr i månaden, är det framför allt\r\nkvinnor med låg inkomst det handlar om. Höjningen\r\nav högkostnadsskyddet som drevs igenom i våras och\r\nsom står kvar drabbar framför allt kvinnor med låg\r\ninkomst. Ytterligare ett område som jag skulle vilja ta\r\nupp i det här sammanhanget är våldet mot kvinnorna\r\noch rättstryggheten i det sammanhanget som inte\r\nnämns över huvud taget. Det enda ställe där kvinnor\r\nsärskilt nämns i finansplanen är s. 35, där kvinnorna\r\när en belastning i den offentliga sektorn därför att de\r\nlever så länge. Vad är det för gynnande av kvinnor?\r\nSlutligen vill jag ta upp miljöpolitiken. Statsmi-\r\nnistern har sagt att miljöpolitiken genomgår sin\r\nstörsta förnyelse någonsin. Så är det tyvärr inte. I\r\nstället är det så att det inte finns något nytänkande.\r\nMan fortsätter i de fotspår som drogs upp för 20 år\r\nsedan. Det finns inga nya projekt. I stället för fram-\r\ntidsutveckling handlar det bildligt talat om att sopa\r\nlite runt de kretsloppscontainrar som vi beslutade om\r\nför 20 år sedan. Sverige behöver ett livskraftigt och\r\nfriskt jordbruk, inte bara ur miljösynvinkel utan för\r\njobben, kulturlandskapen och landets bytesbalans.\r\nFörutom jordbrukets betydelse i miljöpolitiken\r\nfinns här några återställare som vi också har föreslagit\r\ntidigare: 20 miljoner till kalkning, 50 miljoner till\r\nforskning, 20 miljoner till nyckelbiotoper och\r\n3 miljoner till Kemikalieinspektionen. Men Kemika-\r\nlieinspektionen har mycket allvarligare problem än\r\nså. Samtidigt ska 500 miljoner av skattebetalarnas\r\npengar användas till utvecklingsprojekt ihop med\r\nbilindustrin. Bilindustrin klarar sig väl själv, men all\r\nannan småföretagsamhet och de mellanstora företag\r\nsom jobbar med ny miljöteknik hade nog behövt de\r\nhär 500 miljonerna!\r\nDet finns inte någon grön skatteväxling. Ja, första\r\nhalvan finns med, dvs. höjda skatter på energi, men\r\nden andra delen, som ska ge företagen sänkta arbets-\r\ngivaravgifter för att inte försämra konkurrensen, finns\r\ndet inte ett spår av. Regeringen ser inte möjligheterna\r\ni det miljödrivna näringslivet. USA, Holland och\r\nDanmark satsar stenhårt på en samordnad satsning på\r\nmiljöexport på världsmarknaden, och den svenska\r\nregeringen har helt enkelt gömt undan två mycket bra\r\nutredningar om miljöexport.\r\nNär jag pratar med människor i svenskt näringsliv\r\nser och hör jag att de vill och kan. Regeringen tvekar\r\noch vet inte vad man vill.\r\nFru talman! När så mycket behöver göras och det\r\nfinns sådana spännande utmaningar i framtiden är det\r\nväldigt synd att den här budgetpropositionen ser ut\r\nsom den gör. Förlorarna är företagen, familjer och\r\nmänniskor med låg inkomst, uppfinnarna, befolk-\r\nningen utanför de största städerna och framför allt\r\npensionärerna - och jag skulle också vilja tillägga\r\nkvinnorna. Det är tråkigt!\r\n(Applåder)</pre><pre>Anf.  6  KARIN PILSÄTER (fp):\r\nFru talman! Svensk ekonomi går bra, men bud-\r\ngeten är dålig. Vi i Sverige har nu ett par år av hyfsad\r\nekonomisk utveckling framför oss, och vi har en bit\r\navklarad bakom oss. Låt oss då ta chansen att göra\r\nnågonting mycket bättre av dessa förutsättningar än\r\nvi hittills har gjort. Det här säger jag inte i första hand\r\nav hänsyn till Sveriges ekonomi eller till statsfinan-\r\nserna, inflationen, bytesbalansen eller något annat\r\nabstrakt begrepp som vi argumenterar för, utan för att\r\nvi i Folkpartiet vill ha en liberal ekonomi av hänsyn\r\ntill människorna, för människorna. En liberal ekono-\r\nmi ger de enskilda människorna de största möjlighe-\r\nterna att förverkliga sina drömmar och önskningar.\r\nDet finns en stor outnyttjad potential för tillväxt. Den\r\nfinns i stora och små företag, organisationer och för-\r\nvaltningar. Men framför allt finns den ju hos enskilda\r\nmänniskor. Och om den skaparkraften kan frigöras\r\nblir Sverige ett rikare land, men framför allt: Det blir\r\nett mycket mänskligare land. Tillvaron blir bättre för\r\noss var och en.\r\n\"Med denna budgetproposition sätts punkt för\r\n1900-talets ekonomiska politik i Sverige.\" Så inleder\r\nregeringen budgetpropositionen. Det känns ju tryggt\r\natt regeringen kan almanackan i alla fall. Det här är\r\nockså en av de sista debatterna om ekonomi under det\r\nhär seklet. Då kan vi konstatera att under det här\r\nårhundradet är det de liberala ekonomierna som har\r\nvisat sin överlägsenhet över sina motsatser - det må\r\nha varit försök med fascism eller dess röda tvilling\r\nkommunism. The Economist gör i sitt förra nummer\r\nen genomgång av 1900-talet under rubriken Frihets-\r\nresan. Man redovisar resultat av en liberal ekonomisk\r\nutveckling och ger också många principiellt viktiga\r\nargument för en liberal utveckling. Man skriver så\r\nhär: \"Den liberala benägenheten till förmån för mark-\r\nnadsekonomi, kapitalism och faktiskt friheten själv\r\ndrivs av intellektuell ödmjukhet: accepterandet av att\r\nen process som består av konstant experimenterande,\r\ninkluderande fritt uttryckta åsikter och handlanden av\r\nmiljoner människor, är troligare att leda till ett bättre\r\noch flexiblare resultat än en som grundas på en kom-\r\nmitté av ekonomer, politiker, byråkrater, affärsmän\r\neller till och med journalister, som ritar upp en stor\r\ngeneralplan. Detta antagande är ödmjukt därför att det\r\nerkänner vår okunnighet.\"\r\nVi kan inte veta vad människor kan, vill eller\r\nkommer att göra, men vi kan röja undan hinder i\r\nderas väg och minska olikheterna i förutsättningarna\r\ngenom att alltmer av besluten flyttas över till männi-\r\nskor själva. Det handlar om både företagande och\r\nutformningen av familjestödet.\r\nVi tycker att det är mycket positivt att antalet jobb\r\nökar i Sverige. Det hade kunnat komma tidigare, men\r\ndet är desto mera välkommet nu. Den ekonomiska\r\nuppgiften är då att se till att den utvecklingen fortsät-\r\nter, och det kommer den inte att göra av sig själv. Det\r\nhär är den tionde konjunkturuppgången sedan andra\r\nvärldskriget. Att svensk ekonomi nu kan tillgodogöra\r\nsig effekterna av en internationell uppgång beror till\r\nstor del på de strukturförändringar som ändå har\r\ngjorts under 90-talet, faktiskt genomgående med\r\nFolkpartiets aktiva medverkan: EU-medlemskapet,\r\nårhundradets skattereform, åtgärder mot sjukfrånvaro,\r\nRiksbankens oberoende, nya budgetprocessen och\r\nbudgetsaneringen för att nämna några exempel.\r\nDen rätta slutsatsen nu borde vara att ytterligare\r\nstrukturförbättringar skulle kunna förlänga uppgång-\r\nen och lindra nästa nedgång - som ju faktiskt förr\r\neller senare kommer att komma. Det som är gjort är\r\ngjort av en motvillig socialdemokrati, men det har\r\nbekämpats av Vänsterpartiet och oftast också av\r\nMiljöpartiet, så det är inte så konstigt att det nu tar\r\nstopp.\r\nBudgeten är därför sämre än vad många hade\r\nhoppats på. Man har gett sken av att vara beredd till\r\nrejälare tag från småföretagen, man har blåst upp\r\nförväntningarna på en skattereform, många har tolkat\r\ndet som att ett genomsnitt av 2 % över en konjunktur-\r\ncykel skulle betyda lite mer när konjunkturen är god\r\nför att skapa utrymme för lite mindre när den inte är\r\ndet osv.\r\nDet är bra med balans i statsbudgeten. Överskot-\r\ntet ska ligga på 2 % över konjunkturcykeln. I den här\r\nhögkonjunkturen måste det vara mer. Skattesänk-\r\nningar måste man framför allt spara ihop till genom\r\natt begränsa utgifterna.\r\nFru talman! Många varnar för att det kan ligga en\r\növerhettning i farans riktning. Dysterkvistar, kan en\r\nnöjd finansminister avfärda dem med. Jag vill verkli-\r\ngen inte vara någon dysterkvist. Enligt de i budgeten\r\ninskrivna prognoserna finns det ju heller inte någon\r\nsådan nämnvärd risk. Men hur ser regeringen egentli-\r\ngen på rollfördelningen mellan sig och Riksbanken?\r\nÄr det räntevapnet som ska lösa ett eventuellt upp-\r\nkommande problem? Trots allt är ju de flesta andra\r\nprognosmakare betydligt mer optimistiska än vad\r\nregeringen själv är.\r\nKeynes brukade säga: In the long run we are all\r\ndead. När man läser budgeten får man en mycket\r\nstark känsla av att regeringen tagit Keynes på orden.\r\nFru talman! Vi sätter också ett stort frågetecken\r\nför lönebildningen och de konsekvenser som ett\r\nmisslyckande där får. Det kommer nämligen att un-\r\ndergräva respekten och förtroendet för regeringens\r\nhela prognos. Prognoser är ju inte starkare än den\r\nsvagaste länken i kedjan.\r\nFru talman! Sverige behöver mindre konjunktur-\r\nkänsliga finanser. Det låter inte så sexigt, men det är\r\nviktigt därför att det är bra för enskilda människor.\r\nVi, var och en, behöver kunna veta att de spelregler\r\nsom finns är giltiga något längre än under nästa\r\nkvartal. Vi kan inte ha skatteskalor som går upp och\r\nned med den senaste prognosen från Konjunktur-\r\ninstitutet. Människor behöver kunna planera sin egen\r\nekonomi själva och veta vad som gäller för sjuker-\r\nsättning, veta hur mycket man behöver spara för att\r\ngardera sig och veta att barnbidragen inte åker upp\r\noch ned när New York-börsens aktörer blir nervösa.\r\nFaktum är att just de uppdrivna kurserna på New\r\nYork-börsen är en allmänt erkänd osäkerhetsfaktor.\r\nVärldsekonomin är sammanlänkad och sårbar.\r\nMitt i detta står vi enskilda individer. Ett svenskt\r\nmedlemskap i den gemensamma valutaunionen skulle\r\ngöra oss mindre utsatta. EMU-medlemskap eller ej\r\nspelar tydligen ingen roll för regeringens bedömning\r\nav om det går bra eller dåligt för svensk ekonomi.\r\nUnionen nämns endast flyktigt med en referens till\r\nstudiekampanjen. Vi kan ju hoppas att regeringens\r\nmedlemmar själva kommer att delta i den. Det bli\r\nnästan lite patetiskt när man inser att folk som har\r\nhelt olika jobb, intressen och fritidsaktiviteter med\r\nhjälp av en studiecirkel eller en debatt ska kunna ta\r\nställning i en studiekampanj, medan regeringens\r\nföreträdare som för mycket höga löner jobbar dygnet\r\nrunt med de här frågorna inte anser sig veta tillräck-\r\nligt mycket för att ha en åsikt som de kan argumente-\r\nra för.\r\nFru talman! Jag tycker att det är viktigt att det är\r\nvi själva, inte yttre konjunkturer, som bestämmer. För\r\natt minska känsligheten och få upp den långsiktiga\r\ntillväxten krävs det ett sänkt utgiftstryck och sänkt\r\nskattetryck men också olika reformer som gör bud-\r\ngeten mer slagtålig. Det är bra för individerna. Det är\r\nbra för oss enskilda människor och därmed också bra\r\nför Sverige.\r\nDet behövs en riktigt skattereform. Det behövs en\r\nsocialförsäkringsreform, arbetsmarknadsreformer,\r\nförbättringar och förenklingar för småföretagen, av-\r\nregleringar av produkt- och konsumentmarknaderna,\r\nbättre fungerande utbildning och kompetensutveck-\r\nling, rationell energipolitik och ett EMU-medlemskap\r\nför att ta några exempel.\r\nFru talman! Därför är det bra att regeringen nu\r\näntligen håller med om att sänkta skatter också kan\r\nvara bra för jobb och tillväxt. Men det hade varit\r\nmycket bättre om den hade satsat på en bred skattere-\r\nform. Det som Östros och Åsbrink tidigare har bjudit\r\nin till är helt uppenbart lagt på hyllan.\r\nNär man nu ändå erkänner att sänkta skatter kan\r\nge fler jobb, att fler jobb är bäst för tillväxten och att\r\nmer tillväxt är bäst för välfärden - varför kan man då\r\ninte dra nästa slutsats, nämligen att en skattereform\r\nska göras? I stället är regeringen lika fullt tillbaka i\r\nsitt statiska resonemang om att man ska ha så höga\r\nskatter som krävs för att kunna betala för välfärden.\r\nMen vi vet ju att de behoven ändå någonstans är\r\noändliga. Det viktigaste är att se till att långsiktigt\r\nkunna finansiera de välfärdsutgifter vi ska ha.\r\nVi kommer att lägga fram finansierade förslag på\r\nen skattereform. Den kommer även att inkludera\r\nföretagandet. De satsningar som regeringen nu talar\r\nom får man visserligen att låta väldigt stora genom att\r\nräkna upp dem, men de omfattar fem tiotusendelar av\r\nbudgeten. Av avkrånglingen blir det mest arbetsgrup-\r\nper, och varje avreglering ersätts av en ny reglering\r\npå andra håll.\r\nSkatteväxlingen har kritiserats mycket. Vi skulle\r\nha tyckt att det hade varit väldigt bra om regeringen\r\nanvänt EU-medlemskapet och Europaunionen för att\r\nse till att pressa på om gemensamma tag. EU ska ju\r\nvara en bra miljöorganisation. En av skatteväxlings-\r\nkommitténs viktigaste slutsatser är just att det krävs\r\ngemensamma tag. Men därav blir det inget, utan i\r\nstället detta. Saker ska kallas vid sitt rätta namn. Det\r\nhär är ingen grön skatteväxling - det är på sin höjd en\r\nsvartväxling.\r\nFru talman! Sänkt skatt på arbete är en av de vik-\r\ntigaste åtgärderna för en bra miljöpolitik. Så kan vi\r\nhushålla med resurserna och se till att låta människors\r\nskaparkraft i stället få slå igenom.\r\nFru talman! Även för den kommunala ekonomin\r\nhar tillväxt och jobb den allra största betydelse. Inga\r\nstatsbidragsökningar i världen kan jämföras med den\r\ntillväxt i det egna skatteunderlaget som fler jobb ger.\r\nDet är också det bästa villkoret för kommunernas\r\negna arbetsförutsättningar.\r\nMan kan säga att det går en vattendelare mellan\r\ndem som tror att mer statsbidrag är lösningen och\r\ndem som tror att mer tillväxt är det bästa för välfär-\r\nden. Den ekonomiska analysen i budgeten visar tyd-\r\nligt just på dynamiken i tillväxten och på hur mycket\r\nde nya jobben och skatteintäkterna betyder för kom-\r\nmunerna. Ändå biter sig regeringens företrädare mest\r\nav allt fast i den statiska bilden av att välfärd kan\r\nskapas genom att flytta pengar från staten till kom-\r\nmunerna. Detta är givetvis helt fel.\r\nVi i Folkpartiet är rätt kritiska till att regeringens\r\narbete på alla möjliga olika sätt mest verkar inriktas\r\npå att reglera kommunernas verksamhet och beteen-\r\nden. I stället borde man göra allt för att skapa lång-\r\nsiktigt stabila spelregler och låta de lokala aktörerna\r\nsköta sitt jobb.\r\nTilltron till den statliga kompetensen är förvå-\r\nnansvärt stor. Inte nog med att man ska förbjuda\r\nprivata sjukhus och reglera taxor - man ska t.o.m.\r\nutveckla bilar! Detta kanske är naturligt för den röd-\r\ngröna majoriteten, men det passar mycket dåligt i ett\r\nliberalt samhälle. Låt var och en sköta sin uppgift!\r\nLåt företagarna utveckla sin verksamhet! Se till att\r\nskapa bra och stabila spelregler så att människor\r\nsjälva ska kunna forma sin verklighet och vardag!\r\nFru talman! Vi står nu på tröskeln till ett nytt\r\nmillennium. Någonstans får man en känsla av att\r\nregeringen och Bosse Ringholm står som Alice i\r\nUnderlandet vid vägskälet och frågar ugglan: Vilken\r\nväg ska jag ta? Ugglan svarar: Det beror på vart du\r\nska. Om man då säger att man inte vet, svarar ugglan:\r\nDå spelar det ingen roll vilken väg du tar.\r\nVi liberaler vet vad vi vill: Människor ska kunna\r\nbestämma mer själva. När klockorna nu slår för ett\r\nmillennieskifte är det dags för en ny frihetstid. Det är\r\ndags för ett liberalt alternativ, och ett sådant kommer\r\nvi att lägga fram. Den 5 oktober kommer vi att lägga\r\nfram vårt alternativa budgetförslag för frihet och\r\nrättvisa.\r\n(Applåder)</pre><pre>Anf.  7  MATZ HAMMARSTRÖM (mp):\r\nFru talman! Finansministern! Ledamöter och åhö-\r\nrare! Den statsbudget för år 2000 som i dag överläm-\r\nnas till riksdagen är ett resultat av en konstruktiv\r\nsamverkan mellan Socialdemokraterna, Vänsterparti-\r\net och Miljöpartiet de gröna. Den är en precisering för\r\når 2000 av de övergripande riktlinjer som vi beslutade\r\nom i vårbudgeten.\r\nDen stora nyheten är den kraftiga inkomstskatte-\r\nsänkningen och de höjda miljöskatterna. Denna\r\nskatteväxling bidrar till att korrigera obalansen mel-\r\nlan statens skatteinkomster från arbete och statens\r\nskatteinkomster från energi- och miljösektorn. Sedan\r\nskattereformen 1991 har inte mycket hänt för att\r\nfortsätta den då inledda miljörelateringen av skatte-\r\nsystemet - inte mycket mer än utredningar och dis-\r\nkussioner. Nu tas äntligen konkreta steg från den\r\n1 januari nästa år.\r\nEnergiskatten på dieselolja höjs med 25 öre per\r\nliter. Det är ett steg i riktning mot att likställa skatten\r\npå dieselolja med den på bensin, som i dag är nästan\r\n2 kr högre. Det finns inget skäl till varför det skall\r\nvara lägre skatt på dieselolja, eftersom dieseln är mer\r\nmiljöpåverkande än bensinen.\r\nEnergiskatten på el höjs med 1 öre per kilowat-\r\ntimme. Detta motverkar det minskade incitamentet\r\nför elsparande som de senaste årens sänkning av\r\nelpriserna har medfört. Det förbättrar också den rela-\r\ntiva lönsamheten för t.ex. solvärme och för vindkraft\r\nsom har en miljöbonus som motsvarar energiskatten.\r\nSkatten på kärnkraftsel höjs med ungefär 300\r\nmiljoner, vilket motsvarar ½ öre per kilowattimme\r\nproducerad el. Den högre skattebelastningen innebär\r\nminskade ekonomiska marginaler för kärnkraftver-\r\nken, vilket också medför att statens skadestånd vid\r\nlagstiftning om nedläggning minskar.\r\nTotalt ökar inkomsterna från dessa energiskatter\r\nmed ca 1,7 miljarder fr.o.m. nästa år. En mindre del\r\nav de ökade inkomsterna, ungefär 350 miljoner, an-\r\nvänds för att jämställa jordbruket med industrin när\r\ndet gäller energibeskattning. Skattelättnaden innebär\r\nen lägre beskattning på el och eldningsolja i jordbru-\r\nket. Härigenom undviks konstigheter som att torkning\r\nav spannmål på egen gård varit skattebelagt, men inte\r\ntorkning i större anläggningar hos t.ex. ett bondeko-\r\noperativt företag.\r\nÅterstoden av inkomsterna används till sänkt skatt\r\npå arbete.\r\nEn grön skatteväxling innebär höjda miljöskatter\r\noch sänkta skatter på arbete. Hela budgeten känne-\r\ntecknas av just höjda miljöskatter och sänkt skatt på\r\narbete, även om inte Karin Pilsäter och Lena Ek vill\r\nse det.\r\nArbetsgivaravgifter kan sänkas på olika sätt, gene-\r\nrellt eller selektivt. I den här budgeten har vi enats om\r\natt främst satsa på selektiva sänkningar för två ända-\r\nmål, nämligen dels utöka möjligheten till kraftigt\r\nsänkta arbetsgivaravgifter för arbetsgivare som an-\r\nställer personer som varit arbetslösa i mer än två år,\r\ndels förbättra villkoren för kompetensutveckling i\r\narbetslivet genom att införa individuella utbildnings-\r\nkonton. Detta möjliggör sänkt arbetsgivaravgift och\r\nsänkt inkomstskatt för arbetsgivare och arbetstagare\r\nsom satsar på kompetensutveckling.\r\nVi i Miljöpartiet har under 90-talet varit kritiska\r\ntill den snabba utbyggnaden av de s.k. egenavgifter-\r\nna, som nu har omvandlats till en allmän pensionsav-\r\ngift. Dessa egenavgifter har en regressiv effekt på\r\ngrund av att de är avdragsgilla, dvs. de drabbar rela-\r\ntivt sett låginkomsttagare hårdare än höginkomsttaga-\r\nre. Därför är det bra att ett första steg nu kan tas mot\r\natt minska effekterna av egenavgifterna. Under år\r\n2000 kompenseras löntagarna för en fjärdedel av\r\negenavgifterna. Den tillfälliga skattereduktion med\r\nutpräglad låginkomstprofil som gäller 1999 perma-\r\nnentas. Vi menar att detta ger skatteförändringar som\r\nfår en acceptabel fördelningspolitisk profil.\r\nFru talman! Den statsbudget som i dag överläm-\r\nnas till riksdagen är stark. Statens finanser och svensk\r\nekonomi är vid bättre hälsa än på mycket länge. Pro-\r\ngnoserna för den ekonomiska utvecklingen åren 1999\r\noch 2000 visar på väsentligt högre tillväxt och vä-\r\nsentligt lägre arbetslöshet än den bedömning som\r\ngjordes i våras. Detta leder bl.a. till ökade skattein-\r\nkomster för stat, kommuner och landsting.\r\nMen, och det är viktigt, det gäller att inte gripas\r\nav övermod, att inte öppna kassakistan för mycket\r\noch stimulera fram en överhettning. En allmän till-\r\nväxtyr köpfest har negativa konsekvenser såväl för\r\nlandets ekonomi som för människa och miljö. Den\r\nleder lätt till överkonsumtion, ökad miljöbelastning\r\noch stigande priser och räntor. Det är viktigt att följa\r\nutvecklingen den närmaste tiden och inte utlova yt-\r\nterligare skattesänkningar utan eftertanke och nog-\r\ngrann analys.\r\nDen ökande ekonomiska aktiviteten leder till att\r\ndet blir ännu viktigare att betona grön skatteväxling.\r\nUtan höjda miljöskatter kommer en snabb tillväxt att\r\nleda till ökad miljöpåverkan som kommer att synas i\r\nde gröna nyckeltal som, efter Miljöpartiets krav,\r\nnumera återfinns i budgeten. Nästa år måste vi därför\r\ngå vidare med den gröna skatteväxlingen.\r\nDet som Mats Odell sade om att kurvorna pekar åt\r\nrätt håll är inte riktigt sant. Om Mats Odell och andra\r\nlyfter blicken från de ekonomiska nyckeltalen och i\r\nstället granskar redovisningen av de gröna nyckelta-\r\nlen i volym 11 av statsbudgeten kan de t.ex. se att de\r\nfaktiska utsläppen av koldioxid ökat under 90-talet,\r\ntrots att vi har tagit på oss att minska utsläppen.\r\nMan kan också se att bensenhalten i luft i och för\r\nsig minskat, men att den vintertid fortfarande ligger\r\npå nivåer över lågrisknivån i flertalet tätorter.\r\nTillförseln av fosfor och kväve till haven minska-\r\nde för tio år sedan, men har nu börjat öka igen.\r\nDen här utvecklingen måste brytas för framtidens\r\nskull. Därför måste den gröna skatteväxlingen fort-\r\nsätta.\r\nDärför hälsar vi med tillfredsställelse att finans-\r\nministern i onsdags meddelade att skattesamtalen nu\r\nkommer att fokuseras på energibeskattningen och att\r\nstatsministern i ett tal i Västerås i förra veckan tydligt\r\nbetonade vikten av en fortsatt miljörelatering av\r\nskattesystemet.\r\nEn fortsatt amortering av statsskulden är också\r\nmycket viktig för Miljöpartiet. Vi anser att det är\r\nviktigt att en mindre del av statens inkomster går till\r\nräntor. Därmed kan en större del användas för nyttig\r\nverksamhet. Miljöpartiet har ständigt betonat vikten\r\nav att våra barn och barnbarn ska slippa ta över miljö-\r\nskuld och statsskuld. Genom att vara konsekventa i\r\nden hållningen skapar vi ett ökat frihetsutrymme för\r\nnästa generation.\r\nVi anser också att det är viktigt att statens utgift-\r\nstak ligger fast. Det är viktigt av flera skäl att utgif-\r\nternas andel av bruttonationalprodukten successivt\r\nkan minska, inte minst för miljöns skull. Höga och\r\nökande offentliga utgifter gör oss fullständigt beroen-\r\nde av en snabb BNP-tillväxt som kan orsaka ökad\r\nmiljöpåverkan. Andra sätt att ta ut välfärden än ge-\r\nnom att öka sin konsumtion, t.ex. genom att öka sin\r\nfria tid genom arbetstidsförkortning, försvåras om\r\ninte de statliga utgifterna är under kontroll.\r\nFör att det skulle vara möjligt att låta utgiftstaket\r\nligga fast under innevarande år kunde inte allt plane-\r\nrat bistånd utföras. Detta bistånd kan nu i stället utfö-\r\nras år 2000. Anslaget för biståndsverksamheten ökar\r\nnästa år till 0,72 % av bruttonationalinkomsten. Sam-\r\ntidigt höjs bruttonationalinkomsten kraftigt, både på\r\ngrund av ekonomisk tillväxt och på grund av en tek-\r\nnisk omräkning. Härigenom höjs det ordinarie bi-\r\nståndsanslaget fr.o.m. år 2000 med drygt 1,3 miljar-\r\nder jämfört med 1999. Dessutom får Sida och UD\r\nanvända ytterligare 2 miljarder av sparade anslag för\r\nbiståndsinsatser under nästa år.\r\nFru talman! Redan i budgetöverenskommelserna\r\nhösten 1998 och våren 1999 förhandlade Miljöpartiet\r\nfram kraftigt höjda anslag på miljöområdet. I denna\r\nbudget görs ytterligare påslag för år 2000, bl.a. med\r\n20 miljoner kronor vardera för kalkning och biotop-\r\nskydd.\r\nEfter påslagen i denna förhandlingsomgång blir\r\ndet ännu tydligare att svensk miljöpolitik genomgår\r\nsin största förnyelse någonsin, och detta redan efter\r\nett års samarbete mellan Miljöpartiet och regeringen.\r\nAnslagen för inköp av skyddsvärd skog är nästa år\r\n350 miljoner, för att sedan höjas till en halv miljard\r\nfr.o.m. år 2001. För marksanering anslås 65 miljoner\r\nnästa år, och anslagen höjs sedan till 150 respektive\r\n300 miljoner. Anslagsbeloppet för biotopskydd höjs\r\ntill 70 miljoner nästa år och åren därefter till 125\r\nmiljoner.\r\nFörutom detta ökas resurserna för miljötillsyn,\r\nmiljöforskning och miljöbrottsbekämpning. Det blir\r\nockså ökade resurser till Livsmedelsverket och Ke-\r\nmikalieinspektionen. Dessutom kommer ett investe-\r\nringsstöd till solfångare att återinföras för åren 2000-\r\n2002.\r\nFru talman! Det är inte bara löntagarna som har\r\ndrabbats av de höga egenavgifterna, också kommuner\r\noch landsting har drabbats. Genom att egenavgifterna\r\nhar varit avdragsgilla har en betydande del av kom-\r\nmunsektorns skatteintäkter försvunnit. Detta in-\r\nkomstbortfall har nu successivt kompenserats genom\r\nökade statsbidrag, och nu börjar det se ljusare ut för\r\nden kommunala ekonomin.\r\nDe generella statsbidragen höjs med 4 miljarder år\r\n2000, och den tillfälliga skatteöverföringen på 1,3\r\nmiljarder från stat till kommun förlängs till att gälla\r\näven år 2000 och 2001.\r\nKommunernas ekonomi förbättras också av den\r\nsnabbare BNP-tillväxten, som gör att kommunernas\r\nskatteinkomster beräknas öka med 25 miljarder mel-\r\nlan 1999 och 2000, vilket är nästan 5 miljarder kronor\r\nmer än vad som beräknades i vårbudgeten.\r\nUtöver detta avsätts ytterligare en miljard kronor\r\ntill vården år 2001.\r\nTrots dessa generella förstärkningar av den kom-\r\nmunala ekonomin finns det ett antal kommuner och\r\nlandsting som fortsatt kommer att ha stora problem.\r\nDet gäller framför allt kommuner med befolknings-\r\nminskning. En särskild kommundelegation kommer\r\ndärför att fördela riktat stöd till behövande kommuner\r\noch landsting. Jämfört med vårbudgeten avsätts yt-\r\nterligare 700 miljoner kronor för detta år 2001.\r\nMiljöpartiet bedömer att de förstärkningar som\r\ngörs för kommunsektorn möjliggör en förbättrad\r\nsituation inom vård, skola och omsorg men att ytter-\r\nligare åtgärder kan komma att behövas under kom-\r\nmande år.\r\nAvslutningsvis och sammanfattningsvis, fru tal-\r\nman, vill jag säga att denna budget är ännu ett litet\r\nsteg på vägen mot ett socialt och ekologiskt hållbart\r\nsamhälle. Just detta är den affärsidé som Gunnar\r\nHökmark efterlyste.</pre><pre>Anf.  8  Finansminister BOSSE RING-\r\nHOLM (s):\r\nFru talman! De borgerliga partiernas företrädare\r\ntävlade om att säga att det går bra för Sverige. Un-\r\ndantaget var möjligen Karin \"Dysterkvist\" Pilsäter,\r\nsom räknade upp alla de problem som fanns i landet\r\noch i världen i övrigt. Ändå inledde hon med att säga\r\natt det går bra för Sverige.\r\nAlla fundamentala ekonomiska fakta avseende\r\ntillväxt, sysselsättning, priser, räntor osv. visar att det\r\ngår bra för Sverige. Det är naturligtvis riktigt som\r\nflera, bl.a. Lars Bäckström, påpekade, nämligen att\r\ndet är en samvariation mellan vad som görs i den\r\nsvenska ekonomiska politiken och som gjorts i bud-\r\ngetsaneringsarbetet under 1990-talet och det som\r\nhänder internationellt.\r\nJag vill ändå erinra kammarens ledamöter om att\r\nden internationella bilden inte är så enhetlig som man\r\nkan tro. Det finns länder som fortfarande har svårt att\r\nfå i gång sina ekonomier, och det finns andra länder\r\nsom har haft en mycket bra ekonomisk utveckling\r\nunder senare år.\r\nDet handlar alltså när det gäller svensk ekonomisk\r\ntillväxt i grunden trots allt om det arbete som vi själva\r\nhar åstadkommit under senare år. Det finns då anled-\r\nning för svenska folket att glädja sig åt att det arbetet\r\när på väg att ge resultat. Mot den bakgrunden förstår\r\njag att moderaternas nye talesman, den gamle parti-\r\nsekreteraren, nu försöker skriva om den ekonomiska\r\nhistorien.\r\nGunnar Hökmark talade om det budgetsanerings-\r\narbete som moderaterna inledde i början av 90-talet.\r\nDet var nog den mest magstarka omskrivning av\r\nsvensk ekonomisk historia som vi har sett på i varje\r\nfall några årtionden. Han skulle ha kunnat säga: Vi\r\nber nu om ursäkt för det budgetarbete som vi bedrev i\r\nbörjan på 90-talet och som ledde till ett fullständigt\r\nekonomiskt moras i den offentliga ekonomin. Det går\r\nbra för Sverige därför att den regering som tillträdde\r\nefter 1994 års val har tagit itu med det enorma of-\r\nfentliga underskott som åstadkoms av regeringen\r\nBildt.\r\nDet är lite trist att behöva börja sin karriär som\r\nekonomisk talesman med att diskutera vad som hände\r\ni början på 90-talet. Jag trodde att vi hade lagt det\r\nbakom oss, i varje fall som debattämne. Men, Gunnar\r\nHökmark, när regeringen Bildt avgick 1994 var un-\r\nderskottet i de offentliga finanserna 11 % av brutto-\r\nnationalprodukten. I dag talar vi om ett överskott. Vi\r\nhar som ambition att från dessa 11 % i underskott gå\r\ntill ett överskott om 2 % i de offentliga finanserna.\r\nJag vet att den moderate partisekreteraren gärna\r\nvill se en annan beskrivning av vad som har hänt\r\nunder 90-talet, men jag tror att det vore bättre att byta\r\nspelplan, Gunnar Hökmark.\r\nGunnar Hökmark talar också om att regeringen\r\ninte presenterar någon affärsidé. Jag tycker att det är\r\nett missledande sätt att se på samhällsekonomin med\r\nmedborgaren som ett slags objekt som man kan han-\r\ntera hur som helst. Sverige är inget företag i traditio-\r\nnell bemärkelse. Sverige är ett land bestående av\r\nlöntagare, företagare, pensionärer och andra grupper\r\nsom gemensamt har tagit och tar ett ansvar för den\r\nekonomiska utvecklingen. Om man ska tala om nå-\r\ngon vision i det som den socialdemokratiska rege-\r\nringen har om dagens och framtidens Sverige, är det\r\nnaturligtvis ett Sverige som präglas av uthållig till-\r\nväxt och social rättvisa. Det är långt från den affärsi-\r\ndéfilosofi som moderaterna representerar.\r\nGunnar Hökmark sade att allt färre får försörja\r\nalltfler i Sverige. Gunnar Hökmark! Det är bara att\r\nläsa i finansplanen, där vi kan konstatera att år 1994,\r\nnär regeringen Bildt fick avgå, sysselsatte sig 74 % av\r\nden vuxna befolkningen i åldern 20-64 år i arbete. I\r\ndag är vi på väg mot 77 %, och regeringens mål är att\r\n80 % av befolkningen ska vara i arbete år 2004. Det\r\när raka motsatsen till det som Gunnar Hökmark sade.\r\nJag tror inte att det är någon idé att i första hand\r\nägna tid åt att diskutera det som har hänt. Det vore i\r\nstället intressant att diskutera vad som ska hända i\r\nframtiden. Jag inser att både Gunnar Hökmarks och\r\nandra borgerliga företrädares fullständiga avsaknad i\r\nsina inlägg av en diskussion om fördelningspolitiken\r\när ett tecken på att man inte är intresserad av vilken\r\nfördelning vi har av våra resurser i framtiden.\r\nJag kan konstatera att budgetpropositionens olika\r\nförslag för nästa år innebär att den tiondel av svenska\r\nfolket som har de lägsta inkomsterna får en ökning av\r\nsina disponibla resurser med 3 % nästa år. Den tion-\r\ndel som har de högsta inkomsterna får en ökning med\r\nbara hälften så mycket. Det är socialdemokratisk\r\nfördelningspolitik.\r\nOm detta hade de borgerliga inte någonting att sä-\r\nga, och om de hade sagt någonting hade de förmodli-\r\ngen menat att det varit felaktigt, eftersom de lägger\r\nfram förslag som i stor utsträckning har precis motsatt\r\neffekt.\r\nMats Odell talar i likhet med andra borgerliga fö-\r\nreträdare om att det går bra för Sverige. I nästa ögon-\r\nblick säger han med ett stort antal ord: Passa på nu\r\nnär det går bra för Sverige att öka utgifterna så myck-\r\net som möjligt och minska inkomsterna så mycket\r\nsom möjligt! Vi såg vad det receptet ledde till i början\r\npå 90-talet: växande utgifter och minskande inkoms-\r\nter. Det ledde till en ekonomisk kris som det har tagit\r\nfem år att komma ur.\r\nJag vill påminna om att det ändå var så, Mats\r\nOdell, att ni inte lyckades infria alla era löften om\r\nutgiftsansträngningar. Låt mig bara påminna om att\r\nkristdemokraterna föreslog att man skulle satsa 10\r\nmiljarder på sjukvården. Det genomfördes aldrig. Det\r\när klart att det hade varit ytterligare 10 miljarder i\r\nbudgetunderskott om det hade genomförts.\r\nNu föreslår regeringen att vi ska satsa visserligen\r\ninte 10 men 9 miljarder åren framöver på kommuners\r\noch landstings gemensamma sjukvårdsinsatser. Jag\r\nutgår från att Mats Odell inser att det nu finns eko-\r\nnomisk grund för att dela ut dessa 9 miljarder. Nu kan\r\ndet genomföras. Det är inte bara ett löfte utan något\r\nsom är på väg att bli verklighet, i motsats till de 10\r\nmiljarder som kristdemokraterna talade om i början\r\npå 90-talet.\r\nSjukvården är oerhört central för framför allt våra\r\näldre, och i de prioriteringar som regeringen har gjort\r\nunder senare år har vi lyft fram vården och omsorgen\r\nom barnen och om de äldre, liksom inte minst sjuk-\r\nvården, skolan och den högre utbildningen. Det är\r\nmot den bakgrunden oerhört viktigt för våra äldre att\r\nvi nu gör denna stora satsning på sjukvården fram-\r\növer. Socialministern presenterar en nationell sjuk-\r\nvårdsplan, som naturligtvis ska genomföras i samver-\r\nkan med våra sjukvårdshuvudmän med det som\r\nkommuner har ansvar för på sina respektive områden.\r\nDet är oerhört viktigt att det kan ske på det sättet\r\natt kommuner och landsting med egna resurser och\r\negna inkomster kan vara med om att finansiera en\r\nsådan sjukvårdsutbyggnad utöver det som staten kan\r\nbidra med genom de 9 miljarderna. I det läget är det\r\nallra viktigaste för kommuner och landsting att vi får\r\nen bra tillväxt åren framöver.\r\nSom nu senast Matz Hammarström sade ökar ju\r\nkommunernas inkomster med 25 miljarder kronor\r\nnästa år som ett resultat av att vi nu har en växande\r\ntillväxt i svensk ekonomi. För varenda tiondel mer\r\nsom vi får i tillväxt kommer kommun- och lands-\r\ntingssektorn också att kunna bygga ut sjukvården,\r\nskolan och andra oerhört centrala områden.\r\nNär jag lyssnade till Lena Ek framhöll hon att\r\nCentern tog ansvar för en del av budgetsaneringen\r\nunder föregående mandatperiod. Det är riktigt. Cen-\r\ntern medverkade i den borgerliga fyrpartiregeringen\r\ntill rätt många av de bekymmer som vi har jobbat\r\nmed de senaste åren. Men det är riktigt att Centern\r\nockså har tagit en stor del av ansvaret för att återställa\r\nekonomin.\r\nSamtidigt säger Lena Ek att det inte sker några\r\nstrukturförändringar just nu, när tillfället är ganska\r\ngynnsamt för att åstadkomma strukturförändringar.\r\nJag skulle vilja påminna Lena Ek om det som rege-\r\nringen och även Centerpartiet har understött, som\r\nverkligen tillhör de stora strukturförändringarna i\r\nsvensk ekonomi under senare tid. Hela saneringen av\r\nde offentliga finanserna, budgetprocessen, utgiftsmå-\r\nlen har varit en del av detta arbete, liksom hela dis-\r\nkussionen om Riksbankens nya roll. Pensionsrefor-\r\nmen har väckt internationellt uppseende och erkän-\r\nnande. Det ses med avund i många andra länder att vi\r\nhar åstadkommit en god pensionsreform för framti-\r\nden. Avregleringen av olika marknader har skärpt\r\nkonkurrenstrycket och kan sänka priserna för framti-\r\nden.\r\nDet är många saker som kan krediteras kontot\r\nStrukturförändringar som förändrar vår ekonomi, och\r\ni budgetförslaget går vi ett steg vidare med sänkning-\r\nar av marginaleffekterna som leder till att fler kan\r\nsöka sig ut på arbetsmarknaden, att fler känner att det\r\när god ekonomi att också söka arbete.\r\nDe regionala tillväxtavtalen är oerhört väsentliga i\r\ndet här sammanhanget, eftersom de tar vara på den\r\nkraft som finns i varje region, i varje län, i varje del\r\nav vårt land. Självfallet ska staten samspela med de\r\nstarka krafter som finns i kommuner, i landsting, i\r\nlöntagarorganisationer och i företagarorganisationer\r\noch som hela tiden föder nya lokala idéer. I det sam-\r\nspelet tror jag att mycket av den framtida regionalpo-\r\nlitiken finns.\r\nJag har lite svårt att förstå den sammanfattning\r\nsom Lena Ek ägnade sig åt när hon sade att det vis-\r\nserligen går bra för Sverige, men att alla förlorar just\r\nnu. Det höll på något vis inte ihop logiskt. Det kanske\r\ninte heller var tanken.\r\nDet är inte någon kommunakut som har startats,\r\nLena Ek. Det är en kommundelegation som har till-\r\nsats. Det är inte akuta, brådstörtade insatser det\r\nhandlar om. Det handlar om att en del av Sverige har\r\nbetydande problem med utflyttning, med minskat\r\nbefolkningsunderlag. Det är en strukturförändring\r\nsom måste ske i många kommuner och landsting. Där\r\nmåste staten hjälpa kommuner och landsting att\r\nkomma i den ekonomiska balans som riksdagen har\r\nfattat beslut om att alla ska ha år 2000. Det är ett\r\narbete som inte sker på kort tid. Det är inte något akut\r\narbete. Det är ett långsiktigt strukturarbete som kom-\r\nmuner, landsting och staten ska göra i samverkan. Vi\r\nhar sett till att det i budgetförslaget finns reella resur-\r\nser för nästa år, året därpå, år 2002 och åren fram-\r\növer. Om vi kan gå in med ett sådant arbete tror jag\r\natt vi också kan se till att hela Sverige får en chans att\r\nutvecklas.\r\nJag noterar med anledning av Karin Pilsäters an-\r\nförande att hon i motsats till Lena Ek sade att det\r\nhade hänt en del när det gäller strukturförändringar\r\nunder senare tid. Hon markerade EU-medlemskapet,\r\nskattereformen, budgetreformen och liknande. Karin\r\nPilsäter och Lena Ek får väl debattera sins emellan\r\nom det har gjorts strukturförändringar eller inte, efter-\r\nsom Lena Ek förnekar strukturförändringar och Karin\r\nPilsäter räknar upp ett antal sådana som hon tycker\r\nhar genomförts.\r\nMen det mer intressanta och viktiga när vi nu har\r\nen bättre ekonomisk situation tycker jag är att det mål\r\nvi har ställt upp, att vi ska ha 2 % i överskott över en\r\nkonjunkturcykel, inte är ett mål som är kortsiktigt i\r\nden bemärkelsen att vi nu tror att vi bara nästa år ska\r\nfå en bra konjunktur och sedan är det över. Vi tror\r\nnaturligtvis att vi ska ha en mer bestående konjunk-\r\nturutveckling. Det här målet ska kunna leva under en\r\nlite längre period.\r\nDet är viktigt, och jag instämmer gärna i det som\r\nMatz Hammarström sade i slutet av sitt anförande, att\r\ndet vi föreslår i form av sänkta skatter, det vi föreslår\r\ni form av reformer på olika områden är väl finansie-\r\nrat. Därför skulle det vara intressant att se om Karin\r\nPilsäter och andra, som säger att man kommer att\r\nföreslå ännu mer av skattesänkningar på olika områ-\r\nden, också förmår att finansiera dessa ännu mer vid-\r\ngade skattesänkningar och om det ska ske på det\r\ntraditionella sättet, nämligen att man minskar insat-\r\nserna för de arbetslösa, minskar ersättningen för de\r\narbetslösa och minskar ersättningen för de sjuka. Är\r\ndet just de som har burit tunga bördor som nu igen\r\nska få bära ännu tyngre bördor som ett resultat av att\r\nman från borgerligt håll vill driva en annan fördel-\r\nningspolitik än den som regeringen nu föreslår, dvs.\r\nen fördelningspolitik där de grupper som har relativt\r\nhyggliga inkomster ska få mer skattesänkningar à la\r\nFolkpartiet och Moderaterna och där de grupper som\r\nvi i första hand värnar om, låg- och medelinkomstta-\r\ngare, ska få stå tillbaka även i fortsättningen.\r\nHela budgetpropositionen har tillväxt och rättvisa\r\nsom tema, en uthållig tillväxt och en social rättviseut-\r\nveckling. Det innebär att vi tar ett ansvar för kom-\r\nmande generationer genom att vi prioriterar fortsatt\r\navbetalning på statsskulden, genom att vi prioriterar\r\nfortsatta insatser för att pressa tillbaka arbetslösheten\r\nför att nå våra sysselsättningsmål. Vi prioriterar den\r\nregionala balansen genom ytterligare insatser för de\r\nkommuner och landsting som har det allra svårast. Vi\r\nprioriterar just utbyggnaden av sjukvården, som inte\r\nminst de äldre har störst anledning att känna tillfreds-\r\nställelse över. I samverkan med kommuner och\r\nlandsting och med en ökad tillväxt kan vi få både nya\r\nstatliga och nya kommunala resurser för sjukvården\r\noch omsorgen. Framför allt ser vi till att de unga\r\nerbjuds en bra utbildning i framtiden. Som ett viktigt\r\nfördelningspolitiskt inslag för våra barn och våra\r\nbarnfamiljer kan vi också via höjda barnbidrag från\r\nårsskiftet och via en maxtaxereform ytterligare radi-\r\nkalt sänka de marginaleffekter som gör att vi får ett\r\nökat arbetskraftsutbud. Det gör att vi kan förhindra\r\ndet som en del tror kan inträffa, men som jag tror att\r\nvi kan hålla ordning på, nämligen att vi får en så het\r\nekonomi att vi får tillbaka inflationstendenser och att\r\nvi inte får den balans som vi hela tiden vill eftersträva\r\ni vår ekonomi, den balans som ska ge oss en hållbar\r\ntillväxt i flera år framöver och som ska innebära att vi\r\nfortsätter en social rättvisepolitik.\r\n(Applåder)</pre><pre>Anf.  9  GUNNAR HÖKMARK (m) replik:\r\nFru talman! I regeringens budgetproposition stod i\r\ninledningen att man nu sätter punkt för 1990-talets\r\nekonomiska politik. Om det vore så väl. Sanningen är\r\natt den politik som förs nu är den vi får leva med i\r\nbörjan av nästa sekel, på samma sätt som vi i dag\r\nlever med den politik som fördes under 1980- och\r\n1990-talen.\r\nJag tycker att det är slående att när finansminis-\r\ntern går upp och säger att det inte finns någon annan\r\nän socialdemokraterna som har bidragit till att något\r\nhar gått bra för Sverige, tvingas han här i kammarens\r\ntalarstol räkna upp ett antal av de strukturella föränd-\r\nringar som har genomförts och som sannerligen inte\r\nhar drivits fram från den kanten av svensk politik:\r\nRiksbankens oberoende, avregleringarna och EU-\r\nmedlemskapet, som det väl var lite si och så med, för\r\natt bara nämna några av de åtgärder som finansmi-\r\nnistern pekade på.\r\nJag säger detta därför att när vi diskuterar denna\r\npolitik måste man om man ska vara seriös undvika\r\nsådana här målfotografier som visar att det är bra just\r\nnu. Det räcker inte som beskrivning. Det intressanta\r\när varför det har gått bra och vad som krävs för att det\r\nska gå bra.\r\nDet är i det perspektivet, fru talman, som det sak-\r\nnas någonting fundamentalt i regeringens ekonomiska\r\npolitik. Det saknas en analys av de problem som finns\r\ni det svenska samhället. Antingen är det så att de inte\r\nfinns. Segregationsproblemet finns inte. Avfolk-\r\nningsproblemet i många olika regioner är inte något\r\nproblem. Utflyttningen av företag är inte något pro-\r\nblem. Eller också är det så att regeringen inte ser\r\ndessa problem eller att regeringen inte har någon\r\npolitik för dessa problem.\r\nJag skulle vilja fråga Bo Ringholm om han vill\r\nbeskriva vad regeringen avser att göra för att fler\r\nföretag ska växa fram och att det ska bli ett stopp på\r\nutflyttningen av svenska företag. Är det inget pro-\r\nblem?\r\nDet står i finansplanen att många branscher i Sve-\r\nrige lider av bristande konkurrens och att den avregle-\r\nring jag tidigare berörde måste fullföljas. Jag kan\r\nnämna tre branscher som präglas av bristande kon-\r\nkurrens, nämligen vård, omsorg och skola. De lider\r\nav bristande mångfald, vilket drabbar de enskilda\r\npatienterna. Här finns den stora skiljelinjen mellan\r\noss och socialdemokratin. När ni talar om vården,\r\nomsorgen och skolan, talar ni om landsting och\r\nkommuner, medan vi talar om patienternas rätt att\r\nsjälva välja vård, elevers och föräldrars rätt att välja\r\nskola, de äldres rätt att själva bestämma över sin\r\nvardag.\r\nVi ser i dagens tidning att Lärarförbundet pekar\r\npå att pengarna inte når fram till skolorna, att pengar-\r\nna inte når fram till eleverna. Det skulle vara intres-\r\nsant att få veta vilka planer regeringen har för att föra\r\nmakten till de enskilda människorna när det gäller\r\nbesluten om skolan och sjukvården. Den enskilde ska\r\nkunna bestämma mer och kommunerna lite mindre.\r\nMångfalden ska bli större och tryggheten i välfärden\r\ndesto starkare. Problemen finns inom sjukvården,\r\nskolan och omsorgen. Ni gör ingenting åt det. Vi\r\nkommer att redovisa en politik för hur enskilda män-\r\nniskor ska kunna stärkas.\r\n(Applåder)</pre><pre>Anf.  10  Finansminister BOSSE RING-\r\nHOLM (s) replik:\r\nFru talman! Jag uppskattar att Gunnar Hökmark\r\ninte gjorde ett nytt försök att skriva om den ekono-\r\nmiska historien i början av 90-talet. Det är ett faktum\r\natt den moderatledda regeringen åstadkom ett eko-\r\nnomiskt moras som det har tagit fem år att ta itu med.\r\nGunnar Hökmark efterfrågar en analys av hur re-\r\ngeringen ser på dagens och framtidens problem i\r\nSverige. Han nämner särskilt frågor kring segrega-\r\ntion, avfolkning och utflyttning av företag. Jag före-\r\nställer mig att den lösning Gunnar Hökmark vill anvi-\r\nsa är att marknaden ska klara av problemen, segrega-\r\ntionen, utflyttningen av företagen och avfolkningen.\r\nDet är precis tvärtom. Den segregation som finns\r\npå många håll i vårt land i dag, som yttrar sig i högre\r\narbetslöshet för invandrare, den avfolkning som sker i\r\nvårt land, som yttrar sig i att företagen har färre ar-\r\nbetstillfällen, och den utflyttning som har skett av\r\nenskilda företag, har varit en konsekvens av en eko-\r\nnomi och marknad där de politiska inslagen inte har\r\nvarit tillräckligt starka för att ge t.ex. invandrarna ett\r\nstöd i deras jobbsökande. Det är därför arbetsmark-\r\nnadspolitiken läggs om, just för att invandrarna via\r\nkompetensutveckling och yrkesutbildning ska kunna\r\nsöka jobb i fortsättningen. Det är därför arbetsmark-\r\nnadspolitiken läggs om så att de långtidsarbetslösa,\r\nmed många invandrare, ska få chans till en bra start i\r\narbetslivet. Det är därför regeringen har arbetat inten-\r\nsivt med de regionala tillväxtavtalen för att stärka de\r\nregioner i landet som har haft de största svårigheterna\r\natt få ett fotfäste för arbetsplatser och företagsamhet.\r\nDet är därför regeringen har satsat allt för att få till\r\nstånd en ekonomi i balans för att förhindra att företag\r\nslås ut på grund av icke sunda statsfinanser. Därför\r\nhar sunda statsfinanser, låg inflation och låg ränta\r\nvarit en absolut förutsättning för att äntligen få en\r\ntillväxt som gör att efterfrågan ökar. Det är efterfrå-\r\ngan som är alla företags främsta faktor för att växa\r\noch bli större.\r\nDen nuvarande utvecklingen med fler och fler fö-\r\nretag som har intresse av och vill etablera sig i Sveri-\r\nge är ett exempel på att det ekonomiska arbetet har\r\nvarit framgångsrikt för att få balansen i ekonomin och\r\nden tillväxt som sker.\r\nJag ska svara på Gunnar Hökmarks fråga om re-\r\ngeringens analys av utvecklingen i framtiden. Den\r\nallra mest betydelsefulla sektorn är kompetensut-\r\nveckling. Det handlar om att ge näringslivet, företa-\r\ngen, arbetsgivarna, kompetent arbetskraft, och att se\r\ntill att de arbetslösa och arbetssökande får den kom-\r\npetens som efterfrågas av företagen. Att gifta ihop de\r\ntvå intressena, att mäkla ihop arbetsgivarnas önskan\r\nom utbildad arbetskraft och de arbetssökandes önskan\r\nom ett jobb, är oerhört viktigt. Detta underlättas av att\r\nvi fått utrymme i budgetförslaget för att lägga stora\r\nresurser på kompetensutveckling. Det är det allra\r\nviktigaste.\r\nJag håller med om att det vore bra om vi kunde\r\nöka konkurrensen, framför allt i de delar av näringsli-\r\nvet som medverkar till att prisnivån är för hög i för-\r\nhållande till utlandet.</pre><pre>Anf.  11  GUNNAR HÖKMARK (m) replik:\r\nFru talman! Bosse Ringholm tycks inleda varje\r\nanförande med att tala om att han inte ska tala om\r\ngårdagen. Sedan använder han en stor del av anföran-\r\ndet till att tala om den och undviker att tala om mor-\r\ngondagen. Jag ska inte gå in i en allmän käbbeldebatt\r\nom hur saker har varit, men jag rekommenderar Bo\r\nRingholm att läsa s. 24 i hans egna finansplan angå-\r\nende den ekonomiska utvecklingen under 1980-\r\n1990-talen. Där står att resultatet från slutet av 1980-\r\ntalet och inledningen av 1990-talet avskräcker.\r\nÄr Bosse Ringholm i övrigt tveksam om när sane-\r\nringen började är det bara att läsa röstprotokollen i\r\ndenna kammare. Var så pass generös och se att vi\r\nlever i en långsiktig utveckling.\r\nDet är på grund av denna långsiktiga utveckling\r\nsom jag finner det angeläget att fundera kring vad vi\r\ngör i dag för att det ska gå bra för Sverige och männi-\r\nskorna i Sverige under nästa decennium och de kom-\r\nmande åren därefter.\r\nJag blev bekymrad nu när finansministern var up-\r\npe i talarstolen. Jag hade frågat honom hur han ser på\r\nproblemen i en lång rad olika områden. Jag vet inte\r\nhur den övriga kammaren noterade saken, men jag\r\nupplevde det som att han inte ser problemen. Han\r\nnämnde över huvud taget inte utflyttningen av företa-\r\ngande, ägande och företagsverksamhet. I stället häv-\r\ndade han att bilden är den omvända. Har man den\r\nverklighetsbilden, fortsätter man att gå i samma\r\ngamla ullstrumpor som en gång i tiden ledde oss in i\r\nstora problem.\r\nDet vore bra, Bo Ringholm, om regeringens före-\r\nträdare, i stället för lite allmänna slabangformulering-\r\nar, talade konkret om de förändringar som krävs. Jag\r\när övertygad om att om vi ska klara de problem som\r\nfinns inom sjukvård, som möter våra elever och äldre,\r\nkrävs det ökad mångfald och konkurrens i samhället.\r\nNi bekämpar just nu den mångfalden. Ni bekämpar\r\ndärmed också en del av den ekonomiska dynamik\r\nsom skulle kunna kombineras med en växande social\r\ntrygghet.\r\nDet vore bra om regeringen i denna finansplan, i\r\ndenna budgetproposition, hade redovisat vad man vill\r\ngöra för att öka människors sociala trygghet. Det är\r\ninte bara fråga om allmänna bidrag utan just med\r\nhjälp av fler och växande företag, fler och nya jobb.\r\nDär saknar ni besked. Det är det som är dilemmat\r\nmed denna politik. Det är därför som läget är allvar-\r\nligt för Sverige, och det är därför som vi med kraft\r\nkommer att lägga fram ett annat alternativ.</pre><pre>Anf.  12  Finansminister BOSSE RING-\r\nHOLM (s) replik:\r\nFru talman! I 2000-talets Sverige är det viktigt för\r\nföretagen att det finns en god efterfrågan på deras\r\nvaror och tjänster. Det är också viktigt för företagen\r\natt det finns välutbildad arbetskraft till de platser som\r\nföretagen kan erbjuda. Det är vidare viktigt för före-\r\ntagen att de har goda betingelser för sin näringsverk-\r\nsamhet. Det sker bl.a. via de förslag om sänkta skatter\r\nför företagen som finns i budgetpropositionen.\r\nJag tror att det här sammantaget kan innebära att\r\nvi i dag och åren framöver har ett näringsklimat som\r\när väldigt förmånligt och att vi får en kraftig syssel-\r\nsättningsutveckling. Det är ingen tillfällighet att vi de\r\nsenaste månaderna har haft den kraftigaste utveck-\r\nlingen av sysselsättningen sedan 60-talet, då vi börja-\r\nde med arbetskraftsundersökningarna.\r\nDet är mycket glädjande om de grupper som hit-\r\ntills har stått utanför arbetsmarknaden i för stor ut-\r\nsträckning, som invandrare, arbetshandikappade och\r\nlångtidsarbetslösa, nu får chansen att komma in. Det\r\nfinns konkreta förslag i budgetpropositionen som\r\nunderlättar dessa gruppers inträde.\r\nFör att inte minst bryta segregationen är det oer-\r\nhört viktigt att vi ger våra invandrare en chans att\r\nkomma in på arbetsmarknaden. Regeringens förslag\r\nom att den som har varit långtidsarbetslös mer än två\r\når ska via en kraftig samhällssubvention kunna kom-\r\nma in på olika arbetsplatser är en uppmaning till alla\r\narbetsgivare och alla företag att fundera på om de inte\r\nkan bidra till att bryta segregationen genom att ge\r\ninvandrare den chansen på arbetsmarknaden.\r\nDet är ett stycke mycket god socialdemokratisk\r\nnäringspolitik och sysselsättningspolitik som presen-\r\nteras i budgetpropositionen. Men det är också viktigt\r\natt näringslivet, inte minst i internationellt avseende,\r\när konkurrenskraftigt. Det är mot den bakgrunden\r\nsom jag gärna ser att konkurrensen och konkurren-\r\nstrycket kan växa i många branscher, för att vi ska\r\nkunna hävda oss internationellt och för att vi ska\r\nkunna pressa ned de prisnivåer som fortfarande är för\r\nhöga i vissa branscher jämfört med omvärlden.\r\nDet vore intressant om moderaterna hade något\r\nbidrag till den konkurrensdiskussionen. I övrigt ver-\r\nkar det som om moderaterna mest är intresserade av\r\natt diskutera konkurrensen inom vården. Vi har tyvärr\r\nsett alltför många exempel på olika konkurrensinslag\r\ni sjukvården och äldreomsorgen som har slutat på ett\r\nsätt som medborgarna nog inte har uppskattat särskilt\r\nmycket.\r\n(Applåder)</pre><pre>Anf.  13  LARS BÄCKSTRÖM (v) replik:\r\nFru talman! Jag hade räknat med att komma in\r\nefter den borgerliga attacken.\r\nJag ska ta upp en sak. Vi är överens om det mesta\r\ni politiken efter de diskussioner vi har haft, men vi är\r\noeniga på vissa punkter och har och har haft skilda\r\nmeningar. Vi har nu lagt fast utgiftstak för år 2000\r\noch 2001, och dem ska vi leva med. Vi har fått en\r\nbudget som kanske är den bästa under dessa tak. Jag\r\ntror att jag och finansministern är överens om att man\r\nförst ser på vilka inkomster man har och sedan kan se\r\npå vilka utgifter man kan ta på sig. Jag tror att det är\r\nen god syn. De utgiftstak som läggs för tre år framåt\r\nhar bidragit till budgetsaneringen och förenklat bud-\r\ngetprocessen - alldeles säkert i regeringskretsen.\r\nVi sätter ju preliminära tak på våren här i riksda-\r\ngen, och det måste betyda att de kan ändras. Jag vill\r\nfråga finansministern: Kan man ändra ett utgiftstak?\r\nJag menar att man kan det under vissa omständighe-\r\nter, t.ex. höja det eller sänka det. Under vilka omstän-\r\ndigheter kan man göra det? Det måste man fråga sig.\r\nOm man har 100 i inkomst och sätter av 90 till ut-\r\ngifter och 10 till sparande kan det verka klokt. Man\r\nska inte göra slut på alla pengar utan spara, precis\r\nsom jag lärde mig i Lyckoslanten en gång. Det är\r\nklok politik. Men om man då får 110 i inkomst ett år,\r\nalltså en oväntat hög inkomst, skulle man då kunna ta\r\nsig före att säga att man det året har råd med 93 i\r\nutgifter och ändå kan öka sitt sparande från 10 till 13,\r\noch t.o.m. i det läget avstå en del av löneförhöjningen\r\ntill chefen, dvs. betala tillbaka skatt? Kan man tänka\r\nsig en sådan åtgärd?\r\nDet är det som våra diskussioner ibland handlar\r\nom när vi diskuterar utgiftstak. Kan man överväga\r\ndet, finansministern?</pre><pre>Anf.  14  Finansminister BOSSE RING-\r\nHOLM (s) replik:\r\nFru talman! Det som har varit styrkan i svensk\r\nekonomi under senare tid, och i dag också, är att vi\r\nhar ställt upp vissa mycket bestämda mål - utgiftsmål\r\noch annat - för vår politik och att vi har hållit målen.\r\nDet sista är oerhört viktigt; det gäller att också nå de\r\nmål som man har ställt upp.\r\nMed en växande respekt för den ekonomiska sta-\r\nbilitet och ekonomiska balans som vi har i ekonomin\r\nhar vi självfallet ett utrymme för att åren framöver\r\nsjälva välja hur vi vill använda våra resurser på ett\r\nannat sätt än tidigare. Det är det som representerar\r\ngenombrottet i den budgetproposition vi nu presente-\r\nrar för 2000-talet, jämfört med det vi har gjort de\r\nsenaste åren. Vi är alltså inte tvingade till ett visst\r\nmått av budgetsanering, utan vi har nu en betydligt\r\nstörre valfrihet. Då kan vi självfallet också diskutera\r\nhur vi klarar våra utgifter i det långa perspektivet.\r\nDet som jag hela tiden tycker är oerhört viktigt är\r\natt utgiftsnivån inte bara ska ses för ett enstaka år,\r\nutan skall vara någonting som vi klarar för en längre\r\ntidsperiod. Jag antar att ingen här i kammaren vill\r\nkomma tillbaka till en situation där vi har dragit på\r\noss en utgiftsnivå som är så hög att vi återigen tvingas\r\nbörja ett stort och omfattande besparingsarbete. Där-\r\nför måste det hela tiden vara en balans och en avväg-\r\nning, så att vi varje år ser vilka resurser som kan\r\nanvändas för utgifter, vilka resurser som kan använ-\r\ndas för skattesänkningar och vilka resurser som måste\r\nanvändas för att betala av på vår statsskuld.\r\nVi kan självfallet bestämma själva i växande om-\r\nfattning hur detta skall hanteras, om vi framöver kan\r\nbibehålla den ekonomiska stabilitet som vi nu har\r\nfått.</pre><pre>Anf.  15  LARS BÄCKSTRÖM (v) replik:\r\nFru talman! Det är stora och viktiga frågor som vi\r\nnu diskuterar, och jag tror inte att vi skall lösa dem\r\noch sätta ned foten helt bestämt i denna diskussion.\r\nVi får återkomma till detta och se hur ekonomin ut-\r\nvecklar sig.\r\nVi i Vänsterpartiet tror att man måste kunna tänka\r\nsig den situationen att när inkomsterna ökar skall man\r\nockså kunna höja utgiftstaken och klara av att amorte-\r\nra samtidigt. Det här är inte två motstridiga punkter,\r\nutan de går att förena.\r\nJag kan uttrycka det i en bild. De flesta av oss är\r\nföräldrar, och vi har en prognos. Vi kan gå in på\r\nHennes  &amp;  Mauritz och se vilken centilong barnen ska\r\nha i en viss ålder. Men vissa barn växer fortare än\r\nandra, och då får man anpassa sig efter den verkliga\r\ntillväxten och inte bara säga att \"du är 13 år och ska\r\nha den här storleken\". Om man inte gör det kommer\r\nbarnen att gå med väldigt korta byxor. Så ska vi inte\r\nha det i Välfärds-Sverige.\r\nHar vi sådana fall? Ja, ibland har vi det. När vi nu\r\nt.ex. får en ökad tillväxt i ekonomin får vi ibland ett\r\nökat tryck mot utgiftstaken, hur konstigt det än låter.\r\nDet är saker som bestäms av BNP-utvecklingen, EU-\r\navgifter och bistånd, som kan göra att en god tillväxt\r\ninnebär att vi tvingas spara hårdare än väntat för att\r\nklara utgiftstaken.\r\nDet här är sådant vi måste diskutera. Här pågår en\r\növersyn, så vi kan återkomma till frågan. Det är en\r\nviktig diskussion som vi måste föra i konstruktiva\r\ntermer, så att vi kan bygga välfärd och ha stabila\r\noffentliga finanser.</pre><pre>Anf.  16  MATS ODELL (kd) replik:\r\nFru talman! Det allvarliga är ju, som flera talare\r\nhar varit inne på, att regeringen inte vårdar grunden\r\nför en långsiktig tillväxt. Det talas om strukturpolitik,\r\nmen det händer väldigt lite. Det verkar som om nä-\r\nringsministrarna på superdepartementet fortfarande\r\nhåller på att gräva i startgroparna. Här får de akta sig,\r\nså att vi inte hamnar i ett läge där det är dags att börja\r\nkyla av konjunkturen innan de är klara med några\r\nskatteförslag.\r\nBosse Ringholm berömmer sig av procentsatserna\r\ni fördelningsbilagan. Det är en väldig skillnad mellan\r\nprocent och antal kronor. Det allvarligaste är ju att\r\npensionärerna över huvud taget inte finns med i den-\r\nna fördelningsanalys.\r\nStämmer det att en svensk folkpensionär kommer\r\natt få en höjning på ungefär 25 kr? Det räcker jämnt\r\nupp för att täcka de nya kostnaderna för den höjda\r\nTV-licensen.\r\nFinansministern talade också om överskottsmålen,\r\noch det är det som jag vill uppehålla mig vid, fru\r\ntalman. De ska vara långsiktiga. Låt oss granska det\r\nlite grann. När regeringen och riksdagen lade fast\r\növerskottsmålet på 2 % för den offentliga sektorn var\r\ndet för att skapa en säkerhetsmarginal i statens finan-\r\nser inför kommande lågkonjunkturer. Tanken var att\r\nman skulle kunna möta nedgångar utan att lågkon-\r\njunkturen omedelbart skulle behöva strama åt eko-\r\nnomin. Men det regeringen i dag presenterar, fru\r\ntalman, är faktiskt att hela denna marginal i praktiken\r\nhar försvunnit från statens finanser och i stället ham-\r\nnat i pensionssystemet. Någon extra marginal för\r\nstatsfinanserna är det alltså alls inte längre frågan om.\r\nRegeringen räknar t.o.m. med ett strukturellt under-\r\nskott i statsfinanserna eller i statens finansiella spa-\r\nrande år 2002 på 8,1 miljarder. Samtidigt får ålder-\r\nspensionssystemet ett tillskott på nästan 50 miljarder.\r\nMen statens finanser har ingen buffert längre, Bosse\r\nRingholm.\r\nDet är väl ändå inte så att pensionssystemet kan\r\nanvändas fritt och att regeringen om det går sämre -\r\nman ser redan att tillväxten avtar i slutet av kalkylpe-\r\nrioden - kan räkna med att bufferten finns i pensions-\r\nsystemet? Samtidigt är det så att regeringens beräk-\r\nnade amorteringar på statsskulden redan i dag är helt\r\nberoende av massiva utförsäljningar av statliga före-\r\ntag - 95 miljarder kronor - och av att 45 miljarder\r\növerförs från pensionssystemet till statskassan.\r\nAv detta följer, fru talman, att lånebehovet och\r\ndärmed statsskulden kommer att öka direkt när kon-\r\njunkturen viker - det gör den ju förr eller senare -\r\neller om utvecklingen blir sämre än den regeringen\r\nräknar med. En sådan utveckling ligger faktiskt redan\r\ni regeringens egna kalkyler. Vi ser alltså att tillväxten\r\navtar trots att man räknar med att det går bra för Sve-\r\nrige.\r\nFru talman! Regeringen är med andra ord tillbaka\r\npå ruta 1 när det gäller möjligheterna att undvika en\r\nfinanspolitik som förstärker konjunktursvängningar-\r\nna. Jag måste fråga finansministern om han inte delar\r\nmin oro för att statsbudgeten med regeringens i dag\r\nföreslagna finanspolitik i själva verket balanserar på\r\nen mycket slak lina. Hur bra går det egentligen för de\r\nsvenska statsfinanserna?</pre><pre>Anf.  17  Finansminister BOSSE RING-\r\nHOLM (s) replik:\r\nFru talman! Det som är oerhört intressant inte\r\nminst för landets pensionärer är att vi nu har kunnat\r\nåterupprätta den svenska ekonomin - både statens,\r\nkommunernas och landstingens ekonomi - och att\r\nkommuner och landsting nästa år kan använda 25\r\nmiljarder kronor mer exempelvis för sjukvård, äldre-\r\nomsorg, barnomsorg och skola. Staten kan sedan\r\n1996 varje år öka på de statliga bidragen till kommu-\r\nner och landsting. Tillsammans med de 9 miljarder\r\nsom vi satsar extra på sjukvården från 2001 till 2004\r\nger det oss möjlighet att ge framför allt de äldre en\r\nbättre sjukvård och omsorg i framtiden.\r\nSveriges riksdag och de politiska partierna har\r\nprioriterat diskussionen om vad vi kan göra för att\r\nstärka just välfärden. Vi har från socialdemokratiskt\r\nhåll tagit täten i det arbetet och fått en riksdagsmajo-\r\nritet som ställt sig bakom också denna stora satsning\r\npå vård, skola och omsorg. Det handlar framför allt\r\nom sjukvården åren framöver, och om att hjälpa de\r\nkommuner som har stora svårigheter.\r\nI det perspektivet är inlägget från Mats Odell in-\r\ntressant. Han försöker framställa sig och sitt parti som\r\nalla goda gåvors givare. Han talar för att det borde\r\nvara ännu mera utgifter och ännu mindre inkomster\r\ntill staten via ännu större skattesänkningar. Det borde\r\nvara ännu mera avbetalningar på statsskulden. Att det\r\ninte går ihop är en självklarhet, men det generar up-\r\npenbarligen inte Mats Odell. Jag tycker att det är\r\npinsamt också mot bakgrund av att Mats Odell och\r\nhans parti egentligen inte har gillat målet om 2 %\r\növerskott utan tyckt att det har räckt med hälften\r\ntidigare. Nu plötsligt är det t.o.m. för lågt. Det borde\r\nvara ännu högre.\r\nDet är denna typ av ekonomiska - eller oekono-\r\nmiska - resonemang som lätt leder till att man får en\r\nsamhällsekonomi i olag och obalans. Man tror att\r\nman kan dra i väg utgifterna, minska inkomsterna,\r\nbetala av ännu mer på statsskulden och låtsas som om\r\ningenting har hänt. Jag hoppas att Mats Odell och\r\nkristdemokraterna uppträder mer samhällsekonomiskt\r\nansvarsfullt i fortsättningen. Då skulle det finnas ett\r\nutrymme också för en bra dialog.\r\nJag vill till sist säga till Mats Odell att vi nästa år\r\nkan konstatera att den tiondel som har lägst inkomster\r\nfår dubbelt så mycket tillskott som den tiondel som\r\nhar högst inkomster. Jag utgår ifrån att Mats Odell\r\nändå tycker att det är bra.</pre><pre>Anf.  18  MATS ODELL (kd) replik:\r\nFru talman! Jag tror att det vore bra om finansmi-\r\nnistern bemödade sig om att referera de olika partier-\r\nnas budgetalternativ på ett korrekt sätt. I kristdemo-\r\nkraternas budgetalternativ förhåller det sig så, att\r\nutgiftstaket för åren 2000, 2001 och 2002 är lägre än\r\nden socialdemokratiska regeringens. Vi har ordning\r\npå vår ekonomi i vårt butgetalternativ. Jag tycker att\r\ndet är viktigt att finansministern inte försöker ge en\r\nhelt felaktig bild av detta.\r\nNär han sedan talar om kommunernas ekonomi\r\nundviker han att svara på min fråga. Stämmer det att\r\nden vanlige svenske pensionären av det guldregn som\r\nnu faller över allt och alla får 25 kr? Det räcker unge-\r\nfär till de höjda TV-licenserna. Det vore intressant\r\nom finansministern svarade på detta.\r\nHan undvek helt den stora fråga som jag tog upp,\r\nnämligen det faktum att det 2-procentiga överskottet\r\nfr.o.m. år 2001 helt och hållet kommer att hamna i\r\nålderspensionssystemet. Det finns alltså ingen buffert,\r\nvilket var tänkt från början i detta system, för att\r\nfånga upp exempelvis en sämre konjunktur och för-\r\nändringar av inkomsterna eller av utgifterna.\r\nBosse Ringholm har tid på sig att svara på frågan.\r\nDelar han min oro för att finanspolitiken balanserar\r\npå en slak lina med den inriktning som regeringen nu\r\nhar? Det finns ingen buffert av detta slag.\r\nJag tycker att det vore hedersamt om finansmi-\r\nnistern något ville kommentera också det faktum att\r\nredan dagens amortering på statsskulden förutsätter\r\natt ni säljer ut statliga företag för 95 miljarder kronor\r\nunder det kommande året och att det överförs 45\r\nmiljarder från pensionssystemet till statskassan.\r\nNär det gäller de sämst ställda pensionärerna har\r\nvi kristdemokrater visat att vi anslår en större höjning\r\nav pensionstillskottet. När det gäller fördelningspoli-\r\ntiken, fru talman, ägnade jag en stor del av mitt anfö-\r\nrande åt att peka på att det är väldigt många grupper\r\nsom det inte går bra för när det går bra för Sverige.\r\nDär har regeringen inte lyckats med sin politik. Vi\r\nkristdemokrater kommer att lägga fram ett förslag.\r\nJag väntar mig en saklig kommentar och en saklig\r\nkritik av det förslaget från finansministerns sida, och\r\ninte de svepande formuleringar som han här har\r\npresterat.</pre><pre>Anf.  19  Finansminister BOSSE RING-\r\nHOLM (s) replik:\r\nFru talman! Om det är så som Mats Odell säger,\r\ndvs. att kristdemokraterna kommer att lägga fram ett\r\nbudgetalternativ som är i balans, är det ännu mer\r\npinsamt att Mats Odell står här och argumenterar för\r\nökade utgifter, minskade inkomster och ökad avbe-\r\ntalning av statsskulden. Ekvationen går inte ihop. Jag\r\ntycker att det är lite trist att konstatera att Mats Odell\r\nvill ta täten i den borgerliga liga som oftast försöker\r\nåstadkomma förslag som saknar varje form av sam-\r\nhällsekonomiskt rim och reson.</pre><pre>Anf.  20  LENA EK (c) replik:\r\nFru talman! Finansministern påpekar vilka struk-\r\nturförändringar som Centerpartiet har varit med om\r\natt dra fram till verklighet. Det är bara att instämma.\r\nDet är alldeles korrekt. Men det ironiska är att ett av\r\nde områden som nu finns kvar och som har störst\r\nbehov av strukturförändringar är arbetsmarknadspoli-\r\ntikens område. Finansministern har ju i och med sitt\r\nförra arbete ett stort ansvar för att det här behovet av\r\nstrukturförändringar faktiskt finns kvar.\r\nDet handlar om människor som inte har kommit\r\nin på arbetsmarknaden över huvud taget, och det\r\nhandlar om människor som har blivit utslagna från\r\narbetsmarknaden. Den här gruppen - grovt räknat en\r\nhalv miljon människor - har det mycket eländigt. De\r\nlever i sexmånadersperioder som gör det väldigt svårt\r\nför dem att planera sina liv.\r\nFinansministern pratar också om social rättvise-\r\npolitik. Skattesänkningarna slår så att den som tjänar\r\n12 000 kr får en sänkning på 145 kr i månaden. Den\r\nsom tjänar 35 000 kr får en sänkning med 440 kr i\r\nmånaden, och de fattigaste pensionärerna får en sänk-\r\nning med 25 kr i månaden. Det tycker inte jag är\r\nsocial fördelningspolitik.</pre><pre>Anf.  21  Finansminister BOSSE RING-\r\nHOLM (s) replik:\r\nFru talman! Jag noterade att Lena Ek inte bestred\r\nden uppgift som finns i finansplanen om att det är den\r\ngrupp som har den lägsta inkomsten som får den\r\nstörsta ökningen av den disponibla inkomsten. Det är\r\nnaturligtvis viktigt att konstatera att vi är överens om\r\ndetta.\r\nDessutom har vi höjt skatterna under 1990-talet\r\nmed ungefär 50 miljarder kronor. Det har Lena Ek\r\noch hennes parti bidragit till som ett led i budgetfi-\r\nnansieringen. 35 av dessa 50 miljarder kronor handlar\r\nom de s.k. egenavgifterna. När vi nu kan börja betala\r\ntillbaka denna egenavgiftshöjning har vi valt model-\r\nlen att betala tillbaka krona för krona. Det tycker jag\r\när den mest rättvisa metoden. Den som har betalat\r\n200 kr får tillbaka 200 kr. Den som har betalat 300 kr\r\nfår tillbaka 300 kr.\r\nOm Lena Ek har någon annan modell att anvisa\r\nskulle det vara intressant att se hur rättvis en sådan\r\nmodell skulle vara.\r\nJag är medveten om att det inte bara är en budget\r\nsom handlar om skattesänkningar. Man måste se\r\nbudgeten i dess helhet. Det mest prioriterade området\r\när satsningarna på de äldres sjukvård och omsorg, på\r\nbarns och ungdomars skola och barnomsorg osv. Det\r\nhandlar om att parallellt satsa på arbetet för vården,\r\nskolan och omsorgen och det här utrymmet som finns\r\nför skattesänkningar. Vi hoppas självfallet att vi ska\r\nkunna gå vidare åren framöver också med en god\r\nekonomi.</pre><pre>Anf.  22  LENA EK (c) replik:\r\nFru talman! Det var bara ett landsting som gick\r\nmed vinst förra året. I dagens Sverige står massor\r\nmed människor i kö till vård. Över 19 000 kvinnor\r\nslås sönder hemma, och skattesänkningsförslaget\r\ninnebär en fördelning som gör att de som tjänar minst\r\nfår minst tillbaka i kronor och ören. De som har det\r\nabsolut svårast i Sverige i dag är de pensionärer som\r\nbara har folkpension och ingen ATP.\r\nDet är inte konstigt i det här sammanhanget att sju\r\nlandsting har över 200 000 inkassoärenden som gäller\r\npatientavgifter. Det är inte rättvis fördelningspolitik.\r\nSedan kan man vända procentsatserna hur som helst,\r\nmen i verkligheten ser det ut så här.</pre><pre>Anf.  23  KARIN PILSÄTER (fp) replik:\r\nFru talman! Inte helt oväntat gjorde Bosse Ring-\r\nholm just det som jag antydde. Han kallade mig näm-\r\nligen för dysterkvist. Men det handlar inte om dyster-\r\nkvistar och om att se problem framför sig - jag läser\r\nför övrigt bara innantill i regeringens egen budget,\r\noch där framgår det tydligt och klart att man själv\r\nförutspår en nedgång. Det handlar om hur vi ska\r\nkunna utnyttja den goda situationen och omvandla\r\nden här konjunkturuppgången som vi har i år till en\r\nlångsiktigt god tillväxt. Man måste ju kunna se framåt\r\nockså.\r\nFör övrigt vill jag bara säga att det är lätt att bli\r\ndyster.\r\nBosse Ringholm sade förut att han trodde att vi\r\nhade lagt debatten om början av 1990-talet bakom\r\noss. Det trodde vi också, men nu hör vi hur man reto-\r\nriskt refererar till vad som hände och tänker tillbaka\r\npå hur det var förra gången en finansminister avgick\r\nför att han inte fick igenom sin ekonomiska politik\r\noch ersattes av en AMS-chef. Den finansministern\r\nsåg vändningen framför sig. Den vändningen var ju\r\nett fritt fall. Det är klart att det är lätt att bli dyster när\r\nman hör hur 1980- och 1990-talen refereras av Ring-\r\nholm. Men jag vill inte uppta mer tid med att tala om\r\ndetta. Jag säger bara: Gå hem och läs historia!\r\nJag vill i stället gå över till fördelningspolitiken.\r\nDen är otroligt viktig. Det är viktigt att ha ett dyna-\r\nmiskt perspektiv. Man måste först skapa för att kunna\r\nfördela, men sedan ska man också fördela på ett rätt-\r\nvist sätt. Jag vill ta upp tre områden. Det gäller än-\r\nkorna, vårdköerna och de fattigaste av de fattiga - det\r\nhandlar om biståndet.\r\nNobelpristagaren Arthur Lewis sade ungefär så\r\nhär: Medan dåliga tider märks direkt för de fattigaste\r\ntenderar goda tider att gå spårlöst förbi. Jag kan inte\r\nannat än hålla med.\r\nFördelningspolitiskt satsar regeringen i stället på\r\nden s.k. maxtaxan. Inga moderata skattesänkningar\r\nsom jag har hört talas om skulle ge mig så mycket\r\npengar som er maxtaxa. Med tre barn i kommunalt\r\nfinansierad barnomsorg innebär det här många tu-\r\nsenlappar i månaden för mig, medan mina kompisar\r\nhemma som kanske jobbar deltid som hårfrisörskor\r\neller sjuksköterskor knappt får se röken av ett enda\r\nöre. De sitter i stället kvar i sina marginalfällor som\r\nkombinationen av bostadsbidrag, skatter och dagis-\r\ntaxor på låg nivå ger dem.\r\nDetta är en viktig jämställdhetsfråga därför att\r\njämställdhet handlar mycket om makt. Det handlar\r\ninte om att staten ska bestämma hur kvinnor ska göra,\r\nutan det handlar om att kvinnor ska kunna bestämma\r\nsjälva hur de ska göra. Därför skulle jag vilja fråga\r\nvarför man inte i stället satsar på minskade margina-\r\nleffekter och ett större svängrum för dem som verkli-\r\ngen skulle behöva det genom ett höjt generellt barn-\r\nstöd och minskade selektiva och inkomstprövade\r\nkonsumtionsstyrande stöd. Det ger kvinnor mera\r\nmakt och är dessutom fördelningspolitiskt mycket\r\nbättre.\r\nRegeringens egna prognoser visar att konjunktu-\r\nren faktiskt toppar i år. Sedan går det nedåt, enligt\r\nregeringens egna prognoser. Varför har man en ex-\r\npansiv finanspolitik när tillväxten står på topp och\r\nbörjar strama åt när nedgången kommer?\r\nVisserligen är det svårt att bedriva konjunkturpo-\r\nlitik enligt traditionell keynesianism, men måste man\r\nverkligen vara procyklisk? Kan det ge en bra utveck-\r\nling framåt?</pre><pre>Anf.  24  Finansminister BOSSE RING-\r\nHOLM (s) replik:\r\nFru talman! Det är glädjande att konstatera att\r\nSverige är ett av de fyra länder som klarar bistånds-\r\nmålet, 0,72 % av bruttonationalinkomsten. Det tycker\r\njag att även Karin Pilsäter skulle kunna glädja sig åt,\r\nsom ett undantag från en av hennes dystra stunder.\r\nKarin Pilsäter uppmanade mig att läsa historia.\r\nJag skulle kunna kvittera med att säga att Folkpartiet\r\nhar en historia kantad av ett stort och brett engage-\r\nmang för jämställdhet. Maxtaxeförslaget är i allra\r\nhögsta grad en reform som främjar jämställdhet.\r\nDe väninnor som Karin Pilsäter har som är del-\r\ntidsarbetande, t.ex. hårfrisörskor, ingår just i den\r\ngrupp som har det största intresset av det förslag som\r\nfinns när det gäller maxtaxan. Maxtaxereformen\r\ninnebär en möjlighet för dem att komma ut på ar-\r\nbetsmarknaden. Det behövs lite mer kunskapsöverfö-\r\nring, Karin Pilsäter!</pre><pre>Anf.  25  KARIN PILSÄTER (fp) replik:\r\nFru talman! Det är nästan lite patetiskt att Bosse\r\nRingholm ska komma och lära mig om jämställdhet\r\noch marginaleffekter. Folkpartiet har ju sedan 1960-\r\ntalet pläderat just för enhetliga taxor och har försökt\r\növertyga Socialdemokraterna. Det har tagit decennier.\r\nÄntligen har fröna slagit lite rot.\r\nDå är det så typiskt att ni tar till de centrala stor-\r\nskaliga lösningarna och ska tvinga alla kommuner att\r\ngöra på samma sätt. Då kan de inte utforma barnom-\r\nsorgen på ett sådant sätt som de tycker är bäst. Det\r\nhandlar om att ta ett samlat grepp i fråga om avgifter,\r\nskattesatser, kvalitet, öppettider och alla de sakerna.\r\nVi tror att både kommuner och enskilda entrepre-\r\nnörer, i väldigt många fall kvinnor, är jättebra på att\r\nbedriva barnomsorg. Våra kommunalpolitiker kämpar\r\nför enhetstaxa runtom i hela landet. Visst är det bra.\r\nMen om ni hade använt de miljarder som ni nu satsar\r\npå att mycket drastiskt sänka dagistaxorna på det sätt\r\nsom vi vill göra, nämligen till ett generellt barnstöd\r\noch till att växla ut bostadsbidragen för låginkomstta-\r\ngarna mot ett generellt stöd, skulle vi få mera makt åt\r\nvanliga kvinnor. Vi skulle få större möjlighet för\r\nkvinnor att bestämma själva - och inte bara under de\r\når som barnen är små. Jag kan säga till Bosse Ring-\r\nholm som jag brukar säga till Mats Odell: Barn blir\r\nockså större, och marginaleffekter och fattigdoms-\r\nfällor är inte någonting som upphör bara för att bar-\r\nnen börjar i skolan.\r\nDet här är en mycket viktig kvinnofråga, men jag\r\ntycker nog att vi borde ta tag i den på ett något bättre\r\nsätt.\r\nSedan är det synd att finansministern inte har nå-\r\ngon talartid kvar, för en annan sak som regeringen\r\nsjälv varnar för i budgetpropositionen - inte jag utan\r\nregeringen själv - är lönebildningen. Statsbudgeten\r\nhar mycket låga antaganden om timlöneökningarna,\r\nmycket lägre än i de andra prognoser som finns. Då\r\nhade det varit bra att veta om regeringen har någon\r\nplan för vad man gör om lönebildningen misslyckas.\r\nSom jag sade tidigare är en kedja inte starkare än sin\r\nsvagaste länk.\r\nPå massor med sådana här områden tycker jag att\r\ndet är mycket beklagligt att regeringen inte verkar ha\r\nnågon horisont. Det är inte så att jag svartmålar, men\r\nregeringen måste naturligtvis ta tag i det som är dess\r\nansvar och låta andra aktörer sköta det som de är bra\r\npå. När man nu ser regeringens budget får man i\r\nstället en känsla av att regeringen vill blåsa på med de\r\ngoda och roliga grejerna, och sedan är det Riksban-\r\nken som ska komma och säga stopp och vara de trå-\r\nkiga typerna som ser till att konjunkturerna inte går\r\növer styr.\r\nFör det första är det inte bra ekonomisk politik\r\nmed detta stopp-gå, stopp-gå. För det andra gör det\r\natt den långsiktiga utvecklingen inte blir så bra som\r\nden skulle kunna vara. Därför tror jag att ett liberalt\r\nalternativ till regeringens budget kommer att visa, och\r\ndet kommer Bosse Ringholm också att se, att Sverige\r\nverkligen har mycket stora möjligheter att skapa en\r\nbättre framtid för enskilda människor i Sverige.</pre><pre>Anf.  26  GUNNAR HÖKMARK (m):\r\nFru talman! Hade finansministern ägnat lite mind-\r\nre tid åt gårdagen hade han haft mer tid över till att\r\ndiskutera morgondagen och de utmaningar som där\r\nfinns. Nu kanske vi kommer att kunna ta del av hans\r\ninlägg om och synpunkter på framtiden på samma sätt\r\nsom vi har kunnat när det gäller hans många olika\r\nföreträdare. Jag tänker på Kjell-Olof Feldt, Erik Ås-\r\nbrink och för den delen också Thage G. Peterson,\r\näven om han inte är någon företrädare. Vad de har\r\nvisat är att det går en blockskillnad i svensk politik\r\nmellan tidigare socialdemokratiska finansministrar\r\noch sittande.\r\nDet är en allvarlig sak. Det visar att man inte tar\r\nsig kraften att i regeringsställning möta de problem\r\nsom vårt samhälle lever i. Det finns ingen i den här\r\nkammaren som har hört finansministern ta tag i de\r\nfrågor som gäller omställningen i den nya globala\r\nekonomin med rörliga skattebaser. Ingen har kunnat\r\nhöra honom hantera den faktiska förändring som vi\r\nser i takt med att alltfler av våra stora traditionella\r\nföretag flyttar ut, liksom det nya IT-företagandet. Om\r\ndet är någonting som är ett hot mot den enskilda\r\nmänniskan är det just detta.\r\nI denna kammare kommer debatter att föras år\r\nefter år. Många gånger kommer regeringspartiet att\r\nskälla på oppositionspartierna och oppositionspartiet\r\neller -partierna att skälla på regeringspartiet eller -\r\npartierna. Men den viktiga frågan är hur det ser ut i\r\nverkligheten. Där är sanningen att det i Sverige i dag\r\när alldeles för många som har det dåligt och alldeles\r\nför få som har det bra. Vi ser det genom att man inte\r\nhar förändrat inom sjukvården så att patienter kan\r\nvälja och personal kan få utvecklas. Vi ser det i form\r\nav att resurserna till skolan inte når fram till eleverna\r\noch lärarna. Vi ser det i form av en dam i Sundsvall\r\nsom ringde i dag på morgonen och sade att hennes\r\nrullstol hade gått sönder och att hon inte själv kunde\r\nta sig ut.\r\nDetta är konsekvensen av en politik där välfärds-\r\npolitiken syftar till att styra över allas vardag, i stället\r\nför att den sociala politiken tar hand om dem som\r\nallra mest behöver vårt stöd.\r\nDet vår politik i Sverige nu måste syfta till är att\r\nta vara på alla de möjligheter som finns i ett samhälle\r\nbestående av mängder av människor med olika kun-\r\nskap och kreativitet, men också att göra detta sam-\r\nhälle anpassat till en ny tids ekonomiska villkor. Det\r\nhar inte regeringen förmått göra. Vi moderater kom-\r\nmer tillsammans med andra partier att visa på ett\r\nalternativ.</pre><pre>Anf.  27  LARS BÄCKSTRÖM (v):\r\nFru talman! Jag hade hoppats på en replik, men\r\ntyvärr är talartiden slut för den moderate deltagaren.\r\nJag kan i stället vända mig till Lena Ek i Center-\r\npartiet. Lena Ek föreslog i våras att 2 000 miljoner\r\nkronor skulle bort från arbetsmarknadspolitiken. Det\r\nvar det ni föreslog. Lena Ek! Du sade att det inte talas\r\nnågot om kvinnorna i den här budgetpropositionen.\r\nJo, det gör det. Se på fördelningseffekterna! Se på\r\nden fördelningspolitiska bilagan! Men visst behöver\r\nvi göra mer. Det gäller framför allt statliga insatser,\r\nt.ex. i rättsväsendet, men det handlar också om myck-\r\net som kan göras i kommunerna för att kvinnor ska\r\nkunna gå säkra - gatufriden, Magnus Ladulås gamla\r\nprincip. Visst, men då behöver vi mer resurser till\r\nkommunsektorn. Här står Lena Ek och säger att det\r\ninte behövs mer resurser till kommunsektorn, men är\r\nvi överens är det jättebra.\r\nDet behövs ingen kommunakut, säger Lena Ek\r\nlite föraktfullt. Jo, det behövs det! Vi bör sätta in\r\nresurser där de behövs som bäst och inte bara ha\r\ngenerella statsbidrag. Det finns centerstyrda kommu-\r\nner som nu använder pengarna till att sänka skatten.\r\nDärför behöver vi rikta in detta lite vassare än tidiga-\r\nre. Så är det!</pre><pre>Anf.  28  MATS ODELL (kd):\r\nFru talman! Det är snart dags att sammanfatta den\r\nhär debatten. Jag tycker att ståndpunkterna står sig\r\nganska väl. Regeringen gläds över att konjunkturen är\r\ngod - det gör vi alla - och över att det finns pengar\r\natt fördela. Det kan dock visa sig vara tillfälliga över-\r\nskott, eftersom regeringen - av ideologiska skäl och\r\ndärför att stödpartierna, såsom vi har hört talas om,\r\ninte tillåter det - inte orkar vidta de nödvändiga\r\nstrukturella åtgärderna.\r\nBosse Ringholm säger till mig att Kristdemokra-\r\nternas alternativ inte går ihop, att vi har för mycket\r\nutgifter och för lite inkomster. Men, Bosse Ringholm,\r\ndet är faktiskt möjligt att göra en annan prioritering\r\ninom de inkomster och utgifter som man har i ett\r\nbudgetalternativ. Det är det vi kristdemokrater har\r\ngjort. Det är därför vi t.ex. säger nej till maxtaxan. Vi\r\nsatsar på en annan typ av familjepolitik som handlar\r\nom att ge mer tid för barnen. Det är därför vi satsar\r\nmer pengar exempelvis på pensionstillskott för pen-\r\nsionärerna.\r\nVi får tids nog möjlighet att diskutera fördelning-\r\nen av oppositionens budgetalternativ.\r\nDet som förvånar mig är att finansministern blir\r\nstum som en fisk inför frågan hur han ser på det fak-\r\ntum att hela överskottet framöver icke hamnar i sta-\r\ntens finanser utan i ålderspensionssystemet. På vilket\r\nsätt innebär detta en buffert? Ni har alltså lagt upp en\r\npolitik som är beroende av stora utförsäljningar av\r\nstatlig egendom - 95 miljarder av inkomsterna. Det är\r\nden näst största inkomstposten, fru talman, i den\r\nbudget som vi har framför oss i dag. Den näst största\r\ninkomstposten är utförsäljning av statlig egendom.\r\nJag tror att som tredje storlekspost kommer pengar\r\nsom tas från AP-fonderna.\r\nOroar det inte finansministern att vi nu är på väg\r\nin i en politik där statsfinanserna går på en slak lina\r\noch att man samtidigt inte gör något kraftfullt åt att\r\nförbättra villkoren för en långsiktig tillväxt som\r\nskulle kunna öka dessa marginaler? Vad gör Närings-\r\ndepartementet, vad gör Björn Rosengren, och vad gör\r\nMona Sahlin? När kommer deras skarpa förslag?\r\nHär har regeringen verkligen anledning att visa\r\nstörre handlingskraft än hittills.\r\nSedan fick jag inget svar på frågan om pensionä-\r\nrerna. Får de 25 kr mer i månaden? Varför finns de\r\ninte med i fördelningsanalysen? Vore det inte intres-\r\nsant att få veta hur det går för hela svenska folket när\r\nman nu försöker analysera välfärdsutvecklingen?</pre><pre>Anf.  29  LENA EK (c):\r\nFru talman! Vi behöver förändra, och vi behöver\r\nförändra ganska mycket i Sverige framöver om män-\r\nniskor skall känna lugn och trygghet med de sociala\r\nsystemen, med arbetsmarknadspolitiken, med nä-\r\nringspolitiken, med regionalpolitiken och med det\r\nsom vi kallar VSO, vård, skola och omsorg.\r\nDet är roligt att vi har kunnat anslå 8 miljarder\r\nkronor framöver till just sjukvården plus den miljard\r\nsom kommer och som specialriktas. Det kommer att\r\nlösa en hel del problem. Men skolan återstår ju. 39 %\r\nav undervisningskostnaderna har försvunnit under de\r\nsenaste åren, och lärarbristen är galopperande. Inom\r\nomsorgen är det svårt för de äldre. Och det skatteänd-\r\nringsförslag som finns i denna budgetproposition\r\nförsätter faktiskt de äldre som inte har någon extra\r\ninkomst genom ATP utan bara folkpension i en väl-\r\ndigt svår situation. Jag vill därför åter påminna om att\r\nhögkostnadsskyddet faktiskt har höjts, och den höj-\r\nningen äter med god marginal upp de förbättringar\r\nsom pensionärerna får, de omtalade 25 kronorna i\r\nmånaden.\r\nI den fördelningspolitiska bilagan talas det om\r\nkvinnor. Men i övrigt är kvinnorna borta ur det här\r\nmaterialet. Och jag vill påminna om att resultatet för\r\nt.ex. pensionärerna drabbar äldre kvinnor mycket\r\nhårt. De förslag som finns är fördelningspolitiskt\r\nriktade så att de gynnar dem med hög inkomst, vilket\r\nofta lämnar ensamstående mödrar i en sämre situation\r\nrelativt sett. Och det finns inte ett ord om att förstärka\r\ntryggheten i rättsväsendet och försöka göra något åt\r\nde alarmerande siffrorna när det gäller våld mot kvin-\r\nnor, att över 19 000 kvinnor per år misshandlas or-\r\ndentligt och att det sker en ständig ökning i stället för\r\nen minskning, vilket borde vara det enda rätta.\r\nDet finns inga framtidsförslag när det gäller ny\r\nteknik, utveckling och vidareförädling av råvaror,\r\nalltså det som i grunden faktiskt är basen för vårt\r\nvälstånd. Där kunde man göra mycket mer. De fram-\r\ntidsförslag som lyfter de människor som nu har det\r\nsvårt in i en ny och bättre framtid tycker jag saknas i\r\ndetta material.\r\nFru talman! Centerpartiet avser att återkomma\r\nmed våra förslag i vår ekonomisk-politiska motion.\r\nDen handlar om decentralisering, mera makt åt män-\r\nniskor och att det skall vara nära för människor, den\r\nhandlar om trygghet, och den handlar om miljö.</pre><pre>Anf.  30  LARS BÄCKSTRÖM (v) replik:\r\nFru talman! Men, Lena Ek, ni drar ju in pengar\r\nfrån arbetsmarknadspolitiken - 2 000 miljarder i\r\nvåras. Har ni lämnat det förslaget? Det slår hårt.\r\nDet sägs att det inte finns några framtidsförslag.\r\nDet finns ju mängder med framtidsförslag i detta -\r\nkompetensutvecklingen, rekryteringsstöd och stödet\r\nför bredbandstekniken som det snart kommer en\r\nproposition om. Det finns många framtidsförslag.\r\nMen det behövs fler, t.ex. när det gäller arbetstidsfrå-\r\ngan. Den måste också lyftas in. Det är riktigt att kor-\r\ntare arbetstid också är en framtidsreform för att mins-\r\nka stress och utslagning och för att få ett bättre och\r\njämnare samhälle. Men det görs mycket. Kom med,\r\nLena Ek, lämna det blå lägret och kom med i ett röd-\r\ngrönt samarbete!</pre><pre>Anf.  31  LENA EK (c) replik:\r\nFru talman! De förändringar som vi har föreslagit\r\ni arbetsmarknadspolitiken handlar om att föra över\r\npengar från containerutbildning i sexmånadersåtgär-\r\nder till varaktig utbildning som ger människor arbete\r\noch en bra start inför framtiden.\r\nKompetensutvecklingsförslaget som Vänsterparti-\r\net talar om handlar om att facken ska bestämma över\r\nden skatteökning som företagen får, vilket i realiteten\r\nbeskär individens frihet.\r\nBredbandsförslaget handlar i realiteten om att\r\nbinda ihop kommunalkontoren med varandra. Hur\r\nroligt är det, och vilken tillväxt ger det? Det är ju\r\naccessnätet som är det viktiga, att få ut bredband och\r\nledningar till företag, till hus, till människor och till\r\nutbildningsställen där en utveckling och tillväxt kan\r\nske.</pre><pre>Anf.  32  KARIN PILSÄTER (fp):\r\nFru talman! Det är bra att Lars Bäckström sitter\r\nkvar här, eftersom jag tänkte vända mig till honom.\r\nDet finns mycket både när det gäller statsfinanserna\r\noch budgettekniken som vi skulle kunna tala om.\r\nMen jag tänkte ta upp tre speciella områden.\r\nDet första gäller änkorna och sveket mot dem. I\r\ntakt med att ekonomin har blivit bättre har de flesta\r\nnedskärningar som har gjorts i olika sociala system\r\nåterställts. Men för ingen annan enskild grupp har det\r\nskett så kraftiga nedskärningar som för just änkorna.\r\nDen socialdemokratiska regeringens behandling\r\nav änkorna är skamlig. Men jag tycker att det är ännu\r\nskamligare att Vänsterpartiet nu upprepar sitt svek av\r\nsina vallöften till änkorna. För nöjet att få göra upp\r\nmed regeringen har man nu för andra gången på ett år\r\nlåtit sina förslag till förbättringar för änkorna falla.\r\nDet andra gäller biståndet. Vänsterpartiet sade i\r\nvåras att man absolut inte ville stå för den indragning\r\nav biståndsanslagen som då skedde, och t.o.m. den\r\nvärderade andre vice talmannen skrev i Svenska\r\nDagbladet att man hade lyssnat på kritiken och tyckte\r\natt detta var oacceptabelt. Men ändå struntar man i\r\nkritiken och talar nu om att man har höjt biståndet.\r\nMen vad är det för mening med att höja biståndsra-\r\nmarna om man ändå inte får betala ut pengarna?\r\nDet tredje som jag tänkte ta upp är jämställdheten.\r\nVänsterpartiet säger att man är ett feministiskt parti.\r\nMen ni vill ju inte att kvinnorna själva ska få mer\r\nmakt. Ni vill ta makt från männen och ge den till\r\nstaten. Då vill jag säga följande, Lars Bäckström: Det\r\när inte bara när det gäller feminismen som det är\r\nskillnad på liberaler och socialister. Jag tycker att vi\r\nska lämna socialisterna kvar i det här århundradet.</pre><pre>Anf.  33  LARS BÄCKSTRÖM (v) replik:\r\nFru talman! Jag har 38 sekunders talartid kvar, så\r\njag hinner inte med allt.\r\nKarin Pilsäter, att vi inte kan göra allt beror på att\r\nvi har utgiftstak som vi också måste respektera när vi\r\nhar kommit överens om dem. Ni i det borgerliga\r\nlägret lovar ökade utgifter, sänkta skatter och snabba-\r\nre amorteringar. Ni växlar hundringar i tre femtilap-\r\npar, och då kan de borgerliga partierna lova alla all-\r\nting. Men det kan inte vi. Men om man kan höja\r\nutgiftstaken så kan man få ett större reformutrymme.\r\nDet är sant. Och den vägen kan vi gå. Men vårt parti\r\när inte ett tomteparti som ert, och vi är inte några blå\r\nfeer.</pre><pre>Anf.  34  MATZ HAMMARSTRÖM (mp):\r\nFru talman! Jag vill först ta upp biståndet, Karin\r\nPilsäter. Jag vet inte riktigt vilket papper som Karin\r\nPilsäter har läst för att grunda synpunkten att man\r\ninte får göra av med de pengar som man får. Faktum\r\när ju att anslaget för år 2000 höjs till 12,1 miljarder\r\nkronor och att man dessutom får göra av med 2 mil-\r\njarder kronor av sitt anslagssparande under nästa år.\r\nFru talman! Dagens debatt har varit mycket klar-\r\ngörande. Den har visat att det i Sveriges riksdag finns\r\nen stabil röd-grön majoritet som är inriktad på att\r\nfortsätta arbetet för social och ekologisk hållbarhet\r\noch för sunda statsfinanser. Lika tydligt har debatten\r\nvisat att det finns en famlande och desorienterad\r\nborgerlighet som vägrar att ta intryck av verkligheten.\r\nGunnar Hökmark försöker, utan att övertyga, lan-\r\nsera en ny, mjukare moderat politik med den fattiga\r\nbarnfamiljen i fokus. Men vad han vill satsa statliga\r\nresurser på är sänkt kapitalskatt och sänkt förmögen-\r\nhetsskatt. Det behövs stora förändringar för att den\r\nnya moderata mjukispolitiken ska bli mer än retorik\r\noch yta - en ulv i fårakläder!\r\nGunnar Hökmark vill också kämpa för elevers rätt\r\natt välja skola. Men tala om att slå in en öppen dörr!\r\nHar det undgått Gunnar Hökmark att antalet friståen-\r\nde skolor mångdubblats under de senaste åren? Har\r\ndet undgått Gunnar Hökmark att dessa skolor också\r\nfinansieras över den kommunala budgeten och alltså\r\näven får del av ökade bidrag från stat till kommun?\r\nVarje gång jag möter Mats Odell i en debatt är det\r\nsamma nähä-upplevelse. Varje gång tror jag att han\r\nkanske har tagit lite intryck av verkligheten - men\r\nnähä! Mats Odell fortsätter att stämma upp sin kla-\r\ngolåt om företagsflykt, kunskapsflykt och kapitalflykt\r\ntrots att tillgänglig statistik visar att det också sker en\r\nkraftig företagsflytt till Sverige, att utländska företag\r\nsatsar mer kapital i Sverige än vad svenska företag\r\nsatsar utomlands, att det inte alls är så många akade-\r\nmiker som faktiskt lämnar landet och att hälften av\r\ndem som gör det kommer tillbaka med ökad kompe-\r\ntens.\r\nFru talman! Jag vill sammanfatta något av det\r\nsom jag uppfattar som klara gröna framgångar i stats-\r\nbudgeten. En grön skatteväxling inleds. Skattesänk-\r\nningar på arbete genomförs genom att inkomstskatten\r\nsänks. Den tillfälliga skattereduktionen för lågin-\r\nkomsttagare permanentas. Arbetsgivaravgifter sänks\r\nytterligare vid anställning av långtidsarbetslösa. Ar-\r\nbetsgivaravgifter och inkomstskatt sänks för arbetsgi-\r\nvare och arbetstagare som satsar på kompetensut-\r\nveckling.\r\nMiljöskatterna höjs genom höjd skatt på el, die-\r\nselolja och kärnkraftsel.\r\nNivån på biståndet höjs, som sagt, och en stor del\r\nav de sparade medlen får disponeras. Totalt ökar\r\nutbetalningarna med 3 miljarder kronor år 2000 jäm-\r\nfört med tidigare år.\r\nDet blir mer pengar till kommunerna.\r\nDet stora miljöpaketet från vårbudgeten förstärks\r\nmed ytterligare insatser för kalkning, biotopskydd\r\noch ersättning för sälskador. Ett investeringsstöd\r\ninförs för solvärme.\r\nHandikappade med personlig assistans får fr.o.m.\r\når 2001 behålla denna även efter 65 års ålder.\r\nAvbetalningen på statsskulden fortsätter. Vårt mål\r\när att vi som lever nu inte ska överlämna vare sig en\r\nmiljöskuld eller en statsskuld som inskränker våra\r\nbarns frihetsutrymme.\r\nSom jag sade i mitt huvudanförande, fru talman,\r\ninnebär denna budget att svensk miljöpolitik genom-\r\ngår sin största förnyelse någonsin och att vi tar ännu\r\nett litet steg på vägen mot ett socialt och ekologiskt\r\nhållbart samhälle.\r\n(Applåder)</pre><pre>Anf.  35  MATZ HAMMARSTRÖM (mp):\r\nFru talman! Vad jag sade nyss var mitt slutanfö-\r\nrande men jag vill förtydliga en sak, och jag vänder\r\nmig då till Mats Odell och Gunnar Hökmark.\r\nMiljöpartiet är inte tillväxt- och företagsfientligt -\r\nen myt som den borgerliga sidan ständigt upprepar.\r\nDet är bara det att vi vill satsa på åtgärder som främ-\r\njar företagande utan att de åtgärderna samtidigt leder\r\ntill ökade sociala och ekonomiska klyftor i samhället.</pre><pre>Anf.  36  ANDRE VICE TALMANNEN:\r\nDärmed finner jag att dagens budgetdebatt är av-\r\nslutad. Jag vill tacka finansminister Bosse Ringholm\r\noch samtliga övriga deltagare i debatten.</pre><pre>Överläggningen var härmed avslutad.</pre><pre>Propositionen bordlades.</pre><pre>2 §  Justering av protokoll</pre><pre>Justerades protokollen för den 14 september.</pre><pre>3 §  Avsägelser</pre><pre>Andre vice talmannen meddelade att Carlinge\r\nWisberg (v) avsagt sig uppdraget som ledamot i soci-\r\nalförsäkringsutskottet.</pre><pre>Kammaren biföll denna avsägelse.</pre><pre>Andre vice talmannen meddelade att Stig Sand-\r\nström (v) avsagt sig uppdraget som suppleant i soci-\r\nalutskottet.</pre><pre>Kammaren biföll denna avsägelse.</pre><pre>Andre vice talmannen meddelade att Sven-Erik\r\nSjöstrand (v) avsagt sig uppdraget som suppleant i\r\narbetsmarknadsutskottet.</pre><pre>Kammaren biföll denna avsägelse.</pre><pre>4 §  Kompletteringsval till vissa utskott</pre><pre>Andre vice talmannen meddelade att Vänsterpar-\r\ntiets riksdagsgrupp på grund av uppkomna vakanser\r\nanmält Sven-Erik Sjöstrand som ledamot i socialför-\r\nsäkringsutskottet efter Carlinge Wisberg, Carlinge\r\nWisberg som suppleant i socialutskottet efter Stig\r\nSandström och Stig Sandström som suppleant i ar-\r\nbetsmarknadsutskottet efter Sven-Erik Sjöstrand.</pre><pre>Andre vice talmannen förklarade valda till</pre><pre>ledamot i socialförsäkringsutskottet\r\nSven-Erik Sjöstrand (v)</pre><pre>suppleant i socialutskottet\r\nCarlinge Wisberg (v)</pre><pre>suppleant i arbetsmarknadsutskottet\r\nStig Sandström (v)</pre><pre>5 §  Anmälan om partigruppernas företrädare i\r\ntalmanskonferensen</pre><pre>Med stöd av 1 kap. 7 § och 7 kap. 12 § första\r\nstycket riksdagsordningen hade partigrupperna till\r\ntalmannen anmält följande personer att utgöra parti-\r\nernas företrädare i talmanskonferensen:</pre><pre>Sven Hulterström (s)\r\nLars Bäckström (v)\r\nGöran Hägglund (kd)\r\nAgne Hansson (c)\r\nBo Könberg (fp)\r\nMarianne Samuelsson (mp)</pre><pre>Till suppleanter hade nominerats</pre><pre>Britt Bohlin (s)\r\nIngrid Burman (v)\r\nChatrine Pålsson (kd)\r\nBirgitta Carlsson (c)\r\nKerstin Heinemann (fp)\r\nGunnar Goude (mp)</pre><pre>Andre vice talmannen förklarade de anmälda per-\r\nsonerna utsedda till partigruppsföreträdare och supp-\r\nleanter i talmanskonferensen för tiden till dess nästa\r\nriksmöte skulle börja.</pre><pre>6 §  Bordläggning</pre><pre>Anmäldes och bordlades\r\nProposition\r\n1999/2000:6 Förmånsbeskattning av miljöbilar</pre><pre>Skrivelser\r\n1999/2000:3 Migration och asylpolitik\r\n1999/2000:20 1999 års redogörelse för företag med\r\nstatligt ägande</pre><pre>Motioner\r\nmed anledning av prop. 1998/99:123 Förarbevis för\r\nmoped klass I och för terrängskoter\r\n1999/2000:T1 av Agneta Lundberg m.fl. (s)</pre><pre>med anledning av prop. 1998/99:131 Ny svensk film-\r\npolitik\r\n1999/2000:Kr1 av Elisabeth Fleetwood m.fl. (m)\r\n1999/2000:Kr2 av Gunilla Tjernberg m.fl. (kd)\r\n1999/2000:Kr3 av Lennart Kollmats och Kenth Skår-\r\nvik (fp)\r\n1999/2000:Kr4 av Birgitta Sellén m.fl. (c)</pre><pre>med anledning av prop. 1998/99:134 Vissa alkohol-\r\nfrågor, m.m.\r\n1999/2000:So1 av Gunnar Axén (m)\r\n1999/2000:So2 av Reynoldh Furustrand och Nils-\r\nGöran Holmqvist (s)\r\n1999/2000:So3 av Elver Jonsson m.fl. (fp, v, kd, c,\r\nmp)\r\n1999/2000:So4 av Chris Heister m.fl. (m)\r\n1999/2000:So5 av Lars Elinderson (m)\r\n1999/2000:So6 av Elver Jonsson och Göran Magnus-\r\nson (fp, s)\r\n1999/2000:So7 av Yvonne Oscarsson m.fl. (v, s, kd,\r\nc, fp, mp)\r\n1999/2000:So8 av Göran Magnusson m.fl. (s)\r\n1999/2000:So9 av Göran Magnusson m.fl. (s, v, kd,\r\nc, fp, mp)\r\n1999/2000:So10 av Chatrine Pålsson m.fl. (kd)\r\n1999/2000:So11 av Kerstin Heinemann m.fl. (fp)\r\n1999/2000:So12 av Kenneth Johansson m.fl. (c)\r\n1999/2000:So13 av Gudrun Schyman m.fl. (v)\r\n1999/2000:So14 av Thomas Julin m.fl. (mp)</pre><pre>med anledning av skr. 1998/99:136 Genetisk integri-\r\ntet\r\n1999/2000:So15 av Kerstin Heinemann m.fl. (fp)\r\n1999/2000:So16 av Chris Heister m.fl. (m)\r\n1999/2000:So17 av Kenneth Johansson m.fl. (c)</pre><pre>med anledning av förs. 1998/99:RR7 Riksdagens\r\nrevisorers förslag angående anpassningen av total-\r\nförsvaret\r\n1999/2000:Fö1 av Åke Carnerö m.fl. (kd)</pre><pre>med anledning av förs. 1998/99:RR8 Riksdagens\r\nrevisorers förslag angående Skolverket och sko-\r\nlans utveckling\r\n1999/2000:Ub1 av Beatrice Ask m.fl. (m)\r\n1999/2000:Ub2 av Yvonne Andersson m.fl. (kd)</pre><pre>med anledning av förs. 1998/99:RR9 Riksdagens\r\nrevisorers förslag angående Utvecklingssamarbe-\r\ntet - styrning, genomförande, samordning och\r\nuppföljning av biståndet\r\n1999/2000:U1 av Murad Artin m.fl. (v)\r\n1999/2000:U2 av Jan Erik Ågren m.fl. (kd)\r\n1999/2000:U3 av Karl-Göran Biörsmark m.fl. (fp)</pre><pre>7 §  Anmälan om interpellation</pre><pre>Anmäldes att följande interpellation framställts</pre><pre>den 17 september</pre><pre>1999/2000:7 av Olle Lindström (m) till försvarsmi-\r\nnister Björn von Sydow\r\nPliktverkets organisationsförmåga</pre><pre>Interpellationen redovisas i bilaga som fogas till\r\nriksdagens snabbprotokoll tisdagen den 28 september.</pre><pre>8 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 17 september</pre><pre>1999/2000:6 av Inger René (m) till statsrådet Inge-\r\ngerd Wärnersson\r\nEkeskolan\r\n1999/2000:7 av Mikael Odenberg (m) till statsrådet\r\nMona Sahlin\r\nProposition om ändrade turordningsregler\r\n1999/2000:8 av Birgitta Ahlqvist (s) till näringsmi-\r\nnister Björn Rosengren\r\nSkiftet till år 2000\r\n1999/2000:9 av Marietta de Pourbaix-Lundin (m) till\r\njordbruksminister Margareta Winberg\r\nMissförhållanden i de djuretiska nämnderna\r\n1999/2000:10 av Ronny Olander (s) till statsrådet\r\nLars-Erik Lövdén\r\nInternethandelns effekter på statens skatteintäkter</pre><pre>den 20 september</pre><pre>1999/2000:11 av Claes Stockhaus (v) till justitiemi-\r\nnister Laila Freivalds\r\nNya Polisdatalagen\r\n1999/2000:12 av Rolf Olsson (v) till socialminister\r\nLars Engqvist\r\nFörtidspensionering på grund av psykiska besvär</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 28 september.</pre><pre>9 §  Kammaren åtskildes kl.12.57</pre><pre>\r\nFörhandlingarna leddes av talmannen från sam-\r\nmanträdets början t.o.m. 1 § anf. 12 (delvis) och\r\nav andre vice talmannen därefter till sammanträ-\r\ndets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}