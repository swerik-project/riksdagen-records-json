{"dokumentstatus":{"dokument":{"hangar_id":"2348676","dok_id":"GN09128","rm":"1999/2000","beteckning":"128","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"128","slutnummer":"0","datum":"2000-06-15 00:00:00","systemdatum":"2005-10-27 12:58:36","publicerad":"2000-06-15 00:00:00","titel":"Riksdagens snabbprotokoll 1999/2000:128 Torsdagen den 15 juni","subtitel":null,"status":null,"htmlformat":null,"relaterat_id":null,"source":"webbnav","sourceid":"{5396AE46-E8A3-4E6C-85C4-35367DE15007}","dokument_url_text":"http://data.riksdagen.se/dokument/GN09128/text","dokument_url_html":"http://data.riksdagen.se/dokument/GN09128","dokumentstatus_url_xml":"http://data.riksdagen.se/dokumentstatus/GN09128","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1999/2000:128</div>\r\n<div class=\"sidhuvud_datum\">Torsdagen den 15 juni</div>\r\n<div class=\"sidhuvud_klockslag\">Kl. 09.00 - 12.58</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>--------------------------------------------------------------------</pre><pre>1 §  Partiledardebatt</pre><pre>Anf.  1  BO LUNDGREN (m):\r\nHerr talman! \"Den blomstertid nu kommer med\r\nlust och fägring stor.\"\r\nKolmodins vackra psalm har de senaste veckorna\r\nsjungits av tusentals elever runtom i Sverige. Den\r\nskulle kanske kunna passa också nu när riksdagen\r\navslutar sitt arbete inför sommaren. Det går bättre för\r\nSverige. Efter ett decennium av budgetsanering och\r\nåterhämtning efter 1980-talets spekulationsekonomi\r\nhar den privata konsumtionen tagit fart. Och med\r\navregleringen av telemarknaden i början av 1990-talet\r\nsom bas växer den nya ekonomin.\r\nVi ska naturligtvis glädjas åt den starka konjunk-\r\nturen och den höga tillväxten. Men det innebär inte\r\natt vi kan slå oss till ro. Det är nu vi måste se till att\r\nnedgången i nästa lågkonjunktur inte blir djup och att\r\nden långsiktiga tillväxten kan stärkas.\r\nVi får heller inte blunda för det som brister. För\r\nmånga av de barn som förra veckan sjöng om sin\r\nglädje inför sommarlovet kan blomstertiden bli kort.\r\nVi vet att nästan var fjärde elev lämnar grundskolan\r\nmed underkänt i ett eller flera ämnen. Och gårdagens\r\nrubriker om Skolverkets rapport om gymnasieskolan\r\ntalar sitt tydliga språk: \"Gymnasiereformen misslyck-\r\nad.\" - \"Misslyckad reform drabbar eleverna.\"\r\nDet senaste året har signal efter signal kommit om\r\nkris i grundskolan och kris i gymnasiet. Särskilt hårt\r\ndrabbas de elever som har de sämsta förutsättningar-\r\nna. Den politiska klåfingrigheten dämpar kunskap-\r\nstörst och nyfikenhet. Den föder skoltrötthet, tristess\r\noch vantrivsel.\r\nSamtidigt vet vi att kunskap är framtidens vikti-\r\ngaste tillgång. Den regering som förvägrar barn och\r\nungdomar tillräckligt goda kunskaper förmenar dem\r\nockså rätten att förverkliga sina livsdrömmar.\r\nMen alla förslag som skulle kunna leda till en för-\r\nbättring har här i riksdagen avslagits av Socialdemo-\r\nkraterna, Vänsterpartiet och Miljöpartiet. Tvärtemot\r\nvad som krävs har regeringen lagt förslag som urhol-\r\nkar kvaliteten på lärarutbildningen. Och skolminis-\r\nterns främsta ambition verkar vara att stoppa friskolor\r\noch betyg.\r\nDet är lätt, herr talman, att förstå den frustration\r\noch hopplöshet som många föräldrar känner när sko-\r\nlan inte fungerar, samtidigt som vi betalar världens\r\nhögsta skatter.\r\nRegeringens misslyckande med skolan är också\r\nhögskattestatens misslyckande. Trots att låg- och\r\nmedelinkomsttagare betalar uppemot två tredjedelar\r\nav sin inkomst i skatt, klarar inte staten sina grund-\r\nläggande uppgifter. Om höga skatter vore lösningen\r\nskulle vi inte ha några problem, eftersom vi redan har\r\nvärldens högsta skatter. Då skulle Sveriges skola vara\r\nvärldens bästa. Men så är det inte.\r\nVåra barn behöver en skola som tar till vara kun-\r\nskapstörst, uppmuntrar nyfikenhet och präglas av\r\narbetsro och respekt, en skola med kunniga och enga-\r\ngerade lärare som stimulerar eleverna, en skola som\r\nger skriftlig information och betyg från första årskur-\r\nsen, en skola som tar hänsyn till varje elevs förutsätt-\r\nningar och där föräldrar och elever har rätt att välja.\r\nVåra barn behöver en ny regering och en ny\r\nskolminister.\r\nHerr talman! Det är inte nog med att medborgarna\r\ni Sverige betalar världens högsta skatter utan att få\r\nvaluta för sina skattepengar. För många med låga och\r\nmedelstora inkomster, särskilt barnfamiljer, är margi-\r\nnalerna små eller obefintliga och bidragsberoendet\r\nstort. Man räcker inte till. Kontrollen över den egna\r\nekonomin - makten över vardagen - går förlorad.\r\nDenna berättigade känsla som många har försöker\r\nen del politiker utnyttja för att öka den politiska\r\nmakten ytterligare. De kräver lagstiftning om kortare\r\narbetstid för alla, oavsett om man vill eller inte. Men\r\nde talar inte om att lönen blir mycket lägre eller skat-\r\nten mycket högre.\r\nVisst ska det vara möjligt att minska tempot och\r\nkänna att man räcker till. Men låt var och en få be-\r\nstämma själv. Sänk inkomstskatten rejält för alla. Då\r\nhar den som vill råd att minska sin arbetstid. Samti-\r\ndigt skulle det löna sig bättre att arbeta lika mycket\r\neller mer för den som det vill. De allra flesta kommer\r\nsannolikt att välja både kortare och längre arbetstid\r\nvid olika tidpunkter i livet.\r\nVerklig solidaritet uppnås inte genom rekordhöga\r\nskatter och politisk styrning från vaggan till graven,\r\nutan genom att bygga ett samhälle där den enskilde,\r\nfamiljen eller den frivilliga gemenskapen - inte poli-\r\ntiken - är utgångspunkten.\r\nDet ska finnas ett oavvisligt gemensamt ansvar\r\nnär den egna förmågan inte räcker till. Men det är\r\ninget argument för att utöva förmynderi över en hel\r\nnation. Det är hög tid att myndigförklara svenska\r\nfolket.\r\nHerr talman! Utanför Rosenbad är de allra flesta\r\növerens om att den ovanligt starka högkonjunkturen\r\nger oss unika möjligheter att komma till rätta med\r\nSveriges stora strukturproblem. Det gäller överbe-\r\nskattning av kunskap och företagande och stelheter\r\noch obalans på arbetsmarknaden. Men ingenting\r\nhänder - tvärtom. I takt med att konjunkturen blivit\r\nstarkare har viljan till förnyelse blivit mindre. Skatte-\r\nsamtalen ställs in, och LO bestämmer.\r\nRegeringen skulle kunna bli historisk genom att\r\ngöra upp med högskattestaten och återvända till de\r\nfrihetliga socialdemokratiska ideal som fanns i början\r\nav 1900-talet. Men Göran Persson och Bosse Ring-\r\nholm är inte intresserade. Tvärtom ska fastighets-\r\nskatten höjas med drygt 7 miljarder kronor nästa år.\r\nEn av anledningarna till regeringens handlings-\r\nförlamning är det nära samarbetet med Vänsterpartiet\r\noch Miljöpartiet. Trots att det är möjligt att samla en\r\nbred majoritet i riksdagen för viktiga och nödvändiga\r\nreformer, grundar regeringen hellre sin politik på två\r\nextrema partier.\r\nMakten är viktigare än medborgarnas väl. Och\r\nännu värre: Makten är viktigare än anständigheten.\r\nGöran Persson har begått ett historiskt misstag,\r\nsom Per Albin Hansson, Tage Erlander eller Olof\r\nPalme aldrig skulle ha drömt om att göra. Han är den\r\nförste socialdemokratiske partiledaren sedan partiet\r\ndelades i en reformistisk och en revolutionär gren\r\nsom inlett ett aktivt samarbete med ett parti vars pro-\r\ngram har ett tydligt kommunistiskt innehåll; ett parti\r\nsom vill avskaffa kapitalismen; ett parti som ställer\r\nklass mot klass, grupp mot grupp och människor mot\r\nmänniskor.\r\nFöre Vänsterpartiets kongress önskade Göran\r\nPersson samarbetspartnern Gudrun Schyman lycka\r\ntill i hennes \"kampanj mot kommunisterna\". Nu vet\r\nvi resultatet. Vänsterpartiets högsta beslutande organ\r\ngav Gudrun Schyman bakläxa när hon försökte\r\nmönstra ut kommunismen ur partiet. Men Göran\r\nPersson avstod från det som borde vara självklart.\r\nAnser Göran Persson att det är rimligt att samar-\r\nbeta med ett parti vars högsta beslutande organ hyllar\r\nen kommunistisk ordning som alltid innebär förödan-\r\nde förmynderi och vars yttersta konsekvens är blodigt\r\nförtryck? Hans svar borde vara ett klart och kraftfullt\r\nnej. Men det är det inte, i alla fall inte hittills.\r\nVad tycker den socialdemokratiska riksdagsgrup-\r\npen? Jag vet att många av er anser att samarbetet har\r\nnått vägs ände, att det är under den demokratiska\r\nvärdigheten att inte reagera när ett parti som samar-\r\nbetar med en socialdemokratisk regering håller fast\r\nvid en förlegad och farlig ideologi. Ta ert ansvar! Låt\r\ninte statsministerns politiska prestige stå i vägen för\r\natt göra det enda rätta! Tala om för Göran Persson att\r\ndet är dags att bryta med Vänsterpartiet!\r\nDet allra bästa vore förstås om statsministern di-\r\nrekt utnyttjar sin möjlighet till replik och ger besked\r\nom att regeringen inte tänker fortsätta att samarbeta\r\nmed ett parti som står för idéer som de flesta trodde\r\ndog och begravdes när Berlinmuren föll. Eller ska\r\nsamarbetet i detta döda idéers sällskap fortsätta?\r\nHerr talman! Sverige ska vara ett land där alla kan\r\nväxa och ingen lämnas utanför, ett land som präglas\r\nav frihet, öppenhet och tolerans, ett land där männi-\r\nskors skaparkraft och företagsamhet stimuleras, ett\r\nland där var och en har makt över sin vardag och där\r\nalla kan välja skola, barnomsorg och sjukvård.\r\nDå behövs ett nytt politiskt ledarskap som förmår\r\nta till vara den nya tidens möjligheter, ett ledarskap\r\nsom bygger på insikten om att de stora kollektivens\r\ntid är förbi och att framtiden bygger på enskilda män-\r\nniskors frihet och oberoende.\r\n(Applåder)</pre><pre>Anf.  2  Statsminister GÖRAN PERSSON (s)\r\nreplik:\r\nHerr talman! Bo Lundgren höll ett starkt ideolo-\r\ngiskt anförande. Det sätter jag värde på. Jag ska\r\nkomma tillbaka till en del av det som han tog upp\r\nsenare i mitt anförande. Men låt mig reagera på en\r\nsak direkt.\r\nDet gäller detta att svenska folket skulle vara satt\r\nunder förmynderi bara därför att vi har bestämt oss\r\nför att lösa vissa grundläggande samhällsfunktioner\r\ngemensamt, så att alla har tillgång till dem, inte bara\r\nde som har det gott ställt utan alla, oavsett i vilket\r\nhem de är födda. Det gör ju att vi har höga skatter och\r\nen välfärd som fortfarande har revor efter krisåren\r\nmen som fungerar allt bättre. Där går den ideologiska\r\nskiljelinjen i svensk politik.\r\nSom Bo Lundgren har uttryckt sig har högerledare\r\nföre honom uttryckt sig genom åren. Det är ingenting\r\nnytt. De har haft fel, enligt vår uppfattning. Och vi\r\nhar byggt vidare på ett Sverige som har omfattat alla.\r\nDet går ju inte så tokigt för vårt land just nu. Det\r\när internationellt uppmärksammat. Arbetslösheten är\r\nnu under de fyra procenten för kvinnor - det var det\r\ningen som trodde för några år sedan. Vi är i spetsen i\r\nvärlden när det gäller IT-sektorn, den nya teknologi\r\nsom växer till. Vi hävdar oss väl när det gäller hög-\r\nskola och forskning. Vi har det mest barnvänliga\r\nsamhället i världen. En lång rad internationella under-\r\nsökningar visar att Sverige hävdar sig väl, och vi har\r\nen ekonomi som växer så att det knakar. När mode-\r\nraterna styrde knakade det utan att det växte. Det\r\nkommer vi ihåg.\r\nDet här kallar Bo Lundgren för förmynderi. Här\r\nligger en klyfta. Här ligger en enorm avgrund mellan\r\noss när det gäller hur vi ser på samhällsutvecklingen.\r\nBo Lundgren leder ju oppositionen och formulerar\r\npolitiken för regeringsalternativet. Han har ett växan-\r\nde stöd - det ser vi - bland kristdemokrater och folk-\r\npartister. Jag beklagar det i och för sig. Men, Bo\r\nLundgren, för att ytterligare utveckla synen kan jag ta\r\nupp en konkret tanke som ni har i er vårmotion: att\r\nman ska ta bort statsskatten. Det gör att en person\r\nsom tjänar 800 000 kr får 128 000 kr i skattesänk-\r\nning. Den som tjänar 128 000 kr får ingenting i skat-\r\ntesänkning. Är det lösningen på det s.k. förmynderi-\r\net? Vad det här handlar om är ju ingenting annat än\r\nden gamla klassiska högerpolitiken, som nu predikas\r\nav Bo Lundgren och som hans företrädare har predi-\r\nkat före honom. Här står den ideologiska striden i\r\nSverige.\r\nDet är Bo Lundgren som tror att landet går i gång\r\nom man satsar på skattesänkningar för de bäst ställda.\r\nOch det är vi som tror att hela Sverige växer och\r\nutvecklas om man satsar på alla och satsar på ett\r\nsamhälle som präglas av gemenskap. Det är två skilda\r\nideologiska ansatser.\r\nFörklara, Bo Lundgren, varför en 800 000-\r\nkronorsperson blir mer kreativ av 128 000 kr i skatte-\r\nsänkning medan en 128 000-kronorsinkomsttagare\r\ndäremot inte ska ha någonting och ändå förväntas\r\nprestera mer! Förklara det! Jag tror att det är många\r\nsom är ganska nyfikna.\r\n(Applåder)</pre><pre>Anf.  3  BO LUNDGREN (m) replik:\r\nHerr talman! Man kan inte bryta ut en del av ett\r\npartis politik och sedan räkna och diskutera. Grunden,\r\nhuvudinriktningen, i vår skattepolitik är en sänkt skatt\r\nför låg- och medelinkomsttagare, höjda grundavdrag\r\noch en kompensation för egenavgifterna.\r\nMan kan alltid bryta ut enskildheter. Låt mig göra\r\ndet, Göran Persson!\r\nNi tog bort förmögenhetsskatten för Stefan Pers-\r\nson och höjde den för pensionärer vars lån på husen\r\när nedamorterade - och taxeringsvärdena stiger. Det\r\nrör sig sannolikt om miljoner kronor i skattevinster.\r\nVarför gjorde ni det här?\r\nSedan ska jag gå över till det väsentliga. Det finns\r\nen stor ideologisk skillnad mellan socialdemokratin\r\noch dess samarbetspartier och oss moderater och\r\nsannolikt andra borgerliga partier. Det kom fram rätt\r\nklart när Göran Persson resonerade om att det går bra\r\nför Sverige. Hans perspektiv är ju överhetens. Hans\r\nperspektiv finns ju på Rosenbad, på våningen längst\r\nupp där han tittar ut över människorna. Mitt perspek-\r\ntiv finns hos de enskilda människorna, och det går\r\ninte bra för alla som verkar och bor i Sverige. Många\r\nhar en känsla av att inte räcka till, och det finns barn\r\nvars kunskaper är för dåliga. Mitt viktigaste uppdrag\r\när att förbättra den situationen.\r\nDet är inte förmynderi att gemensamt finansiera\r\nen bra skola för alla eller en bra sjukvård för alla.\r\nFörmynderi är det när Göran Persson väljer att an-\r\nvända pengarna, så att människor inte får rätten att\r\nvälja, i varje fall inte de som har sämst förutsättning-\r\nar. De som alltid får välja i Göran Perssons samhälle\r\när ju Stefan Persson och många med stora tillgångar\r\noch höga inkomster. De kan alltid betala de höga\r\nskatterna, fast Göran Persson sänker en del för dem.\r\nDe kan alltid betala dem och sedan ha tillräckligt\r\nmycket kvar för att välja vad de vill och gå förbi i\r\nköer, men vanliga människor har inte den rätten. Det\r\när den rätten som vi vill ge vanliga människor.\r\nFörmynderi är inte att vara solidarisk och att göra\r\ndet gemensamt som måste göras gemensamt. För-\r\nmynderi är att se ovanifrån, att inte låta vanliga män-\r\nniskor bestämma.\r\nGöran Persson är skyldig svenska folket ett svar\r\npå frågan om vänstersamarbetet.\r\n(Applåder)</pre><pre>Anf.  4  Statsminister GÖRAN PERSSON (s)\r\nreplik:\r\nHerr talman! Jag delar Bo Lundgrens uppfattning\r\natt det inte går bra för alla i Sverige, men man löser\r\ninte integrationsproblemen i Rosengård genom att\r\nsänka skatten för dem som tjänar 1 miljon kronor.\r\nVad får de andra av Bo Lundgrens statsskattesänk-\r\nningar? Inte löser man de långtidsarbetslösas problem\r\ngenom att man sänker skatten för dem som tjänar 1\r\nmiljon kronor. Inte löser man de regionalpolitiska\r\nbekymren genom att sänka skatten för dem som tjänar\r\n1 miljon kronor.\r\nBo Lundgren säger att de andra får andra saker i\r\nstället. Ja, det får de. De får sämre sjukförsäkring\r\nockså; det glömde jag att säga. De får en karensdag\r\ntill i sjukförsäkringen och lägre ersättningsnivåer. De\r\nska betala mer för sin a-kassa. Dessa sämst ställda\r\nmänniskor i Bo Lundgrens och borgerlighetens värld\r\nbetalar för sina skattesänkningar och inte bara för\r\nsina. De betalar också för miljoninkomsttagarens\r\nskattesänkningar. Det är så politiken ser ut, och den\r\nbeskrivs som en politik som befriar. Den befriar möj-\r\nligen dem som redan har, men den befriar inte dem\r\nsom faktiskt söker sin frihet och som kan söka sin\r\nfrihet genom att samverka med andra, genom att\r\ntillsammans ta ansvar för landets utveckling och\r\ngenom att tillsammans i gemenskap växa.\r\nDet är den här klyftan som finns mellan svensk\r\nhöger och den socialdemokrati jag representerar. Den\r\nhar alltid funnits och kommer alltid att finns där.\r\nFör att tydliggöra detta, Bo Lundgren, för att gå\r\nvidare i den här debatten, utmanar jag härmed Bo\r\nLundgren på en ordentlig debatt under höstupptakten,\r\nvar som helst i Sverige. Formerna kan vi bestämma\r\ntillsammans. Men låt oss nu mejsla ut alternativen,\r\nnär Sverige återigen är renoverat och i så gott skick\r\natt vi kan välja väg, i vilken riktning Sverige ska gå.\r\nTar Bo Lundgren den utmaningen startar vi hösten på\r\nså sätt.\r\n(Applåder)</pre><pre>Anf.  5  BO LUNDGREN (m) replik:\r\nHerr talman! Jag gör inget hellre än tar en lång\r\ndebatt med Göran Persson. Vårt problem är egentli-\r\ngen att statsråden och Göran Persson sällan vill ta en\r\ndebatt. Senast i går ville Lars Engqvist inte diskutera\r\nsjukvården med Chris Heister, för att ta ett enda ex-\r\nempel. Ställer ni upp till debatt är det utmärkt bra. Då\r\nkanske vi t.o.m. kan bryta passiviteten - jag vet inte.\r\nNär det sedan gäller samhällsmodellen är det fak-\r\ntiskt oomtvistat att Sverige tar ut världens högsta\r\nskatter av sina medborgare. Vi har världens högsta\r\nskatter - och vi har ändå problem i skolan, ändå pro-\r\nblem i sjukvården, ändå problem med upprätthållan-\r\ndet av lag och ordning. Vi har världens högsta skatter\r\nmen inte världens bästa välfärd, Göran Persson.\r\nDet vi vill skapa är ett samhälle med lägre skatter\r\nför alla, där vi som är politiskt ansvariga koncentrerar\r\noss på att ge det som politiken måste ge - en finansie-\r\nring av en bra skola. Rosengårdseleverna och de som\r\nbor och verkar i Rosengård hjälps inte direkt om\r\nskatten på kunskap tas bort. Men om skatten på kun-\r\nskap tas bort och detta leder till att fler människor\r\nskaffar kunskaper, att människor med kunskaper\r\nstannar kvar i och kommer till Sverige, då vinner\r\nockså medborgarna i Rosengård på det förslaget. Den\r\ntrångsynthet som präglar Göran Perssons debatteknik\r\ni dag kan betalas just av dem som bor i Rosengård.\r\nDet akuta som måste göras för den som är utanför\r\ni dag är att skapa förutsättningar för utbildning och\r\narbete. Och då ska vi inte ha särskilda skatter för\r\nutländska experter därför att regeringen vet att skatten\r\när för hög. Då ska vi sänka skatten också för svenska\r\nexperter.\r\nVi ska också satsa hårt på skolan. Som jag sade:\r\nVilka är det, Göran Persson, som mest förlorar på en\r\ndålig skola, på att en fjärdedel av barnen går ut\r\ngrundskolan utan betyg? Det är de som har sämst\r\nförutsättningar. Att satsa på en bra skola, att inte\r\nnedgradera lärarutbildningen som ni gör med det\r\nförslag ni har lämnat till riksdagen - det är det som\r\nhjälper människor i Rosengård.\r\nDe ideologiska skillnaderna är solklara. Ni står för\r\nvärldens högsta skatter, men ni klarar inte av att ge\r\nmedborgarna valuta för skattepengarna. Vi ska se till\r\natt det människor och familjer kan göra lika bra eller\r\nbättre själva ska de klara, och det som de inte klarar\r\nutan måste lösas gemensamt ska ske gemensamt.\r\nMen Göran Persson: Fly inte den andra frågan om\r\nsamarbetet med Vänsterpartiet, detta parti som inte\r\ntar avstånd, tvärtom, från kommunismen. Hur blir det\r\nmed samarbetet med Vänsterpartiet? Ge besked här i\r\ndag!\r\n(Applåder)</pre><pre>Anf.  6  GUDRUN SCHYMAN (v) replik:\r\nHerr talman! Jag tycker att det är väldigt bra att\r\nBo Lundgren tar upp en diskussion om skolan. Jag\r\ntror att vi är överens om att det är problem i skolan\r\noch att detta är oroande. Jag tror att vi är överens om\r\natt någonting måste göras. Men jag sätter ett stort\r\nfrågetecken för det som Bo Lundgren säger är det\r\nviktigaste, nämligen att våra barn behöver en ny rege-\r\nring.\r\nJag tror inte det. Jag tror att våra barn behöver en\r\nskola där de blir sedda, där de blir uppmärksammade,\r\ndär de får växa i den takt som de kan utifrån just sina\r\nspecifika förutsättningar. Det innebär en skola med\r\nmånga lärare, besjälade lärare. Det innebär en skola\r\nmed många vuxna. Det innebär en skola med en elev-\r\nvård värd namnet. Det innebär en skola med utrymme\r\nför många språk, för kultur, för idrott. Det innebär en\r\nskola som ska finnas i lokaler som är inspirerande.\r\nDet innebär en skola som är ett centrum i vårt sam-\r\nhälle.\r\nJag tror inte, Bo Lundgren, att vi kommer dit med\r\nhjälp av sänkta skatter. Jag tror tvärtom att vi måste\r\ngöra en väldigt bred satsning på skolan, att vi kanske\r\nmåste göra som vi har gjort nu i vårbudgeten med\r\nsjukvården: avsätta extra pengar, göra en särskild\r\nriktad satsning till skolan. Jag skulle önska att vi\r\nkunde komma överens om det över partigränserna.\r\nJag tror nämligen att vi är överens om att skolan är\r\nhjärtat i samhället, att utbildningen, bildningen och\r\nhur vi bemöter våra barn är det som också sätter prä-\r\ngel på framtiden. Men receptet är inte sänkta skatter.\r\nReceptet är ett ökat gemensamt ansvar, Bo Lundgren.\r\n(Applåder)</pre><pre>Anf.  7  BO LUNDGREN (m) replik:\r\nHerr talman! Sänkta skatter löser inte alla pro-\r\nblem. Det som behövs i skolan är mångfald, valfrihet,\r\nrätt att välja och engagerade lärare. Kommer ni att\r\nsäga nej till förslaget om urholkad kvalitet i lärarut-\r\nbildningen? Kommer ni att acceptera friskolor, vilket\r\nni inte gör nu? Ni vill ju ha en styrd, statlig skola. Det\r\nligger i linje med den styrningspolitik som ni företrä-\r\nder.\r\nNär det gäller skattesänkningar vill ju Gudrun\r\nSchyman och hennes parti korta arbetstiden med\r\nbibehållen lön. Det innebär skattehöjningar för alla,\r\nom vi går ned till 35 timmars arbetsvecka, på 20 000\r\nkr för varje svenskt hushåll. Ni vill ju höja skatten,\r\ninte sänka den.</pre><pre>Anf.  8  GUDRUN SCHYMAN (v) replik:\r\nHerr talman! Bo Lundgrens mantra om mångfald,\r\nvalfrihet och skattesänkningar kan inte vara och är\r\ninte lösningen på allt. Jag tror inte att vi ska lägga det\r\nmantrat på våra barn när de går in i förskolan och i\r\nskolan. Det är inte så att vi ska fostra människor till\r\ngoda konsumenter som i valfrihetens namn ska\r\ntråckla sig fram i samhället med en tjockare plånbok\r\nsom enda medel för att komma framåt. Vi har väl ett\r\ngemensamt ansvar att se till att ha en skola och en\r\nförskola som är den bästa för alla barn, där alla barn,\r\noavsett vilken tjocklek föräldrarna har på plånboken,\r\nska få det bästa. Det är ett gemensamt ansvar, och det\r\nska vi ta gemensamt och finansiera gemensamt. Det\r\när inte valfriheten det handlar om, utan det är friheten\r\natt få växa som människa och individ. Det är det som\r\nskolan handlar om.\r\nVad det gäller arbetstidsförkortningen ska jag\r\nåterkomma till den. Men jag tycker att det är intres-\r\nsant att se att alltfler vill ha en kortare arbetstid. Det\r\nhar just kommit en undersökning från Göteborgs\r\nuniversitet som säger att stödet för sextimmarsdagen\r\nockså bland borgerliga väljare har ökat dramatiskt.\r\nMotståndaren är en moderat man. Det kan Bo Lund-\r\ngren fundera över. Han är en god representant för\r\ndenna motståndare. Jag ska inte nu ta upp tiden med\r\natt tala om hur detta kommer sig, men jag ska åter-\r\nkomma till det. Det kan dock vara någonting för Bo\r\nLundgren att fundera på.\r\n(Applåder)</pre><pre>Anf.  9  BO LUNDGREN (m) replik:\r\nHerr talman! Efter Vänsterpartiets kongress ska\r\nGudrun Schyman inte tala särskilt mycket om frihet.\r\nJag tycker att det ska finnas frihet för föräldrarna\r\natt välja skola för sina barn. Om Gudrun Schyman\r\nska bestämma över skolan blir den som den är. Om\r\nföräldrarna får bestämma över skolan ställs krav på\r\nkvalitet. Då fungerar skolan, och då får barnen bättre\r\nkunskaper.\r\n(Applåder)</pre><pre>Anf.  10  LENNART DALÉUS (c):\r\nHerr talman! Ibland ges det gratistillfällen att om-\r\npröva lite stelbent och oöverlagt intagna ståndpunk-\r\nter. I dag är en sådan dag. Den följer på det faktum att\r\nvi den 1 januari stängde Barsebäck 1 - framför allt,\r\nkan man säga, som ett resultat av ett intensivt arbete i\r\nCenterpartiet kring de här frågorna under många år.\r\nDet här föregicks av en debatt. Många, framför\r\nallt moderaterna, hävdar att det inte finns några alter-\r\nnativ. Det finns ingen ekonomi att göra någonting\r\nannat än att driva kärnkraft. Varför ska Sverige gå\r\nföre och stänga kärnkraftverk? De ska vara så särskilt\r\nsäkra och vi är så särskilt kloka i Sverige, så det är\r\nklart att vi ska låta bli detta. Om några ska stänga ska\r\ndet vara i länder österut där man är slarviga och osäk-\r\nra på området.\r\nSedan händer då att vi stänger kärnkraft. I stället\r\nför att elpriset som moderaterna tidigare har redovisat\r\nskulle gå upp har elpriset slagit i botten. Dessutom\r\nhar det visat sig att människor i Sverige vill ha andra\r\nenergikällor. Så sent som i morse, herr talman, fram-\r\nkom det i Ekot att det finns spännande forsknings-\r\nprojekt om att utveckla biogasen som en viktig del i\r\nen kommande energiförsörjning.\r\nHerr talman! Nu har det inträffat att man i Tysk-\r\nland i natt, i samförstånd mellan näringsliv och rege-\r\nring, det politiska systemet, har kommit fram till att\r\nman ska stänga alla tyska kärnkraftverk. De är 19\r\nstycken. De ska stängas efter en livstid - det är något\r\nvi har diskuterat mycket i Sverige - på 32 år. I något\r\nskede sade vi 25. Andra, dvs. moderaterna, har talat\r\nom 40-60 års livslängd på reaktorer. Nu stänger man\r\ni Tyskland. Det extra intressanta är att näringslivet är\r\nnöjt med beslutet att allt ska vara borta till 2021.\r\nNäringslivet som har förhandlat med regeringen\r\nuppmanar alla partier, även oppositionen, att ställa sig\r\nbakom denna uppgörelse, detta gemensamma beslut.\r\nMan säger att skälet till beslutet är att landet be-\r\nhöver stabilitet i energiförsörjningen. Man behöver\r\nveta vad som ska hända på energiområdet. Man be-\r\nhöver veta hur man ska satsa. Det får man som en\r\nföljd av beslutet.\r\nHerr talman! Då kommer jag till den enkla frågan\r\ntill Bo Lundgren. Leder det som har hänt med alter-\r\nnativen, med kärnkraftens icke-utveckling, med elpri-\r\nser, med Tyskland, den uppmaning som kommer från\r\ndet tyska näringslivet, till någon form av fundering\r\noch omprövning hos Bo Lundgren om inriktningen\r\noch det hårdnackade arbete som moderaterna har\r\ngjort för att stötta och utveckla kärnkraften, t.ex. att\r\nställa sig i spetsen för att bygga nytt i Sverige?</pre><pre>Anf.  11  BO LUNDGREN (m) replik:\r\nHerr talman! Att i förtid avveckla reaktorerna i\r\nBarsebäck innebär, allt annat givet, att skattebetalarna\r\nfår punga ut med tusenlappar som kunde ha använts\r\nbättre. Det innebär, allt annat givet, att vi får ökad\r\nförbränning av fossilbränslen. Det är fel!</pre><pre>Anf.  12  LENNART DALÉUS (c) replik:\r\nHerr talman! Det var ett kort svar, men det var\r\ninget kort svar på frågan om det lite vidare perspekti-\r\nvet.\r\nDet här är alldeles uppenbart en politisk fråga. Vi\r\nhar diskuterat den förhållandevis länge i Sverige och i\r\nkammaren. Den kommer antagligen att vara en poli-\r\ntisk fråga i framtiden också. Man får lätt intrycket att\r\nfrågan har en tendens att återkomma.\r\nEnergiförsörjningen hänger samman med en vital\r\ndel av samhällsarbetet och samhällsutvecklingen. Det\r\nligger mycket i det som det tyska näringslivet så\r\ntydligt pekar på. Det behövs stabilitet. Man accepte-\r\nrar politiska beslut, och man tänker inte motverka de\r\npolitiska besluten i frågan. Man ger sig in i avveck-\r\nlingen. Därför går det rätt snabbt fram i Tyskland\r\njämfört med många andra länder.\r\nKan det inte vara läge att avföra frågan från den\r\nsvenska politiska käbblande debatten? Finns det inte\r\nincitament - som det heter på vårt fikonspråk? Vore\r\ndet inte praktiskt inför den politiska debatt som vi\r\nsannolikt står inför valet 2002 om vi lade undan frå-\r\ngan på det sätt man är beredd att göra i Tyskland?\r\nKan inte det vara praktiskt, Bo Lundgren?</pre><pre>Anf.  13  MATZ HAMMARSTRÖM (mp) re-\r\nplik:\r\nHerr talman! Jag har tre saker. Det är två saker\r\nsom Bo Lundgren sade, och en sak han inte sade.\r\nBo Lundgren har rätt i att det är problem i skolor-\r\nna på många håll i Sverige. Nu är det knappast betyg\r\nfrån årskurs ett som är metoden att komma till rätta\r\nmed problemen.\r\nPå många ställen i många kommuner finns det\r\nökade möjligheter att satsa på skolan, när arbetslös-\r\nheten sjunker och när skatteintäkterna ökar. Proble-\r\nmet är att Bo Lundgren och hans kompisar i kommu-\r\nnerna väljer att prioritera annat än skolan. Många\r\nkommuner väljer att prioritera skattesänkningar och\r\nskär ned på skolan.\r\nBo Lundgren talar gärna om låg- och medelin-\r\nkomsttagare. Det är inte de som gynnas av den mode-\r\nrata politiken. Taktiskt nog tiger Bo Lundgren om det\r\nmoderata förslaget att avskaffa den statliga inkomst-\r\nskatten helt. Det är ett förslag som skulle innebära att\r\nBo Lundgren och andra i riksdagen skulle tjäna ca\r\n50 000 kr mer om året netto - fördelningspolitik av\r\nmoderat märke.\r\nSå till det som Bo Lundgren inte sade. Var är an-\r\nsvarstagandet, Bo Lundgren, för de stora framtidsfrå-\r\ngorna? Inte med ett ord berörde Bo Lundgren det\r\nstörsta miljöhot som ligger framför oss, nämligen\r\nväxthuseffekten och de stadigt ökande koldioxidut-\r\nsläppen. Om vi ska vrida utvecklingen i rätt riktning\r\nkrävs modiga klimatpolitiska beslut i Sveriges riks-\r\ndag. Det effektivaste sättet, Bo Lundgren, att begrän-\r\nsa utsläppen, dvs. att göra det dyrare att släppa ut, är\r\natt höja koldioxidskatten. Det är en viktig del i en\r\ngrön skatteväxling. Vad har Bo Lundgren för förslag\r\nför att motverka de stadigt ökande koldioxidutsläppen\r\nfrån vägtrafiken?\r\n(Applåder)</pre><pre>Anf.  14  BO LUNDGREN (m) replik:\r\nHerr talman! Jo, Matz Hammarström, jag har talat\r\nom hur man ska hantera växthuseffekten. Vi ska inte\r\navveckla Barsebäck. Det leder till ökad fossilförbrän-\r\nning. Men där tiger ni still och låter miljön förstöras.\r\nSedan var det frågan om skatterna, Matz Ham-\r\nmarström. Ni vill korta arbetstiden med i varje fall\r\nfem timmar. Det skulle innebära skattehöjningar för\r\nalla hushåll med 20 000 kr om året. Ni vill höja ben-\r\nsinskatten till 30 kr litern! Ni vill dessutom införa en\r\nmedborgarlön. Utan att arbeta ska varje svensk få\r\n8 000 kr. Det är extremt stora summor det rör sig om.\r\nAllt ska komma in via skatt, och sedan ska bidragen\r\nbetalas ut.\r\nMatz Hammarström! Hur kan du försvara dessa\r\nextremt stora skattehöjningar som gör att människor\r\nfår sämre råd att hantera miljön på ett bra sätt?\r\n(Applåder)</pre><pre>Anf.  15  MATZ HAMMARSTRÖM (mp) re-\r\nplik:\r\nHerr talman! Jag konstaterar att Bo Lundgren inte\r\nhade något förslag till hur man ska minska de ökade\r\nkoldioxidutsläppen från vägtrafiken. Däremot angri-\r\nper han mig för att vi vill avveckla kärnkraften.\r\nDet är intressant med det Lennart Daléus tog upp\r\nförut, nämligen att man i Tyskland har beslutat att\r\navveckla samtliga kärnkraftverk - ett om året.\r\nBo Lundgren! Det finns kanske bara ett problem\r\nav samma etiska dignitet som problemet med växt-\r\nhuseffekten, och det är just problemet med kärnkraf-\r\nten. Vissa tror, likt Bo Lundgren, att det inte kan\r\nhända någon olycka och att driften är säker. Vi andra\r\nvet att det skulle bli förödande konsekvenser av en\r\nolycka. Men låt oss anta att kärnkraften är säker, Bo\r\nLundgren. Förvaringsproblemet - avfallsproblemet -\r\när inte löst än. Vi har inget säkert system för att för-\r\nvara det högaktiva radioaktiva avfallet. Men låt oss\r\nanta att även det problemet skulle vara löst, Bo Lund-\r\ngren. Vi kommer ändå aldrig ifrån de miljöproblem\r\nsom är förknippade med brytningen av uran. Nu\r\ndrabbar det inte oss i Sverige, men det drabbar ofta\r\nursprungsbefolkning i Kanada och Australien. Det\r\ngår inte att komma ifrån det problemet.\r\nNu säger Bo Lundgren att vi vill höja bensinskat-\r\nten till 30 kr. Det han syftar på då är en OECD-\r\nrapport som jag citerade i mitt anförande under vår\r\nkongress i Vadstena - en OECD-rapport som för fem\r\når sedan rekommenderade länderna i OECD att göra\r\nen successiv bensinprishöjning på 7 % per år. Detta\r\nvar nödvändigt för att klara miljöproblemen. England\r\nvalde att följa detta råd. De bestämde sig för att höja\r\nsin bensinskatt med 6 % per år. De är uppe i 11:50\r\nnu. Men de vågar inte fortsätta därför att andra län-\r\nder, t.ex. Sverige, inte tar sitt miljöansvar.\r\nDet är intressant, tycker jag, att Bo Lundgren gär-\r\nna lyssnar när OECD säger att Sverige måste sänka\r\nkapitalskatten. Bo Lundgren lyssnar gärna när OECD\r\nsäger att Sverige måste sänka förmögenhetsskatten.\r\nMen när en forskarpanel i OECD efter tre års forsk-\r\nningsarbete säger att vi måste höja bensinskatten\r\nsäger Bo Lundgren att vi ska sänka bensinskatten.\r\nDet är oansvarigt, Bo Lundgren.\r\n(Applåder)</pre><pre>Anf.  16  BO LUNDGREN (m) replik:\r\nHerr talman! Skatteväxlingskommittén visade att\r\nt.o.m. fördubbling av koldioxidskatten skulle leda till\r\nmarginella minskningar av koldioxidutsläpp. Detta är\r\nsanningen. Vi ska inte använda oss av sådana medel.\r\nMen det som är sant och som vi vet i dag är att Mil-\r\njöpartiet och Matz Hammarström vill höja bensins-\r\nkatten till i varje fall 30 kr. Det vet vi. Det har han\r\nsjälv sagt: Det är viktigt, och det är nödvändigt.\r\nNär det gäller vägtrafiken och utsläppen vill jag\r\nsäga att vi tycker att det vore bra om vi fick en ny\r\nbilpark. Det var ett antal år sedan nu, men jag kom-\r\nmer ihåg debatten kring att Birger Schlaug puttrade\r\nomkring i en oren Saab på Sveriges vägar. Men tänk\r\nom alla - Schlaug och andra - hade tid och råd att\r\nförnya sin bilpark! Tänk om vi kunde använda sådana\r\ntekniker som vi tog initiativ till att få in snabbt i Sve-\r\nrige. Vi föreslog en rabatt när det gällde katalytisk\r\navgasrening, och det gjorde att vi fick det snabbare.\r\nDet är den typen av åtgärder, som är positiva och\r\nmeningsfulla, som ska vidtas.\r\n(Applåder)</pre><pre>Anf.  17  GUDRUN SCHYMAN (v):\r\nHerr talman! Vi har anledning att vara optimistis-\r\nka. Det tycker vi i Vänsterpartiet. Vi har anledning att\r\nvara optimistiska inför framtiden, för vi har lagt en\r\nbra grund inför framtida förändringar och framtida\r\nnödvändiga reformer. Vi har gjort det i ett gott sam-\r\narbete med Socialdemokraterna och med Miljöpartiet\r\n- ett samarbete som vi har föreställningen om att det\r\nockså ska fortsätta, naturligtvis denna mandatperiod\r\nut och förhoppningsvis också efter nästa val.\r\nDet var en av de frågor som vi diskuterade på vår\r\nkongress, som jag har förstått att så många har följt.\r\nTyvärr har man bara följt den genom medierapporte-\r\nringen. Därför ska jag redan nu passa på att inbjuda er\r\nalla till vår nästa kongress i januari år 2002, då de\r\nkonkreta frågorna om vem som ska vara med vilka\r\noch varför inför en regeringsperiod säkert kommer att\r\ndiskuteras mer i detalj än vad som skedde på den\r\nkongress som vi hade nu. Men intresset är stort, har\r\njag förstått, och vi har den policyn i Vänsterpartiet att\r\nvi är mycket öppna. Vi har öppna dörrar vid alla\r\növerläggningar, så ni är naturligtvis välkomna. Sär-\r\nskilt vill jag välkomna Bo Lundgren, som behöver\r\ninformera sig bättre om vilka diskussioner vi har fört\r\noch vilka beslut vi har fattat.\r\nJag har full förståelse för att de borgerliga medi-\r\nerna inte ger den korrekta bilden, men som politiker\r\nkan man nog inte bara förlita sig på de borgerliga\r\nmedierna utan man får också gå till källan. Nu finns\r\ndet dokumenterat i protokoll och uttalande, så Bo\r\nLundgren har möjlighet att läsa på.\r\nOckså andra som är intresserade ska naturligtvis\r\nta tillfället i akt att bevista de livaktiga diskussioner\r\nsom finns i det parti som enligt vissa kommentatorer\r\nändå står för en medlemsdemokrati, vilket innebär att\r\npartiledningen inte alltid får som den vill i alla frågor.\r\nMen vad gäller huvudfrågorna och inriktningen på\r\nvår politik har vi en bred enighet, och detta gäller\r\nnaturligtvis också det samarbete som vi har fört och\r\nsom vi tänker föra. Ett enigt parti står bakom de be-\r\nslut och de överenskommelser som har träffats och\r\nsom kommer att träffas. Det ska vi se till. Nu hoppas\r\njag att oron lägger sig på den punkten.\r\nMen vi har i alla fall anledning att se till och vara\r\nfundersamma och bekymrade över de tendenser som\r\nvi ser i spåren av den goda utveckling som vi har av\r\nsamhällsekonomin och tillväxten. Vi ser att det inte\r\nomfattar alla. Vi ser att det finns revor, som statsmi-\r\nnistern sade. Det finns stora hål, och det finns ett gap\r\nmellan dem som har och dem som inte har. Vi ser att\r\nalla inte är med. Vi får en tudelning av samhället. Vi\r\nfår ett utanförskap. Vi får en marginalisering av\r\ngrupper i vårt samhälle, som inte är hjälpta av mode-\r\nraternas skattesänkarpolitik.\r\nVi ser detta. Vi ser också att det finns belägg för\r\noron i de otaliga rapporter som kommer. Jag tänker\r\npå den rapport som socialdirektörerna i de olika länen\r\ni Stockholm kom med nu i pingst. Jag som gammal\r\nsocialarbetare vet att de vet vad de pratar om. De har\r\nett gediget underlag för sina bedömningar. De rap-\r\nporterar om växande klyftor, om utslagning, om\r\nmissbruk och kriminalitet. I nedskärningspolitikens\r\nspår tycks ha följt ett bristande intresse och försvagad\r\nempati, säger de. Tvångsinsatserna för barn och ung-\r\ndomar ökar. Levnadsförhållandena för barn och unga\r\nblir allt sämre. Bland ungdomar, särskilt flickor, ökar\r\nockså drog- och alkoholmissbruk. Äldreomsorgen har\r\nfått ett uttunnat socialt innehåll, till stor del på grund\r\nav krympande personaltäthet - äldreomsorgens vikti-\r\ngaste kvalitetsfaktor. Det är svårt att rekrytera kom-\r\npetent personal till socialtjänstens alla områden.\r\nDet pekar de på, och det är en sanning som vi\r\nmåste se och som vi måste göra någonting åt. Vi kan\r\nockså se på folkhälsans utveckling. Det är högkon-\r\njunktur i ekonomin, men det är lågkonjunktur i folk-\r\nhälsan. Vi ser hur stressen breder ut sig. Vi ser hur\r\nmånga människor inte längre orkar med arbetslivet.\r\nMånga äter psykofarmaka för att över huvud taget\r\norka i väg till jobbet. Vi ser att pensionsåldern är\r\nlångt under 60 år. Det här är oroande tecken.\r\nVi ser att många gamla fortfarande har svårt att\r\nklara sig på sina pengar. Vi ser hur kvinnor underord-\r\nnas, stadigt och ständigt. De inte bara lönediskrimine-\r\nras utan underordnas på traditionellt sätt också i de\r\nnya verksamheterna. I IT-samhället, t.ex., är det\r\nkvinnor som underordnas. Det sker i den nya ekono-\r\nmin, där man säger att IT-företagen lovar en kreativ\r\noch frihetlig arbetsmiljö. HTF har gjort en undersök-\r\nning som visar att kvinnor som jobbar längst ned i IT-\r\nhierarkin - med telemarketing och på callcenter -\r\nutsätts för stark tidspress och stor kontroll. De berät-\r\ntar om arbetsgivare som hotar med uppsägning om de\r\ninte uppnår ett visst antal samtal per dag. Den som\r\nmåste kissa får kortare rast. Vakter övervakar de\r\nanställda.\r\nFram tonar bilden av en svensk arbetsmarknad\r\nsom visserligen rymmer fler, men som nöter ned\r\nmånga löntagare. Visstidsanställningar ger osäkerhet\r\nom framtiden. Stressen gör människor sjuka. Utveck-\r\nlingen är på väg mot arbetskraftens A- och B-lag, där\r\nkvinnor och invandrare befinner sig i underläge.\r\nDetta är också en sanning i dagens blomstrande\r\nSverige.\r\nKvinnors underordning går igen överallt, i det of-\r\nfentliga livet, i det politiska livet, i företagens styrel-\r\nserum, i fackföreningarnas uppgörelser om kollekti-\r\nvavtal som diskriminerar kvinnor lönemässigt. Detta\r\när en underordning som inte ändrar sig med kon-\r\njunkturer. Det är en underordning som har sin bas inte\r\ni produktionen utan i reproduktionens maktfördel-\r\nning, i kärlekens och sexualitetens makt och maktlös-\r\nhet. Där finns de trådar som leder till de orsaker som\r\nfinns bakom det förtryck och den diskriminering som\r\ni dag pågår av oss kvinnor. Detta är frågor som vi\r\nmåste lyfta fram.\r\nVi ser att könsrollsmönstren är tydliga och blir allt\r\ntydligare. Det har kommit undersökningar på det\r\nockså. Det är bra att använda fakta som underlag när\r\nvi diskuterar politiska lösningar. Vi kan se att pojkar\r\nföredrar pengar och prylar och flickor rättvisa och\r\netiska val. Det är en skillnad som i dag finns tydligt i\r\nvårt samhälle från tidig ålder.\r\nVi kan se att de här frågorna går igen i många\r\npraktiska faktiska politiska frågor. Jag ska ta arbets-\r\ntidsfrågan som ett exempel. Bo Lundgren är en så bra\r\nrepresentant för att det är moderata män som står som\r\nbromsklossar för en nödvändig modernisering av vårt\r\narbetsliv, en modernisering som bl.a. går ut på att\r\nförbättra arbetsmiljön men också på att förändra tak-\r\nten och stressen.\r\nDå kan man fråga sig hur det kommer sig att det\r\när kvinnor som har drivit arbetstidsfrågan under så\r\nlång tid. Det är socialdemokratiska kvinnor, det är\r\nvänsterkvinnor, det är kvinnor i kvinnodominerade\r\nfackförbund. Hur kommer det sig? Hur kommer det\r\nsig att det är männen som har varit motståndare? Ja,\r\ndet har naturligtvis att göra med att när vi kvinnor\r\ngick ut på arbetsmarknaden stannade ni män hemma.\r\nKvar hemma blev tvätten, de smutsiga kalsongerna\r\noch de smutsiga strumporna; kvar blev barnens\r\nouppackade gymnastikpåsar; kvar blev maten som\r\nskulle handlas och lagas; kvar blev farmor som skulle\r\nskjutsas; kvar blev födelsedagskalaserna som skulle\r\nordnas - hela det sociala nätverk som skulle fungera i\r\nalla fall när vi kvinnor gick ut i förvärvsarbetet och\r\ninte bara blev lönarbetare utan också dubbelarbetare\r\noch ni män stannade kvar på jobbet.\r\nAv den praktiska vardagen följde ett starkt krav\r\npå förkortad arbetstid som män i alla tider, och i syn-\r\nnerhet moderata män, har motsatt sig. Vad gör vi\r\nkvinnor då, Bo Lundgren? Jo, då förkortar vi vår\r\narbetstid själva. Vi går ned till 75 % när barnen är\r\nsmå för att över huvud taget klara av den här pressen.\r\nDå betalar vi det själva ur vår egen portmonnä. Det\r\ninnebär att vi får lägre lön, lägre socialförsäkringar,\r\natt vi får lägre pension. Denna vår uppoffring för våra\r\ngemensamma barn betalar vi från vaggan till graven.\r\nNu, Bo Lundgren, vill vi att vi ska ta ett gemensamt\r\nansvar för den arbetstidsförkortning som är nödvän-\r\ndig för att vi ska kunna ta ett gemensamt ansvar för\r\nvåra gemensamma barn och våra gemensamma liv.\r\nDet står mellan livet och pengarna, och då är de mo-\r\nderata männen mer intresserade av pengarna.\r\nDet handlar om att vi ska använda våra gemen-\r\nsamma tillgångar, det vi nu har sparat ihop, arbetat\r\nihop allihopa och som kommer att falla ut i överskott\r\ni statsbudgeten - de pengar som ni vill använda till att\r\nsänka skatterna till välbeställda, för företag och för-\r\nmögenheterna - till att förkorta arbetstiden för oss\r\nalla så att vi kan få ett liv att leva, ha tid att leva. Det\r\när en modern framtidsreform, och det är det som\r\nbehövs i dag. Över huvud taget är det reformer som\r\nbehövs och som det är dags för.\r\nMan kanske skulle kunna tala om ett arbetarrörel-\r\nsens efterkrisprogram som just skulle bestå av fram-\r\ntidsreformer, där arbetstidsfrågan är central, där ar-\r\nbetsskadeförsäkringen måste förändras och förbättras.\r\nDet är framför allt kvinnor som i dag inte får sina\r\nskador bedömda på ett sådant sätt att de får tillgång\r\ntill försäkringen. Vi behöver ha en bättre arbetsmiljö.\r\nVi behöver ha en fortsatt utbyggnad av förskolan\r\nså att alla våra barn oavsett vad föräldrarna gör och\r\noavsett vad föräldrarna tjänar ska få rätt till en bra\r\nförskola. Vi är på väg, men vi måste fortsätta. Vi\r\nmåste höja taken i a-kassan och socialförsäkringarna.\r\nVi måste se till att få anständiga löner inom den of-\r\nfentliga sektorn. Vi måste fortsätta med miljö och\r\nskatteväxling. Vi ska naturligtvis gå vidare med kärn-\r\nkraftsavvecklingen. Vi ska bygga en uthållig tillväxt.\r\nJag tror att vi måste se till att det som är grunden för\r\nden uthålliga tillväxten är att vi har ett samhälle som\r\nbygger på solidaritet. Då är det inte bara en solidaritet\r\ni termer av vackra ord och fraser i festtal eller politisk\r\nretorik från talarstolarna utan solidaritet som också\r\nska omsättas i politisk handling. Det är nödvändigt\r\nom vi på allvar ska sätta respekt för varje människas\r\nlika värde som grund för det samhälle som vi bygger.\r\nDå krävs det inte bara att vi ger människor rätt att\r\nkräva medkänsla utan också att vi ger människor rätt\r\natt kräva respekt och politisk handling. Om alla män-\r\nniskor gör det, om alla människor i vårt samhälle ska\r\nleva på ett sådant sätt att vi kan säga att vi respekterar\r\natt alla ska ha tillgång till bra förskola och skola,\r\nsjukvård, omsorg, ha ekonomisk trygghet när det\r\nhänder saker som man själv inte rår över och allt det\r\nsom finns i den generella välfärden, om vi ska organi-\r\nsera det så, då krävs det också att vi tar ett gemensamt\r\nansvar, och då kostar det. Då kan inte solidariteten\r\nstanna vid välgörenhet. Då är solidariteten omsatt i\r\npolitisk handling som innebär ett mänskligt samhäll-\r\nskontrakt där vi, i förvissning om att vi har ett ansvar\r\ninte bara för oss själva utan också för varandra, kan\r\nbygga ett starkt och människovärdigt samhälle -\r\nsolidariteten som kontrakt mellan människor i för-\r\nvissningen om att om jag bryr mig om dig och du\r\nbryr dig om mig, så får vi ett säkrare och mer värde-\r\nfullt liv allihopa. Det är målet.\r\n(Applåder)</pre><pre>Anf.  18  LENNART DALÉUS (c) replik:\r\nHerr talman! Först kan man säga att det är ett väl-\r\ndigt inbjudande till kongresser och debatter, även\r\nsådana som ligger långt borta. Nu har jag en lite när-\r\nmare: Alla är naturligtvis välkomna till vår stämma\r\nsom öppnar i Skövde i morgon. Jag kan lova att det\r\nkommer att bli många intressanta frågor som vi ge-\r\nmensamt kan diskutera. Det är klart att ni får vara\r\nmed om ni vill.\r\nAnnars är det så, herr talman, att vi var många\r\nsom - led är väl lite för starkt - såg på hur Gudrun\r\nSchyman agerade i t.ex. kommunistfrågan på sin egen\r\nkongress och blev överkörd av en kongress som ändå\r\nville behålla möjligheten att återupprätta de gamla\r\nresonemangen. Att vi led är kanske för starkt uttryckt,\r\nmen vi såg i alla fall att det var på det sättet.\r\nSedan kan jag säga att vi led lite med Socialde-\r\nmokraterna, det ska jag gärna säga, när Gudrun\r\nSchyman ville plocka ned de gamla ikonerna från\r\nväggen och plötsligt sätta upp Per Albin som vi på\r\nlite avstånd trodde var ikon hos några andra. Men det\r\nmå vara hur det vill, jag har egentligen inte med det\r\natt göra. Men det var på det sättet i alla fall.\r\nSedan kan man säga om Gudrun Schymans före-\r\ngångare, som hon nu tar avstånd ifrån, att en grej var\r\ndet med dem i alla fall - de var internationalister. Det\r\nfår man ändå säga. Det är där man bli lite undrande\r\nhur Gudrun Schyman och Vänsterpartiet ska förhålla\r\nsig. Det verkar som om Gudrun Schyman och Väns-\r\nterpartiet drömmer om det gamla folkhemmet, samti-\r\ndigt som människor vill ha det som av andra har\r\nmyntats till att kallas vingarnas trygghet. Man dröm-\r\nmer om nationalismen när globaliseringen är den\r\nstora utmaningen. Man drömmer om att Sverige ska\r\nstå utanför EU när alltfler länder söker sig gemenskap\r\ni EU. Det är det som blir lite förbryllande för oss som\r\nförsöker följa resonemangen. Jag tycker inte att EU är\r\nfel, men det är inte heller ofelbart. Det är därför som\r\nvi i Centerpartiet vill vara med och påverka det som\r\nsker, inte minst i det internationella arbetet där EU\r\nhar en viktig roll i världen, i Europa och i vår egen\r\nvardag.\r\nProblemet med Vänsterpartiet är att man bygger\r\nsin politik på rädsla för förändringar. Man vill inte\r\ndriva en politik där man kan möta och vara med i\r\nförändringarna. Då blir den naturliga frågan: Ska\r\näven den ismen - internationalismen - förändras hos\r\nVänsterpartiet och Gudrun Schyman till att bli kon-\r\nservativ och isolationistisk politik? Är det vad som\r\nföresvävar Gudrun Schyman och Vänsterpartiet i sitt\r\nförhållningssätt till omvärlden och till Europa?</pre><pre>Anf.  19  GUDRUN SCHYMAN (v) replik:\r\nHerr talman! Jag blir nästan rörd över Lennart\r\nDaléus omtanke. Han har lidit, säger han, under kon-\r\ngressen. Det gjorde inte jag. Det var en mycket livak-\r\ntig debatt, och jag är mycket nöjd med de flesta av de\r\nbeslut som fattades på kongressen. Framför allt är jag\r\noerhört nöjd över att det är en total uppslutning kring\r\nden politik som Vänsterpartiet har fört både i riksda-\r\ngen och utanför riksdagen under den senaste mandat-\r\nperioden. Det gäller också de linjer som vi har dragit\r\nupp inför framtiden och hur vi ser på samarbetet med\r\nregeringen och Miljöpartiet.\r\nJag kan inte riktigt förstå den diskussion om EU\r\noch isolationism som Lennart Daléus tar upp. Vi har\r\nju jobbat ganska väl tillsammans i dessa frågor. Vi\r\narbetade tillsammans inför folkomröstningen om den\r\neuropeiska unionen. Vi har haft samma synpunkter\r\noch ståndpunkter i dessa frågor. När vi nu är med så\r\när vi med, sedan driver vi våra frågor där. Både Cen-\r\nterpartiet och Vänsterpartiet har ju EU-\r\nparlamentariker som i många stycken arbetar till-\r\nsammans. Vi arbetar tillsammans med många center-\r\npartister nu när vi diskuterar hur arbetet kring den\r\nkommande folkomröstningen om EMU ska läggas\r\nupp.\r\nDen diskussion och de ståndpunkter som vi har i\r\nVänsterpartiet är ju i stora stycken desamma som\r\nfinns i Centerpartiet. Så jag ställer mig lite frågande\r\ntill det hela. Det är klart att vi ska samarbeta interna-\r\ntionellt, men vi ska göra det med respekt för demo-\r\nkrati och med möjlighet för många människors del-\r\naktighet.</pre><pre>Anf.  20  LENNART DALÉUS (c) replik:\r\nHerr talman! Jag sade inte direkt att jag led med\r\nGudrun Schyman. Nu säger Gudrun Schyman att hon\r\ninte led. Det kan bero på att hon är mer hårdhudad än\r\nvad jag är. Men får man utstå den behandling som\r\nGudrun Schyman fick utstå på kongressen hade man\r\nväl blivit ledsen i alla fall, det tycker jag.\r\nNu börjar jag förstå en del saker i den här EU-\r\ndebatten. Gudrun Schyman säger att vi jobbade ihop\r\ninför folkomröstningen om EU. Gudrun Schyman\r\nmåste tänka på någon annan folkomröstning, t.ex. den\r\nsom hölls i historisk tid om kärnkraften 1980. Men i\r\nfolkomröstningen om EU stod vi på helt olika sida.\r\nDet är själva poängen.\r\nDet parti som jag företräder, Centerpartiet, ville\r\noch vill att Sverige ska vara med i EU. Här råder det\r\nen förvirring som inte har med sanningen att göra. Vi\r\nvill att Sverige ska vara med i EU därför att EU är ett\r\nbra instrument för att åstadkomma en massa saker\r\nsom är bra för människor, t.ex. på miljöområdet, när\r\ndet gäller handeln med varor och tjänster, på arbets-\r\nmarknadsområdet. Det finns en mängd områden som\r\nman kan vara med om att utveckla, förbättra och\r\nsanera i EU.\r\nHerr talman! Nu förstår jag alltså hur de många\r\nmisstagen i debatten har kunnat uppstå. Man tillvitar\r\nmotståndaren tvärtomåsikter och sedan visar man att\r\nde är dåliga. Nu har jag försökt att rätta till det här för\r\nGudrun Schyman.</pre><pre>Anf.  21  GUDRUN SCHYMAN (v) replik:\r\nHerr talman! Vi ska väl inte dröja kvar i våra in-\r\nterna partiangelägenheter. Jag vill bara säga att jag\r\nsjälv har samarbetat med väldigt många goda center-\r\npartister kring dessa frågor.\r\nDe åsikter som finns i Vänsterpartiet finns också\r\nväl företrädda i Centerpartiet, kanske inte i själva\r\npartiledningen, men ni har ju också medlemmar,\r\nLennart Daléus. Det kan vara bra att tänka på dem\r\nibland också.</pre><pre>Anf.  22  LARS LEIJONBORG (fp) replik:\r\nHerr talman! Jag vill ge Gudrun Schyman en stor\r\neloge för det inledningsanförande som hon höll på sin\r\npartikongress i Växjö. Det var mycket modigt att tala\r\nklartext om kommunismen inför en kongress som till\r\nstor del bestod av människor som kallar sig kommu-\r\nnister. Det är en fantastisk utveckling från den tid då\r\nGudrun Schyman satt under en bild av Lenin och\r\nsade att han hade sagt mycket som var intressant fram\r\ntill detta klockrena avståndstagande från allt vad\r\nLenin stod för.\r\nNär jag för ett och ett halvt år sedan tog initiativ\r\ntill en bred upplysningskampanj om kommunismens\r\nillgärningar kunde jag inte drömma om en sådan\r\nframgång, att ledaren för det parti som rymmer kom-\r\nmunisterna skulle ta del av denna informationskam-\r\npanj. Det var fantastiskt. Så för dagen lämnar jag\r\nantikommunistkampanjen i Gudrun Schymans hän-\r\nder, och sedan vill jag tala om det som hon säger att\r\nman var så överens om, nämligen den politik som\r\nkommunister och andra i Vänsterpartiet tydligen har\r\nenats om.\r\nJag vill ta upp tråden om kvinnornas situation. Det\r\nhar här talats om hur det går för Sverige, men kvin-\r\nnornas situation är ju ett område där många känner att\r\nutvecklingen går åt fel håll, också efter några år då\r\nGudrun Schyman har haft stort inflytande.\r\nJag har betydligt större sympati för feminismen än\r\nden andra ismen som ni talade om Växjö, men jag\r\ntycker att er feministiska analys ofta är väldigt grund.\r\nNi står - i bästa fall - för en statsfeminism där patri-\r\narkatet har ersatts av pekpinnar från politiker, men\r\ndär den enskilda kvinnan är lika blåst på inflytande\r\nsom hon var under patriarkatet.\r\nDet är precis som Gudrun Schyman säger, att fe-\r\nminism handlar om att se och motverka det som bru-\r\nkar kallas kvinnors strukturella underordning. Men vi\r\nbehandlar här i riksdagen mängder av förslag som har\r\njust den utgångspunkten.\r\nDenna underordning yttrar sig i vårt samhälle t.ex.\r\ni att änkor ofta har lägre inkomster än änkemän. Men\r\nni har ju varit med och försämrat för änkorna. Var är\r\nden feministiska analysen i det?\r\nKvinnors underordning yttrar sig i att ju fler\r\nkvinnliga lärare vi får, desto lägre blir lönerna. Men\r\nni har inte stött vår kamp för högre lärarlöner.\r\nDen här underordningen yttrar sig i att kvinnor\r\ngör mer av hemarbetet. Vi har velat göra det möjligt\r\nför familjer att köpa hushållstjänster för att avlasta\r\nstressade småbarnsfamiljer och inte minst stressade\r\nsmåbarnsmammor.\r\nDen här underordningen yttrar sig i att kvinnor i\r\nlagstiftningen fortfarande betraktas som bihang till\r\nsina män när det gäller förmögenhetsbeskattningen.\r\nMen den slår ni vakt om. Var är den feministiska\r\nanalysen i det?\r\nUnderordningen yttrar sig i att färre kvinnor än\r\nmän blir företagare. Men på de områden där kvinnligt\r\nentreprenörskap verkligen värderas i vårt samhälle,\r\nnämligen vård och skola, är ni emot att tillåta sådant\r\nföretagande.\r\nPå punkt efter punkt har den feministiska analysen\r\nsviktat. När feminismen står emot socialistiska dog-\r\nmer är det alltid dogmerna som segrar. Svara gärna på\r\ndetta, Gudrun Schyman: Var är den feministiska\r\nanalysen i dessa förslag?\r\n(Applåder)</pre><pre>Anf.  23  GUDRUN SCHYMAN (v) replik:\r\nHerr talman! Det gläder mig att det finns någon\r\nsom tar upp feminismen. Lars Leijonborg har anled-\r\nning att göra det, då han ju är ledare för ett parti som\r\nåtminstone tidigare förde de här frågorna framåt men\r\nsom har tappat tempo så att säga. Jag är väldigt glad\r\nom Lars Leijonborg kan fortsätta att ta upp de här\r\nfrågorna.\r\nFeminismen är naturligtvis inte frikopplad från\r\nrättvisefrågorna. Det finns ju, som Lars Leijonborg\r\nsäger, olika schatteringar: statsfeminism, som han\r\nsäger, särartsfeminism, likhetsfeminism etc. Jag tror\r\ninte att det är lönt att inveckla sig i att avskilja sig,\r\nutan jag tycker att det är ett bättre förhållningssätt -\r\noch det är en uppfattning som jag tror att jag delar\r\nmed Lars Leijonborg - att titta på de konkreta frågor-\r\nna; hur det ser ut och vad vi kan göra åt det. Det är\r\nväl den utgångspunkt som vi ska ha.\r\nKvinnors underordning går igen i samhällets alla\r\nolika skikt och i alla olika strukturer inom alla olika\r\nsfärer. Så är det. En av de frågor som Lars Leijonborg\r\ntar upp, änkorna, är en fråga som vi fortsätter att\r\njobba med. Vi har inte tänkt att vi ska lösa frågan\r\ngenom att försämra för andra svaga grupper, för and-\r\nra  pensionärer eller för människor som är beroende\r\nav försäkringssystemen på andra sätt. Vi tycker inte\r\natt det är rätt att ta pengarna där.\r\nVi kopplar ihop feminismen och rättvisan. Bägge\r\nperspektiven finns i vår politik. Feminismen,\r\nkönsperspektivet och klassperspektivet går hand i\r\nhand i vår politik. Det är ju det som skiljer oss åt,\r\nLars Leijonborg, och det är det som ska skilja oss åt.\r\nVad gäller lärarlönerna är det ju inte vi här i riks-\r\ndagen som sätter löner, och det tror jag väl inte att\r\nLars Leijonborg menar att vi ska göra heller. Själv-\r\nklart behöver lärarna, precis som många andra inom\r\nden offentliga sektorn, få bättre status. Vi har ju en\r\nfellönesättning i hela den offentliga sektorn, särskilt\r\ninom den kvinnodominerade offentliga sektorn. Det\r\ngäller ju inte lika mycket i försvaret som inom för-\r\nskolan, eller hur? Inom förskolan finns kvinnorna,\r\noch inom försvaret finns männen. Den här fellöne-\r\nsättningen måste vi naturligtvis komma åt genom\r\narbetsvärderingsinstrument och annat. Det kommer\r\ndå också att kräva, Lars Leijonborg, mer pengar till\r\nkommunerna, som står för arbetsgivaransvaret.\r\nVad gäller hushållstjänster har vi helt olika upp-\r\nfattningar när det gäller hur vi ska lösa problemet\r\nmed stressen för småbarnsfamiljerna och stressen\r\növer huvud taget för många människor i samhället.\r\nLöser vi det genom att en del betalar andra för att\r\ngöra det jobb som man själv inte hinner med, eller\r\nlöser vi det genom att varje människa får möjlighet\r\natt hinna med både sig själv och sitt hem genom en\r\nkortare arbetstid? Där har vi olika förslag.\r\nJag kan konstatera att väldigt många kvinnor delar\r\nVänsterns syn på arbetstidsfrågan och ser arbetstids-\r\nförkortning som en lösning. Andra kvinnor tycker att\r\ndetta med hushållstjänster kunde vara bra. Men vad\r\nhänder då? Jo, då får vi en yrkesgrupp som består av\r\nkvinnor som städar för att underlätta för andra kvin-\r\nnor. Förmodligen är de ganska lågt betalda och med\r\nrätt så dåliga anställningsförhållanden, om det ska\r\nvara på det sätt som ni har tänkt att organisera det.\r\nDet finns i dag företag som sköter städning och\r\nliknande. Det går alldeles utmärkt att använda dem,\r\nmen då tycker man att det är för dyrt. Men våra ge-\r\nmensamma pengar vill inte vi använda till att sub-\r\nventionera enskilda hushålls städning, utan de vill vi\r\nanvända till våra gemensamma angelägenheter, t.ex.\r\nen reform om arbetstidsförkortning.</pre><pre>Anf.  24  LARS LEIJONBORG (fp) replik:\r\nHerr talman! Gudrun Schyman och jag har märk-\r\nligt nog en del gemensamt. Vi är ju de två sociono-\r\nmerna i partiledarkretsen, och jag uppskattar även det\r\navsnitt i Gudrun Schymans anförande som handlade\r\nom de växande klyftorna i vårt samhälle - segrega-\r\ntion och sådant. Sedan häromveckan är vi tydligen\r\nockså förenade i kampen mot kommunismen.\r\nJag har verkligen tagit del av en del protokoll från\r\ner kongress i Växjö. Det var rätt fantastiskt att se hur\r\njag blev en slags voodoodocka. Ordföranden i ung-\r\ndomsförbundet, Jenny Lindahl, gjorde propaganda för\r\nen bok som hon har givit ut som heter Utan heder,\r\ndär jag finns på bild på framsidan, flera bilder t.o.m.\r\nHon sade: Det här är en mycket bra bok, en kultur-\r\ngärning som vi har givit ut, och den borde läsas av\r\nsådana som tydligen känner dåligt samvete för att de\r\ngick med i våldsromantiserande och odemokratiska\r\nrörelser på 60-talet. Det är ju uppenbart att det var\r\nGudrun Schyman hon syftade på.\r\nEn annan kvinnlig talare på kongressen sade så\r\nhär: Det är inte alls obegripligt vad kommunism är -\r\ndet var alltså med tydlig hänsyftning på Schymans\r\nhuvudanförande. När någon inte begriper, förklarar\r\njag en gång till. Och om man inte begriper då heller,\r\nförklarar jag ytterligare en gång - jag hörde detta på\r\nradio. Sedan fortsatte hon: Begriper man inte då hel-\r\nler - jag tror att många radiolyssnare tänkte som jag,\r\natt då skickas de väl på korrigeringsläger, men det\r\nsade hon inte - är det förmodligen Lars Leijonborg\r\nsom jag talar med, för han begriper ju ingenting. Men\r\ndet var ju i själva verket Schyman som var måltavlan.\r\nSå vi har också det gemensamt. Jag tycker som sagt\r\natt det är fantastiskt om ledaren för detta vänsterparti-\r\net kommunisterna deltar i denna upplysningsverk-\r\nsamhet.\r\nSedan bekräftar ju Gudrun Schyman i sitt inlägg\r\natt Vänsterpartiet motsätter sig hela den konkreta\r\nagenda som finns för att komma framåt med jäm-\r\nställdheten därför att man värderar annat högre. Man\r\nvill inte höja lärarlönerna så mycket som de borde\r\nhöjas. Varför vill man inte det? Jo, för att LO är helt\r\nemot det. Vi har alla hört Hans Karlssons våldsamma\r\nangrepp på lärarnas lönekrav, och Gudrun Schyman\r\nvill försöka vinna sympati inom LO. Därför har man\r\nställt sig på motståndarnas sida.\r\nDet blir mer och mer patetiskt varje gång Gudrun\r\nSchyman ska försvara sitt agerande när det gäller\r\nänkorna. Det är ju en skandal! Ni har lovat änkorna\r\natt förbättra deras situation, men ni har medverkat till\r\nen kraftig försämring. Åren går och ni gör ingenting\r\nåt det.\r\nNär det gäller hushållstjänster säger ni att ni inte\r\nvill ge skattesubventioner. Nej, det vill inte vi heller.\r\nVi vill ge en rimlig skattebörda på de människor som\r\nska utföra tjänster i vårt samhälle, så att normala\r\nbarnfamiljer har råd att betala vad det kostar. Det är\r\nju så livskvaliteten kan höjas. Det är så stressen kan\r\nminska för barnfamiljer. Det är så vi kan skapa mer\r\ntid för barnen.\r\nPå punkt efter punkt visar det sig att Vänsterparti-\r\nets feminism är en mycket tunn fernissa, och det\r\ntycker jag är mycket, mycket  beklagligt.</pre><pre>Anf.  25  GUDRUN SCHYMAN (v) replik:\r\nHerr talman! Skulle det vara en tunn fernissa,\r\nskulle det var mycket, mycket beklagligt. Det tycker\r\njag också. Nu är det inte så. Jag har inte ens tid att\r\nreda ut hur det ser ut. Men jag ska genast lämna över\r\nen skrift till Lars Leijonborg, eftersom han läser fli-\r\ntigt, och det gläder mig att han gör det och att han tar\r\ndel av vad som sägs på ett noggrant sätt. Jag har för-\r\nstått att Lars Leijonborg har tagit del av mitt kongres-\r\nstal på ett noggrant sätt, och det gläder mig också.\r\nJag menar att jämställdhetsfrågorna också är för-\r\nknippade med rättvisefrågorna och solidaritetsfrågor-\r\nna. Ska vi på allvar ta oss an den maktstruktur som i\r\ndag förtrycker kvinnor, krävs det ett gediget politiskt\r\narbete med en gedigen politisk analys. Det handlar\r\ninte bara om hushållstjänster. Det handlar inte bara\r\nom lärarlöner. Det handlar om att ifrågasätta den\r\nmaktstruktur som med en självklarhet ligger som en\r\ndöd hand över samhällets olika institutioner. Det\r\ngäller också inom det politiska livet. Det gäller inom\r\nden privata sektorn, inom den offentliga sektorn,\r\ninom universitetsvärlden osv. Det arbetet, Lars Lei-\r\njonborg, tycker jag att det vore väldigt bra om vi\r\nkunde göra tillsammans på ett odogmatiskt och för-\r\ndomsfritt sätt. Låt oss analysera verkligheten. Låt oss\r\nnågon gång i den politiska debatten sätta kvinnors\r\nunderordning i centrum. Det välkomnar jag.</pre><pre>Anf.  26  ALF SVENSSON (kd):\r\nHerr talman! Låt mig berätta en episod ur, som\r\ndet burkar heta, levande livet.\r\nEn dam ringer och är mycket upprörd. Hon är en-\r\nsamförälder. Jag får veta att hon och hennes son har\r\ndet ganska tufft. Hon berättar följande:\r\nI går var min son ute och cyklade här i kvarteret.\r\nHan var lycklig därför att han äntligen hade kunnat\r\nköpa sin hett eftertraktade cykel. Den kostade 6 000\r\nkr. Han hade inte tagit många svängar runt kvarteret\r\nförrän han stoppades av ett ungdomsgäng som bad att\r\nfå låna hans portabla telefon. Han hade ingen mobil-\r\ntelefon. Då stal busarna hans cykel.\r\nMamman berättade att hon förstås genast ringde\r\ntill polisen. Där fick hon beskedet att polisen inte\r\nhann komma förrän senare, kanske först dagen därpå,\r\nom man över huvud nu skulle komma för en cykel-\r\nstöld. Mamman gav sig inte. Hon frågade till slut\r\ndesperat polisen vad hon skulle göra. Polisen sade:\r\nFlytta härifrån.\r\nNu har inte jag hört polisen säga detta, men jag\r\nhar hört en oändlig mängd berättelser, eller kanske\r\nrättare pustanden, fyllda av uppgivenhet då personer\r\nsagt: Nu har min cykel stulits. Ofta har de kunnat\r\ntillägga: igen, eller också kan de berätta att det är den\r\ntredje eller fjärde cykeln som de blivit bestulna på.\r\nHerr talman! Jag skulle självfallet kunna erinra\r\nom hur regeringen tidigare dragit ned på anslagen till\r\nrättsväsendet. Och jag borde väl egentligen erinra om\r\natt vi kristdemokrater gång på gång sagt att detta är\r\nkontraproduktivt, att det inte är något sparande, efter-\r\nsom det som kallas sparande sedan går åt till åtgärder\r\nmot ökad kriminalitet i rättsväsendets olika maskine-\r\nrier.\r\nMen det handlar verkligen inte enbart om pengar\r\nnär vi talar om rättsväsendet. Att leva med otrygghet,\r\natt bära på känslan av att ha blivit kränkt, en känsla\r\nsom många vittnar om efter lägenhetsinbrott, att i\r\nunga dagar ha blivit rånad, sparkad och skymfad, kan\r\ninte mätas i pengar.\r\nDen unge pojken som skrapat ihop 6 000 kr till en\r\nefterlängtad cykel och ser att samhället blott och bar\r\nregistrerar detta, vad händer i hans hjärnkontor, som\r\nvi brukar uttrycka det? Vad får han för relation till\r\nrättssamhället? Eller vilka signaler får han från myn-\r\ndigheter och vuxensamhälle? Vi vet ju allihop att det\r\nfungerande rättssamhället fordrar medborgare som\r\nhar respekt för och tillit till rättssamhället.\r\nHerr talman! Jag tror inte att vi någonsin med\r\nhjälp av enbart poliser eller resursstarka, snabbt ef-\r\nfektuerande domstolar kan komma till rätta med kri-\r\nminalitet, våld och förstörelse. Polisen och rättsvä-\r\nsendet är en oerhört viktig del i vår demokrati. Men\r\njag tycker att vi borde fundera mycket mer över vilka\r\nmekanismer som kan motverka och som kan tränga\r\ntillbaka brottsbenägenheten. Om antalet rån, nedspar-\r\nkande, våld och vanvett ökar så är det väl alldeles\r\nklart att Statsrådsberedningen, finansen och vi alla\r\nkan sjunga den ekonomiska tillväxtens lov tills vi är\r\nhesa. Ursinnet kommer under tiden att jäsa och välla\r\növer alla kontrollerbara bräddar. Och låssmeds- och\r\nvaktbolag blir nästa hitbransch på börsen.\r\nHerr talman! Ni får rynka på näsan om ni vill eller\r\nskaka på huvudet om ni så önskar, men jag tänker\r\nfortsätta så länge jag har förmånen och äran att få\r\ndelta i Sveriges riksdag att tala om de små nära miljö-\r\nernas oersättliga roll för det trygga samhället. Jag är\r\nnämligen säker på att samtidigt som ordet globalise-\r\nring numera finns på snart varje politikers läppar så\r\ngäller att vi människor behöver den känslomässiga\r\nnärheten.\r\nDet går ett rop, anser jag, över hela den svenska\r\nungdomskulturen. Det hörs i stort sett i varenda för-\r\nskoleklass och i varenda skolklass. Vad är det man\r\nropar efter på de mest skiftande sätt och med ibland\r\nde mest egenartade, för att inte säga oacceptabla,\r\nmetoder? Ja, det är försås möjligt att jag hör fel, att\r\njag tolkar fel. Men här i kammaren måste det vara\r\nmin rätt och faktiskt också min plikt att berätta hur\r\njag uppfattar ungdomsvärldens signalerande. Jag tror\r\natt många flera har hört ropen från barn och ungdo-\r\nmar efter flera vuxenkontakter, efter vuxna som hin-\r\nner och vill bry sig om och efter mer tid från någon\r\neller några få i barnets eller ungdomarnas omedelbara\r\nnärhet.\r\nVi kristdemokrater hade för en del år sedan en\r\nkampanj på temat: Ge familjen en chans.\r\nDet har gått så långt i vårt land så att en hel del i\r\ndenna kammare knappast vågar ta ordet familj i sin\r\nmun. Och andra opinionsbildare koncentrerar sig på\r\natt harva fram och tillbaka med en debatt som handlar\r\nom vad det är som ska få definieras som familj.\r\nHerr talman! Det är min fasta övertygelse - jag\r\nhar verkligen inte behövt hämta den från några ideo-\r\nlogiers lärofäder eller från övervintrande 60-\r\ntalskretsar, där rädslorna för att vara omoderna\r\nskrämmer till bristande civilkurage, utan jag har\r\nhämtat min fasta övertygelse från svensk vardags-\r\nverklighet - att barn och ungdomar behöver ha rätt\r\ntill sina föräldrar. Barn och ungdomar måste få identi-\r\nfiera sig med några få vuxna. Och det kan inte vara\r\nannat än statens och kommunernas oavvisliga uppgift\r\natt se till så att det skapas tid och möjligheter till\r\ndenna identifikation.\r\nDet är därför så sällsamt egendomligt att rege-\r\nringen och dess hit- och ditstudsande stödpartier\r\nlägger fram det ena förslaget efter det andra som\r\nförsvårar och försämrar barns och ungdomars möjlig-\r\nheter att få tid för de, generellt sett, mest naturliga\r\nvuxenkontakterna, nämligen kontakterna mellan\r\nföräldrar och barn.\r\nVi kan inte leverera trygghet via Internet eller\r\nbredband. Det behöver inte diskuteras, det vet vi alla,\r\natt arbetslöshet skapar sociala problem och att brist på\r\npengar leder till materiell otrygghet. Men jag tror att\r\nvi bedrar oss i grunden om vi inbillar oss själva och\r\nandra att det enbart är med hjälp av penningen som\r\nman driver undan rotlöshet och vilsenhet och dränerar\r\nde sumpmarker där kriminalitet och våld jäser.\r\nIngvar Carlsson fick i en av sina många avsked-\r\nsintervjuer frågan vad han var besviken på i sin poli-\r\ntiska gärning. Han svarade: Jag är besviken på att vi\r\nbyggde ett välfärdssamhälle och fick brottslighet och\r\nnarkotikaproblem.\r\nPåstå inte något annat, Göran Persson, än att\r\nmaxtaxan, om den nu genomdrivs, kommer att med-\r\nföra att föräldrar och barn får mindre tid tillsammans.\r\nSluta att kalla det frivillighet när det i själva verket är\r\ni det närmaste ogörligt för kommuner att tacka nej till\r\nsubventioner. Vad är det annat än hånfullt mot allt\r\nvad kommunal självstyrelse heter att ropa ut till lan-\r\ndets kommuner: Gör som vi säger, annars få ni inga\r\npengar!\r\nOch förresten, Göran Persson, vart tog talet om\r\nmaxtaxa inom äldreomsorgen vägen? Det kunde vi\r\nkanske få något besked om här i dag.\r\nDet finns tusen och åter tusen olika familjesitua-\r\ntioner. Därför är det helt obegripligt att ni socialde-\r\nmomkrater år 2000 fortfar att agera överförmyndare\r\noch att ni fortfarande sitter fast i kollektiva lösningar.\r\nDet borde ju vara den självklaraste sak i världen att vi\r\npolitiker skapar förutsättningar för föräldrar att välja,\r\natt vi betror föräldrar att välja just den omsorgsform\r\nsom de anser vara bäst för den egna familjesituatio-\r\nnen eller barn-föräldra-situationen. Och är det något\r\nvi borde skapa förutsättningar för så är det, som sam-\r\nhället ser ut, mer tid för barnen.\r\nI den senaste SIFO-undersökningen om barnom-\r\nsorg som presenterats offentligt - det var i Aftonbla-\r\ndet i mars i år - framkom det att åtta av tio vill ha\r\nfyra års barnledighet. Att ni då bara kan komma er för\r\natt fortsätta med en politik som formligen ångar av\r\nden åldriga inställningen att politiker alltid vet bäst.\r\nMaxtaxan är ett orättvist påfund. Ni tre maxtaxe-\r\npartier borde åtminstone vara så mycket \"karlar\" för\r\nera förslag att ni tillstår att det här förslaget mest\r\ngynnar barnfamiljer med höga inkomster och att det\r\nstruntar i hur vissa barnfamiljer vill ha det, och har\r\ndet.\r\nJag tror faktiskt att det skulle vara ganska enkelt\r\nför en regering att få stor uppslutning kring kravet på\r\nrättvisa mellan barnfamiljer men regeringen odlar\r\nverkligen inte en sådan medborgerlig inställning.\r\nOch, herr talman, det är ju inte enbart när det gäl-\r\nler barnomsorg som Göran Persson och hans regering\r\nvill vara förmyndare. Det är inte svårt att leverera\r\nmassvis med citat som bestyrker att helst ska den\r\nrödmelerade regeringsmajoriteten också bestämma så\r\natt friskolorna hålls kort. Ja, helst ska de väl inte få\r\nfinnas.\r\nSedan har vi vården. Trots att varenda en av oss,\r\nom vi vill vara ärliga, vet att det i dag är bekymmer\r\nsåväl i landsting som styrs av socialdemokrater och\r\nvänsterpartister som i landsting som styrs av borger-\r\nliga partier vägrar Göran Persson och hans ministrar\r\natt släppa fram modeller som innebär att undersköter-\r\nskor, sjuksköterskor och läkare får ta ett större eget\r\nansvar och komma närmre beslutsfattarna. Ordet\r\nprivat är så outhärdligt att regeringen måste stifta\r\nlagar mot att vård bedrivs av andra än av politiker\r\nsom huvudmän. Ordet vinst ska helst bära pestflagg\r\nnär det nämns i samband med vård och omsorg. Att\r\nbetro medborgare som ska ha bredbandens möjlighe-\r\nter, som kan kommunicera med hela världen via In-\r\nternet och som äger frihet att växla mellan ett otal\r\nTV-kanaler att själva kunna välja och ställa krav gör i\r\nvarje fall inte den svenska rödmelerade regeringen.\r\nHerr talman! Regeringen sitter fast i en maktkoa-\r\nlition som fäller ned bommarna så fort någon vågar\r\nyttra sig om en reform som inte drar åt kollektivism\r\noch förmynderi.\r\nNu ska, såvitt jag förstår, Göran Persson tvingas\r\ndra på sig den vänsterknäppta tvångskappa som Gud-\r\nrun Schyman inte ville ha men som vänsterpartikon-\r\ngressen i Växjö skickade med henne för att kränga på\r\nGöran Persson - Vänsterpartiet som vill avskaffa\r\nkapitalismen och som snor sig som ormar i rödmy-\r\nrestackar när de ska förklara vad det betyder, Väns-\r\nterpartiet som fortfar att tro att ju högre skatter och ju\r\nmer som förstatligas, desto bättre är det. Arme Göran\r\nPersson!\r\nKom loss, Göran Persson! Det är vår - ja, rentav\r\nsommar - år 2000. Det går inte att lägga töm och\r\nbetsel på medborgare som lever i ett kunskapssam-\r\nhälle och i en alltmer internationell och globaliserad\r\ntillvaro, hur mycket man än ropar på detta från LO-\r\nborgar och vänsterpartikongresser.\r\nMorgondagens verklighet sjuder av valmöjlighe-\r\nter för individen. Vi kan knappast fantisera, tror jag,\r\nom hur individer och hushåll framöver kommer att\r\nkänna sig oberoende. Internationaliseringen eller\r\nglobaliseringen kan ingen socialdemokratisk nationell\r\nregering hejda. Det krävs respekt för individens fri-\r\nhet. Och det fordras att den etiska kompassen funge-\r\nrar hos oss alla när möjligheternas gränser nära nog\r\nutplånas.\r\nDet går inte att ens bitvis sitta fast i sådana tokeri-\r\ner som att kapitalismen ska avskaffas eller att svens-\r\nken ska ha överförmyndare när övriga européer får\r\nuppleva sig vara betrodda.\r\nMona Sahlin har förstås rätt när hon säger att\r\nskatter ska sänkas. Det finns ingen annan väg, säger\r\nhon. Globaliseringen tvingar Sverige att sänka kapi-\r\ntal- och förmögenhetsskatterna. Och det är relativt\r\nbråttom. Så talar en av näringsministrarna. Det är\r\nklart att man när man läser det kan fråga sig om det\r\ninte finns en ideologisk gräns mellan Göran Persson\r\noch Mona Sahlin. Tidigare uppmanade ju Persson oss\r\natt inse att det finns en sådan gräns. Där finns den\r\ntydligen.\r\nJa, som vi alla vet: Sverige har världens högsta\r\nskattetryck. Det har bl.a. lett till att svenska experter\r\nskattebefrias medan utländska experter verksamma i\r\nSverige särbehandlas med skattesubventioner. Det har\r\nlett till att 17 av landets 18 aktiemiljardärer av rege-\r\nringen befriats från förmögenhetsskatt på sina aktier.\r\nFinns det ingen ideologisk gränslinje däremellan? Det\r\nhar lett till att det är vanliga hederliga och sparsamma\r\nmedborgare som straffbeskattas därför att de levt som\r\nvi politiker önskar att de ska leva. Det har lett till att\r\nmånga fruktar att statsministern ska fortsätta att hålla\r\nfastighetsägare på sträckbänken.\r\nHerr talman! Sverige behöver få uppleva att med-\r\nborgare myndigförklaras och att individer och famil-\r\njer äger statsmaktens förtroende. Staten är till för\r\nmedborgarna och inte medborgarna för staten.\r\nDen som tror att svensken kommer att erbjudas\r\nökad frihet och större förtroende när Schyman nu ska\r\nta nacksving på Persson måste ha frikopplat sig från\r\nallt vad verkligheten visar.\r\n(Applåder)</pre><pre>Anf.  27  MATZ HAMMARSTRÖM (mp) re-\r\nplik:\r\nHerr talman! Alf Svenssons berättelse om den\r\nstulna cykeln pekar på problem som otvetydigt finns i\r\nvårt välfärdssamhälle. I årets budget ökar vi kraftigt\r\nresurserna till polis- och rättsväsendet. Framför allt\r\nnärpolisen tror jag är viktig i de här sammanhangen.\r\nMen det handlar inte bara om detta. Det här är ju en\r\neffekt av ett samhällsklimat som har väldigt många\r\ndiffusa orsaker.\r\nEn viktig orsak är, tror jag, det höga samhällstem-\r\npot. Jag tänker då på stressen, ekonomismen och de\r\nökade klyftorna mellan människor ekonomiskt och\r\nsocialt. De som stal cykeln hör säkert till de ungdo-\r\nmar som inte ens kan drömma om att någonsin få råd\r\natt köpa en cykel för 6 000 kr. Vi behöver alltså en\r\nbättre fördelningspolitik i Sverige. Vi behöver ha mer\r\ntid för barnen; det är alldeles riktigt. Bästa sättet att få\r\nmer tid för barnen, att få mer tid för föräldrar att träf-\r\nfa sina barn, är att sänka arbetstiden.\r\nMaxtaxan - eller mixtaxan, som den väl egentli-\r\ngen ska kallas eftersom vi nu kombinerar ett pro-\r\ncenttak med ett krontal - är fördelningspolitiskt bättre\r\nän Socialdemokraternas ursprungliga modell. En\r\nviktig sak att betona är att mixtaxan inte på något sätt\r\npåverkar de fristående alternativen eftersom de lever\r\npå bidrag från kommunerna. I och med att de kom-\r\nmunala kostnaderna för barnomsorgen ökar kommer\r\nockså bidragen till de fristående alternativen att öka.\r\nAlf Svensson kan när det gäller fristående alter-\r\nnativ inom skola och barnomsorg vara lugn. Miljö-\r\npartiet står fortfarande fast vid den linjen och kommer\r\natt värna möjligheterna för de fristående alternativen\r\näven framöver.\r\nJag har en fråga till Alf Svensson och det gäller då\r\nen annan sak, nämligen EMU. Alf Svensson lyckades\r\ntrumma ihop en EMU-positiv kristdemokratisk majo-\r\nritet genom att lansera EMU som ett sätt att motverka\r\nmammon, penningens och habegärets gud. Jag ställer\r\nmig lite frågande till det. Kan verkligen ett genom\r\nEMU ännu mer integrerat EU fungera som en motvikt\r\ntill mammon? Finns det något som helst tecken på ett\r\nsådant motviktande i dag? Svaret måste rimligen bli\r\nnej. Det finns ingenting som tyder på någon direkt\r\nambition inom EU att reglera marknadskrafternas fria\r\nframfart.\r\nEtt politiskt inflytande över ekonomin innebär\r\ninte med nödvändighet kommunism eller socialism.\r\nVad som krävs är att det politiska systemet har rätten,\r\nintresset för och förmågan att formulera de spelregler\r\nsom kapitalet har att följa. Dessutom handlar det om\r\nmodet att föreslå bromsande åtgärder på områden där\r\nmarknaden fungerar lite väl friktionsfritt i dag och där\r\nfrihet är detsamma som hänsynslöshet.\r\nEn möjlighet som diskuterats länge är Tobinskat-\r\nten, en omsättningsskatt på valutatransaktioner. Jag\r\nundrar om Kristdemokraterna anser att Tobinskatten\r\när en bra metod - att alltså bromsa valutaspekulatio-\r\nnerna och att få in skatteintäkter som kan användas\r\ntill bistånd inom FN-systemets ram - eller om Alf\r\nSvensson och Kristdemokraterna har andra förslag för\r\natt bekämpa mammon.</pre><pre>Anf.  28  ALF SVENSSON (kd) replik:\r\nHerr talman! Först vill jag hälsa Hammarström\r\nvälkommen till den nya uppgiften att företräda Miljö-\r\npartiet här under partiledardebatterna.\r\nJag har förståelse för att Hammarström behöver\r\nupp och två sina händer efter att ha gjort upp med\r\nSocialdemokraterna om maxtaxan. Den går nämligen\r\npå tvärs mot vad ni har gått ut och sagt förut i det här\r\navseendet.\r\nKom nu inte och dribbla. När ett barn har fyllt ett\r\når, Hammarström, så upphör föräldraförsäkringen. Då\r\nfinns det de som vill ordna barnomsorg på ett annat\r\nsätt än det som regeringen, ministrar och ni föreskri-\r\nver. De får intet av de här miljarderna - fortsättnings-\r\nvis intet och noll, Hammarström!\r\nSedan får man använda vilka omskrivningar som\r\nhelst, och sedan kan man gå upp här som Göran Pers-\r\nson och säga: Vi står inte för förmynderi. Men det är\r\nklart att det är förmynderi när vissa får noll, och and-\r\nra, som rättar in sig i ledet, får rejäla skattesänkningar\r\n- i synnerhet om de har rejält höga löner.\r\nFolk är icke dumma. Folk begriper, och folk ser\r\nigenom. Ni har sålt er i detta avseende för något som\r\när mindre än en grynvälling när det gäller familjepo-\r\nlitiken. Det gör mig häpen.\r\nJag skulle väldigt gärna vilja ta upp frågan om\r\nEMU, men det låter sig icke göras i en kort replik på\r\nnågra få minuter. Det får vi ta vid ett annat tillfälle.\r\nDet är inte enkelt med EMU. Det är inte bara för-\r\ndelar - det är också nackdelar. Men när man har vägt\r\nde här skålarna mot varandra så är det min ärliga\r\növertygelse att Sverige bör vara med i det EMU som\r\nfinns.\r\nSedan är det ju förfärande lätt att göra som Ham-\r\nmarström, och som kongressen gjorde där i Vadstena.\r\nNi bara fyllde på, och fyllde på och fyllde på! När\r\nnågon frågade: Vad kostar detta? så sade ni: Det har\r\nvi ingen aning om!\r\nDen repliken har funnits förr i samhällsdebatten,\r\nmen då har den funnits där i skämtsammanhang. Akta\r\ner för att hamna där!\r\n(Applåder)</pre><pre>Anf.  29  MATZ HAMMARSTRÖM (mp) re-\r\nplik:\r\nHerr talman! Jag tvår inte mina händer för mix-\r\ntaxan, och jag dribblar inte heller.\r\nDet hade varit bättre för debatten om de borgerli-\r\nga partierna inte hade lagt ut dimridåer om att mix-\r\ntaxan försämrar för de fristående alternativen, för det\r\ngör den inte.\r\nDäremot håller jag med om att de föräldrar som\r\nav olika anledningar väljer att vårda sina barn hemma\r\ninte får del av de pengar som nu går till maxtaxan -\r\ndet är alldeles riktigt.\r\nSom det nu är så tar föräldraförsäkringen slut efter\r\n12 månader. Men som en del av budgetuppgörelsen\r\nkommer det att vara 13 månader snart, och vi har som\r\nmål att förlänga föräldraförsäkringen till 15 månader.\r\nSedan vill vi fylla ut tiden mellan 15 månader och tre\r\når med ett dubbelt barnbidrag för de barn som inte är\r\ninskrivna inom barnomsorgen.\r\nFör att råda bot på obalansen kommer vi också att\r\nlägga fram ett förslag i höstens motionstid om att man\r\nska få möjlighet att vara anställd som kommunal\r\ndagbarnvårdare åt eget barn. Där finns det en majori-\r\ntet i riksdagen om de borgerliga partierna väljer att\r\nstödja detta förslag.\r\nÄven om två minuter är lite kort tid för att beskri-\r\nva hela EMU-problematiken så kunde det ändå vara\r\nintressant att höra åtminstone ett förslag på hur krist-\r\ndemokraterna vill motverka mammon i EMU och EU.</pre><pre>Anf.  30  ALF SVENSSON (kd) replik:\r\nHerr talman! Jag är naturligtvis mycket impone-\r\nrad av att Hammarström har den tilltron till oss att vi\r\nkan motverka mammon. Nu är det ju så att mammon\r\ninte bara huserar i Sverige, utan han - för det är väl\r\nen han - är numera globaliserad och internationalise-\r\nrad. Och då hjälper det inte alltid så mycket vad vi\r\ntycker i den här kammaren. Men ett faktum råder: Vi\r\nbehöver ty oss till andra ekonomier för att över huvud\r\ntaget kunna försvara vår lilla svenska ekonomi mot de\r\nenormt starka krafter som, om vi nu ska använda\r\nuttrycket, mammon är i besittning av.\r\nSedan är det det här vanliga med Miljöpartiet.\r\nMan säger: Ja, nu har vi ställt upp på detta, men se-\r\ndan kommer vi med en motion här framöver, och så\r\nsmåningom lägger vi fram det förslaget.\r\nMan vet aldrig var man har er. Ni har ju gjort upp\r\nnu med Socialdemokraterna, och de sitter naturligtvis\r\noch håller andan. Står ni för uppgörelsen, eller står ni\r\ninte för den?\r\nDet är det faktiskt ingen som vet i dag. Vid varje\r\nanalys som görs i medierna säger man att man inte\r\nriktigt vet hur Miljöpartiet kommer att ställa sig i de\r\nhär frågorna framöver. Nej, det vet vi inte efter re-\r\nplikskiftet med Hammarström här i dag heller.</pre><pre>Anf.  31  LENNART DALÉUS (c):\r\nHerr talman! När det är slutdebatt i kammaren så\r\nbrukar vi som är partiledare ganska mycket stå och\r\ngnälla över det som har varit. Möjligen är det det som\r\ngör att vi inte är så populära, i alla fall inte alla av\r\noss, som partiledare i den här typen av arbete.\r\nJag ska inte bara gnälla i dag, utan säga att det\r\nfinns en del saker som faktiskt har varit bra. Vi har\r\nåstadkommit en del bra saker under det gångna året.\r\nDet viktigaste tycker jag är att vi tack vare en\r\nfredlig utveckling i vår omvärld har kunnat frigöra\r\nresurser till vård och omsorg. Det har varit, och är, ett\r\nviktigt beslut. Det innebär en rejäl satsning på pri-\r\nmärvård, äldreomsorg och psykiatri samt ökad till-\r\ngänglighet och mångfald i vården. Allt detta ska kun-\r\nna byggas efter lokala förutsättningar, även om det är\r\nett nationellt ansvar att se till att det drivs i gång ett\r\nförändringsarbete.\r\nFör oss i Centerpartiet är det inte någon ideolo-\r\ngisk fråga vem som äger vården, som det ju är på lite\r\nandra håll. Det tycker jag är en praktisk fråga - det är\r\nen fråga om efterfrågan på och tillgång till bra vård.\r\nDet som är en ideologisk fråga för oss är att vården\r\nska ges efter behov och vara solidariskt och rättvist\r\nfördelad, och det är någonting annat.\r\nDe här fyra områdena kommer att vara viktiga när\r\ndet gäller att ge ny inriktning på vården. Det räcker\r\ninte med det som Lars Engqvist i går redovisade som\r\nen handlingsplan, och som bygger mycket på det\r\ngemensamma arbetet. Det finns mycket övrigt att\r\nönska om hur en nationell handlingsplan för vården\r\nskulle se ut. Men det finns säkert utrymme att ge sig i\r\nkast med ett sådant arbete under de kommande åren.\r\nDen andra sidan av myntet var försvaret och för-\r\nsvarets nya organisation. Den kommer att ge oss\r\nbättre möjligheter att möta nya typer av hot. Vi har\r\nfått en sårbarhet i samhället som har ökat på många\r\nsätt, och blivit förändrad. Vi måste förebygga den\r\nsårbarheten med mer sofistikerade metoder än kano-\r\nner.\r\nDen omställning som vi genomför nu leder till ett\r\nbättre försvar - lite i likhet med den diskussion som\r\njag tycker man kan föra från tid till annan för att se\r\nvad som har hänt på energiområdet. Jag är övertygad\r\nom att vi kommer att kunna föra något av samma\r\ndiskussion om 5-10 år när det gäller försvaret och\r\nvad vi gjorde av de resurser som blev över. Var det\r\nrätt inriktning, eller var det inte? Jag välkomnar alltså\r\natt vi gör en sådan summering om 5-10 år och ser\r\nvilken väg som var den riktiga och rätta.\r\nVi vill vara med om att forma ett modernt försvar\r\nsom klarar av att försvara internationella och natio-\r\nnella nära värden. Det innebär förstås också att vi ska\r\nha ett ökat säkerhetspolitiskt samarbete och ökad\r\nsamordning. Men det finns inte skäl att ompröva vår\r\nmilitära alliansfrihet i ett säkerhetspolitiskt perspek-\r\ntiv.\r\nDet andra, herr talman, som man kan vara glad\r\növer är att vi har en god ekonomisk utveckling i Sve-\r\nrige, för så är det ju. Det krävdes stort politiskt mod\r\natt genomföra en sanering av ekonomin av det slaget.\r\nDet politiska ledarskap som då användes skördar\r\nSverige som nation nu frukterna av. Men vi kan inte\r\nbara njuta de frukterna, utan nu ska vi också skapa\r\nrättvisa och förändring.\r\nJag menar att det behövs en fortsatt förändring av\r\nsvensk ekonomi för att den ska fortsätta att vara\r\nframgångsrik. Trots den goda högkonjunktur som vi\r\nhar nu, präglas stora delar av Sverige av arbetslöshet,\r\navfolkning, tomma lägenheter och en tilltagande\r\nsegregation. Tillväxt sker bara i vissa delar av vårt\r\nland. Sverige håller på att tudelas.\r\nVi menar att vi måste ha en fortsatt reformpolitik\r\nsom syftar till att stärka den enskilda människans\r\nmöjligheter och utveckla de enskilda småföretagens\r\nmöjligheter. På det sättet kan vi skapa tillväxt i hela\r\nlandet. Vi måste sänka skatterna, göra det lättare att\r\nstarta och driva småföretag och förbättra skolan och\r\ninfrastrukturen.\r\nHerr talman! När man säger infrastruktur leder det\r\nsnabbt in på detta med bredband. Jag läste i tidningen\r\ni dag att när man säger bredband i den politiska de-\r\nbatten numera så fnissar omgivningen, eftersom man\r\ntar i en fråga av det slaget. Nu fnissade inte Alf\r\nSvensson, men det var en grej i det Alf Svensson sade\r\ndär jag inte riktigt gör samma bedömning. Alf Svens-\r\nson sade att vi inte kan skapa trygghet via Internet\r\noch bredband. Det är naturligtvis på sitt sätt rätt. Men\r\njag tror att det i det synsättet ligger möjligen ett ifrå-\r\ngasättande av det här nya instrumentet som en del i\r\natt faktiskt skapa trygghet i samhället.\r\nOm vi använder det nya instrumentet rätt över\r\nhela landet ger det möjlighet till den distansutbildning\r\nsom ger människor trygghet. Använt rätt leder natur-\r\nligtvis utnyttjandet av informationstekniken i form av\r\nbredband till att vi kan nyttiggöra oss det som lite\r\nförenklat heter telemedicin. Vi kan höja kvalitet i\r\nvården av äldre människor utanför de orter som har\r\ntillgång till en gott vårdsystem. Jag tror att det skapar\r\ntrygghet. Vi behöver arbeta nära varandra som män-\r\nniskor. Jag tror att vi måste bejaka de här nya instru-\r\nmenten som en del i trygghetsskapandet.\r\nNu ska jag kanske inte referera mer till Alf Svens-\r\nson, men jag såg någonstans att Alf Svensson sade att\r\nman inte kan köra timmerstockar, timmerlass eller\r\nnågot sådant på bredband. Det är begriper jag också\r\natt man inte kan göra. Men man kan inte köra di-\r\nstansutbildning på en asfalterad väg. Det går inte\r\nheller. Vi måste ha förmågan att kombinera både de\r\nhär grejerna om vi ska kunna se på infrastrukturen på\r\nrätt sätt.\r\nHerr talman! Jag tror alltså att en digital allemans-\r\nrätt vore bra. Det är inte det som regeringen har ska-\r\npat. Jag kommer att granska detta sedan. Näringsmi-\r\nnistern har sagt att inom två år kommer 98 % av be-\r\nfolkningen i landet att ha tillgång till bredband. Det är\r\nvåren 2002. Vi ska kolla det. Jag tror tyvärr inte att\r\ndet arbete regeringen bedriver på det området leder\r\ntill det. Men det är en senare fråga.\r\nDen tredje delen jag vill ta upp är att det har varit\r\nbra att det funnits möjligheter att skapa överenskom-\r\nmelser inom familjepolitiken. Det har skett. Familjer\r\nvill ha valfrihet och mångfald. Familjer vill ha bättre\r\nresurser. Så är det.\r\nNu finns det ett gemensamt borgerligt alternativ\r\ntill maxtaxa. Det lägger grunden till att alla familjer\r\nfår lika möjligheter, men lösningen behöver inte vara\r\nlikadan. Det borde stämma med Miljöpartiets politik.\r\nMen trots det här resonemanget som fördes alldeles\r\nnyss stämmer inte det. Det är alldeles uppenbart att\r\nMiljöpartiet har sålt smöret till Socialdemokraterna\r\noch möjligen också tappat pengarna.\r\nJag hoppas, Matz Hammarström, att det ska vara\r\nmöjligt att diskutera de här frågorna. Jag hoppas att\r\ndet ska vara möjligt att nå breda lösningar med den\r\ninriktning som jag trodde att ni i Miljöpartiet hade.\r\nHerr talman! Det förtjänar barnen, och det förtjä-\r\nnar barnens föräldrar.\r\n(Applåder)</pre><pre>Anf.  32  LARS LEIJONBORG (fp):\r\nHerr talman! Jag tänkte be att få illustrera mitt\r\ninledande resonemang med ett litet citat från en par-\r\ntiledardebatt under förra året.\r\n\"Anf. 35 Statsminister GÖRAN PERSSON (s) re-\r\nplik: Fru talman! Sälj Telia, säger Lars Leijonborg.\r\nAldrig. Det skall vara kontrollerat av offentliga in-\r\nstanser, gärna i samverkan med ett annat nordiskt\r\nland som har en god tradition på det här området.\"\r\nNu ser vi på TV varje dag hur Björn Rosengren\r\njublar över att Teliaaktien har blivit en folkaktie och\r\natt hela bolaget ska säljas ut.\r\nMed detta vill jag inte alls ägna mig åt något poli-\r\ntikerkäbbel och säga att ni inte ska ta våra idéer. Det\r\när precis tvärtom. Jag tror inte att ni har svängt i den\r\nhär frågan på grund av våra argument. Teliaaktien\r\nsom folkaktie var ju vår idé som ni argumenterade\r\nemot. Ni har svängt på grund av att ni har tvingats av\r\nomständigheterna. Och så är det ofta. En hel del av\r\ndet som händer i Sverige i dag är mer liberalt än soci-\r\naldemokratiskt. Ett Sverige med 6 miljoner aktieägare\r\nvar ju inte er vision. Det var vår vision. Ett Sverige i\r\nEU var en tanke som Socialdemokraterna länge av-\r\nskydde. En avreglerad telemarknad var Socialdemo-\r\nkraterna mycket skeptiska mot.\r\nDet som är bra i Sverige händer alltför ofta trots\r\nSocialdemokraterna, inte tack vare Socialdemokra-\r\nterna.\r\nVi kan ta den här veckan. Det är inte bara det att\r\nTelia såldes i förrgår. Det var bra. I förrgår fick vi\r\ndessutom majoritet för inrättandet av en oberoende\r\nriksrevision under riksdagen. I går fick vi efter 25 års\r\nkamp besked om att Socialdemokraterna accepterar\r\nett husläkarsystem.\r\nDe här exemplen är trots allt undantag. För mig\r\nvisar de verkligen inte att det är väl med den riks-\r\ndagsmajoritet som nu finns. För mig är det tvärtom\r\nuppenbart att vi behöver en riksdagsmajoritet som\r\nbejakar en liberal utveckling i stället för att ständigt\r\nspjärna emot den.\r\nOm jag får vara lite personlig, är det detta som\r\nalltid har fascinerat mig i politiken, dvs. den här skär-\r\nningspunkten mellan idéer och konkreta beslut. Man\r\nmåste ha en fast grund av värderingar. Bara idéer blir\r\nför fluffigt. Det spännande är när idéerna materialise-\r\nras i form av konkreta beslut. Ibland sker det efter en\r\nlång och hård opinionsbildning och många samman-\r\nträden och ibland efter kompromisser. Det är när de\r\npåverkar människor av kött och blod som idéerna blir\r\nlevande.\r\nÅ andra sidan är beslut utan idéer något för byrå-\r\nkrater. Flinka ämbetsmän kan smidigt sno ihop vilken\r\nbeslutsformulering som helst. Och det kan säkert vara\r\nett spännande och hedervärt yrke det också, men det\r\när ingenting för mig.\r\nJag minns när jag i början på 70-talet, när jag var\r\nnågra och 20 år, ledde ett arbete i min dåvarande\r\nhemkommun om att bygga ut daghem. Vi gick i par-\r\nker och skogsbackar och diskuterade och bestämde\r\nvar nya daghem skulle ligga. Ända sedan dess har jag\r\nkänt den här fascinationen över att få delta i en de-\r\nmokratisk process som förändrar samhället och som\r\nförändrar villkoren för enskilda människor. Idén med\r\njust det projektet var att skapa bättre uppväxtvillkor\r\nför barn och större jämställdhet bland föräldrar.\r\nTrots att Folkpartiets siffror under mina år i poli-\r\ntiken sällan har varit så där riktigt höga, har jag haft\r\nförmånen att många gånger få uppleva hur politiskt\r\narbete lönar sig och hur idéer till sist har kunnat för-\r\nvandlas till beslut och konkreta samhällsförändringar.\r\nMin bild av ministären Persson är att den inte har\r\nsärskilt många idéer. Den tvingas av omständigheter-\r\nna att ibland fatta vissa beslut, men idéer och egent-\r\nligt ledarskap är en bristvara.\r\nNi riskerar att uppfattas som 50 %-medlemmar,\r\nsade Luxemburgs gästande premiärminister härom-\r\nveckan när han var i Stockholm. Och så är det. Rege-\r\nringen flyter med opinionen snarare än att forma den.\r\nHäromdagen skrev Tony Blair en artikel tillsammans\r\nmed sin spanske kollega, Aznar. Budskapet i den var\r\nmycket tydligt riktat till de regeringar i Europeiska\r\nunionen som drar benen efter sig: Nu måste vi satsa\r\npå att utveckla samarbetet i Europa, inte bromsa och\r\ntveka. Jag hoppas verkligen att Göran Persson upp-\r\nfattar den brittisk-spanska vinken.\r\nJag skulle vilja använda resten av min talartid här\r\ntill att koncentrera mig på två idéer. Båda har det\r\ngemensamt att de inte är som de idéer jag började\r\nmed att tala om, att de kan förverkligas trots social-\r\ndemokratiskt maktinnehav. För mig är det rätt uppen-\r\nbart att de kräver en ny majoritet i den här riksdagen.\r\nDet första är den frihetsidé som innebär att alla får\r\nen bra grund av bildning att stå på i livet. Det gläder\r\nmig mycket att också Bo Lundgren, och även Gudrun\r\nSchyman för den delen, lade stor vikt vid skolfrågor-\r\nna tidigare i debatten.\r\nJag slås ofta av det paradoxala att vi ständigt talar\r\nom att vi är på väg in i kunskapssamhället men att vi\r\n- eller snarare de av oss som har majoriteten - samti-\r\ndigt accepterar att många skolor befinner sig i en\r\nnedåtgående spiral.\r\nJag skulle de närmaste åren vilja vara med om en\r\nverklig kursomläggning i svensk skolpolitik - ett\r\nåterupprättande av bildningsidealet där det är fint att\r\nbli lärare, där arbetsro på lektionerna är en självklar-\r\nhet, där varje elev respekteras och får den stimulans\r\noch det stöd som han eller hon behöver, där alla som\r\ngår ut grundskolan kan läsa bra, kan skriva och kan\r\nräkna den vardagsmatematik vi alla då och då behö-\r\nver och där gymnasiet inte bara ses som en förläng-\r\nning av grundskolan utan som en skolform där alla\r\ninte bara ska vilja börja utan också vilja fullfölja\r\ndärför att den har en särart och präglas av stor mång-\r\nfald och respekt för olika elevers olika läggningar.\r\nSvensk skolpolitik har tyvärr bestått av en räcka\r\nfelbeslut från 70-talet och framåt. Det kommer att ta\r\nett antal år att rätta upp det, men det är hög tid att\r\nbörja. Det är hög tid att höja lärarlönerna, att satsa på\r\nspeciallärare igen, att riva upp gymnasiereformen, att\r\nsatsa på karriärtjänster inom läraryrket, att satsa på\r\ngedigna ämneskunskaper i lärarutbildningen, att ge\r\nbetyg tidigare och att skicka entydiga signaler om att\r\nmobbning, skolk och könsord inte accepteras. En\r\nsådan kvalitets- och kunskapsskola skulle jag vilja\r\nvara med om att återupprätta. Och, som sagt, jag är\r\ntyvärr övertygad om att den nuvarande majoriteten\r\nhär i kammaren inte är förmögen att åstadkomma det.\r\nDet andra är att det är sorgligt att se hur nationa-\r\nlismen har grepp om svenska folket. Jag skulle verk-\r\nligen vilja medverka till att internationalism och inte\r\nminst känsla för Europa fick genomsyra det svenska\r\nfolket. SCB:s majundersökning visar att motståndet\r\nmot både EMU och unionen växer. Som jag redan har\r\nvarit inne på tycker jag att den nuvarande regeringen\r\nhar ett stort ansvar genom dels sin ovilja att själv vara\r\nen tydlig opinionsbildare, dels sin legitimering av\r\npartier som är motståndare till internationalism. En\r\nröst på liberalerna är alltid en röst för samverkan, för\r\nfred och demokrati.\r\nVi gör allt vad vi kan för att bilda opinion i Sveri-\r\nge för EMU. Men vi känner oss många gånger ganska\r\nensamma i det arbetet. Vi har bl.a. haft en debattserie\r\ntillsammans med Vänsterpartiet som jag hoppas hade\r\nviss effekt. Men, som sagt, det behövs betydligt fler\r\nkrafter på ja-sidan i det här arbetet. Vi skulle vilja se\r\nen bred tvärpolitisk opinionsrörelse för valutasamar-\r\nbetet. Jag tror för min del att inget annat kan vända\r\nden nuvarande opinionsutvecklingen.\r\nVi vill också helhjärtat satsa på en snabb utvidg-\r\nning av unionen. Vänsterpartiet håller redan på att\r\nskrämmas och påstå att en större union ger mindre\r\ninflytande för just Sverige. Den debatten måste vi\r\nEuropavänner ta och vinna.\r\nJag vill, innan jag slutar, i det här sammanhanget\r\nockså nämna Partnerskap för fred. Det är en mycket\r\nspännande organisation som Nato tagit initiativ till\r\noch som nu omfattar över 40 länder. PFF menar jag\r\när just i dag det närmaste en alleuropeisk fredsord-\r\nning vi kan komma. I morgon kan vi säkert komma\r\nännu längre.\r\nRyssland är nu på väg tillbaka in i PFF. Det skulle\r\nvara katastrof om man i Vänsterpartiet fick gehör för\r\ndet krav man yttrade på sin kongress att Sverige ska\r\nlämna PFF. Tvärtom är ju tätast möjliga samarbete\r\nmed Nato och med Ryssland det som är det bästa för\r\nsvensk säkerhet. Att lämna den struktur där de båda\r\nsamverkar militärt vore för att uttrycka sig diploma-\r\ntiskt inte i Sveriges intresse. För att säga som det är\r\nvore det helt vansinnigt.\r\nAlltså: Vi lever i en tid då mycket utvecklas i libe-\r\nral riktning. Globaliseringen och informationsrevolu-\r\ntionen är ofta frihetens verktyg. Men också i denna\r\ntid behövs tydliga värderingar om varje individs vär-\r\nde och rätt och att de värderingarna kan hävdas med\r\nstörsta möjliga kraft i det politiska systemet.\r\nFör oss liberaler är det tydligt att det inte duger\r\nmed enstaka liberala förändringar som tvingas på en\r\nmotsträvig regering. Vi känner otålighet att få större\r\ninflytande, inte minst för att återupprätta bildningsi-\r\ndealet och göra Sverige öppet för internationell sam-\r\nverkan.\r\n(Applåder)</pre><pre>Anf.  33  Statsminister GÖRAN PERSSON (s)\r\nreplik:\r\nFru talman! Det var ett intressant anförande som\r\nLars Leijonborg höll. Jag noterar att han har bytt\r\nargumentationslinje. För något år sedan var den att\r\nallt elände i Sverige berodde på regeringen. Nu är det\r\nen annan argumentation som gäller. Nu går det bra\r\ntrots regeringen. Det där kan man kanske ha lite roligt\r\nåt.\r\nSedan är det ju också en beskrivning av Folkparti-\r\net som görs, som alla stora tankars moder i politiken.\r\nDet vore kanske roligare om någon annan företrädare\r\nför något annat parti hade uttryckt det än partiledaren\r\nsjälv. Men okej, självförtroende sitter väl inte i vägen.\r\nDet var dock en stor folkpartistisk tanke som jag\r\ngärna ville att Lars Leijonborg skulle ha utvecklat,\r\nmen som han helt gick förbi. Det är att Folkpartiet\r\nvill bli medlemmar i Nato. Varför? Utveckla den\r\nsaken inför kammaren!</pre><pre>Anf.  34  LARS LEIJONBORG (fp) replik:\r\nFru talman! Jag och statsministern har en del ge-\r\nmensamt. Jag utvecklade nyss här att även jag och\r\nGudrun Schyman har en del gemensamt. Statsminis-\r\ntern och jag har ju våra popularitetssiffror gemen-\r\nsamt, så jag tycker att det är mycket bra att vi för ett\r\nresonemang om viktiga samhällsfrågor.\r\nJag skulle gärna vilja att statsministern som gam-\r\nmal skolminister tog upp de handskar jag ständigt\r\nkastar om skolfrågan. Jag har hållit på i flera år nu\r\noch det är fullt av handskar som ligger här, men Gö-\r\nran Persson plockar aldrig upp dem. Resonera med\r\nmig om skolfrågan någon gång!\r\nDet kanske överraskar kammaren, men jag får\r\ntrots mina popularitetssiffror rätt mycket beundrar-\r\npost, och den handlar till mycket stor del om det\r\narbete som jag och Folkpartiet bedriver om skolfrå-\r\ngan. Det finns en enorm oro ute bland människorna\r\növer skolfrågan. Tala alltså mer om den, Göran Pers-\r\nson!\r\nJag var i förra veckan två dagar i Bryssel och stu-\r\nderade särskilt det arbete som nu bedrivs med att\r\nbygga upp en europeisk försvarskapacitet. Vi stöder\r\ndet, eftersom vi tror att det kan finnas fall där Europa\r\nbehöver agera gemensamt med militära resurser. När\r\nman är där är det dock alldeles uppenbart att det ar-\r\nbetet är marginellt när det gäller att främja en positiv\r\nsäkerhetspolitisk utveckling i världen i stort. Det\r\navgörande är om vi kan skapa en alleuropeisk\r\nfredsordning.\r\nFör några veckor sedan samlades i Vilnius de nio\r\nländer som redan har skickat in ansökningar  om\r\nNatomedlemskap. Så fort en ny amerikansk president\r\nblir vald i november kommer han att få ta ställning\r\ntill dessa ansökningar. Fler och fler resonerar nu om\r\nmöjligheten att den amerikanske presidenten - natur-\r\nligtvis efter konsultationer med Putin i Moskva på\r\nsamma sätt som man nu diskuterar ett gemensamt\r\nrobotförsvar - kommer att förorda att dessa nio med-\r\nlemmar släpps in i Nato. Man kallar detta för Big\r\nBang.\r\nOm den situationen inträffar kommer Göran Pers-\r\nsons säkerhetspolitik att förefalla bisarr. Sverige\r\nkommer att ligga som en isolerad ö, omgivet av Na-\r\ntoländer - länder som har insett värdet av samverkan\r\nför gemensam säkerhet. Den situationen bör undvi-\r\nkas.\r\nDet finns också ett mera praktiskt motiv, att det\r\nsom nu sker i Europa så att säga gräver nya diken i\r\nsäkerhetspolitiken. Också av det skälet är det oerhört\r\nviktigt att Sverige är med i Nato.\r\nJag hoppas - det är lite olika uppgifter om det -\r\natt Sverige tillhör dem inom EU som säger att det\r\nsom vi gör gemensamt måste ske i tät samverkan med\r\nNato, men det är klart att detta vårt budskap blir tro-\r\nvärdigare om Sverige självt är medlem.\r\nDetta var två starka argument.</pre><pre>Anf.  35  Statsminister GÖRAN PERSSON (s)\r\nreplik:\r\nFru talman! Om det första som Leijonborg pekar\r\npå i sitt inlägg, nämligen Partnerskap för fred, och om\r\nden framväxande alleuropeiska säkerhetsordning som\r\nockså inbegriper Ryssland, är vi överens. Därvidlag\r\nföljer jag resonemanget nära och noga. Men om det\r\nväxer fram en sådan alleuropeisk säkerhetsordning,\r\nhur gynnas den av att Sverige söker medlemskap i\r\nNato, och hur gynnas säkerheten i vår del av Europa\r\nav att en sådan förändring sker? Det är den springan-\r\nde punkten. Om man ser den utveckling som pågår,\r\nvarför då vidta den här typen av åtgärder?\r\nEtt Natomedlemskap står också i väldigt stark\r\nstrid med vad många svenskar önskar sig, såvitt jag\r\nförstår också många folkpartister. Kanske kan Lars\r\nLeijonborg där i viss mening söka tröst - det är möj-\r\nligt att det är just den felbedömningen som förklarar\r\nhans låga popularitetssiffror.\r\nDet skulle ändå vara intressant att höra hur det\r\nintellektuellt hållbara resonemanget ser ut. Om man\r\ntror på den alleuropeiska säkerhetsordning som växer\r\nfram, varför skulle Sverige då söka medlemskap i\r\nNato?</pre><pre>Anf.  36  LARS LEIJONBORG (fp) replik:\r\nFru talman! Den undersökning som statsministern\r\nredovisar var gjord före vårt ställningstagande om\r\nNatomedlemskap. Det var dessutom samma under-\r\nsökning som visade Göran Perssons låga popularitets-\r\nsiffror. Låt oss därför lägga den åt sådan.\r\nGöran Persson prisar Partnerskap för fred, men\r\ndet är ju ett Natoinitiativ. Det händer oerhört mycket\r\nspännande i säkerhetspolitiken just nu. Det är nästan\r\nofattbart att USA:s president är i Moskva och diskute-\r\nrar gemensamt raketförsvar med Ryssland. Var är\r\nSverige i den utvecklingen? Vi står utanför. Och\r\nvarför det? Jo, därför att vi har en så fördomsfull\r\ninställning till det västliga försvarssamarbetet.\r\nDet nya Nato är öppet mot Östeuropa, och det är i\r\ndetta nya Nato som Sverige har en självklar plats.</pre><pre>Anf.  37  MATZ HAMMARSTRÖM (mp):\r\nFru talman! Alf Svensson sade tidigare att man\r\ninte vet var man har Miljöpartiet, men det vet man\r\nallt. Det finns mellan blocken, och det är det som gör\r\noss till ett nyckelparti i svensk politik. Tyvärr vet man\r\nalltför väl var man har kristdemokraterna: tätt klistra-\r\nde till moderaterna.\r\nFru talman! Om vi vill bygga ett samhälle som är\r\nlångsiktigt hållbart ekologiskt, socialt och demokra-\r\ntiskt, krävs det en hel del förändringar. En del av\r\ndessa förändringar kan upplevas som uppoffringar,\r\nandra som en befrielse, men ett är säkert: Det går inte\r\natt fortsätta i de invanda hjulspåren. Det måste ske\r\nnågot nytt, för det håller på att gå åt skogen med\r\nmiljön och även med vår hälsa.\r\nDet nya som måste till är grön skatteväxling och\r\nsänkt arbetstid. Det är inte det enda som behövs, men\r\ndet är två stora och nödvändiga reformer.\r\nSom de flesta känner till fungerar den koldioxid\r\nsom finns i atmosfären som glaset i ett växthus. Den\r\nreflekterar den långvågiga värmestrålningen tillbaka\r\ntill jorden och höjer jordens temperatur. Jordens kli-\r\nmat är på väg att förändras, och det kan medföra\r\nallvarliga störningar i vädersystemet.\r\nAllt tyder på att det är världens fattiga som kom-\r\nmer att drabbas värst av växthuseffekten. I områden\r\ndär man redan har så svåra torrperioder att man ligger\r\npå marginalen för att kunna försörja sig, t.ex. i delar\r\nav Afrika, är det troligt att det blir ännu torrare. I\r\nfolkrika och fattiga delar av Asien riskerar ännu fler\r\nmänniskor att drabbas av svåra översvämningar. Det\r\nhär är ett jättelikt etiskt problem för framtiden.\r\nEtt annat stort miljöproblem är uttunningen av\r\nozonskiktet. Tidigare har man trott att ozonlagrets\r\nuttunning successivt skulle minska genom reduce-\r\nringen av utsläppen av freoner, men det har nu visat\r\nsig att det finns ett samband mellan växthuseffekten\r\noch ozonskiktets uttunning. De ökade koldioxidut-\r\nsläppen påskyndar uttunningen av ozonskiktet, och\r\ndet är mycket oroande.\r\nForskare uppmanar föräldrar att se till att deras\r\nbarn har åtminstone T-shirt och hatt på sig på bad-\r\nstranden i sommar. Solens livgivande strålar har alltså\r\nförvandlats till ett hot.\r\nDet är uppenbart att det krävs snabba och effekti-\r\nva åtgärder för att minska koldioxidutsläppen, och\r\nansvaret vilar tungt på världens politiker. Vi gröna\r\nhar åtminstone början på en lösning av problemet,\r\noch det är den gröna skatteväxling som jag nyss\r\nnämnde.\r\nEn grön skatteväxling innebär att vi växlar sänkta\r\ninkomstskatter och arbetsgivaravgifter mot höjda\r\nenergi- och miljöskatter. När det blir dyrare att an-\r\nvända fossila bränslen kommer den tekniska utveck-\r\nlingen att stimuleras. Nya bränslen och bränslesnålare\r\nfordon kommer att introduceras på marknaden. Mo-\r\nderaternas populistiska förslag att sänka bensinskat-\r\nten är alltså direkt teknikfientligt.\r\nFru talman! Det går bra för Sverige, åtminstone\r\nnär det gäller konsumerandet och transporterandet.\r\nPrognosmakarna övertrumfar varandra när det gäller\r\natt skriva upp tillväxtsiffrorna. Trots detta är det\r\nmånga som mår dåligt. Barn mår dåligt i en skola\r\nsom går på knäna. Vuxna mår dåligt på tidspressade\r\narbetsplatser eller som arbetslösa - en upplevelsema-\r\nnisk värld.\r\nSjukskrivningsperioderna blir fler och längre och\r\nläkemedelskonsumtionen ökar, trots att det går så bra\r\nför Sverige. Eller är det kanske på grund av den höga\r\ntillväxten, den kraftiga konsumtionsökningen, det\r\nhöga tempot och det allmänna transport-och-frakt-\r\nhålligånget som många mår dåligt?\r\nOm det nu är så att ekonomin mår bra men många\r\nmänniskor inte gör det, borde vi då inte använda de\r\nökade resurserna för att göra något som minskar\r\nstress och press och skapar andrum och tid för rekre-\r\nation, reflexion och möten mellan människor? Borde\r\nvi inte äntligen sänka normalarbetstiden i Sverige?\r\nVi har gjort det förr. År 1919 sänktes veckoar-\r\nbetstiden till 48 timmar. År 1957 sänktes den till 45\r\ntimmar. År 1966 sänktes den till 42 ½ timmar. År\r\n1970 sänktes den till 40 timmar. Andra länder har\r\nfortsatt att sänka, men i Sverige har vi fastnat i 40-\r\ntimmarsveckan. Den senaste generationen har inte\r\nhaft någon arbetstidsförkortning alls utan bara mött\r\nökade krav på effektivitet.\r\n1919 års sänkning till 48 timmar föregicks av en\r\nlång riksdagsdebatt. Högern och Bondeförbundet\r\nröstade emot med motiveringen att en sänkning av\r\narbetstiden skulle drabba landet med katastrof. Pro-\r\nduktionen skulle minska och näringslivet slås ut.\r\nTongångarna känns igen. Tyvärr är dagens folkpar-\r\ntister inte lika framsynta som dåvarande liberala\r\nstatsministern Nils Edén.\r\nPå grund av den rådande ekonomistiska enögd-\r\nheten har det huvudsakliga budskapet i medierna och\r\nfrån politiker varit att det vore ekonomiskt vansinne\r\natt sänka arbetstiden. Men sanningen är, fru talman,\r\natt vi även med sänkt arbetstid kommer att ha eko-\r\nnomisk tillväxt och mer i plånboken än i dag.\r\nDet är alltså inte fråga om några ekonomiska för-\r\nsämringar om vi väljer att sänka arbetstiden. Det vi\r\nhar att välja mellan är bibehållen 40-timmarsvecka\r\noch 50 % mer att konsumera för år 2015 eller 30-\r\ntimmarsvecka och 20 % mer i plånboken.\r\nNu finns det de som talar om sämre välfärd om vi\r\nbara ökar konsumtionsutrymmet med 20 % i stället\r\nför 50 %. Det är ungefär samma personer som tycker\r\natt vi sviker vår uppgift som konsumenter när vi ba-\r\nkar vårt eget bröd eller går till stan i stället för att ta\r\ntaxi eller åka bil.\r\nVälfärd kan inte mätas i hur mycket pengar vi har\r\ni plånboken. Välfärd är mer än materiella tillgångar.\r\nNär det gäller kostnaden för en arbetstidsförkort-\r\nning skulle jag vilja citera Arne Geijers kloka ord\r\nfrån 1954 i debatten inför sänkningen från 48 till 45\r\ntimmar. Han var då ordförande i Metallindustriarbeta-\r\nreförbundet. Arne Geijer sade så här: \"Vi kan aldrig\r\nvänta på den tidpunkt, då vi har råd med att genomfö-\r\nra en reform av det här slaget. Om vi väntar så för-\r\nbrukar vi den förbättrade produktionen på annat sätt\r\ninom den nationella ekonomin. Det omöjliggör ge-\r\nnomförandet av en arbetstidsförkortning. Man får\r\ngöra klart för sig om läget är sådant, att en arbetstids-\r\nförkortning är nödvändig och berättigad. Man måste\r\nbestämma sig och genomföra den och sen blir det en\r\nfördelningsfråga inom samhällsekonomin.\"\r\nJag och Miljöpartiet tycker att läget uppenbart är\r\nsådant att en arbetstidsförkortning är både nödvändig\r\noch berättigad. Vi måste ta tiden tillbaka.</pre><pre>I detta anförande instämde Birger Schlaug, Barbro\r\nFeltzing, Mikael Johansson, Thomas Julin, Per Lager,\r\nGudrun Lindvall, Gunnar Goude, Helena Hillar Ro-\r\nsenqvist och Kerstin-Maria Stalin (alla mp).</pre><pre>Anf.  38  LENNART DALÉUS (c) replik:\r\nFru talman! Jag kan instämma i mycket av princi-\r\nperna om miljöfrågorna som Matz Hammarström\r\nredovisade. Men det finns några saker i Miljöpartiets\r\nagerande som man inte kan förstå över huvud taget.\r\nDet första gäller synen på skatter. Miljöpartiet har\r\nunder arbetet med budgeten varit med om att inte\r\njämställa skatter mellan olika näringsgrenar i landet\r\npå ett sådant sätt att det drabbar den svenska lands-\r\nbygden, om jag förkortar beskrivningen väldigt\r\nmycket. Jag undrar varför man gör det.\r\nDet andra hänger samman med synen på trans-\r\nporter och annat. Miljöpartiet har varit med om, med\r\nMatz Hammarströms försorg, att lägga kostnader på\r\nt.ex. en norrländsk resenär som använder Tågkompa-\r\nniets nattåg, som får betala mellan 50 och 100 kr\r\nextra på biljetten för att finansiera Öresundsbron. Hur\r\nkan Miljöpartiet vara med om en sådan hantering?\r\nDetta är några detaljer i det som varit. Vi har talat\r\nmycket om kongresser tidigare i dag, fru talman, och\r\nbjudit varandra hit och dit. Tittar man på Miljöparti-\r\nets kongress kostade den - om man uttrycker det\r\nförsiktigt - mycket pengar. Den kostade massor med\r\npengar. Det har flera från Miljöpartiet räknat ut själ-\r\nva.\r\nDet kostar många miljarder - 80, 100, 150 miljar-\r\nder - beroende på om man ska ha med medborgarlö-\r\nner, sänkt arbetstid och mycket annat. Där sitter vi\r\nförstummade på avstånd och tittar på hur besluten\r\nfattas och tåget rullar. Sedan fattas det märkligaste\r\nbeslutet, fru talman. Det är när man fattar beslutet: Vi\r\ntänker inte räkna ut hur mycket det vi nu har beslutat\r\nom kostar. Man avslår förslag om att man ska sätta\r\nsig och räkna på hur mycket det kostar.\r\nJag har bara den enkla ödmjuka frågan, och jag\r\nhoppas att jag inte har svaret: Varför gör man så?</pre><pre>Anf.  39  MATZ HAMMARSTRÖM (mp) re-\r\nplik:\r\nFru talman! Det är intressant att Lennart Daléus\r\nsäger att han i princip håller med om det jag sade i\r\nmiljöfrågan. Sedan hittar han några små detaljer som\r\nhan vill kverulera lite grann om. Jag avstår från att\r\nkommentar dem.\r\nDäremot vill jag bemöta frågan om att vi inte tar\r\nansvar för kostnaden för våra förslag. Jag undrar om\r\nCenterpartiets partiprogram är försett med prislappar\r\nför de olika förslagen. Jag undrar om andra partiers\r\npartiprogram har prisuppgifter för de olika idéer ni\r\nhar för framtiden.\r\nHär i riksdagen, Lennart Daléus, tar vi ansvar för\r\nkostnaderna när vi väcker motioner, kommer med\r\nförslag och förhandlar om budget. Man att vi ska\r\navkrävas kostnadsberäkningar på förslag som ligger\r\nlångt fram i tiden, som är antagna av kongressen och\r\nfortfarande är lite suddiga till sin karaktär tycker jag\r\när ett orättmätigt krav.</pre><pre>Anf.  40  LENNART DALÉUS (c) replik:\r\nFru talman! Jag kan försäkra Matz Hammarström\r\natt vi är till gnetighet noggranna med att ta reda på\r\nvad våra förslag kostar. Det kallar vi också ansvar. Vi\r\när till gnetighet noggranna. Jag skäms nästan för att\r\nsäga det. Vi sitter på kvällarna och räknar, räknar och\r\nräknar. Vågar vi lägga fram det här förslaget eller\r\ninte? Sedan gör vi det när vi kollat att finansieringen\r\nstämmer.\r\nDet Matz Hammarström säger är kvalificerat lu-\r\nrendrejeri, fru talman. Han säger: Vi tar ansvar här i\r\nkammaren för våra förslag och vårt politiska ageran-\r\nde. Man kör en grej på kongressen i Vadstena. Där\r\nmålar man upp bilden. Sedan går man hit och gör\r\nnågonting helt annat. Det, fru talman, är kvalificerat\r\nlurendrejeri!</pre><pre>Anf.  41  MATZ HAMMARSTRÖM (mp) re-\r\nplik:\r\nFru talman! Vi har kongresser där alla medlem-\r\nmar i partiet har motionsrätt och yrkanderätt. Vi kan\r\ninte sitta här i riksdagen och utföra något slags kon-\r\ntrollfunktion över vad de enskilda medlemmarna i\r\nvårt parti lägger för motionsyrkanden på kongressen.\r\nEn del av de förslagen från gräsrötterna går igenom\r\npå kongressen, Lennart Daléus, eftersom vi inte har\r\nnågon toppstyrd centraldirigerad kongress.\r\nDet är här i riksdagen som vi tar politiskt och\r\nekonomiskt ansvar för de förslag vi lägger fram,\r\nmotionerar om och vill göra till politisk verklighet.\r\nMen att sätta prislappar på idéer i ett visionärt ar-\r\nbete med ett partiprogram - det vore alldeles fel.</pre><pre>I detta anförande instämde Kerstin-Maria Stalin\r\n(mp).</pre><pre>Anf.  42  Statsminister GÖRAN PERS-\r\nSON (s):\r\nFru talman! Låt mig allra först hälsa Matz Ham-\r\nmarström välkommen till de här debatterna. Jag ser\r\nfram emot konstruktiva meningsutbyten, och jag\r\nsätter stort värde på den sakliga ton och den kon-\r\nstruktiva och analytiska förmåga som han lägger i\r\ndagen. Välkommen!\r\nJag ska också säga att jag blir glad när jag hör\r\nLennart Daléus och dessa skildringar inifrån Centerns\r\nriksdagsgruppskansli, där de sitter på kvällarna och\r\nräknar. Det är härligt att höra. Vad som så av Olle i\r\nmöda skapats, skall ock av Lennart i helgd hållas,\r\nskulle man kunna säga. Jag ska egentligen inte börja\r\nmed detta. Jag har ett annat anförande, men jag kunde\r\ninte underlåta att säga detta.\r\nDet har talats mycket om förmynderi härifrån ta-\r\nlarstolen. Det har varit ganska skarpa, ideologiska\r\nutfall, skulle jag vilja påstå, inte minst från Bo Lund-\r\ngren och Alf Svensson.\r\nOm det finns någonting som begränsar männi-\r\nskors frihet så är det arbetslöshet. Det har hundratu-\r\nsentals människor i vårt land fått uppleva under de\r\ngångna åren.\r\nI dag vet vi ju att vi är på väg att pressa tillbaka\r\narbetslösheten. Vi är på väg att ge människor den\r\nfrihet som en egen inkomst representerar. Om det är\r\nnågonting som har gjort mig glad den sista tiden, så\r\när det just den enormt snabba förbättringen på ar-\r\nbetsmarknaden.\r\nI en av morgontidningarna i dag står det att det\r\nfortfarande finns gott om sommarjobb att söka för\r\nunga människor. Tänk, vilken fantastisk möjlighet det\r\när att som ung efter skolans avslutning kunna gå till\r\nett jobb och få sin första lön, sprätta upp lönekuvertet\r\noch känna sig fri. Det har vi alla fått göra en gång,\r\noch vi vet vad det betydde. Vi har nu år bakom oss då\r\nungdomsgenerationer inte har fått uppleva den saken.\r\nMen nu är vi återigen på väg in i ett läge som vi fak-\r\ntiskt kan vara glada över - inte nöjda, men glada.\r\nI dagens Värmlands folkblad står något som det\r\nfinns anledning att understryka. Det står: Nu verkar\r\npåståendet att det går bättre för Sverige också stämma\r\nin på Värmland. Sedan redovisar man hur kraftigt\r\narbetslösheten faller i Värmland. Det gör mig också\r\nväldigt glad.\r\nVi är många som är uppvuxna i miljöer där ar-\r\nbetslösheten har varit närvarande som ett egentligen\r\nnaturligt inslag. Det var alltid någon vuxen släkting\r\narbetslös och alltid någon som inte hade pengar som\r\nräckte till. Vi har sett arbetslösheten tränga sig in i\r\nSverige under 1990-talet och hur vi nu tränger den\r\ntillbaka.\r\nDet gäller inte bara i Stockholm, omkring Malmö\r\noch i Skåneregionen, inte bara i västra Sverige och i\r\nvästra Småland, utan nu också i de delar av landet\r\nsom vi har tänkt så mycket på och ansträngt oss så\r\nmycket för att hjälpa. Det handlar om Värmland och\r\nsnart säkert också  Västernorrland, Norrbotten och\r\nVästerbotten. Det är län och landsändar som också\r\nmåste vara med när utvecklingen går åt rätt håll. Ock-\r\nså människorna där ska känna friheten att ha en egen\r\nlön att leva på.\r\nDet finns ingenting som den regering jag leder har\r\nansträngt sig mer för att åstadkomma än just denna\r\nnedpressning av arbetslösheten. Så var det under\r\nföregående mandatperiod, och så är det nu. Varför?\r\nJo, därför att vi socialdemokrater vet att arbetslöshe-\r\nten är ett slöseri, och inte bara för nationen. Det är\r\nockså någonting som bryter ned människor.\r\nVi vet att där arbetslösheten kommer in försvinner\r\nsjälvförtroendet. Vi vet att där arbetslösheten kommer\r\nin försvinner känslan av att tillhöra en gemenskap, ett\r\nsocialt sammanhang. Därför har vi alltid haft kampen\r\nmot arbetslösheten som vår viktigaste och främsta\r\npolitiska uppgift.\r\nVi uppnår nu de fyra procenten. Kanske har det\r\nredan skett under maj månad, vad vet jag. Vi kommer\r\natt göra det under hösten. Det är bra, och det är vi\r\nglada för. Men vi är ju inte nöjda. Vi ska ju vidare\r\nmot full sysselsättning. Det finns fortfarande männi-\r\nskor som inte är i arbete. Det finns fortfarande männi-\r\nskor som står utanför. Vi ska se till att vi driver en\r\npolitik så att också de är med och ger sitt bidrag till\r\nsamhällsutvecklingen, samtidigt som de får uppleva\r\nden frihet som ligger i uttrycket \"nu går jag till job-\r\nbet\". Det är stort.\r\nJag blir väldigt förvånad när man här ifrån talar-\r\nstolen docerar om att vi skulle ha en regering som\r\ninte vet vad den ska syssla med och som inte har\r\nnågra idéer. Den socialdemokratiska regeringens idé\r\noch inriktning har varit att bekämpa arbetslösheten\r\noch att se till att Sverige är modernt och konkurrens-\r\nkraftigt. Där firar vi uppenbarligen en del framgång-\r\nar.\r\nJag skulle nu kunna vara lite elak mot alla dem\r\nhär i kammaren som har dömt ut den här politiken.\r\nDet sitter många här inne som från denna talarstol har\r\nhånat målet med fyra procents arbetslöshet. I ögon-\r\nvrån ser jag en av dem som heter Lars Tobisson. Han\r\nsade att det är lika sannolikt att vi når fyra procents\r\narbetslöshet som att böckling blir världens mest äls-\r\nkade rätt.\r\nJag önskar Lars Tobisson all framgång i hans in-\r\nternationella turné med böcklingen. Det ska bli intres-\r\nsant att se om Tobisson blir lika framgångsrik som\r\nregeringen. Vi klarade vårt. Jag hoppas att Tobisson\r\nklarar sitt. Det är en glad försäljare vi skickar ut som\r\nkommer att tala mycket väl om Sverige. Det är jag\r\növertygad om. Lycka till, Lars Tobisson!\r\n(Applåder)\r\nJag ska också säga att vi inte ska dölja att vi har\r\nstora problem. Det har vi i ett samhälle som förändras\r\nså snabbt som vårt gör. Det verkligt nya i vår vardag\r\när ju att vi känner fysiskt hur snabbt förändringen går.\r\nDet är påfrestande för många människor, och inte\r\nminst påfrestande för en verksamhet som t.ex. skolan.\r\nBarnen som kommer till skolan har helt andra\r\nförutsättningar nu än vad de hade förut. Jobbet är\r\nmycket hårdare och svårare för många lärare än vad\r\ndet har varit tidigare. Krisåren från 1990-talet sitter\r\nfortfarande i, därför att många talpedagoger, socialku-\r\nratorer och andra som har funnits i skolans värld är\r\nborta. De bör rimligen kunna komma tillbaka igen.\r\nDetta ska vi se på och hantera. Jag ber bara om en\r\nsak: Var nyanserade när ni beskriver tillståndet i den\r\nsvenska skolan.\r\nDet finns någonting som är ologiskt i hela den\r\nborgerliga attacken. Om man följer borgerlig retorik\r\n30, 40 år tillbaka, ser man att de alltid har sagt att\r\nsocialdemokratin kör det svenska skolsystemet åt ett\r\nhåll som leder till fördärvet. Så har man alltid sagt.\r\nÄndå har vi kunnat se att Sverige är det land som\r\nklarar sig bäst när man jämför kunskaper, prestationer\r\noch hur vi klarar oss i forskning. Det har man kunnat\r\nse.\r\nNär vi då tittar på dagens situation måste vi fråga\r\noss hur vi kan ligga längst fram i den tekniska ut-\r\nvecklingen i IT-sektorn om det är så att vi inte har ett\r\nskolsystem som fungerar. Hur är det möjligt? Det är\r\nnaturligtvis så att vi har ett skolsystem som fungerar\r\noch som har fungerat väl. Det har brister, men det har\r\ngjort att vi har den här grunden att stå på när vi nu tar\r\nför oss av de nya möjligheter som tekniken represen-\r\nterar. Det hade aldrig gått om vi hade haft det dåliga\r\nskolsystem som alla har påstått att vi har haft.\r\nJag kan avslöja nu att det i nästa vecka kommer\r\natt presenteras en stor undersökning. Man har jämfört\r\nEuropeiska unionens skolor. Jag kan avslöja en del av\r\nvad som står i den:\r\nInget annat land ligger genomgående så bra till\r\nsom Sverige. Finland och de andra nordiska länderna\r\nhar nästan lika bra noteringar. Exempel på indikatorer\r\ndär Sverige ligger i topp är IT-undervisning, läsning,\r\nkunskaper i främmande språk, antal studenter som\r\nslutför gymnasiet och utvärdering av skolor.\r\nLars Leijonborg går flåsmätt på om gymnasie-\r\nskolan. Reflektera ett ögonblick över varför den\r\nsvenska gymnasieskolan, som ju är ett fiasko enligt\r\nFolkpartiet, har bäst resultat i Europa i den meningen\r\natt studenterna fullföljer sina studier i Europa! Det\r\nfinns problem i gymnasieskolan, men låt oss vara\r\nnyanserade.\r\nNär vi hör OECD berätta om en jämförelse mellan\r\nOECD-länderna om var barnen har det bäst säger\r\nman att det är i Sverige som barnen har det bäst. Vi\r\ntycker inte det. Vi tycker att väldigt många barn i vårt\r\nland far illa, och vi vill förbättra alla ansträngningar\r\nnär det gäller barnomsorg och att se till att föräldrarna\r\nhar ett arbete och allt sådant. Det ägnar vi oss åt. Vi\r\nvill förbättra, men låt oss inte blunda för att alla de\r\ntiotusentals människor som arbetar i barnomsorgen\r\noch alla de hundratusentals som arbetar i skolan gör\r\nett jobb som är av det slaget att vi placerar oss själva i\r\ntopp vid internationella jämförelser.\r\nOm vi inte ser det, om vi inte respekterar det och\r\nom vi inte erkänner det tar vi också bort den profes-\r\nsionella prestation som alla de utför som arbetar i\r\nbarnomsorg och skola. Tänk på det när den värsta\r\nkritiken tillåts rulla fram!\r\nFru talman! Om det är någonting som jag ser\r\nframför mig nu under den andra hälften av mandatpe-\r\nrioden så är det att vi har en enorm möjlighet att änt-\r\nligen fullt ut i vårt samhälle tillgodogöra oss all den\r\nkraft och kompetens som alla de människor repre-\r\nsenterar som har kommit till vårt land som flyktingar\r\nde senaste tio åren. De har ju ofta hamnat utanför\r\narbetsmarknaden. De har kommit hit i lågkonjunktur.\r\nNu vänder det uppåt. Vi vet att det där ute i Rinkeby,\r\ni Rosengård och i andra delar av vårt land går kvinnor\r\noch män som är läkare, civilingenjörer, journalister\r\noch lärare och som har all den kompetens och kun-\r\nskap som vi faktiskt ropar efter, och de vill ingenting\r\nhellre än att vara med och göra Sverige till ett bättre\r\nland. Den möjligheten har vi nu. Det kräver naturligt-\r\nvis en medveten politik. Det kräver insatser. Det\r\nkräver självklart att samhället har resurser. Men det är\r\nnu vi har möjligheten, och detta blir kanske det vikti-\r\ngaste som vi ska ägna oss åt under de kommande åren\r\nav det som är kvar av den här mandatperioden.\r\nVi ska naturligtvis inte förtröttas i ansträngning-\r\narna omkring Sverige som föregångsland på det grö-\r\nna området. Vi ska naturligtvis inte glömma bort våra\r\njämställdhetsansträngningar och allt sådant. Det säger\r\njag inte. Men om det är någonting som vi nu har ett\r\ntillfälle att verkligen ta tag i och flytta fram positio-\r\nnerna omkring så är det just i detta avseende. Låt oss\r\ngöra det! Och låt oss då beskriva att det också på det\r\nhär området händer någonting just nu!\r\nArbetslösheten för utomnordiska invandrare har\r\nfallit från 33 % till 20 % på två år. Och utvecklingen\r\när snabb, på väg åt rätt håll. Också för dem är det ju\r\nen frihet att kunna få sin egen lön, att slippa vara\r\narbetslös. Det är regeringens politiska inriktning att\r\nbekämpa arbetslösheten och förstå dess nedbrytande\r\nkaraktär och det sociala gissel som representeras av\r\natt man står utanför den gemenskap som arbetslivet\r\nrepresenterar. Det är 4 %. Vi ska vidare nedåt.\r\nLåt mig också säga, fru talman, att vi, om vi tittar\r\npå Sverige, ser ett samhälle som är väl förberett på att\r\ni en ny tid säkra det som håller ihop vårt land. Det är\r\nden enkla lilla tanken att Sverige är till för alla. Sär-\r\nskilt viktigt blir det när vi tänker på barnen och på de\r\näldre. De allra flesta barn klarar sig väl utan att vi har\r\nett gemensamt ansvarstagande. De allra flesta äldre\r\nskulle säkert klara sig, men inte alla. Om det ska vara\r\nett bra Sverige, ett Sverige som är varmt och gott, ska\r\ndet faktiskt också vara ett Sverige som har plats för\r\nalla. Det ska vara ett Sverige som är så tryggt för de\r\näldre att de vill och har kraft att ägna sig åt sina barns\r\nframtid. Det handlar om framtiden och tryggheten.\r\nOm det här ska fungera och vara någonting som\r\nockså blir verklig politik krävs det att vi har kraft att\r\nfördela om från aktiva generationer till dem som inte\r\nlängre finns i arbetslivet och från aktiva generationer\r\ntill barn som är på väg in i ett vuxenliv. Det krävs att\r\nvi har modet att ta ut en skatt och att argumentera för\r\nden och använda den på ett sådant sätt att det skapar\r\nfrihet för alla. Det är ju det här som är den ideologis-\r\nka sprängpunkten i dagens debatt.\r\nSolidariteten är en förutsättning för ett samhälle\r\nför alla, inte egoismen. På samma sätt kan man ju se\r\ninternationellt när man tittar sig runt omkring på hur\r\nströmningarna går i politiken. Vilka är det som vinner\r\nframsteg? Det är ju de som har förmågan och viljan\r\natt föra fram ett politiskt budskap som förenar jäm-\r\nlikhetstanken med insikten om att det i sin tur driver\r\npå utvecklingen. Det ska vara solidaritet, i stället för\r\negoism, och jämlikhet och utveckling.\r\nJag har haft många tillfällen under den senaste ti-\r\nden att möta internationella politiker. Det växer nu\r\nfram en helt ny dagordning internationellt. En av de\r\nmest spännande upplevelser som jag har haft var det\r\ntoppmöte som vi hade i Lissabon för några veckor\r\nsedan. Europeiska stats- och regeringschefer sade:\r\nVi måste ha en familjepolitik som gör det möjligt\r\natt förena familj med yrkesarbete. Vi måste ha en\r\nfamiljepolitik som stimulerar man och kvinna att dela\r\nansvaret för hemmet. Vi måste ha en familjepolitik\r\nsom är av det slag som har byggts ut i de nordiska\r\nländerna.\r\nSå gör Europeiska unionen utbyggnaden av barn-\r\nomsorgen till ett av sina målsatta områden. Vi ska nu\r\njämföra oss med varandra och se hur det går vidare\r\noch hur det går framåt. Varför gör vi detta? Jo, därför\r\natt det är en modern politik. Alla de ansträngningar\r\nsom vi har i våra skolsystem för att ge både flickor\r\noch pojkar en bra utbildning resulterar sedan i att\r\nbåde flickor och pojkar, unga män och unga kvinnor,\r\nockså vill ha ett arbete. Men de vill också ha familj.\r\nDe vill också ha barn.\r\nVi ser vad som händer i Europa om denna många\r\ngånger målkonfliktsfyllda situation inte går att lösa.\r\nDå sjunker födelsetalen. En lösning, ett svar på detta,\r\ndet är en familjepolitik av nordisk modell. Det bör vi\r\nockså tänka på när vi här i kammaren hör en del tala\r\nom att man håller på att avskaffa familjen och dess\r\nbetydelse. Det är precis tvärtom.\r\nSka familjer fungera i en tid då man vill kombine-\r\nra familj med yrkesarbete krävs den här typen av\r\nmedveten politik. Det är kristdemokratiska regering-\r\nar, konservativa regeringar, liberala regeringar och\r\nsocialdemokratiska regeringar som står bakom den\r\ntypen av målsättning för europeisk utveckling just nu.\r\nDet bör vi också tänka på.\r\nAnnars är naturligtvis det år vi har framför oss\r\nmycket präglat av EU-arbetet. Så här dags nästa\r\nsommar, den 15 juni, har vi vårt avslutande toppmöte\r\ni Göteborg. Jag har bara en mycket starkt känd för-\r\nhoppning inför detta halvår: Måtte vårt ordförande-\r\nskap bli folkligt förankrat! Jag är livrädd för en situa-\r\ntion där det kommer att uppfattas som limousiner,\r\nkostymer och dokumentportföljer. Ja, det är detta\r\nockså. Men det är framför allt ett pågående politiskt\r\nsamarbete mellan 360 miljoner invånares politiska\r\nrepresentanter för att göra Europa till en bättre konti-\r\nnent att leva i. Det är en union som förbereder sig för\r\natt ta emot nya medlemmar. Tänk vilken fantastisk\r\nmöjlighet med de tre baltiska staterna och Polen inne\r\ni vår Europaunion! Och tänk att det är vi, Sverige,\r\nsom ansvarar för hela denna unions utveckling under\r\ndetta halvår!\r\nDe som tycker att vi förlorar makt och inflytande\r\ngenom att gå in i en större organisation där vi kanske\r\nfår släppa en och annan röst därför att vi välkomnar\r\nfler medlemmar kan betänka detta ett ögonblick. Det\r\nhär är vad vi har tillbaka i direkt, uttryckligt an-\r\nsvarstagande: att själva få hålla i ordförandeklubban\r\noch leda unionen under ett halvår. Det är en stor upp-\r\ngift, men den måste förankras folkligt. Jag är överty-\r\ngad om att den så småningom också kommer att ge en\r\nstörre förståelse för och uppslutning kring det som vi\r\nnu alla vill diskutera och i olika sammanhang analy-\r\nsera, dvs. EMU-projektet.\r\nVi har också den sista tiden haft möjlighet att i\r\nSverige härbärgera samtal om fred i Mellanöstern.\r\nDet är en god svensk tradition att stå värd för den\r\ntypen av aktiviteter. Jag vet att ni alla delar min star-\r\nka önskan att vi ska få en fred i Mellanöstern. Jag vet\r\natt ni alla också inser de enorma svårigheter som\r\nfinns runtomkring detta. Men vi är med. Vi gör vår\r\nlilla, konkreta insats, och vi är stolta över att få göra\r\ndet. Det är i linje med en internationalistisk tradition\r\nsom inte bara ska ta sig uttryck i ett aktivt arbete\r\ninom EU utan också fortsatt, naturligtvis, ge Sverige\r\nen plattform att agera i olika internationella samman-\r\nhang.\r\nOch vi lever verkligen i en spännande tid. Å ena\r\nsidan har vi det mörka: Eritrea, Etiopien, Kosovo, hat,\r\ngamla konflikter - näst intill olösliga problem, kan\r\ndet verka som. Sedan går det plötsligt över i en poli-\r\ntisk utveckling som öppnar för någonting nytt. Vem\r\ntrodde för några år sedan att det som nu händer i\r\nKorea skulle hända? Så förändrar sig världspolitiken.\r\nSå försvinner successivt det kalla kriget. Så passar det\r\nin i en utveckling där vi, också i Sverige, snart kan\r\nkomma till ett stopp för uppdelningen av Europa i öst\r\noch väst genom att EU utvidgas.\r\nJag är optimistisk. Jag är stolt över det vi har ut-\r\nrättat. Men jag är på inget sätt nöjd, tvärtom. Det\r\nfinns mycket kvar att göra. Men det vore fel att i\r\nhalvlek, för att använda en fotbollsbild, i mandatperi-\r\noden inte se vilka framgångar vi har nått. Det vore\r\nockså ett misstag att inte inse vad som nu ligger fram-\r\nför oss - stora möjligheter och stora utmaningar,\r\nnaturligtvis baserat på fasta värderingar utgående från\r\ndet som i dag är modernt i internationell politik: att\r\nman lyckas förena utvecklingen med jämlikheten. Så\r\ndrivs samhällen framåt. Så blir människors liv rikare.\r\nSå bidrar vi till att befria människor. I vårt land har vi\r\ngjort det i högre grad än på mycket länge genom att\r\npressa tillbaka arbetslösheten. Tack för det samarbe-\r\ntet i riksdagen och fortsatt samarbete om att göra\r\nSverige bättre! Tack så mycket!\r\n(Applåder)</pre><pre>Anf.  43  BO LUNDGREN (m) replik:\r\nFru talman! Visst är det mycket som är bra i Sve-\r\nrige, och visst är det mycket, Göran Persson, som har\r\nblivit bättre i Sverige. Det ska vi glädjas åt. Men den\r\nsjälvbelåtenhet som präglade Göran Persson används\r\nför att låta bli att göra det som behövs för att ta itu\r\nmed det som inte är bra.\r\nVi har hört det förr: det dukade bordet. En del av\r\ner kommer säkert ihåg Socialdemokraternas valaf-\r\nfisch från 1985: yuppien, sportbilen, dalmatinerhun-\r\nden, allt är bra - precis när bubblan blåstes upp.\r\nJag tycker att det hade varit bättre om Göran Pers-\r\nsons anförande hade präglats av framåtblickande -\r\ngärna ta åt sig det som är bra men också fundera\r\nkring vad vi gör åt det som är dåligt och som behöver\r\nhanteras.\r\nNär Skolverket lämnar rapport efter rapport, som\r\nman gjort under det här året, som visar på stora och\r\navgörande problem i både grundskola och det gymna-\r\nsium som bär Göran Perssons egen prägel är det all-\r\nvarligt. Då borde statsministern uppehålla sig lite\r\ngrann vid vad vi gör åt det. Hur kommer det sig att\r\nregeringen lägger fram ett förslag om lärarutbildning\r\nsom kommer att försämra kvaliteten när det gäller\r\nlärarnas kunskaper när vi behöver förstärka och för-\r\nbättra kvaliteten? Vad tänker Göran Persson göra åt\r\ndet faktum att nästan en fjärdedel av eleverna lämnar\r\ngrundskolan med underkänt i ett eller flera ämnen?\r\nAtt bagatellisera detta är inte bra. Det bådar inte gott\r\nför framtiden.\r\nVisst ska vi glädja oss åt att fler människor får ett\r\narbete. Efter spekulationsekonomi och annat som gått\r\nsnett är det viktigt att människor har arbete. Men det\r\när också viktigt att man kan försörja sig på sin ar-\r\nbetsinkomst. Då måste vi fundera kring skattesänk-\r\nningar för vanliga människor, för att på det viset\r\nskapa rätten att försörja sig på sin egen lön och ha\r\nkontroll över den egna vardagen, att räcka till. Det\r\nger också utrymme att efter eget val kunna minska sin\r\narbetstid. Det ska inte bestämmas åt alla.\r\nÄn värre, fru talman, är att Göran Persson inte\r\nmed ett enda ord berör samarbetet med Vänsterparti-\r\net. Det är ett dilemma, på två sätt, för oss alla. Det\r\nena är naturligtvis att den ohämmade populism som\r\nvi har hört företrädas här i kammaren i dag skapar\r\nproblem. Vänsterns politiska inriktning skapar pro-\r\nblem när det gäller att genomföra det Sverige behöver\r\nför framtiden. Gudrun Schymans och hennes partis\r\nväg är höga skatter och mer styrning: Vi ska bestäm-\r\nma åt människor. Det har framgått tydligt under de-\r\nbatten i dag. Men det är också ett dilemma att Social-\r\ndemokraterna samverkar med ett parti vars kongress\r\nalldeles uppenbart har visat att partiet inte delar\r\nmycket grundläggande värderingar om äganderätt och\r\nandra saker som borde vara väsentliga också för So-\r\ncialdemokraterna.\r\nDet är dags för Göran Persson att ge inte bara\r\nriksdagens kammare utan också svenska folket be-\r\nsked: Ska samarbetet med Vänsterpartiet fortsätta,\r\nmed det pris det har både för allas vår framtid och för\r\nde demokratiska värden vi alla hyllar?</pre><pre>Anf.  44  Statsminister GÖRAN PERSSON (s)\r\nreplik:\r\nFru talman! Jag tror att Bo Lundgren hade en fär-\r\ndigskriven replik, som väl inte var så där väldigt väl\r\navstämd med vad jag sade. Sådant händer. Det kan\r\nman ha överseende med. Men för att vara väldigt\r\ntydlig ännu en gång: Jag är glad att det går allt bättre\r\nför Sverige, men jag är inte nöjd. Det finns ingen\r\nsjälvbelåtenhet. Jag vill faktiskt ge ett erkännande till\r\nalla dem som arbetar i våra skolor och presterar bäst\r\nresultat i Europa. Även en sådan här dag finns det\r\nanledning att understryka detta. Det innebär inte att\r\nman inte ser bekymren. De finns där. Men det ska\r\nvara balans och sans, ingen attack som utgår från\r\nnågot slags vilja till systemskifte. Det är vad det yt-\r\nterst handlar om. Jag har inte haft tillfälle till denna\r\ndiskussion med Bo Lundgren om systemskifte i t.ex.\r\nStockholm och Skåne som drabbar vården hårt, men\r\nvi får det säkert i höst i samband med vår stora\r\ndrabbning. Vi kommer tillbaka till frågan.\r\nVänsterpartiet höll inte någon lysande kongress.\r\nDet har Gudrun Schyman själv klarat ut från talar-\r\nstolen. Även hon var lite bekymrad över detta.\r\nDet är sant att jag önskade henne lycka till inför\r\nkongressen med att klara ut frågorna om kommunis-\r\nmen, att en gång för alla klippa de banden. Jag förstår\r\nav referaten från kongressen att det inte blev så.\r\nEfter kongressen har jag sagt - och det kan jag\r\nupprepa inför kammaren - att vi har träffat uppgörel-\r\nser med Vänsterpartiets riksdagsgrupp. De tänker vi\r\nstå för. Uppgörelserna i kammaren gäller, även om de\r\ngår på tvärs med Vänsterpartiets kongress. Det blir\r\nsjälvklart en möjlighet att testa detta ordentligt i sam-\r\nband med höstens budgetarbete. Jag hoppas att Gud-\r\nrun Schyman har samma vilja - det var ju ingen\r\nframgång - att få riksdagsgruppen att gå i den rikt-\r\nning man själv har gett uttryck för. I så fall kommer\r\ndet att fungera mandatperioden ut.\r\nRiksdagen ser ut som den gör. Ni är alla lika\r\nmycket värda. Ni har alla samma mandat från svens-\r\nka folket. Svenska folket förväntar sig att vi ska han-\r\ntera de vi har beslut att fatta på ett sådant sätt att vi\r\nkan skapa stadiga majoriteter. I den meningen finns\r\ndet en majoritet för den politik som regeringen vill\r\nföra i riksdagen, som ofta är bredare än samarbetet\r\nmed Miljöpartiet och Vänsterpartiet. Det är en majo-\r\nritet som går långt in i den borgerliga delen av val-\r\nmanskåren. Vi ser många som i dag slår vakt om att\r\nta ut ordentliga skatter för att klara en bra gemensam\r\nvälfärd. Det är där vi har den stora ideologiska\r\nspännpunkten i svensk politik. Det är där som Bo\r\nLundgren hittills - jag blev lite orolig när jag hörde\r\nAlf Svensson i dag - har stått isolerad. Det är där\r\nskiljelinjen går.\r\nSamarbetet i riksdagen fortsätter med de uppgö-\r\nrelser vi har gjort. Jag önskar Gudrun Schyman all\r\nframgång i hennes kamp mot kommunismen.</pre><pre>Anf.  45  BO LUNDGREN (m) replik:\r\nFru talman! Jag använder mig inte av färdigskriv-\r\nna repliklappar. Jag avskyr skrivna anföranden mer\r\nän Göran Persson.\r\nDen som lyssnade på statsministerns anförande\r\nmåste ha fått klart för sig att det var fråga om mycket\r\ntillbakablickande. Nu är vi här, och det har gått bra.\r\nEn del har gått bra, en del har gått dåligt. Men det var\r\ninte mycket som handlade om de problem som finns,\r\natt det är deras uppgift att hantera dem, att se framåt\r\noch fundera kring hur den nya tidens möjligheter ska\r\ntas till vara. Det var inte det som statsministerns anfö-\r\nrande handlade om. Det borde det har gjort.\r\nDet är inte min kritik som framförs om skolan,\r\nutan det är från dem som arbetar i skolan. Det är de\r\nsom har arbetat i skolan som i dag finns bland de\r\nutbrända och långtidssjukskrivna. De har problem\r\ndärför att skolan inte fungerar. Ansvaret ligger hos\r\nsittande regering. Det är den som får ta ansvaret och\r\nfundera kring vad som ska hända.\r\nSverige behöver en förändring av det system som\r\ninnebär att vi har världens högsta skatter att betala.\r\nEtt av problemen i skolan, vården och omsorgen är\r\nrättstryggheten. Om höga skatter hade varit lösningen\r\npå problemen hade det inte funnits några problem. Vi\r\nhar redan världens högsta skatter. Vi måste skifta från\r\nett sådant system så att människorna får större makt\r\noch politikerna får koncentrera sig på det som är\r\nviktigt och väsentligt, nämligen att finansiera en bra\r\nskola och sjukvård, men inte att bromsa mångfalden\r\noch alternativen. Tvärtom! Det är där möjligheterna\r\ntill framgång ligger.\r\nJag bekymrar mig mycket för det som Göran\r\nPersson säger om samverkan med Vänsterpartiet. Den\r\nska fortsätta. Det som borde vara ett bekymmer för\r\nkongressen, statsministern och oss alla kommenteras\r\nmed att det inte gör så mycket, Schyman kan göra\r\nupp och det fungerar bra under hela mandatperioden.\r\nDen som lyssnade på Gudrun Schymans anföran-\r\nde vet att den politiken kommer att leda till budget-\r\nförhandlingar med lite här och lite där, men ingen\r\nlångsiktig inriktning av politiken. Detta är inte bara\r\nsocialdemokratins problem. Må ni bli uppätna av\r\nVänsterpartiet! Det är ert problem. Men det är Sveri-\r\nges problem om de reformer Sverige behöver brom-\r\nsas. Om ni hade velat välja en annan väg hade ni\r\nkunnat göra det. Det skulle då finnas en majoritet i\r\nSverige för förändringar i beskattningen och arbets-\r\nmarknaden, så att fler kan få jobb, så att skolan kan\r\nbli bättre och så att människor kan försörja sig på sina\r\narbetsinkomster. De möjligheterna hade funnits, men\r\nGöran Persson har valt bort dem och har fortsatt med\r\ndet vänsterparti vars kongress har sagt att partiet\r\navviker starkt från gemensamma grundläggande vär-\r\nderingar i Sverige.</pre><pre>Anf.  46  Statsminister GÖRAN PERSSON (s)\r\nreplik:\r\nFru talman! Moderat politik duger inte för att\r\nforma en majoritet i Sveriges riksdag. Det vet Bo\r\nLundgren. De gånger man har försökt sig på det har\r\ndet i regel slutat med elände för Sverige. Samma typ\r\nav manisk upprepning kom också fram i dag i Lund-\r\ngrens anförande.\r\nJag kommer ihåg hur det var 1996. Sänk skatten\r\nså klarar vi arbetslösheten. Sedan var det att sänka\r\nskatten så ska vi klara tillväxten. Sedan var det att\r\nsänka skatten så klarar vi statsfinanserna. Sänk skat-\r\nten! Nu ska det vara sänkt skatt för att klara tillståndet\r\ni skolan och vården.\r\nDet är en enda lösning på alla varierande sam-\r\nhällsproblem vi kan se. Den gången den lösningen\r\nfick praktiseras gick det illa för vårt land.\r\nVi har löst arbetslösheten, vi har löst tillväxten, vi\r\nhar löst moderniseringen av Sverige utan att ge oss på\r\njättelika skattesänkningar. Det har fungerat.\r\nDen som tror att skattefrågan är det enda som av-\r\ngör ett lands framtid och har en så endimensionell\r\nuppfattning av politiken tror jag har missat någonting\r\nväsentligt, nämligen att politik också måste bygga på\r\natt vi tar ett gemensamt ansvar att hålla ihop en na-\r\ntion. Det gör vi genom att gemensamt bidra, efter\r\nförmåga, att bygga för det gemensammas bästa. Det\r\när där moderaterna inte räcker till för att forma en\r\nriksdagsmajoritet.\r\n(Applåder)</pre><pre>Anf.  47  ALF SVENSSON (kd) replik:\r\nFru talman! Det är mycket bra att statsministern\r\nsade att han blev orolig över mitt anförande. Det var\r\nfullständigt ogörligt att utläsa det ur statsministerns\r\nframträdande.\r\nGöran Persson talar om hårda ideologiska skilje-\r\nlinjer. Det gör Göran Persson nu och då. Det är väl i\r\nså fall bra om det finns rejäla ideologiska skiljelinjer.\r\nNär Persson eller någon av hans ministrar talar om\r\nskattesänkning är det helt korrekt. När jag citerar\r\nMona Sahlin - in extenso - där hon säger att det är\r\nbråttom med skattesänkningar finns det inga ideolo-\r\ngiska skiljelinjer. Då kommer det från hästens mun.\r\nTänk er om en borgerlig regering hade befriat 17\r\nav landets 18 aktiemiljardärer från förmögenhetsskatt\r\npå deras aktier! Fundera på hur det hade låtit i kam-\r\nmaren från perssonskt och schymanskt håll. Jag vet\r\ninte hur det är med Miljöpartiet.\r\nVi kan vara övertygade om att varje frågestund\r\nhade börjat med en kommentar för att markera en\r\nideologisk skiljelinje, ungefär som det var från 1994\r\noch framåt. Jag begriper inte varför ingen doktorand\r\nkan räkna ut hur många gånger de talade om ekono-\r\nmin innan de svarade på frågan.\r\nVi är helt överens om att arbetslösheten är ett gis-\r\nsel. Nu sade Göran Persson så här: Vi har löst ar-\r\nbetslösheten. Han hade i en replik tidigare krävt av\r\noss att vi skulle känna att han visar ödmjukhet inför\r\ndetta. Vi har löst arbetslösheten, sade han. Det är ett\r\ndirekt citat. Persson virrar på huvudet när jag citerar\r\nhonom. Det kan jag inte hjälpa.\r\nRegeringen vet ju att man inte har löst problemet\r\nmed arbetslösheten ensam. Vi vet ju vad exporten har\r\nbetytt för att få fart på Sveriges ekonomi. Vi vet ju\r\nhur oerhört beroende vi är av internationell konjunk-\r\ntur. Vi vet ju att exporten och suget drog i gång\r\nsvensk ekonomi. Sedan vill jag inte på något sätt\r\nfrånta Göran Persson och regeringen positiva, ange-\r\nlägna och betydelsefulla insatser. Jag tror dessutom\r\natt medlemskapet i EU spelade en avsevärd roll för\r\natt få fart på exporten.\r\nStatsministern önskade Tobisson lycka till med en\r\nresa ut i världen för att sälja böckling. Det väckte viss\r\nmuntration. Det finns andra som har gett sig ut i värl-\r\nden på försäljningsresor, och ännu håller man på och\r\nsprätter i fiskrenset i KU. Vi får se hur det blir.\r\nVi är säkert också alla överens om att skolväsen-\r\ndet spelar en oerhört stor roll för morgondagens ar-\r\nbetsmarknad. När man nu hör lovsången till svenskt\r\nskolväsende måste man ha rätt att ställa sig frågan om\r\nSkolverket hade fel när det slog fast att gymnasiere-\r\nformen misslyckats.\r\nJag hade dessutom tyckt att det hade varit väldigt\r\nvärdefullt om Göran Persson hade sagt någonting om\r\nvad stöd- och stöttapartierna för fram med sådan kraft\r\nsom om det inte kostar någonting, nämligen arbets-\r\ntidsförkortningen. Det hade varit värdefullt om Pers-\r\nson hade tagit upp detta. Folk går nästan omkring och\r\ntror att det inte kostar någonting. Det är något slags\r\nhalsstarrighet som gör att det inte sker.\r\n(Applåder)</pre><pre>Anf.  48  Statsminister GÖRAN PERSSON (s)\r\nreplik:\r\nFru talman! Jag tror att Alf Svensson ska kvalifi-\r\ncera debatten i ett avseende. När vi nu kompenserar\r\nför egenavgifterna, som vi fick höja under våra krisår,\r\när det klart att vi gör det med glädje om vi slipper\r\nlåna till det. Men det Alf Svensson står för är ett\r\nskattepaket som nästintill är identiskt med moderater-\r\nnas. Jag har hört att hans ekonomiske talesman har\r\nanslutit sig till uppfattningen att statsskatten ska av-\r\nvecklas. Är det rättfärdigt att de som har det allra bäst\r\nställt ska ha de största skattesänkningarna? Det finns\r\nen rättvisedimension också i skatter, Alf Svensson.\r\nDen kanske åtminstone ett kristdemokratiskt parti\r\nborde fundera över.\r\nVad gäller skolan vill jag säga så här: Var försik-\r\ntig. Det finns sådant som ska kritiseras. Men vi får\r\ninte hamna i läget att vi inte ser hur den svenska sko-\r\nlan fungerar i relation till skolor i andra länder i värl-\r\nden. Ser vi inte det förstår vi kanske inte så mycket av\r\nden verklighet som skolan har att hantera i dag och\r\nden verklighet som lärarna har att hantera och uppen-\r\nbarligen hanterar på ett sådant sätt att den svenska\r\nskolan är den mest framgångsrika i Europa.\r\nDet innebär inte att vi inte ser bristerna, men vi\r\nska vara rättvisa och sansade och inte använda den\r\ntyp av våldsamma angrepp som har riktats från talar-\r\nstolen i dag för att ge oss på någonting som ändock i\r\nlånga stycken fungerar väl, men som i vissa delar\r\nverkligen behöver reformeras.\r\nRedogör för er skattepolitik, Alf Svensson, och\r\nför varför statsskatten ska avskaffas med de gigantis-\r\nka konsekvenser det har för fördelningen i landet.\r\n(Applåder)</pre><pre>Anf.  49  ALF SVENSSON (kd) replik:\r\nFru talman! Göran Persson vet väldigt väl hur vår\r\nskattepolitik är presenterad i motionen. Det skulle\r\ninte falla mig in att tro att landets statsminister inte\r\nhar tagit del av kristdemokraternas skattepolitiska\r\nförslag. Men det är lika självklart som amen i kyrkan,\r\nGöran Persson, att jag på den minut jag har kvar inte\r\nkan presentera den.\r\nVi har inte föreslagit att statsskatten ska bort. Bo\r\nLundgren har sagt att detta ska ske på sikt. Han har\r\ndäremot inte berättat vad som ligger i begreppet \"på\r\nsikt\". Göran Persson behöver inte göra ett så stort\r\nnummer av det här i kammaren.\r\nSedan vet jag mycket väl att rättvisa hänger ihop\r\nmed skattepolitik. Det var bl.a. därför jag tog upp det\r\nfaktum att 17 av 18 av landets aktiemiljardärer - det\r\när inte småfolk, precis - slipper att betala skatt på\r\nsina aktieinkomster.</pre><pre>Anf.  50  Statsminister GÖRAN PERSSON (s)\r\nreplik:\r\nFru talman! Den sista effekten är ett resultat av\r\nåtgärder som vidtogs under Alf Svenssons regerings-\r\ntid, då man skattebefriade o-listan, som drev börsens\r\nföretag från a- till o-listan. För att rädda förmögen-\r\nhetsskatten var vi tvungna att göra detta. Alf Svens-\r\nson har aldrig haft ett intresse av att ta ut förmögen-\r\nhetsskatt; det vet vi om.\r\nJag läser i Dagens Nyheter vad Mats Odell säger:\r\nI ett längre perspektiv är det riktigt att ta bort stats-\r\nskatten. Gå ut och säg det om ni strävar efter detta!\r\nDriv den politiken, dvs. jättelika skattesänkningar för\r\nmiljoninkomsttagare och ingenting för dem som är\r\ndeltidsarbetare och låginkomsttagare. Säg det! Redo-\r\nvisa var ni står, och bär inte någonting som är oriktigt\r\ntill andra människor.\r\nLåt mig sluta med att säga följande: Redovisa\r\nnästa gång, Alf Svensson, hur det går i de landsting\r\ndär kristdemokraterna regerar ihop med moderaterna.\r\n(Applåder)</pre><pre>Anf.  51  LENNART DALÉUS (c) replik:\r\nFru talman! Jag ska inte ställa någon fråga till\r\nstatsministern, men jag ska säga att jag också är und-\r\nrande över sättet att beskriva situationen i skolan. Jag\r\nkan inte ha något förhållningssätt till en undersökning\r\nsom Göran Persson står här och håller i, som ska\r\nkomma senare. Men jag gör som många andra av oss\r\nförtroendevalda. Jag reser, träffar människor som\r\narbetar i skolan och träffar elever. Jag läser tidningar\r\noch rapporter.\r\nJag kan se att ungefär var fjärde yngre lärare i dag\r\nfunderar på om han eller hon över huvud taget har\r\nvalt rätt yrke eller ska hoppa av. Man kan se att var\r\nfjärde elev i grundskolan går ut utan att ha tillräckliga\r\nkunskaper. Att stora grupper elever inte klarar sig\r\nigenom systemet utan går ut utan riktiga kunskaper\r\nkan inte vägas upp av att några - för all del många -\r\nhar passerat skolan och fått bra jobb i framtidsbran-\r\nscher.\r\nJag tycker inte att man kan glida över detta som\r\nom det inte var något problem. Det är ett stort pro-\r\nblem att inte alla får de riktiga möjligheterna i skolan.\r\nDet borde vi ägna större omsorg åt den dag då vi som\r\nskolelever slutar skolan.\r\nDet liknar lite den tudelning som vi har på annat\r\nsätt i landet. Många av oss får möjlighet att nyttiggöra\r\noss en god ekonomisk utveckling, medan å andra\r\nsidan en stor grupp, många svenskar, inte får den\r\nmöjligheten. Det är en sorts klyvning som liknar den i\r\nskolan. Många klarar sig igenom, många kan få bra\r\njobb, många å andra sidan, en stor minoritet, går inte\r\ngenom skolan med riktiga kunskaper. På samma sätt\r\nfår inte många människor ute i landet möjlighet att ta\r\ndel av den ekonomiska välgång som ändå har skapats\r\ni Sverige.\r\nDe här två frågorna betyder så mycket i det poli-\r\ntiska arbetet inför valet. Vi kommer ihåg mantrat:\r\nvård, skola, omsorg. Vård och omsorg tycker jag att\r\nvi har klarat av rätt bra, men skolan är den del som\r\nborde tas med lite större allvar än vad jag tycker\r\nstatsministern visade under debatten.</pre><pre>Anf.  52  MATZ HAMMARSTRÖM (mp) re-\r\nplik:\r\nFru talman! Nu har statsministern ingen talartid\r\nkvar, men det kanske går att kommunicera medelst\r\nnick, som det gjordes förra året här. Jag kommer att\r\nställa några frågor.\r\nDen ekonomiska uppgång som vi lever i nu präg-\r\nlas tyvärr också av en hel del på minuskontot. Förut-\r\nom utbrändhet, stress, ökade sjukskrivningar, ökad\r\nläkemedelskonsumtion visar de gröna nyckeltalen på\r\nen del problem med ökad miljöbelastning till följd av\r\ndet höga samhällstempot och den höga konsumtio-\r\nnen.\r\nJag vill därför fråga statsministern om han delar\r\nmin uppfattning att läget nu är sådant att en arbets-\r\ntidsförkortning är nödvändig och berättigad. Jag ser\r\ningen huvudrörelse över huvud taget, men jag hoppas\r\natt statsministern funderar vidare på frågan.\r\nJag ställer en fråga till: Delar statsministern min\r\nuppfattning att en 30-timmarsvecka och 20 % mer i\r\nplånboken 2015 är bättre än en 40-timmarsvecka och\r\n50 % mer i plånboken? Jag noterar att statsministern\r\ntänker vidare också i den frågan.</pre><pre>Anf.  53  BO LUNDGREN (m):\r\nFru talman! Till Göran Persson: Är det värt att\r\nrädda förmögenhetsskatten för att pensionärer som\r\nhar amorterat ned lånen på sina hus som taxeras upp\r\nska betala förmögenhetsskatt? Jag tycker inte det.\r\nFör övrigt hoppas jag att vi alla får en mycket\r\ntrevlig, fin och skön sommar men att vi inte glömmer\r\natt vår uppgift är att fundera kring det framtiden krä-\r\nver och inte blicka tillbaka.</pre><pre>Anf.  54  MATZ HAMMARSTRÖM (mp):\r\nFru talman! Alf Svensson ställde en fråga till\r\nstatsministern som statsministern inte heller hann\r\nsvara på. Jag tänkte svara på den. Det gällde vad en\r\narbetstidsförkortning kostar, eftersom en arbetstids-\r\nförkortning inte är gratis. Nej, det är riktigt, en ar-\r\nbetstidsförkortning är inte gratis. Den kostar i något\r\nlägre tillväxt, i en något mindre ökning av konsum-\r\ntionsutrymmet. Men en bibehållen 40-timmarsvecka\r\när inte heller gratis. Stress och sjukskrivningar till\r\nföljd av ett högt samhällstempo kostar också. Miljö-\r\nförslitningen till följd av den överkonsumtion som\r\nfaktiskt bli följden om vi inte minskar arbetstiden är\r\ninte heller gratis.\r\nAvslutningsvis skulle jag vilja poängtera att ett\r\nperspektiv har saknats i dagens debatt. Det är barn-\r\nperspektivet. Det är viktigt att se att så gott som all\r\npolitik har med barnen att göra och att frågorna fram-\r\nstår lite annorlunda betraktade i barnperspektiv.\r\nI ett barnperspektiv är sänkt arbetstid en mycket\r\nangelägen reform. Det är det bästa sättet att ge föräld-\r\nrar och barn med tid för varandra. I ett barnperspektiv\r\när EMU inget neutralt projekt utan snarare ett barnfi-\r\nentligt projekt. Det är bättre för barn med rörliga\r\nväxelkurser än med rörliga föräldrar. I ett barnpers-\r\npektiv är det uppenbart att det är de höga koldioxidut-\r\nsläppen som är problemet - inte bensinpriset. Vad är\r\nfriheten att tanka sin bil billigt mot friheten att kunna\r\nvistas ute i solen utan att riskera hudcancer?\r\n(Applåder)</pre><pre>Partiledardebatten var härmed avslutad.</pre><pre>2 §  Justering av protokoll</pre><pre>Justerades protokollet för den 9 juni.</pre><pre>3 §  Avsägelser</pre><pre>Talmannen meddelade att Matz Hammarström\r\n(mp) avsagt sig uppdraget som ledamot i finansut-\r\nskottet.</pre><pre>Kammaren biföll denna avsägelse.</pre><pre>Talmannen meddelade att Yvonne Ruwaida (mp)\r\navsagt sig uppdraget som ledamot i skatteutskottet.</pre><pre>Kammaren biföll denna avsägelse.</pre><pre>Talmannen meddelade att Birger Schlaug (mp)\r\navsagt sig uppdraget som suppleant i finansutskottet.</pre><pre>Kammaren biföll denna avsägelse.</pre><pre>4 §  Kompletteringsval till finansutskottet och\r\nskatteutskottet</pre><pre>Talmannen meddelade att Miljöpartiet de grönas\r\nriksdagsgrupp på grund av uppkomna vakanser an-\r\nmält Yvonne Ruwaida som ledamot i finansutskottet\r\nefter Matz Hammarström, Birger Schlaug som leda-\r\nmot i skatteutskottet efter Yvonne Ruwaida, Matz\r\nHammarström som suppleant i finansutskottet efter\r\nBirger Schlaug samt Yvonne Ruwaida som suppleant\r\ni skatteutskottet efter Birger Schlaug.</pre><pre>Talmannen förklarade valda till</pre><pre>ledamot i finansutskottet\r\nYvonne Ruwaida (mp)</pre><pre>ledamot i skatteutskottet\r\nBirger Schlaug (mp)</pre><pre>suppleant i finansutskottet\r\nMatz Hammarström (mp)</pre><pre>suppleant i skatteutskottet\r\nYvonne Ruwaida (mp)</pre><pre>5 §  Anmälan om särskilda företrädare för par-\r\ntigrupperna</pre><pre>Med stöd av 1 kap. 7 § fjärde stycket riksdagsord-\r\nningen hade partigrupperna till talmannen anmält\r\nföljande personer att utgöra partiernas företrädare\r\nfrån den 1 juli 2000 och för återstoden av innevaran-\r\nde valperiod:</pre><pre>Sven Hulterström (s)\r\nPer Unckel (m)\r\nLars Bäckström (v)\r\nGöran Hägglund (kd)\r\nAgne Hansson (c)\r\nBo Könberg (fp)\r\nMarianne Samuelsson (mp)</pre><pre>Ersättare:\r\nBritt Bohlin (s)\r\nBeatrice Ask (m)\r\nInger Burman (v)\r\nMaria Larsson (kd)\r\nBirgitta Carlsson (c)\r\nKerstin Heinemann (fp)\r\nGunnar Goude (mp)</pre><pre>6 §  Meddelande om statistiska uppgifter om\r\nriksdagsarbetet</pre><pre>Talmannen meddelade att statistiska uppgifter om\r\nriksdagsarbetet delats ut till kammarens ledamöter.\r\nStatistiken skulle fogas som bilaga till detta pro-\r\ntokoll.</pre><pre>7 §  Meddelande om riksmötet 2000/01</pre><pre>Talmannen meddelade att riksmötet 2000/01\r\nskulle inledas med upprop tisdagen den 19 september\r\nkl. 11.00. Öppnandet skulle äga rum kl. 14.00 samma\r\ndag.</pre><pre>8 §  Anmälan om inkomna faktapromemorior\r\nom förslag från Europeiska kommissionen</pre><pre>Talmannen anmälde att följande faktapromemori-\r\nor om förslag från Europeiska kommissionen inkom-\r\nmit och delats ut till kammarens ledamöter:\r\nMeddelande från kommissionen om prioriteringar när\r\ndet gäller vägtrafiksäkerheten inom EU lägesrap-\r\nport och klassificering av åtgärder. KOM (00) 125\r\nFörslag till Europaparlamentets och rådets direktiv\r\nom ändring av rådets direktiv om utbyte av infor-\r\nmation med tredje land KOM (1999) 748\r\nGrönboken behandlar rättshjälp i civilmål: Problem\r\nför parter i gränsöverskridande tvister.\r\nFörslag till Europaparlamentets och rådets direktiv\r\nom tillnärmning av medlemsstaternas lagar och\r\nandra författningar om tillverkning, presentation\r\noch försäljning av tobaksvaror. KOM (1999) 407</pre><pre>9 §  Hänvisning av ärenden till utskott och be-\r\nslut om förlängd motionstid</pre><pre>Föredrogs och hänvisades\r\nPropositioner\r\n1999/2000:109 till justitieutskottet\r\n1999/2000:147 till socialförsäkringsutskottet\r\n1999/2000:149 till socialutskottet</pre><pre>Förslag\r\n1999/2000:RR12 till utbildningsutskottet</pre><pre>Kammaren biföll talmannens förslag att motions-\r\ntiden för ovanstående ärenden skulle förlängas till\r\nfredagen den 22 september.</pre><pre>Motioner\r\n1999/2000:MJ35 till miljö- och jordbruksutskottet\r\n1999/2000:Fi54-Fi57 till finansutskottet\r\n1999/2000:Ju35 och Ju36 till justitieutskottet\r\n1999/2000:Sk31-Sk33 till skatteutskottet</pre><pre>10 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 15 juni</pre><pre>1999/2000:1076 av Ragnwi Marcelind (kd) till justi-\r\ntieminister Laila Freivalds\r\nBristen på övervakare\r\n1999/2000:1090 av Magnus Jacobsson (kd) till stats-\r\nrådet Britta Lejon\r\nReligionsfriheten i Sverige\r\n1999/2000:1099 av Ragnwi Marcelind (kd) till justi-\r\ntieminister Laila Freivalds\r\nPolisen i Östergötland</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 19 september.\r\nAjournering</pre><pre>Kammaren beslutade kl. 12.25 på förslag av talman-\r\nnen att ajournera förhandlingarna till kl. 12.40 då\r\navslutningen skulle äga rum.\r\nÅterupptagna förhandlingar</pre><pre>Förhandlingarna återupptogs kl. 12.40.</pre><pre>11 §  Avslutning</pre><pre>Anf.  55  TALMANNEN:\r\nÄrade riksdagsledamöter! Snart, mycket snart, får\r\nockså riksdagens ledamöter gå ut i denna ljuva som-\r\nmartid. Låt oss bara för ett kort ögonblick stanna upp\r\noch något samla tankarna kring det som har varit och\r\nkring det som ska komma.\r\nSom talman har jag inte bara fler och större möj-\r\nligheter än de flesta att följa arbetet i denna kammare,\r\ni riksdagen, och de gedigna insatser som görs av dess\r\nledamöter. Det blir också tillfälle i många samman-\r\nhang - här hemma och i samband med internationella\r\nbesök - att i samtal och i anföranden informera om\r\nriksdagen och det arbete som utförs här.\r\nDet är då både naturligt och glädjande att alltid\r\nkunna framhålla det som karakteriserar det demokra-\r\ntiska arbetet i Sveriges riksdag - i dag också i ett\r\nhistoriskt perspektiv. Det är den goda viljan till sam-\r\narbete, beredskapen att lyssna och kompromissa, för\r\natt nå fram till långsiktigt hållbara beslut.\r\nDet här är i mångt och mycket ett ganska gnetigt\r\nvardagsarbete, inte sällan slitigt och oglamoröst, långt\r\nbortom massmediernas sökljus. Men det är den nöd-\r\nvändiga grundpelaren och förutsättningen för en god\r\nutveckling av vårt samhälle, i trygghet och med re-\r\nspekt för varje individs unika värde - det som är\r\ndemokratins kärna.\r\nDet är en glädje att vara en del av detta arbete,\r\noch det är en förmån att få lyfta fram detta goda ex-\r\nempel i mötet med företrädare för länder där demo-\r\nkratin ännu är skör och behöver vårdas, kräver stöd\r\noch näring för att utvecklas och stärkas.\r\nDet är vårt gemensamma uppdrag att tillsammans\r\narbeta för att riksdagen fortsätter att utgöra den cent-\r\nrala och livaktiga arenan för demokratin och politi-\r\nken, för debatten och besluten. Kammaren har här en\r\nnyckelroll med sin öppenhet och tillgänglighet. Vad\r\nsom här sker - och hur det sker - är avgörande för\r\nmedborgarnas uppfattning om riksdagen och dess\r\nledamöter. Riksdagens arbetsformer ska fungera väl\r\nför att garantera stabilitet och styrka i riksdagens\r\nbeslut och för att ge riksdagens ledamöter en rimlig\r\narbetssituation.\r\nMen vi har också ett gemensamt ansvar för att\r\nformerna för vårt arbete tryggar och stärker medbor-\r\ngarnas tilltro till och respekt för riksdagen som lan-\r\ndets främsta demokratiska institution. I utvärderingen\r\nav de förändringar som görs av riksdagens arbetsfor-\r\nmer, måste denna aspekt tillmätas stor betydelse.\r\nÄrade ledamöter! Det goda samarbetet och viljan\r\natt gemensamt komma fram till hållbara lösningar\r\npräglar också arbetet i Riksdagskommittén. Tack vare\r\nengagerade och kreativa insatser av ett stort antal\r\nledamöter och tjänstemän har betydande framsteg\r\ngjorts under året med de huvudfrågor som kommittén\r\narbetar med - riksdagens ledningsorganisation, bud-\r\ngetprocessen, utvärdering och revision och  riksda-\r\ngens hantering av EU-frågor.\r\nEtt uttryck för detta är det beslut som fattades i\r\ntisdags i Riksdagskommittén, om förslag till ny Riks-\r\nrevision under riksdagen. Ett annat är den parlamen-\r\ntariska riksdagsstyrelse som kammaren beslutat om\r\noch valt och som börjar sitt arbete den 1 juli. Mot\r\nslutet av hösten räknar vi med att detta omfattande\r\narbete med riksdagens organisation och arbetsformer\r\ni sin helhet ska vara avslutat och förslag till beslut\r\nframlagda.\r\nÄrade riksdagsledamöter! Jag vill tacka er alla för\r\nengagerade insatser under det gångna året. Ett särskilt\r\ntack vill jag rikta till de vice talmännen, till riksda-\r\ngens gruppledare och till kvittningsmännen för myck-\r\net gott samarbete. Tack också till kammarsekreteraren\r\noch hans medarbetare, till riksdagens personal, vars\r\ninsatser och kompetens är ovärderliga för riksdagen,\r\noch till de ledamöter och den personal som på ett så\r\nförtjänstfullt sätt fullgjort sina uppdrag i Talmanskon-\r\nferensen och Förvaltningsstyrelsen, som nu haft sina\r\nsista sammanträden.\r\nJag vill också rikta ett tack till regeringen för gott\r\nsamarbete och uttala förhoppningen att vi med ge-\r\nmensamma krafter väl ska företräda Sverige under\r\ndet kommande ordförandeskapet i EU.\r\nEtt alldeles särskilt tack vill jag rikta till två leda-\r\nmöter som lämnat riksdagen - Ingrid Näslund och Ulf\r\nKristersson - och till Dan Ericsson och Johnny\r\nAhlqvist, som kommer att lämna sina uppdrag i\r\nsommar.\r\nDan Ericsson invaldes i riksdagen 1991 och har\r\nverkat bl.a. inom arbetsmarknadsutskottet och jord-\r\nbruksutskottet, sedermera miljö- och jordbruksut-\r\nskottet, från 1998 som dess ordförande. Dan Ericsson\r\nlämnar riksdagen i början av september för ett upp-\r\ndrag som kommunikationskonsult.\r\nIngrid Näslund kom in i riksdagen efter valet\r\n1991 och har varit ledamot av utbildningsutskottet,\r\nutrikesutskottet, Nordiska rådets och Europarådets\r\nsvenska delegationer. Ingrid Näslund fortsätter sitt\r\nengagemang för utvecklingsfrågor, bl.a. som ledamot\r\nav Sidas styrelse och i Kristdemokraternas råd för\r\ndemokrati och utveckling.\r\nUlf Kristersson kom till riksdagen 1991 med ett\r\nengagemang inom det Moderata ungdomsförbundet,\r\ntill 1993 som dess  ordförande. I riksdagen har Ulf\r\nKristersson bl.a. verkat inom socialförsäkringsut-\r\nskottet. I april lämnade Ulf Kristersson ledamotsupp-\r\ndraget för näringslivet och ett utvecklingsuppdrag\r\ninom IT-branschen.\r\nJohnny Ahlqvist kom in i riksdagen 1985. Det är\r\nfrämst arbetsmarknadsfrågorna som har engagerat\r\nJohnny Ahlqvist, först som ledamot och sedan 1994\r\nsom ordförande i arbetsmarknadsutskottet. Den\r\n1 augusti lämnar Johnny Ahlqvist riksdagen, men då\r\nför att fortsätta sitt engagemang för dessa frågor som\r\ndirektör i Arbetsmarknadsverkets ledning med ansvar\r\nför de arbetsmarknadspolitiska programmen.\r\nVi tackar Dan Ericsson, Ingrid Näslund, Ulf\r\nKristersson och Johnny Ahlqvist för deras insatser i\r\nriksdagen och önskar dem varmt lycka till med de\r\nnya uppdragen.\r\nÄrade ledamöter! Arbetet under ännu ett riks-\r\ndagsår närmar sig nu sitt slut, det första under detta\r\nsekel och detta årtusende.\r\nWerner Aspenström fångar med sina ord i dikten\r\nStaden känslor och tankar som ett ögonblick som\r\ndetta rymmer:\r\nJag är ingen opolitisk person.\r\nJag har en åsikt om hur slipstenarna\r\nborde dras i detta land.\r\nJag anser freden vara vår största tanke.\r\nMen jag vill inte med den stora drömmens sax\r\nklippa sönder den mindre drömmens väv.\r\nDet är den tiden på dygnet\r\ndå bogserbåten Rex ger sig ut i skärgården\r\nför att hämta soluppgången.\r\nDet är den tiden på året\r\ndå jätten i Skinnarviksbergen\r\nhar syrenklasar i håret.\r\nStrax öppnar han käften och spottar ut\r\nen svärm skrattmåsar över stan.\r\nJag tycker det är vackert, helt enkelt.\r\nJag tycker det är mänskligt, ibland.\r\nÄrade riksdagsledamöter! Varmt tack för detta ar-\r\nbetsår. Jag önskar er en skön, vilsam och stimuleran-\r\nde sommar, och jag önskar er hjärtligt välkomna åter\r\nmed nya krafter.\r\n(Applåder)</pre><pre>Anf.  56  JAN BERGQVIST (s):\r\nFru talman! Från riksdagens ledamöter ber jag att\r\nfå framföra vår stora uppskattning och ett varmt tack\r\ntill talmannen och till de vice talmännen. Jag vill\r\nockså vittna om vilken fröjd det är att arbeta ihop\r\nmed riksdagens personal och möta så mycket kunnig-\r\nhet och gott humör och ett engagemang som håller\r\näven när vi behandlar sådana frågor som regelverket\r\nför muddring eller förutsättningarna för värdepappe-\r\nriseringen.\r\nDet känns alldeles rätt - som vår talman här redo-\r\nvisade - att riksdagen nu utvecklar sitt arbete och\r\nstärker sin förmåga att möta den nya tidens krav.\r\nVi vet också att det mitt i det välmående svenska\r\nsamhället finns människor med ett plågsamt utanför-\r\nskap och en stark känsla av vanmakt. Vad kan vi\r\nfolkvalda göra så att människors vanmakt vänds till\r\nframtidstro och delaktighet? Demokrati utan delta-\r\ngande, det är som en fågel med bruten vinge. Därför\r\nmåste alla få chansen att vara med i demokratins\r\ngemenskap.\r\nAv andra parlament kan vi lära en hel del, men vi\r\nfår också konstatera att Sveriges riksdag med vårtor\r\noch allt står sig väl i en internationell jämförelse. En\r\nförklaring till det är kanske att vi ständigt strävar efter\r\natt förbättra demokratins arbetssätt och att vi har den\r\ngoda traditionen att riksdagens talman tar ett stort\r\nansvar för att driva på demokratins utveckling. För\r\ndet vill vi rikta ett särskilt tack till talmannen.\r\nJag hörde en programledare i TV som sade att vi\r\nriksdagsledamöter inte vet vad som händer i Sverige,\r\neftersom vi jämt sitter instängda i Riksdagshuset.\r\nStrax därpå läste jag i en stor tidning där man tvärtom\r\ntyckte att vi alldeles för mycket är borta från riksda-\r\ngen. Enligt tidningen så har vi - hör och häpna - inte\r\nmindre än fyra månaders semester varje år, nämligen\r\ntre månader på sommaren och ytterligare en månad i\r\növrigt under året. Tidningen tipsar sina läsare att om\r\nde gillar att lata sig på stränderna, då ska de satsa på\r\npolitik. Man skriver: \"Är du inne på att göra politisk\r\nkarriär så kan du se fram emot många lediga som-\r\nmardagar.\" Ack ja, dessa myter. Tänk om de kunde\r\nspridas ut på Sveriges åkrar i stället för att spridas i\r\nspalterna och i TV-kanalerna. Vilken härlig gröda vi\r\nskulle få.\r\nTrots allt tror jag att de flesta vet och förstår att\r\nriksdagsarbetet måste vara mer än själva arbetet i\r\nkammaren. Att vi gör uppehåll i kammararbetet är\r\ninte samma sak som att vi därmed slutar med allt\r\nannat riksdagsarbete. Tvärtom är det en given del av\r\nvårt arbete att sommar, höst, vinter och vår vara akti-\r\nva i vardagsverkligheten runtom i vårt land. Tillsam-\r\nmans vet vi 349 mycket om vad som händer i Sveri-\r\nge. Det avspeglar sig bl.a. i att våra talmän klubbar\r\nigenom beslut som gäller de stora frågorna för vårt\r\nfolk - arbete, välfärd och ekologisk framtid - men de\r\nklubbar också igenom beslutsmoment med många\r\nsmå vardagsnära rubriker, t.ex. måttbestämmelserna\r\nför båspallar, hanteringen av fiskrens, ålhuttning,\r\nhjulångaren Erik Nordevall, reptiler som säll-\r\nskapsdjur och mycket annat i vår Herres hage.\r\nSå jag tror att de i TV-huset får anstränga sig re-\r\njält om de ska samla ihop 349 andra personer som\r\ntillsammans har lika stor kunskap om vardagsverklig-\r\nheten runtom i Sveriges land.\r\nMen visst ska vi erkänna att Sverige säkert kom-\r\nmer att överraska oss även den här sommaren så att vi\r\nän en gång står där med häpen förundran över vad\r\nsom händer i naturens parlament:\r\nNätvingens intensiva beredningsarbete i bladver-\r\nket, åkerhumlans chattande bland blomkalkarna, den\r\nblågröna mosaiksländans utredning av näckrosbladen,\r\nstarar i prydliga delegationer som uppvaktar bärbus-\r\nkarnas näringsutskott, och så de många mötena med\r\ntaltrastkonferensen och småfåglarnas kvällsplenum,\r\ndär ingen bryr sig om att lämna kvittringsansökan.\r\nFru talman! Eftersom dagens datum den 15 juni\r\nråkar vara Ulla Winblads födelsedag vill jag med Carl\r\nMichael Bellmans ord önska talmannen, de vice tal-\r\nmännen, kammarsekreteraren och alla er som arbetar\r\ni riksdagen liksom vice statsminister Lena Hjelm-\r\nWallén och hela regeringen att ni nu får chansen att:\r\nLe åt daggens droppar\r\nSe hur blomman öppnar sina knoppar\r\nHören lärkans sång i skyn\r\nAck vad en gudomlig syn.\r\nEtt stort och varm tack till er alla.\r\n(Applåder)</pre><pre>12 §  Kammaren åtskildes kl. 12.58.</pre><pre>\r\nFörhandlingarna leddes\r\nav förste vice talmannen från sammanträdets början\r\nt.o.m. 1 § anf. 32 (delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}