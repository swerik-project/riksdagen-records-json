{"dokumentstatus":{"dokument":{"hangar_id":"2348482","dok_id":"GO0962","rm":"2000/01","beteckning":"62","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"62","slutnummer":"0","datum":"2001-02-07 00:00:00","systemdatum":"2005-10-27 12:16:57","publicerad":"2001-02-07 00:00:00","titel":"Riksdagens snabbprotokoll 2000/01:62 Onsdagen den 7 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{4A8B3C7D-508F-4114-A179-F393EEADD4D3}","dokument_url_text":"http://data.riksdagen.se/dokument/GO0962/text","dokument_url_html":"http://data.riksdagen.se/dokument/GO0962","dokumentstatus_url_xml":"http://data.riksdagen.se/dokumentstatus/GO0962","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2000/01:62</div>\r\n<div class=\"sidhuvud_datum\">Onsdagen den 7 februari</div>\r\n<div class=\"sidhuvud_klockslag\">Kl. 9.00 - 18.04</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>------------------------------------------------------------</pre><pre>1 §  Utrikespolitisk debatt</pre><pre>Anf.  1  Utrikesminister ANNA LINDH (s):\r\nFru talman! \"Alla människor äro födda fria och\r\nlika i värde och rättigheter.\"\r\nSå inleds Förenta nationernas allmänna förklaring\r\nom de mänskliga rättigheterna. Detta är grundvalen\r\nför vårt arbete.\r\nSyftet är att försvara den enskilda människans\r\nvärdighet, frihet och trygghet.\r\nUppgiften framstår i dag som extra viktig. I en tid\r\nav global ekonomi, information och rörlighet behöver\r\nvi, mer än någonsin, en gemensam värdegrund som\r\nbinder samman civilisationer och människor.\r\nDet handlar om att förse den världsomspännande\r\nekonomin med världsomspännande spelregler som\r\nger rättvisa villkor. Det handlar om att balansera den\r\ngränslösa marknaden med gränslösa värden, byggda\r\npå demokrati och mänskliga rättigheter. Det handlar\r\nom att se möjligheten, inte hotet, i människors ökade\r\nrörlighet. Och det handlar om en kamp mot fattigdo-\r\nmen.\r\nSveriges samlade utrikespolitik ska samverka för\r\ndessa mål. Denna helhetssyn är även utgångspunkt\r\nför rapporten En rättvisare globalisering och för den\r\nparlamentariska utredning som i höst ska presentera\r\nsin rapport om en samlad svensk politik för global\r\nutveckling.\r\nRegeringen ska också driva dessa frågor målmed-\r\nvetet i EU, FN, WTO och Världsbanken. Alla natio-\r\nner och forum måste samarbeta för att utveckla glo-\r\nbaliseringens positiva möjligheter och motverka att\r\nden leder till nya vidgade klyftor.\r\nDet viktigaste verktyget för Sverige är EU. Unio-\r\nnen är i dag en central utrikes- och säkerhetspolitisk\r\naktör.\r\nSverige är nu för första gången ordförande i EU.\r\nVår uppgift är att, i hela unionens intresse, driva dess\r\narbete framåt och vara dess röst utåt.\r\nVårt ordförandeskap sammanfaller med stora ut-\r\nmaningar för unionen. Miljöförstöringen ska bekäm-\r\npas. Full sysselsättning ska uppnås. Kampen mot\r\nfrämlingsfientlighet ska  intensifieras. Många av\r\ndessa frågor har direkt betydelse för medborgarna och\r\nvisar hur inrikes- och utrikespolitik hänger samman.\r\nDen största utmaningen av alla är utvidgningen.\r\nIngen annan fråga är så avgörande för EU:s framtid\r\noch för utvecklingen i Europa. Med den banar vi väg\r\nför frihet, demokrati och välstånd i hela Europa. Med\r\nden återförenar vi Öst- och Västeuropa. Med den blir\r\nvi en ännu starkare röst i världen, för de gemensam-\r\nma värdena.\r\nVi prioriterar utvidgningen - och freden. Vi vill\r\nverka för ett politiskt genombrott i förhandlingarna\r\noch för att alla kandidatländer ska behandlas rättvist.\r\nProgrammet för det fortsatta arbetet har starkt stöd i\r\nEU, och Nicefördraget ger oss den institutionella bas\r\nsom behövs. Vi står helhjärtat bakom slutsatserna\r\nfrån Europeiska rådet i Nice om att EU ska kunna\r\nvälkomna nya medlemmar från slutet av år 2002.\r\nVi prioriterar jobben - och tillväxten. Vid Euro-\r\npeiska rådets möte i Stockholm i mars ska vi staka ut\r\nvägen mot ett EU med stark ekonomi och full syssel-\r\nsättning. För detta krävs inte bara ekonomiska refor-\r\nmer och åtgärder till stöd för nyföretagande. Vi måste\r\nockså hantera att EU:s arbetskraft åldras och minskar,\r\noch vi måste skapa ett kunskapssamhälle där alla\r\nbehövs och där jämställdhet råder. Ett samhälle som\r\nkan tjäna som modell för andra i en global ekonomi.\r\nVi prioriterar miljön - och framtiden. Vid Euro-\r\npeiska rådets möte i Göteborg i juni ska vi anta en\r\nstrategi för hållbar utveckling. Bland prioriteringarna\r\nfinns klimatet och kemikalierna. Genom detta arbete\r\nfår EU också en plattform för sitt miljöarbete på glo-\r\nbal nivå.\r\nFramtidens EU måste bli en medborgarnas union,\r\ndär besluten går att följa och påverka. Sverige arbetar\r\nhårt för detta. Därför välkomnar vi uppdraget från\r\nNice att inleda en alleuropeisk debatt om EU:s fram-\r\ntid. I samarbete med Belgien och kommissionen, och\r\nmed medverkan av Europaparlamentet, förbereder vi\r\nnu olika initiativ. Vi hoppas engagera så många som\r\nmöjligt i diskussionen, i såväl medlems- som kandi-\r\ndatländerna. De nationella parlamenten kommer att\r\nha en central plats i denna diskussion.\r\nFramtidens EU måste också bli en konsumenter-\r\nnas union med ökad livsmedelssäkerhet, bättre kon-\r\nsumentskydd och en fullt utvecklad inre marknad.\r\nDet är viktigt att euron blir en framgång och att\r\ninförandet av sedlar och mynt går smidigt. Frågan om\r\nett svenskt deltagande i den europeiska monetära\r\nunionen kommer att underställas svenska folket.\r\nSverige vill uppnå en human och solidarisk asyl-\r\noch migrationspolitik inom EU, med bättre ansvars-\r\nfördelning mellan medlemsländerna. Vårt mål är ett\r\nEuropa som visar öppenhet mot omvärlden.\r\nVi ska föra dessa och övriga frågor framåt med\r\nkraft och i hela unionens intresse.\r\nSverige leder nu också EU:s gemensamma utri-\r\nkes- och säkerhetspolitik. Denna har successivt blivit\r\nen central del av EU-samarbetet. Att 15 länder står\r\nbakom samma budskap ger tyngd och genomslag.\r\nEn viktig åtgärd är också att vi måste skapa mer\r\nsamstämmighet i EU:s externa agerande.\r\nDet nya Cotonouavtalet, mellan EU och 77 ut-\r\nvecklingsländer, kan tjäna som exempel. Här integre-\r\nras dialog om demokrati och mänskliga rättigheter\r\nmed jämställdhetsarbete, miljöhänsyn och regionalt\r\nhandelsfrämjande - allt i syfte att bekämpa fattigdom\r\noch lägga grunden för hållbar utveckling.\r\nSå vill vi fortsätta att arbeta.\r\nVi vill också bygga vidare på det faktum att EU i\r\ndag är en av världssamfundets främsta försvarare av\r\ndemokrati och mänskliga rättigheter. Detta sker ge-\r\nnom de krav som EU ställer på sina kandidatländer,\r\nsom t.ex. Turkiet. Detta sker också genom unionens\r\ndialog med tredje land och genom vårt gemensamma\r\narbete i Förenta nationerna, Europarådet och OSSE.\r\nFrämjande av demokrati och mänskliga rättigheter\r\när och förblir en hörnsten i svensk utrikespolitik.\r\nDet nya seklet har inneburit viktiga landvinningar\r\nför de mänskliga rättigheterna. Nu är också en inter-\r\nnationell brottmålsdomstol äntligen på väg att inrät-\r\ntas, och nationella domstolar drar i högre grad föröva-\r\nre inför rätta.\r\nMen det finns mycket kvar att göra.\r\nDit hör kampen mot dödsstraffet. Medan världen i\r\növrigt går mot avskaffande håller länder som Kina,\r\nUSA och Saudiarabien fast vid detta omänskliga\r\nstraff.\r\nDit hör kampen mot tortyren. Regeringar världen\r\növer fortsätter att trotsa förbudet mot denna grymhet.\r\nSom ordförandeland i EU ska vi stärka vår gemen-\r\nsamma kamp mot tortyren.\r\nDit hör även kampen mot människohandel, sär-\r\nskilt med kvinnor och barn. Regeringar måste över-\r\nallt, världen över, göra mer för att stoppa denna nya\r\nslavhandel.\r\nDemokrati vinner mark världen över. Regimskif-\r\ntet i Förbundsrepubliken Jugoslavien är ett särskilt\r\nglädjande exempel. Samtidigt fortsätter det politiska\r\nförtrycket i länder som Kuba, Irak och Vitryssland.\r\nSverige och EU ska fortsätta att vara en stark röst\r\nför alla de mänskliga rättigheterna.\r\nGenèvekonventionen om flyktingars rättigheter\r\nfyller 50 år i år. Behovet av att stärka asylrätten inter-\r\nnationellt kommer att hamna i fokus. Vi ska fortsätta\r\natt verka för att fler länder tar ansvar för både flyk-\r\ntingar och andra som behöver skydd.\r\nHandel är ett instrument för samarbete och kan\r\ndärmed öka rättvisan.\r\nDärför måste fler stater öppna sina gränser för\r\nhandel och investeringar. De rika länderna har ett\r\nsärskilt ansvar. Sverige verkar för att EU snarast ska\r\ninföra tullfrihet för världens 48 fattigaste länder.\r\nVärldshandeln måste bygga på rättvisa spelregler.\r\nDärför arbetar Sverige för en ny förhandlingsrunda i\r\nWTO och för att stödja utvecklingsländernas intres-\r\nsen. Vårt mål är ett utvecklat regelverk som öppnar\r\nvärldshandeln för alla. Handelsreglerna måste stå i\r\nsamklang med de internationella miljöavtalen. WTO\r\nbör även främja mänskliga rättigheter i arbetslivet.\r\nSverige verkar för att WTO ska få flera medlem-\r\nmar. Vi stöder Kinas ansökan. Ett medlemskap i\r\nWTO blir ett positivt inslag i landets reformprocess.\r\nVi stöder också Rysslands ansträngningar att inlem-\r\nmas i världsekonomin och bli medlem i WTO.\r\nSverige ska stå starkt i en internationaliserad eko-\r\nnomi. Vi måste därför ständigt verka för ökad kon-\r\nkurrens, både i Sverige och på utländska marknader.\r\nSom ett led i detta intensifierar vi handels- och in-\r\nvesteringsfrämjandet, med betoning på branscher som\r\nIT och bioteknologi. Regeringen satsar också mål-\r\nmedvetet på exportfrämjande och kommer under\r\nvåren att lägga en proposition om Exportrådet.\r\nUtvecklingssamarbetet är ett verktyg för mänskli-\r\nga rättigheter och demokrati.\r\nEU är världens största biståndsgivare. Denna re-\r\nsurs måste användas effektivt och ändamålsenligt.\r\nSverige arbetar för att EU ska vara en förkämpe för\r\nsolidaritet och rättvisa, och ett kraftfullt verktyg mot\r\nfattigdomen. Målet är att halvera världens fattigdom\r\ntill år 2015 - ett mål som världens regeringar har\r\nställt sig bakom.\r\nRegeringen vill inte bara öka de fattigas resurser\r\nutan också deras inflytande och handlingsfrihet. Ut-\r\nvecklingssamarbetet ska verka för mänskliga rättig-\r\nheter, demokrati, tillväxt och rättvis fördelning av\r\nmakt och resurser.\r\nVi kommer också att arbeta för att EU spelar en\r\nkonstruktiv roll vid de konferenser och möten som\r\nFN arrangerar detta år. De har alla ett gemensamt\r\nsyfte: att motverka fattigdom och att bygga upp\r\nstrukturer och partnerskap för en långsiktig ekono-\r\nmisk utveckling som gynnar fattiga kvinnor, män och\r\nbarn. Detta är viktigt för att infria de ekonomiska och\r\nsociala rättigheterna.\r\nSveriges bistånd växer nu snabbt, både genom\r\ntillväxten i Sverige och som andel av BNI. Regering-\r\nens vilja att nå enprocentsmålet står fast.\r\nDe ökade resurserna ska bl.a. användas för att\r\nfrämja demokrati och mänskliga rättigheter liksom\r\nskuldlättnader och kampen mot hiv/aids. Vi vill också\r\nöka de fattigas tillgång till IT, stödja regionalt samar-\r\nbete mellan utvecklingsländer och tydliggöra bistån-\r\ndets konfliktförebyggande roll.\r\nKonflikter måste förebyggas för att ge plats åt ut-\r\nveckling och rättvisa.\r\nTragedierna på Balkan och Europas oförmåga att\r\nagera i tid visar tydligt på behovet av tidiga insatser\r\nför att förhindra att krig uppstår. Detta är också bak-\r\ngrunden till det svensk-finska initiativ som har gjort\r\nkrishantering till en uppgift för EU.\r\nStrukturerna för EU:s krishantering lades fast vid\r\nEuropeiska rådets möte i Nice. Nu är det Sveriges tur\r\natt leda arbetet vidare och ge unionen en grundläg-\r\ngande förmåga till konfliktförebyggande och kris-\r\nhantering. EU:s förmåga kan bli ett viktigt bidrag till\r\nfreden och upprätthållandet av folkrätten globalt.\r\nUtgångspunkterna för vårt arbete är bl.a. följande:\r\nEU har stor potential som konfliktförebyggare.\r\nVi vill stärka denna förmåga. Med sin bredd och\r\nsin historia som fredsprojekt kan EU spela en viktig\r\nroll för att förebygga väpnade konflikter, även glo-\r\nbalt. Därför arbetar vi för att Europeiska rådets möte i\r\nGöteborg ska anta ett program med konkreta förslag\r\nför hur EU ska bli bättre på att förebygga konflikter.\r\nFå konflikthanteringsinsatser är uteslutande mili-\r\ntära.\r\nDärför har vi ett integrerat synsätt på konfliktfö-\r\nrebyggande, civil och militär krishantering. Det är\r\nockså viktigt att verka för samordning med biståndet i\r\nalla dess faser.\r\nFör att agera krävs verktyg.\r\nVarje land anmäler sina civila och militära bidrag\r\ntill ett gemensamt register. Därmed identifieras resur-\r\nser som snabbt kan sättas in i kriser. De militära re-\r\nsurserna anmäldes i höstas. Sverige leder nu motsva-\r\nrande arbete på den civila sidan. Sverige har även\r\nansvar för att utveckla formerna för samverkan mel-\r\nlan EU och Nato.\r\nFramtida stora krisinsatser hanteras sannolikt av\r\nhela världssamfundet.\r\nFN och dess säkerhetsråd har det övergripande\r\nansvaret för fred och säkerhet. EU:s krishantering ska\r\nske i enlighet med FN-stadgan och kunna användas i\r\ninsatser av både FN och OSSE. Sverige verkar för att\r\nEU:s krishantering byggs upp i nära samarbete med\r\nFN. Fredsframtvingande insatser kräver ett beslut av\r\nFN:s säkerhetsråd.\r\nBeslut om en EU-ledd insats fattas med enhällig-\r\nhet av medlemsländerna.\r\nDet är upp till varje land att besluta om deltagan-\r\nde.\r\nDet är också på sin plats att slå fast vad EU:s kris-\r\nhantering inte innebär:\r\nDet innebär inga ömsesidiga försvarsförpliktelser\r\neller bildandet av en Europaarmé. EU är ingen för-\r\nsvarsunion. Den är heller ingen sluten klubb. Samar-\r\nbetet står öppet för deltagande också från länder utan-\r\nför EU.\r\nFreden måste värnas, med nedrustning och vape-\r\nnexportkontroll.\r\nSverige och EU arbetar för att hindra att lätta va-\r\npen sprids utan kontroll, t.ex. genom illegal handel.\r\nVi vill att FN-konferensen om lätta vapen i sommar\r\nska anta ett handlingsprogram som prioriterar export-\r\nkontroll, internationellt samarbete och särskilt bistånd\r\ntill utsatta länder.\r\nRegeringen ska fortsätta att driva på kärnvapen-\r\nnedrustningen. Vi måste följa upp att åtagandena från\r\nickespridningskonferensen verkligen uppfylls. Ett\r\ndelmål är att provstoppsavtalet ska träda i kraft. Ett\r\nannat är att få fram ett avtal mot produktion av klyv-\r\nbart material för kärnvapenändamål. Ett tredje är att\r\nfrämja nedrustning av taktiska kärnvapen. Vi fortsät-\r\nter också att arbeta genom Ny-agenda-initiativet, för\r\natt få kärnvapenstaterna och övriga världssamfundet\r\natt ta de 13 steg för nedrustning som vi alla är över-\r\nens om.\r\nVi uppmanar USA att beakta följderna för ned-\r\nrustnings- och ickespridningsarbetet om man utveck-\r\nlar ett nationellt missilförsvar och att därför avstå från\r\ndetta projekt.\r\nKampen mot biologiska vapen måste gå vidare.\r\nVi inriktar oss i år på att göra konventionen mer ef-\r\nfektiv, genom en kontrollmekanism.\r\nÄnnu ett viktigt bidrag till fredsarbetet är att öka\r\nkontrollen över handeln med krigsmateriel, liksom\r\nhandeln med teknologi för massförstörelsevapen.\r\nSverige har en stram politik på detta område och\r\nverkar för samma linje internationellt.\r\nFru talman! Sveriges säkerhetspolitik har sedan\r\n1992 sammanfattats i följande formulering: \"Sveriges\r\nmilitära alliansfrihet, syftande till att vårt land skall\r\nkunna vara neutralt i händelse av krig i vårt närområ-\r\nde, består.\"\r\nDen formuleringen bör nu, enligt vår mening, ses\r\növer. Därför har vi inbjudit alla riksdagspartier till\r\növerläggningar i detta ämne. Vår strävan är att skapa\r\nbred enighet, och en bred debatt, kring en bättre be-\r\nskrivning av vår säkerhetspolitiska linje.\r\nAvsikten är inte att överge den militära alliansfri-\r\nheten.\r\nDen militära alliansfriheten är en tillgång för Sve-\r\nrige och har starkt stöd hos det svenska folket. Den\r\nger oss handlingsfrihet. Den medverkar till att minska\r\nrisken för konflikter och spänning i vår del av Euro-\r\npa. Den gör det möjligt för oss att vara drivande i\r\narbetet för kärnvapennedrustning.\r\nAllt detta bildar grund för vårt säkerhetspolitiska\r\nval. Vi ser fram emot överläggningarna, som vi hop-\r\npas kan inledas denna månad.\r\nFörenta nationernas roll växer i en tid av globali-\r\nsering.\r\nFN:s styrka ligger i dess unika bredd, både i\r\nmedlemskrets och i verksamhet. Sverige ska fortsätta\r\natt bidra till att FN moderniseras och blir mer effek-\r\ntivt.\r\nDet är nödvändigt att stärka FN:s kapacitet inom\r\nfred och säkerhet. Vi måste dra lärdom av Rwanda\r\noch Srebrenica.\r\nSå görs också i den s.k. Brahimirapporten. Den\r\nefterlyser samordning mellan medlemsstaterna för att\r\nde snabbt ska kunna ställa fredsbevarare till FN:s\r\nförfogande. Den pekar också på behovet av att anpas-\r\nsa FN till dagens komplexa missioner i Kosovo och\r\nÖsttimor.\r\nSverige stöder rapportens förslag och verkar för\r\natt de snabbt ska genomföras. Det närmare samarbetet\r\nmellan EU och FN kan bli ett viktigt bidrag till ökad\r\nsamordning inom både fredsbevarande och bistånd.\r\nSanktioner är ännu ett område som är under dis-\r\nkussion och utveckling. Effektiva, riktade sanktioner\r\nska slå mot makthavare utan att drabba civilbefolk-\r\nningen. Samtidigt har sådana sanktioner visat sig\r\nsvåra att genomföra. Sverige är inställt på att senare i\r\når ta över samordningen av ett internationellt projekt\r\nom riktade sanktioner, med deltagande av en bred\r\nkrets länder, FN-sekretariatet, forskare och enskilda\r\norganisationer.\r\nOSSE spelar en viktig roll för Europas säkerhet\r\ntack vare sin utvecklade fältverksamhet, sin särskilde\r\nhögkommissarie för nationella minoriteter och sitt\r\nnormarbete. En viktig OSSE-princip är att varje land\r\nska ha rätt att själv välja sin säkerhetspolitiska linje.\r\nSom EU-ordförande inriktar vi oss på att utveckla\r\nsamarbetet med OSSE inom civil krishantering och\r\nkonfliktförebyggande. Tanken är att EU:s resurser\r\nska kunna användas i OSSE-missioner.\r\nFru talman! Sveriges utrikespolitik har en trefal-\r\ndig styrka genom sin nordiska, sin europeiska och sin\r\nglobala identitet. Vårt mål är att ständigt utveckla var\r\noch en av dessa identiteter och att öka samverkan\r\nmellan dem.\r\nVi vill fortsätta att främja och fördjupa integratio-\r\nnen inom Norden genom att bl.a. reducera och av-\r\nskaffa fler gränshinder.\r\nDet är viktigt att fortsätta samarbetet kring Öster-\r\nsjön. Kombinationen av nya marknadsekonomier och\r\nmogna välfärdsstater har resulterat i en stark bas för\r\nutveckling och en av Europas snabbast växande regi-\r\noner. Målet för Sveriges Östersjöpolitik är att stödja\r\nhållbar utveckling, social rättvisa och fördjupad de-\r\nmokrati. Östersjöpolitiken ska också stärka de svens-\r\nka företagens position i regionen, och främja kontak-\r\nter mellan människor och organisationer.\r\nSamma sak vill vi också göra inom ramen för Ba-\r\nrentsrådet där Sverige i mars tar över ordförandeska-\r\npet.\r\nSverige ska fortsätta att främja Estlands, Lettlands\r\noch Litauens integration i närområdet. Detsamma\r\ngäller Polen. Parallellt med det lägger vi gradvis mer\r\nfokus på det bilaterala samarbetet med Ryssland och\r\nUkraina. I vår kommer vi att lägga fram en proposi-\r\ntion för det fortsatta samarbetet med Öst- och Cent-\r\nraleuropa.\r\nVi eftersträvar fördjupat samarbete med Ryssland\r\npå alla nivåer och områden. Inom EU:s Rysslands-\r\nsamarbete, som till stor del baseras på arbetet med\r\nden nordliga dimensionen, vill vi intensifiera den\r\npolitiska dialogen och skapa samverkan i konfliktfö-\r\nrebyggande, krishantering, nedrustning och ick-\r\nespridning. Vi vill också särskilt lyfta fram frågor\r\nsom miljö, kärnsäkerhet och kampen mot organiserad\r\nbrottslighet. Dessutom ska vi verka för att Ryssland\r\npå sikt integreras helt i världshandeln.\r\nMen vi måste också reagera när utvecklingen ger\r\nanledning till oro. Konflikten i Tjetjenien måste få ett\r\nslut. För detta krävs en politisk lösning. För detta\r\nkrävs också att övergrepp utreds och att ansvariga\r\nställs inför rätta.\r\nDen transatlantiska länken, och en fortsatt stark\r\namerikansk roll i Europa och i vårt närområde, är av\r\nstor betydelse för såväl Sveriges som Europas säker-\r\nhet.\r\nSverige vill som EU-ordförande stärka förbindel-\r\nserna med USA och Kanada. Det transatlantiska sam-\r\narbetet vilar på stor värdegemenskap och står för\r\nvärldens största handels- och investeringsflöde. Vå-\r\nrens toppmöten mellan EU och USA respektive Ka-\r\nnada bör utnyttjas för att fördjupa samarbetet.\r\nFredsprocessen i Mellanöstern befinner sig i en ny\r\nfas sedan Ariel Sharon i går valdes till premiärminis-\r\nter i Israel. Från Sveriges och EU:s sida utgår vi från\r\natt fredsansträngningarna ska fortsätta. I ett uttalande\r\nslår vi fast att unionen står beredd att fortsätta att\r\nstödja fredsprocessen. Förhandlingarna måste åter-\r\nupptas så snart som möjligt. När så sker är det cent-\r\nralt att parterna utgår från redan ingångna avtal och\r\nde hittills uppnådda resultaten.\r\nEn fredsuppgörelse måste vara baserad på folk-\r\nrätten, inklusive de relevanta säkerhetsrådsresolutio-\r\nnerna 242 och 338, principen land för fred och förbu-\r\ndet mot att erövra land med våld. Den måste också\r\ninbegripa upprättandet av en demokratisk, livskraftig\r\noch fredlig palestinsk stat. Slutresultatet måste vara\r\nen rättvis och hållbar fred, en fred som innebär säkra\r\noch erkända gränser för alla stater i regionen och som\r\nnormaliserar förhållandet mellan dem.\r\nPå kort sikt måste parterna göra allt för att för-\r\nhindra våldshandlingar som riskerar att förvärra den\r\nsköra situationen i regionen. Sverige och EU kommer\r\nockså att fortsätta att nära följa Israels bosättningspo-\r\nlitik.\r\nBalkan förblir en prioritering. Freden och demo-\r\nkratin vinner fotfäste, men vi måste vara beredda på\r\nbakslag. Komplicerade frågor kring Jugoslaviens\r\nfederala struktur återstår att lösa, såsom Kosovos och\r\nMontenegros framtida ställning. Behandlingen av\r\nminoriteter måste förbättras och flyktingar ges möj-\r\nlighet att återvända hem.\r\nDet svenska engagemanget på Balkan förblir be-\r\ntydande. Den svenska bataljonen och de svenska\r\npoliserna i Kosovo är konkreta exempel på det.\r\nDet fortsatta våldet i Colombia är djupt oroande.\r\nSom ordförande vill vi öka EU:s ansträngningar att\r\nbidra till en hållbar fred. Vi stärker också Sveriges\r\nstöd till fredsprocessen, bl.a. genom ett utökat ut-\r\nvecklingssamarbete.\r\nKonflikten i Demokratiska Republiken Kongo\r\nhotar freden och utvecklingen i hela regionen och är i\r\ndag Afrikas allvarligaste kris. Sverige arbetar för att\r\nförmå parterna att följa fredsavtalet från 1999.\r\nSverige kommer under våren att lägga fram kon-\r\nkreta förslag för hur EU långsiktigt ska kunna stärka\r\nAfrikas förmåga att förebygga och lösa väpnade kon-\r\nflikter. Som ett led i detta arbete hölls i december ett\r\ninformellt möte i Stockholm mellan nordiska och\r\nafrikanska utrikesministrar.\r\nUtvecklingen på den koreanska halvön är gläd-\r\njande. Sverige sätter stort hopp till närmandet mellan\r\nNord- och Sydkorea.\r\nVi hoppas också att få se resultat av dialogen\r\nmellan regimen och oppositionen i Burma - resultat\r\nsom leder till ett återinförande av demokratin, och ett\r\nslut på mångårigt förtryck.\r\nFru talman! Oliktänkande fängslas i Kina. Dom-\r\nstolar missbrukas för politiska ändamål i Iran. Folk-\r\nligt missnöje och demonstrationer möts med brutalt\r\nvåld på många ställen i Afrika, och nu senast i Tan-\r\nzania.\r\nDagligen begås oräkneliga brott mot de mänskliga\r\nrättigheterna.\r\nMen samtidigt blir det svårare för de ansvariga att\r\ndölja sina övergrepp. I internationaliseringens tide-\r\nvarv krymper världen och fler ögon ser det onda som\r\nsker.\r\nGlobaliseringen ger också ökade möjligheter till\r\npåverkan och till att sprida budskapet om alla männi-\r\nskors lika värde och rättigheter.\r\nVår utrikespolitik och vårt EU-ordförandeskap\r\nska verka för en rättvis globalisering, ett medborgar-\r\nnas Europa och en bra utveckling i vårt närområde.\r\nVi ska göra det utifrån en demokratisk värdege-\r\nmenskap, genom mångfald och med en bred dialog.\r\nVi ska göra det i Nyköping, i Bryssel och ute på\r\nlandsbygden i Latinamerika. Människovärdet är ett\r\noch detsamma överallt.</pre><pre>Anf.  2  BO LUNDGREN (m):\r\nFru talman! Sverige befinner sig i dag i en helt\r\nannorlunda säkerhetspolitisk situation än för ett de-\r\ncennium sedan. När spänningen mellan öst och väst\r\ninte längre är den dominerande utmaningen förlorar\r\ngamla svenska föreställningar om neutralitet och\r\nalliansfrihet sin relevans.\r\nNär statsminister Göran Persson i höstas gjorde\r\nupp med den svenska neutralitetspolitiken kunde det\r\nses som ett tecken på att Socialdemokraterna försöker\r\nhinna i kapp verkligheten. Tyvärr visar utrikesdekla-\r\nrationen att regeringen ändå hamnat i en återvänds-\r\ngränd. Inte heller står orden i samklang med den\r\nurholkning av försvarets förmåga som pågår.\r\nRegeringens envishet och oförmåga att utgå från\r\ndagens verklighet riskerar att minska den svenska\r\nhandlingsfriheten - och leda till en osäkerhetspolitik.\r\nSamtidigt som regeringen övergett neutralitets-\r\nformuleringen fortsätter den att ge alliansfriheten\r\nkonstgjord andning. Den trasslar in sig i alltmer lång-\r\nsökta och fantasifulla argument.\r\nVad menar man egentligen med att den svenska\r\nalliansfriheten medverkar till att minska risken för\r\nkonflikter och spänning i vår del av Europa? Utri-\r\nkesministern får gärna konkretisera och utveckla det\r\nresonemanget senare i debatten. När det gäller avgö-\r\nranden kring svenska säkerhetspolitiska intressen ska\r\ndessa göras i Sverige, i Stockholm, och ingen annan-\r\nstans. Vi lyssnar, men vi bestämmer ytterst själva.\r\nArgumentet att ett alliansfritt Sverige skulle ha\r\nstörre inflytande i kärnvapennedrustningsfrågor än\r\nNatoländerna bygger på önsketänkande. Värt att note-\r\nra är att den danske statsministern Poul Nyrup\r\nRasmussen bestämt avvisat detta argument.\r\nI andra sammanhang har vi hört utrikesministern\r\nsäga att Sveriges formella inflytande i Nato inte\r\nskulle öka genom ett medlemskap. Hur rimmar detta\r\nmed svenskt medlemskap i andra internationella or-\r\nganisationer som den europeiska unionen, FN och\r\nOSSE?\r\nI verkligheten skulle naturligtvis ett svenskt Na-\r\ntomedlemskap öppna nya möjligheter att stärka vår\r\nsäkerhetspolitiska roll och vårt inflytande. Hade det\r\ninte varit bra med direkt inflytande i Nato, när vi har\r\nnärmare 800 svenska soldater som tjänstgör under\r\nNatobefäl på västra Balkan?\r\nDet mest anmärkningsvärda argumentet från rege-\r\nringens sida är att alliansfriheten skulle ge Sverige\r\nmöjlighet till självständiga ställningstaganden. Menar\r\nutrikesministern på fullt allvar att våra Natoanslutna\r\ngrannländer Danmark och Norge saknar denna möj-\r\nlighet?\r\nSanningen är att en cementering av den militära\r\nalliansfriheten inte är möjlig i den internationella\r\nverklighet med ökat säkerhetspolitiskt samarbete som\r\nSverige vill vara en aktiv del av. Och det vet rege-\r\nringen. Konsekvenserna av att vara med utan att vara\r\nmedlem är att Sverige marginaliseras när viktiga\r\nsvenska säkerhetspolitiska intressen står på spel.\r\nTänk om regeringen i stället hade haft förmågan\r\natt konstatera att erfarenheterna från de tio senaste\r\nåren visar att vad som tidigare var omöjligt i dag inte\r\nbara är möjligt, utan verklighet! Låt mig ge fyra ex-\r\nempel.\r\nFör det första anpassas det svenska försvaret till\r\nNatos system och svenska officerare samövar med\r\nsina Natokolleger.\r\nFör det andra bidrar den svenska regeringen med\r\nett omfattande militärt stöd till Estland, Lettland och\r\nLitauen, vilket underlättar dessa länders möjligheter\r\natt bli Natomedlemmar.\r\nFör det tredje har Sverige upprättat ett ramavtal\r\nmed ett antal Natoländer om gemensamma regler för\r\nproduktion av krigsmateriel. Genom detta avtal har\r\nSverige tagit ett stort steg mot ökat europeiskt för-\r\nsvarsmaterielsamarbete.\r\nFör det fjärde medverkar Sverige aktivt till att\r\ndriva på arbetet med den säkerhets- och försvarspoli-\r\ntiska dimensionen i den europeiska unionen och\r\nkommer som ordförandeland i EU att leda arbetet\r\nmed att formalisera relationen mellan EU och Nato.\r\nAllt detta sammantaget visar att det är säkerhets-\r\npolitiskt samarbete som för oss framåt. Den militära\r\nalliansfriheten är en övergångslösning som på sikt\r\nriskerar att försvaga snarare än att stärka Sveriges\r\ninternationella roll. De samlade negativa effekterna\r\nav vårt utanförskap kommer med tiden att bli allt\r\ntydligare.\r\nDet är därför positivt att regeringen nu valt att\r\ntillgodose våra krav på tidiga överläggningar om den\r\nsvenska säkerhetspolitiska doktrinen.\r\nDet är dags för Sverige att lämna det kalla krigets\r\ntänkande bakom sig och utveckla en doktrin som är\r\nanpassad till 2000-talet - en doktrin som främjar den\r\nsvenska befolkningens trygghet och säkerhet i ett\r\nlängre perspektiv.\r\nEn sådan doktrin bör utgå från att Sveriges frihet\r\noch säkerhet är beroende av säkerhetspolitisk sam-\r\nverkan med andra länder, där ett nära samarbete med\r\nNato är ett självklart inslag också i svensk politik.\r\nDen bör även slå fast att Nato utgör den hårda kärnan\r\nför säkerhet och stabilitet på den europeiska konti-\r\nnenten.\r\nÄven om Europa blivit säkrare och det inte längre\r\nfinns något överhängande militärt hot, är det omöjligt\r\natt förutse vilka risker vi kommer att stå inför i fram-\r\ntiden. Ett nära samarbete mellan USA och Europa är\r\ndärför den bästa fredsgarantin.\r\nSverige måste ha beredskap att gå vidare och ta ett\r\ngemensamt ansvar för fred och säkerhet i Europa. Vi\r\nfår inte stå oförberedda eller hamna i en isolerad\r\nposition när säkerhetsläget i vår region, Östersjöregi-\r\nonen, förändras. Sverige kan inte bli det enda av de\r\nbaltisk-nordiska länderna som valt att stå utanför\r\nNato.\r\nEtt svenskt medlemskap i Nato utgör ett naturligt\r\nnästa steg på den väg mot utökat engagemang för\r\nsamarbete i Europa som varit Sveriges alltsedan\r\n1990-talets början. Sverige måste ta sin del av ansva-\r\nret och ha tillräcklig kapacitet för att kunna föra en\r\nsolidarisk utrikes- och säkerhetspolitik i ett nytt Eu-\r\nropa. Den solidaritet vi visar på Balkan måste vi ock-\r\nså kunna visa vid en kris i vårt närområde. Europas\r\nsäkerhet är odelbar.\r\nFru talman! Relationerna till Ryssland utgör en av\r\nhuvudfrågorna inom europeisk säkerhetspolitik. Det\r\när viktigt att Europa tillsammans med USA bygger\r\nupp ett långsiktigt och nära samarbete med Ryssland.\r\nMålet måste vara att Ryssland integreras i den euro-\r\npeiska samarbetsstrukturen.\r\nFör närvarande utgör Tjetjenienkonflikten ett tra-\r\ngiskt hinder i denna process. Övergreppen mot civil-\r\nbefolkningen fortsätter. Tusentals människor har\r\ndödats och hundratusentals människor har blivit\r\nhemlösa. Ryssland måste aktivt verka för en politisk\r\nlösning av Tjetjenienkonflikten och agera i enlighet\r\nmed de normer som man själv godkänt i OSSE och\r\nsom medlem av Europarådet.\r\nI dag ser vi både positiva och negativa trender i\r\nRyssland. Men i ett läge där vi vet för lite om den\r\nryska regeringens ambitioner bör vi skynda långsamt.\r\nSverige ska ha, och sträva efter, ett fortsatt förtroen-\r\ndefullt samarbete med Ryssland, men vi måste också\r\nkunna kritisera den ryska regeringen när den rör sig i\r\nfel riktning. Det är bara med starkare ljus vi kan för-\r\ndriva mörkret. Det är bra att utrikesministern planerar\r\natt ta upp frågan om kärnvapen i Kaliningrad vid sitt\r\nnästa besök i Moskva.\r\nSäkra grannar och säkra gränser bidrar till Ryss-\r\nlands egen trygghet och till att landet kan bygga sin\r\nsäkerhet på grundval av samarbete. De krafter i\r\nRyssland som vill räkna in de baltiska länderna i en\r\nrysk intressesfär måste mötas av det definitiva bud-\r\nskapet att deras inställning är ohållbar. Det är därför\r\nav grundläggande betydelse - också för vår egen\r\nsäkerhet - att Estland, Lettland och Litauen blir\r\nmedlemmar i Nato.\r\nI sitt anförande på Folk och Försvars konferens i\r\nSälen slog utrikesministern fast: \"Det ligger i vårt och\r\nEU:s intresse att de nya demokratierna i vår region\r\nkan förverkliga sina säkerhetspolitiska mål. Varje\r\nland har rätt att välja säkerhetspolitisk linje.\" Det var\r\nett steg framåt, och jag tycker att det är beklagligt att\r\nformuleringen inte upprepas i dagens utrikesdeklara-\r\ntion.\r\nFru talman! Det är viktigt att regeringen säker-\r\nställer att det blir ett lovande EU-ordförandeskap och\r\ninte bara ett ordförandeskap som lovar. Toppmötet i\r\nNice slog fast att Sverige och Belgien ska stimulera\r\ntill en bred debatt om EU:s framtid. Det handlar om\r\natt utforma strategier för den framtida unionen. Men\r\nom Sverige bara försvarar status quo och inte vågar\r\ndriva på kommer de viktigaste frågorna i stället att\r\nlanda i knät på det belgiska ordförandeskapet.\r\nDet är klart att vårt utanförskap när det gäller eu-\r\nron och att vi står utanför Nato redan har försvårat\r\nSveriges möjligheter att agera pådrivande i två av\r\nhuvudfrågorna inom Europasamarbetet. Europeiska\r\nmynt och sedlar kommer att introduceras den 1 janua-\r\nri nästa år, och Europeiska unionens krishanterings-\r\nstyrka på 60 000 man ska stå klar år 2003.\r\nDen allra största utmaningen under det svenska\r\nordförandeskapet är att säkerställa att EU:s utvidg-\r\nningsprocess tar ett stort kliv framåt. Den utmaningen\r\nmåste antas fullt ut. Statsminister Göran Persson har\r\nformulerat det så att regeringen ska uppnå ett politiskt\r\ngenombrott i förhandlingarna med minst ett av ansö-\r\nkarländerna. Det är en stor ambition, men inte omöj-\r\nligt att klara om regeringen visar tillräckligt politiskt\r\nledarskap.\r\nI globaliseringens tidevarv flödar kapital, tekno-\r\nlogi och information över nationsgränser som aldrig\r\nförr. Men ännu kan inte alla skörda frukterna av att\r\nvärlden är närmare. En viktig orsak är de handelshin-\r\nder som drabbar de fattiga länderna. Det är för att ta\r\nbort dem och göra det möjligt för människor i fler\r\nländer att dra nytta av världsmarknaden som det be-\r\nhövs en ny WTO-runda.\r\nMed en ny frihandelsvänlig administration i USA\r\nhar Europeiska unionen stora möjligheter att sätta fart\r\npå förhandlingarna om en liberalisering av världshan-\r\ndeln. Alla skulle vinna på en sådan utveckling, men\r\nframför allt utvecklingsländerna.\r\nDärigenom finns möjligheter att minska klyftorna\r\nmellan rika och fattiga länder på det enda långsiktigt\r\nhållbara sättet - genom att stödja marknadsekonomin\r\noch göra det möjligt för land efter land att av egen\r\nkraft resa sig ur fattigdomen. Efter utvidgningen är\r\ndetta den allra viktigaste frågan under det svenska\r\nordförandeskapet.\r\nEU:s medlemsländer har satt upp ambitiösa mål\r\nför att Europa ska bli världens mest konkurrenskrafti-\r\nga och dynamiska kunskapsbaserade ekonomi och att\r\narbetslösheten, den verkliga arbetslösheten, ska kun-\r\nna minskas rejält. Men det kräver att medlemsländer-\r\nna verkligen genomför nödvändiga strukturreformer.\r\nAtt Europa halkat efter USA beror på att våra\r\nekonomier varit och är alltför reglerade. Vägen till en\r\nlångsiktigt högre tillväxt och lägre arbetslöshet har\r\ninga genvägar. Om EU ska bli ett ledande kunskaps-\r\noch tillväxtområde krävs att medlemsländernas eko-\r\nnomier blir friare.\r\nFru talman! Ingen kontinent är i dag så konflikt-\r\ndrabbad som den afrikanska. Där vi finner de största\r\nbehoven av förebyggande och fredsfrämjande insatser\r\när det internationella samfundet tyvärr minst benäget\r\natt agera.\r\nEuropeiska unionens Afrikapolitik måste tillföras\r\nen tydligare säkerhetspolitisk dimension. Detta bör\r\nvara en av frågorna som tas upp i det konfliktföre-\r\nbyggande program som regeringen ska presentera i\r\nGöteborg.\r\nI går fick Israel en ny premiärminister. Det är nu\r\nviktigt att både israeler och palestinier tar sitt ansvar\r\noch gör sitt yttersta för att söka en fredlig lösning på\r\ngamla konflikter. Europeiska unionens stöd till\r\nfredsprocessen är viktigt, men det är USA som till\r\nslut måste inta en ledande roll för att säkerställa en\r\nvaraktig fred i Mellanöstern.\r\nFru talman! Raoul Wallenbergs öde är en skam-\r\nfläck för svensk historia. Det är lätt att bli upprörd\r\növer hur den svenska utrikesledningen övergav Wal-\r\nlenberg i stället för att ge honom kraftfullt stöd i ett\r\nskede då han kanske hade kunnat räddas. De borger-\r\nliga partierna har gemensamt föreslagit att regeringen\r\nska tillsätta en oberoende kommission med interna-\r\ntionellt inslag för att följa upp Wallenbergfallet. Jag\r\nvälkomnar att statsministern som svar på vårt förslag\r\nnu valt att kalla till partiledaröverläggningar om den-\r\nna fråga. Vi måste visa att Sverige är redo att vända\r\nalla stenar i denna fråga. Det får inte vara så att vi har\r\nlättare att göra upp med andra länders historia än med\r\nvår egen.\r\n(Applåder)</pre><pre>Anf.  3  LARS OHLY (v):\r\nFru talman! \"Svensk neutralitetspolitik formar vi\r\nsjälva under eget ansvar och efter egen övertygelse.\r\nDen dikteras inte från främmande huvudstäder. Den\r\nbetjänas inte av en vinglig och vacklande borgerlig-\r\nhet. Den kan aldrig beta oss rätten att föra fredens och\r\nrättfärdighetens talan, att efter vår demokratiska\r\növertygelse protestera mot våld och förtryck, att tolka\r\nkänslor och stämningar hos en överväldigande folko-\r\npinion här i landet.\"\r\nSå sade Olof Palme i riksdagens andra kammare\r\nden 21 mars 1968.\r\nDen svenska neutralitets- och alliansfrihetspoliti-\r\nken har varit utsatt för förtal och kampanjer från\r\nsvensk borgerlighet i alla tider. Man har hånat den\r\nsvenska utrikespolitiken och - ibland öppet, ibland\r\ndolt - propagerat för en svensk anslutning till Nato.\r\nTrots detta visar alla undersökningar att det svenska\r\nfolket inte vill att Sverige ska anslutas till en militär\r\nallians.\r\nNär regeringen nu aviserar en förändring av den\r\nsvenska säkerhetspolitiken konstateras lakoniskt att\r\nformuleringen av säkerhetspolitiken bör ses över. Det\r\nsägs inte ett ord om vilka eventuella problem som\r\nneutralitetspolitiken medfört. Det finns inte en till-\r\nstymmelse till förklaring till varför det nu är nödvän-\r\ndigt att överge den säkerhetspolitiska linje som har\r\nvarit Sveriges kännemärke under så lång tid.\r\nDen breda debatt som regeringen säger sig efter-\r\nsträva skulle onekligen må bra av klarspråk om bak-\r\ngrunden till regeringens ändrade hållning. Självklart\r\när EU-medlemskapet en orsak. Innan folkomröst-\r\nningen om svenskt EU-medlemskap försäkrade så\r\ngott som alla företrädare för ja-sidan att neutralitets-\r\npolitiken inte skulle påverkas. Är det inte dags nu att\r\nmedge att ni inte talade sanning i folkomröstnings-\r\nkampanjen? EU-medlemskapet har medfört dramatis-\r\nka ändringar av svensk utrikes- och säkerhetspolitik.\r\nDet åligger regeringen, som vill ändra på Sveriges\r\nsäkerhetspolitiska linje, att förklara vad det har varit\r\nför fel på den hittillsvarande politiken.\r\nNär regeringen i praktiken så ensidigt arbetar för\r\natt förverkliga EU:s uppbyggnad av en militär styrka\r\noch förstärker samarbetet med Nato, riskerar det att\r\nkomma i konflikt med de vackra orden om Förenta\r\nnationerna och Organisationen för säkerhet och sam-\r\narbete i Europa. Ett alliansfritt alternativ borde natur-\r\nligtvis börja med en rejäl satsning på FN-samarbetet\r\noch det alleuropeiska samarbetet inom OSSE.\r\nFru talman! EU-ordförandeskapet har lett till att\r\nSverige blivit ansvarigt för en flyktingpolitik som\r\nenligt FN:s generalsekreterare Kofi Annan är ett ex-\r\nempel på existerande intolerans i Västeuropas länder.\r\nAnnan sade att det finns indikationer på att Europa\r\nförlorar perspektivet på sina skyldigheter att skydda\r\nflyktingar under internationell lag såsom de beskrivs i\r\nkonventionen från 1951. Och detta riskerar att ha\r\nstort inflytande på andra regioner som ser Europa\r\nsom en förebild.\r\nFN:s generalsekreterare konstaterade att den\r\noundvikliga effekten av att stänga gränserna för im-\r\nmigranter är att personer som av olika anledningar\r\nbehöver ta sig in i EU:s länder tvingas använda asy-\r\nlinstrumentet. Regeringars reaktion på denna proble-\r\nmatik beskrev han t.ex. så att de flyttade gränsen\r\nlängre bort från EU:s egna gränser, bl.a. genom att\r\ntvinga flygbolagspersonal att agera immigra-\r\ntionsmyndigheter. Regeringarna genomför en begrän-\r\nsad eller ingen utredning av asylsökandes skäl. Han\r\nmenade att de inte avsätter tillräckligt med resurser\r\nför asylprocessen.\r\nEnligt uttalanden från migrationsminister Maj-\r\nInger Klingvall kommer Sverige att tvingas införa\r\nbötesstraff för flygbolag och rederier som släppt om-\r\nbord personer med falska pass. Att i detta läge tala\r\nom en human och solidarisk asyl- och migrationspo-\r\nlitik inom EU skorrar inte så lite falskt.\r\nFru talman! Handels- och biståndspolitik måste\r\nsamordnas så att alla delar av politiken verkar i sam-\r\nma riktning. EU:s biståndspolitik är helt separerad\r\nfrån handelspolitiken. Och EU:s handelspolitik inne-\r\nbär stora nackdelar för u-länder genom sitt system av\r\nhandelskvoter och tullmurar. Därmed reduceras bi-\r\nståndet till att bli en sorts dåligt samvete för den ut-\r\nsugning som de rika länderna i världen utsatt stora\r\ndelar av Afrika, Asien och Latinamerika för. Så länge\r\nhandelspolitiken inte understöder biståndspolitiken\r\noch så länge EU:s biståndspolitik dessutom brister i\r\neffektivitet och ändamålsenlighet kommer solidarite-\r\nten med världens fattiga att reduceras till ord i hög-\r\ntidstal.\r\nFörbrytelser mot de mänskliga rättigheterna är\r\ninga undantag i en god värld. Det handlar om mönster\r\nav förtryck som existerar över hela världen. Till detta\r\nska läggas att miljarder människor lever i fattigdom,\r\nhemlöshet, arbetslöshet och könsdiskriminering och\r\nförvägras sjukvård och undervisning - även i rika och\r\nhögt utvecklade länder. Fattigdomen i världen är\r\nklädd i kvinnokläder. Kvinnoförtrycket är en realitet.\r\nTvå tredjedelar av alla analfabeter är kvinnor. Två\r\nmiljoner flickor könsstympas varje år. 80 % av dem\r\nsom flytt undan krig och katastrofer är kvinnor. I\r\nregeringens utrikespolitiska deklaration saknas det\r\nnödvändiga könsperspektivet. En stor majoritet av\r\nvärldens flyktingar är kvinnor och barn. De flesta\r\noffer som skördas i krig och konflikter är civila, där\r\nkvinnor och barn är de mest oskyddade.\r\nSamtidigt finns en omätbar rikedom samlad hos\r\nett fåtal människor, oftast män. Den rikaste femtede-\r\nlen av världens befolkning delar på 80 % av världens\r\ninkomster, samtidigt som den fattigaste femtedelen -\r\noftast kvinnor - delar på drygt 1 % av världens in-\r\nkomster. Så orättvis är den värld där kapitalismen\r\nsom system sägs ha vunnit kampen om världsherra-\r\nväldet. Mer än 1,3 miljarder människor lever på\r\nmindre än en dollar om dagen.\r\nLåt mig referera till en rapport om biståndets\r\nverklighet 2001 och OECD-ländernas bistånd: När\r\nskillnaden mellan fattiga och rika länder ökar blir\r\nockså skillnaden mellan verklighet och retorik alltmer\r\ngrotesk.\r\nFru talman! Det är nödvändigt att analysera orsa-\r\nkerna till orättvisorna i världen. Den gamla kolonia-\r\nlismen är nästan död och begraven med undantag för\r\nMarockos olagliga annektering av Västsahara. Ma-\r\nrocko har förklarat att man motsätter sig en folkom-\r\nröstning, och marockanska trupper har brutit mot\r\nvapenstilleståndet. Det finns dock fortfarande utrym-\r\nme att agera politiskt och diplomatiskt.\r\nDet finns egentligen bara en väg till fred, och det\r\när att återvända till Houstonöverenskommelsen och\r\ngenomföra en folkomröstning som innebär att Väst-\r\nsaharas folk självt får bestämma sitt öde.\r\nTrots att jag letat har jag inte funnit ett ord om\r\ndenna den sista kolonin i regeringens utrikespolitiska\r\ndeklaration. Sverige verkar därmed fullfölja den rad\r\nav svek mot det västsahariska folket som vi sett under\r\nlång tid. Med Sverige som ordförande i EU kan Ma-\r\nrocko tydligen lita på att den franska oviljan att ingri-\r\npa på FN-resolutionernas grund fullföljs.\r\nMedan den gamla typen av kolonialism i stort sett\r\nförsvunnit ser vi nya former för den rika världen att\r\nbehålla makten och kontrollen över världen. Det\r\nhandlar om starka krav på avregleringar, privatise-\r\nringar och utförsäljningar av naturtillgångar och verk-\r\nsamheter och om tullmurar mot fattiga länder. Det\r\nhandlar om storföretag som bedriver utpressning. Det\r\nhandlar om en ekonomisk imperialism som syftar till\r\natt omöjliggöra fattiga länders självständiga val. Det\r\nhandlar om att tillförsäkra storföretagen tillgång till\r\nråvarumarknader.\r\nI detta läge måste vi som arbetar för en rättvis\r\nvärldsordning vara uppmärksamma på risken för en\r\nförskjutning från ett tredje-världen-perspektiv, ett\r\nfattigdomsperspektiv, ett rättviseperspektiv, till Euro-\r\ncentrering. Det är i det perspektivet vi måste analyse-\r\nra riskerna av en Fästning Europa, riskerna av milita-\r\nriseringen av den europeiska unionen och Natos ut-\r\nvidgning.\r\nFru talman! Som utrikesministern påpekat är\r\nkampen mot tortyr och dödsstraff central i arbetet för\r\nmänskliga rättigheter. Valet av George Bush till pre-\r\nsident i Amerikas förenta stater är i det avseendet ett\r\nallvarligt bakslag för alla dem som arbetar för\r\nmänskliga rättigheter.\r\nI USA har 38 delstater samt USA federalt döds-\r\nstraffet i sin lagstiftning. Under år 2000 avrättades 85\r\nfångar i USA. Trots att internationell rätt förbjuder\r\ndödsstraff mot personer som var under 18 år när de\r\nbegick brotten avrättas personer i USA som inte har\r\nfyllt 18 år när de begått brott. Sean Sellers var 16 år\r\nnär han begick det brott han dömdes till döden för.\r\nHan avrättades i februari 1999. Av tio avrättningar av\r\npersoner yngre än 18 år under de senaste åren står\r\nUSA för åtta. 1989 fastslog USA:s högsta domstol att\r\ndet inte strider mot författningen att avrätta för-\r\nståndshandikappade. Sedan dess har omkring 30\r\nmentalt störda personer avrättats i USA.\r\nUSA skulle omöjligen godkännas som medlem-\r\nsland i den europeiska unionen på grund av använ-\r\ndandet av detta omänskliga straff.\r\nNär det gäller Turkiet har vi i denna riksdag tidi-\r\ngare noterat att den kurdiska minoriteten över huvud\r\ntaget inte nämns i Nicedokumentet om partnerskap\r\nsom ska reglera Turkiets väg till EU-medlemskap.\r\nTurkiet har sedan staten bildades haft som policy att\r\nförneka att det finns ett kurdiskt folk. Om inte Turkiet\r\ntvingas att erkänna kurdernas existens och ge dem\r\npolitiska och kulturella rättigheter kommer landet att\r\nfortsätta att förneka dem.\r\nVi menar att det är helt nödvändigt att Turkiet\r\nspecifikt erkänner förtrycket av kurder, assyrier och\r\nsyrianer och tillförsäkrar dem fulla medborgerliga\r\nrättigheter. Det är rimligt att den svenska regeringen\r\nvisar att det är upp till Turkiet att bevisa om man\r\nmenar allvar med sitt tal om att respektera mänskliga\r\nrättigheter och demokrati. Brutala aktioner mot hung-\r\nerstrejkande politiska fångar eller fascistiska över-\r\ngrepp i parlamentet talar ett helt annat språk.\r\nFru talman! Med valet av Ariel Sharon till ny\r\npremiärminister i Israel har förväntningarna på en\r\nrättvis fred i Mellanöstern sjunkit betydligt.\r\nFredsförhandlingarna har aldrig skett på lika vill-\r\nkor. Det finns en ockupationsmakt och ett ockuperat\r\nfolk. Israel har sagt nej till rätten för fördrivna pales-\r\ntinska flyktingar att återvända till sina hem. Israel har\r\nsagt nej till en palestinsk stat med östra Jerusalem\r\nsom huvudstad. Israel har sagt nej till frigivning av\r\nsamvetsfångar. Israel har sagt nej till ett slut på kon-\r\nfiskeringen av jord. Israel har sagt nej till ett slut på\r\nbosättningarna på palestinska områden. Allt detta har\r\ngjorts i strid med säkerhetsrådets resolutioner och\r\ninternationell rätt. Sverige måste tydligt ta avstånd\r\nfrån kålsuparteorier om palestiniers och israelers lika\r\nskuld.\r\nVarje dag visas att staten Israel inte erkänner\r\nmänniskors lika värde. Ett palestinskt liv är helt en-\r\nkelt inte lika mycket värt som ett israeliskt. Den 21\r\njanuari föll två domar i Israel. Den israeliska med-\r\nborgaren Nahum Korman dömdes till sex månaders\r\nsamhällstjänst och skadestånd för att ha dödat den 11-\r\nåriga palestiniern Hilmi Shawasheh. Bestraffningen\r\nstår i skarp kontrast till domen mot Su'ad Hilmi\r\nGhazal. Denne palestinier dömdes till sex och ett\r\nhalvt års fängelse efter att i december 1998, vid 15\r\nårs ålder och med konstaterade svåra psykiska pro-\r\nblem, ha skadat en israelisk bosättare.\r\nNu har vi en premiärminister i Israel som än tyd-\r\nligare menar att rättvis fred är en fred på Israels vill-\r\nkor. Och diskrimineringen av palestinier i Israel,\r\nliksom krigföringen mot det ockuperade palestinska\r\nfolket kommer tyvärr sannolikt att fortsätta.\r\nFru talman! Låt oss hoppas att utrikesministerns\r\ntal om att människovärdet är ett och detsamma över-\r\nallt även gäller palestiniern Su'ad Hilmi Ghazal, den\r\nfängslade kurdiska parlamentsledamoten Leyla Zana,\r\nden oppositionelle Abdessalam Yassine, som sedan\r\ntio år sitter i husarrest i Marocko, den sierraleonske\r\nmedborgaren Matthew Selu, som i november avvisa-\r\ndes från Bryssels flygplats efter att belgiska poliser\r\ntorterat och skadat honom, och den afghanske politi-\r\nkern Abdul Ahad Karza, som sköts ihjäl den 15 juli\r\nav två män då han var på besök i Pakistan.\r\nLåt oss hoppas att de ansvariga aldrig kan gömma\r\nsig bakom mäktiga vänner utan ställs inför rätta.\r\n(Applåder)</pre><pre>Anf.  4  HOLGER GUSTAFSSON (kd):\r\nFru talman! I en tid då alla politiker talar om till-\r\ntagande internationalisering, då ordet globalisering är\r\npå alla politikers läppar, då ingen längre ifrågasätter\r\nvårt beroende av omvärlden, då kommer signaler från\r\nlandet som har ordförandeskapet i EU att vi ska snäva\r\nin och stänga ambassader. Vi ska därmed bryta upp\r\nrelationer och kontakter, rasera bryggor och broar i\r\npolitiken. Anna Lindh! Detta är inte enbart obegrip-\r\nligt, det är också obegåvat och helt oacceptabelt.\r\nRegeringen måste tänka om. Att bryta kontakten\r\nmed Vatikanen, som för övrigt stod i begrepp att\r\nflytta sitt skandinaviska högkvarter från Köpenhamn\r\ntill Stockholm, är detsamma som att kapa de bästa\r\ntänkbara informationskanaler som ett litet land kan\r\nha. Det är mer än obegåvat att inte nyttiggöra sig den\r\ninformation som Vatikanens utrikesförvaltning erbju-\r\nder världen över. Det handlar inte om det lilla landet.\r\nDet handlar om världsvida kontakter.\r\nUtrikespolitiskt har vi den allra största anledning\r\natt glädja oss över att Berlinmuren revs, och östut-\r\nvidgningen är vi också alla angelägna om att betona\r\nsom den allra viktigaste och största utmaningen för\r\nEU och oss alla i Europa. Kom då ihåg att både Gor-\r\nbatjov och Bush fann det angeläget att besöka påven\r\n1989, det s.k. ödesåret. Om någon har betonat påvens\r\nroll för utvecklingen i Östeuropa så är det just Gor-\r\nbatjov, och han visste. Han kände till relationerna.\r\nSkulle då inte vi i lilla Sverige se till att bevara\r\noch utnyttja de kontakter som ambassaden vid Heliga\r\nstolen ger. Dessutom är kostnaden för ambassaden\r\nsynnerligen liten.\r\nYtterligare en viktig dimension med adress Tuni-\r\nsien. Den som inte inser att morgondagens globalise-\r\nring kräver större förståelse mellan Europa och den\r\nmuslimska världen kan knappast sitta i den här kam-\r\nmaren.\r\nTunisien var ett av Sidas första programländer.\r\nBiståndet har ersatts med ett bredare samarbete. Sve-\r\nriges handel med Tunisien ökar kontinuerligt. Ett\r\ntiotal svenska företag finns permanent etablerade i\r\nTunisien. Jag kan nämna Ericsson.\r\nSverige var ett av de första länderna som gav sitt\r\nfulla stöd till Tunisien som självständig stat. Att\r\nstänga denna ambassad berövar Göran Perssons rege-\r\nring trovärdigheten när det gäller internationella rela-\r\ntioner och ökad förståelse mellan kulturer.\r\nJag är på det klara med att utrikesministern kom-\r\nmer att anföra som skäl att det kostar att ha ambassa-\r\nder. Men det kostar också att förlora politiska kon-\r\ntakter och att t.ex. inte kunna stå till näringslivets\r\ntjänst i samband med handelsutbyte. Det kostar stora\r\npengar.\r\nI sammanhanget kan man påpeka att regeringen\r\nhar haft råd att lägga ut närmare 100 miljoner på\r\nkonsultuppdrag som gav noll och att ordförandeska-\r\npet i EU kostar ca 1 000 miljoner för sex månader.\r\nDet antyds nu från flera håll att den svenska utri-\r\nkesförvaltningen redan har givit bestämda direktiv att\r\nbörja avskeda personal. Samtidigt har vi fått beskedet\r\natt Utrikesnämnden och utrikesutskottet ska avhandla\r\ndessa frågor innan de avgörs.\r\nNu kräver jag att utrikesministern här i dag ger\r\nklara besked om vad som gäller i den här frågan. Har\r\nnedläggningarna redan börjat? Är beslutet fattat? Är\r\ndet meningen att ärendet när det kommer upp i Utri-\r\nkesnämnden och utrikesutskottet bara ska handla om\r\nett spegelfäkteri, en formalitet? Låt oss få ett klart\r\nbesked om detta i dag.\r\nFru talman! Så är då Sverige ordförande i EU:s\r\nministerråd. Äntligen! Regeringen har talat om det\r\nlänge, planerat, förberett, och de senaste månaderna\r\nhar statsministern och övriga ministrar rest Europa\r\nrunt och presenterat vad man ska åstadkomma under\r\nordförandeskapet. Jag önskar uppriktigt gratulera\r\nregeringen till det stora engagemanget.\r\nJag vill också uttrycka vår tillfredsställelse över\r\nden internationella konferensen mot intolerans. Det\r\nvar starkt av regeringen att så öppet erkänna bristerna\r\ni det svenska samhället inför den internationella are-\r\nnan, för att just kunna diskutera hur vi tillsammans\r\nska kunna motverka främlingsfientlighet, rasism och\r\nandra människokränkande aktiviteter.\r\nSom kristdemokrat önskar jag att allas vårt enga-\r\ngemang för ett bra ordförandeskap ska bidra till nya\r\ninsikter ute i landets lägenheter, stugor och på arbets-\r\nplatser. Insikter om att EU inte främst är till förfång\r\nför Sverige, med hög avgift och ibland irriterande\r\nregleringar, utan att EU verkligen ger en möjlighet att\r\nåstadkomma mänsklig gemenskap och närmare rela-\r\ntioner, bättre miljö, bättre ekonomi och sociala villkor\r\noch dessutom, inte minst, bidra till fred och stabilitet\r\nlångt utanför EU:s gränser. Det är innehållet i denna\r\nEU:s utrikespolitik som jag vill ta tillfället att debatte-\r\nra i dag, när vi nu har ordföranden för EU:s utrikes-\r\nministerråd här i kammaren.\r\nLåt mig först peka på de krishärdar där vi krist-\r\ndemokrater anser att EU:s ordförande måste åstad-\r\nkomma resultat under dessa sex månader: Sudan,\r\nIran, Irak, Israel och Palestina, Kina, kandidatländer-\r\nna till EU samt Ryssland och Tjetjenien.\r\nSverige bör med vår historia och vår kultur ha\r\nförutsättningar att tillföra ett fredsmoment, ett\r\nfredsverktyg av demokrati, öppenhet och icke-våld\r\nsom ett medel att lösa upp både inre och yttre kon-\r\nfrontationer i dagens oroshärdar.\r\nSudans regering har ända sedan kriget inleddes\r\nanvänt flygbombningar mot oppositionella i södra\r\nSudan. Kriget har ändrat karaktär under senare år.\r\nNumera är de huvudsakliga måltavlorna sjukhus,\r\nskolor och den civila befolkningen i allmänhet. Detta\r\nstrider naturligtvis mot den humanitära rätten, och\r\nvärlden måste reagera.\r\nSamtidigt uppger World Food Programme att 3,2\r\nmiljoner sudaneser hotas av svält till följd av inbör-\r\ndeskrig och torka. I juli och augusti började även\r\nbombningar riktas mot humanitära NGO:er och hjälp-\r\nsändningar. Det finns också misstankar om att kemis-\r\nka vapen har använts.\r\nInte förrän internationella hjälparbetare drabbades\r\nkom protesterna från FN. Under juli släpptes mer än\r\n250 bomber. En liten del riktades mot NGO:er medan\r\nresten var mot civila sudaneser. Som ordförande för\r\nEU måste den svenska regeringen lyfta fram frågan\r\nom de ökade bombningarna mot de civila i södra\r\nSudan. Vad kommer EU att göra, utrikesministern?\r\nEn reform- och demokratiseringsprocess har in-\r\nletts i Iran, ledd av den reformvänlige presidenten\r\nKhatami. Men som alla vet är Iran en tudelad stats-\r\nförvaltning. Alla vet att den verkliga makten ligger\r\nhos den religiösa delen av staten, hos de religiösa\r\nledarna och det understyrda väktarrådet.\r\nÄven om reformprocessen inleddes positivt, har\r\nden blivit starkt motarbetad av konservativa krafter i\r\nsamhället. Demokratiska krafter börjar ändå att gro,\r\noch alltfler iranier är intresserade av att diskutera\r\ndemokrati och mänskliga rättigheter.\r\nAlltför ofta vänder vi instinktivt ryggen mot Iran\r\n- detta kulturella land med så många begåvade män-\r\nniskor. Öppna i stället upp för mer dialog mellan det\r\ndemokratiska Iran och EU. Överväg att i partnerskap\r\nge bistånd för att stödja den kommunala demokratin\r\nsom i dag börjar växa fram i Iran. Våga stödja re-\r\nformvänliga politiska fraktioner för att främja en\r\ndemokratisk kultur och ett flerpartisystem. Hur kom-\r\nmer EU att möta Iran det första halvåret år 2001,\r\nutrikesministern?\r\nFör tio år sedan inledde västalliansen sitt stöd för\r\nKuwait mot den aggressiva regimen i Bagdad. Det\r\nvar ett nödläge, en \"sista-utvägens-politik\" som\r\ntvingade FN att ge mandat för militära insatser. Det\r\nvar ett försök att få Saddam Hussein att ändra den\r\ndestruktiva politiken med biologiska, kemiska och\r\nnukleära vapen.\r\nSaddam Hussein har inte tvekat att använda vap-\r\nnen mot den kurdiska befolkningen i landet, och han\r\nskulle inte tveka att göra om det igen.\r\nDen andra verkligheten är de fruktansvärda hu-\r\nmanitära konsekvenserna som i dag drabbar befolk-\r\nningen i Irak. Sanktionspolitiken hindrar inte enbart\r\nHussein att skaffa sig kärnvapen, den krossar även\r\nalla möjligheter för en stark opposition att växa fram i\r\nlandet.\r\nDet duger inte att skylla på Saddam Hussein för\r\natt barnen i Irak dör. Vi måste alla ta ett ansvar för\r\nvåra medmänniskor - speciellt den kommande gene-\r\nrationen - oavsett var de bor i världen.\r\nVad gör EU för att ta fram mer riktade sanktio-\r\nner? Vad gör EU för att främja demokratin och re-\r\nspekten för mänskliga rättigheter i Irak? Är det nå-\r\ngonstans som ett early warning system bör etableras\r\nså är det i Irak - som kan hota både Mellanöstern och\r\nEuropa med en kris.\r\nFru talman! Sedan är det Israel och Palestina. Vi\r\nförfäras alla över den verklighet som dagligen speglas\r\nfrån regionen. Människor torteras, lynchas, dödas.\r\nVåldet ökar och hatet mellan folken växer.\r\nDet som gör mig mest orolig är den generation av\r\nbarn och ungdomar som växer upp med enbart hat\r\noch våld omkring sig. Vad har de för framtidsdröm-\r\nmar? Vilken bild får de av sina etniska grannar? Hur\r\nkommer de att kunna bekämpa intolerans och främ-\r\nlingsfientlighet i framtiden?\r\nIsrael använder sig av övervåld i gränsområdena.\r\nSamtidigt hetsas palestinier att som terrorister förinta\r\nstaten Israel. Freden tycks vara avlägsen. Israeler och\r\npalestinier pressas till sitt yttersta för sin egen över-\r\nlevnad.\r\nPolitiken gentemot Israel och de palestinska om-\r\nrådena måste sätta mänskliga rättigheter i centrum.\r\nAlltför ofta handlar diskussionerna om enbart själv-\r\nbestämmande och landgränser. Detta måste ersättas\r\nmed en fokusering på rätten till mänskliga rättigheter\r\nför alla i regionen, såväl israeler som palestinier.\r\nUtmaningen inför framtiden är fred och försoning.\r\nVad kommer EU att göra i det förväntade tomrummet\r\nefter USA, utrikesministern?\r\nFör inte så länge sedan besökte jag Kina med en\r\nsvensk delegation i samband med 50-årsfirandet av\r\nSveriges representation i Kina. Vi träffade en del av\r\ndet kinesiska utrikesutskottet för överläggningar om\r\nnödvändigheten av mänskliga rättigheter.\r\nMånga av oss i de västeuropeiska länderna - och\r\nenskilda politiker - gör ofta ett generalfel i våra för-\r\nsök att främja mänskliga rättigheter. Vi framför en-\r\nbart hård kritik, bestraffningar, sanktioner, utestäng-\r\nning och \"den-enda-vägens-politik\" för att främja\r\nmänskliga rättigheter. Visst måste vi hårt kritisera\r\nbrott mot mänskliga rättigheter, men parallellt måste\r\nvi också finna konkreta samtal, en dialog och gemen-\r\nsam utbildning.\r\nVi förfäras över att falungonganhängare förföljs i\r\nKina. Kina blottar här en stor svaghet, när man inte\r\nkan skapa ett samhälle med utrymme för ett normalt\r\nföreningsliv och dess aktiviteter. Ett samhälle som\r\ninte kan tillgodose medborgarnas behov av social\r\nsamvaro utan att detta ses som ett hot mot nationen är\r\ni grunden ett instabilt och farligt samhälle som behö-\r\nver hjälp. Här har Västeuropa erfarenheter som med\r\nnödvändighet måste komma Kina tillgodo. Hur arbe-\r\ntar EU med Kinafrågan, utrikesministern?</pre><pre>Anf.  5  MARIANNE ANDERSSON (c):\r\nFru talman! Den här debatten är historisk därför\r\natt den förs när Sverige för första gången är ordföran-\r\nde i EU. Aldrig har Sverige haft så stora möjligheter\r\ntill internationell påverkan som nu och aldrig så stor\r\nbetydelse för utvecklingen i världen som nu. Såväl\r\nmänniskorna i ansökarländerna som de många för-\r\ntryckta människorna runt om i världen sätter ett stort\r\nhopp till Sverige nu. Det gäller mänskliga rättigheter,\r\ndemokrati och att öppna i-världens handel för de\r\nfattigaste länderna. En annan fråga är konfliktföre-\r\nbyggande arbete. Jag återkommer till en del speciella\r\nfrågor senare.\r\nFru talman! För nästan tre veckor sedan kom jag\r\nhem från en resa till Indien, detta efter den förödande\r\noch våldsamma jordbävningen den 26 januari så hårt\r\nprövade land. Tiotusentals människor omkom, flera\r\nhundra tusen skadades eller låg fastklämda i ruinerna.\r\nByggnader, bostadshus och historiska kvarter rasade\r\nsamman. Överlevande flydde de förödda områdena\r\ndär efterskalv och brist på mat, mediciner och rent\r\nvatten utlöste panik och plundring. Katastrofområdet\r\nstår inför gigantiska hälsoproblem med stora risker\r\nför epidemier.\r\nDenna och andra humanitära katastrofer lämnar\r\ningen oberörd. Vi kan närmast timme för timme via\r\nnyhetssändningarna i TV och radio följa situationen.\r\nUttrycket \"den globala byn\", som ursprungligen lan-\r\nserades som en idé om att vi alla med elektronikens\r\nhjälp skulle ingå i samma gigantiska lokalsamhälle\r\nbörjar nu alltmer te sig som en verklighet och inte\r\nbara ännu ett i raden av IT-ålderns fixbegrepp.\r\nI den globala byn blir ju Indien ett grannland, vars\r\nmänniskors, våra medmänniskors, problem och li-\r\ndanden ingen längre kan blunda för. De problem och\r\nutmaningar som Indien och andra fattiga länder - de\r\nflesta finns i Afrika - står inför är inte längre sådana\r\nsom länderna ensamma kan klara av, utan de proble-\r\nmen och utmaningarna är gemensamma för hela\r\nmänskligheten i den globala byn.\r\nJordbävningen var Indiens värsta på ett halvsekel,\r\noch den kändes ända in i grannländerna Pakistan och\r\nNepal. Tyvärr var det här långt ifrån den enda eller\r\nden sista i raden av naturkatastrofer som drabbat,\r\ndrabbar och kommer att drabba mänskligheten.\r\nForskning visar att naturkatastrofer växer fram ur\r\nklimatpåverkande miljöförstöring. Upphovet till ex-\r\nempelvis jordbävningar och översvämningar är inte\r\nfrämst naturen utan människan själv. I all synnerhet\r\när människan orsak till naturkatastrofernas förödande\r\neffekter genom överbefolkning, miljöförstöring och\r\ndålig infrastruktur. Bostäder, ofta av mycket dålig\r\nkvalitet, byggs i allt mer utsatta områden. Den om-\r\nfattande skogsskövlingen bidrar dessutom till att\r\njordskreden i samband med jordbävningar blir fler\r\noch större, och översvämningarna blir värre eftersom\r\nträden som binder mark och vatten har avverkats.\r\nKlimatförändringar, brist på sötvatten, avverkning\r\nav urskogar, ökenutbredning och kärnkraftens avfall\r\när exempel på miljöproblem som hotar människans\r\növerlevnad. Fortfarande är det vi i den rika världen\r\nsom konsumerar stora mängder energi och råvaror,\r\nproducerar sopor och förorenar luften. Vi i Sverige\r\nmåste vara pådrivande för en ekologisk uthållig poli-\r\ntik och en global klimatpolitik.\r\nFru talman! Det allt övergripande hindret för håll-\r\nbar och fredlig utveckling är fattigdomen i världen -\r\nen fattigdom som beror på historiska orättvisor, krig,\r\nkonflikter, odemokratiska och dåligt fungerande re-\r\ngimer, rovdrift, girighet, bristande utbildning och\r\norättvis tillgång till världens handel. När vi vet att\r\nhälften av jordens invånare tvingas leva på mindre än\r\n20 kr per dag och mer än en miljard på mindre än 10\r\nkr - när de flesta av dessa inte ens har talat i telefon\r\noch när 10 % av världens sjukvårdsresurser ska räcka\r\nför 90 % av dess befolkning - framstår västvärldens\r\nkonsumtionssamhälle i bjärt kontrast. Det är en kon-\r\ntrast som många av de fattigaste ändå nås av via radio\r\noch TV i detta globaliseringens tidevarv.\r\nFN:s millenniumförsamling i höstas antog målet\r\nom att fattigdomen ska halveras till år 2015 - ett mål\r\nsom ganska få tror är möjligt att nå.\r\nVi måste förstå att globaliseringen väcker misstro\r\noch rädsla hos många. De tror att orättvisorna och\r\nskillnaderna ska skärpas. Erfarenheterna visar ju på\r\ndet. Därav kommer alla de protester som hörs, och\r\ndärav kommer bildandet av ATTAC-rörelsen. Även\r\nom kraven ATTAC-rörelsen driver kan diskuteras ser\r\njag den rörelsen som något mycket positivt - ett väx-\r\nande engagemang mot orättvisorna i världen och ett\r\ntillfälle att diskutera dessa frågor, och det till stor del\r\nbland unga människor. Det är positivt efter många år\r\nav ganska stor likgiltighet för solidaritetsfrågor över\r\nhuvud taget. Demonstrationerna i Seattle, Prag och\r\nNice har också tvingat i-länderna att ta större hänsyn\r\ntill u-ländernas krav inför de nya WTO-\r\nförhandlingarna.\r\nEnbart marknadskrafter kan inte lösa de grund-\r\nläggande orättvisorna mellan rika och fattiga. Att\r\nbekämpa fattigdom och orättvisor handlar om att\r\nskapa demokratiska, jämställda och miljömässigt\r\nlivskraftiga samhällen och om att väva samman män-\r\nniskor, kulturer och nationer. Ett starkare internatio-\r\nnellt politiskt, ekonomiskt och etiskt ramverk som\r\nprioriterar både ekonomisk och mänsklig utveckling\r\nbehövs därför.\r\n\"Om vi inte får globaliseringen att fungera för alla\r\nkommer den till slut inte att fungera för någon\". Or-\r\nden är Kofi Annans, från talet till världens ledare i\r\nDavos nyligen. \"Om vi inte kan få en bättre resurs-\r\nfördelning och mer rättvisa regler kommer ett bakslag\r\ni form av ökad protektionism att ske\", sade han ock-\r\nså. Hans initiativ Global Compact - ett partnerskap\r\nmellan den privata sektorn, näringslivet, organisatio-\r\nnerna och regeringarna - för arbete mot gemensamma\r\nmänskliga mål är mycket bra. Det är en process i\r\nmånga steg som är nödvändig för att kunna åstad-\r\nkomma förändring och för att ge globaliseringen ett\r\nmer mänskligt ansikte.\r\nRegeringarna kan inte lösa de gemensamma över-\r\nhängande problem som världen står inför. Det behövs\r\nett kraftfullt globalt samarbete. Det är inte mindre\r\nglobalisering som behövs - det är en globalisering\r\nsom skapar fördelar för alla och inte bara för en elit.\r\nFru talman! Alltfler länder går mot demokrati och\r\nhar demokratiskt valda regeringar, vilket naturligtvis\r\när glädjande. Samtidigt finns det så många tecken på\r\nmotsatsen, t.ex. utvecklingen i Zimbabwe och Tanza-\r\nnia. Alltför många förnekas de möjligheter som de\r\nflesta av oss tar för givna. Det finns ännu många\r\nländer där människor inte fritt får utbyta tankar, idéer\r\noch åsikter och inte får tala sitt eget språk eller utöva\r\nsin religion fritt. Vi har inte glömt det, och vi ser\r\növerträdelserna mot de grundläggande mänskliga\r\nrättigheterna. Vi accepterar dem inte och kommer\r\naldrig att göra det.\r\nEtt viktigt budskap från Sverige inte minst under\r\nvårt ordförandeskap, då vi har förmånen att få leda\r\nEU, till jordens förtryckta i Afghanistan, på Kuba och\r\ni Iran, Irak, Burma, Kina, Nordkorea, Sudan, Vit-\r\nryssland, Zimbabwe och i många fler länder måste\r\ndärför självfallet vara detta: Vi har inte glömt er. Vi\r\nhåller ögonen på era regimer. Vi trycker på. Till\r\nmänniskorna i krishärdar som Kongo-Kinshasa,\r\nMellanöstern och i bräckliga demokratier blir bud-\r\nskapet detsamma.\r\nFör mig och Centerpartiet är den grundläggande\r\nutgångspunkten varje människas lika värde och rät-\r\ntigheter och tron på människans förmåga att själv\r\nförvalta sina möjligheter. Det yttersta målet för vår\r\npolitik är att få alla människor att växa och förverkli-\r\nga sina drömmar. Utifrån de utgångspunkterna strävar\r\nvår utrikes- och säkerhetspolitik efter att möjliggöra\r\nför enskilda människor, länder, grupper av länder,\r\nregioner och det globala samfundet att ta ansvar för\r\nsig själva, för andra och för vår gemensamma värld.\r\nDet är i ljuset av det som vi lägger fram förslag\r\nom att stärka skyddet för de mänskliga rättigheterna,\r\nbejaka länders självständiga säkerhetspolitiska val,\r\nutveckla konflikthanterande och konfliktläkande\r\ninstrument, utjämna klyftor och bejaka tilltron till\r\ndemokratisk uppbyggnad underifrån. Vår biståndspo-\r\nlitik har den inriktningen: god samhällsstyrning, de-\r\nmokrati, hållbar utveckling, ekonomisk tillväxt, över-\r\nbryggning av den digitala klyftan, nationell livsme-\r\ndelsförsörjning, kvinnors och barns situation, det\r\ncivila samhället samt problemorienterat och ökat\r\nbistånd. Biståndet måste göra det möjligt för fattiga\r\nkvinnor och män att medverka i utvecklingsprocesser\r\noch förbättra deras förmåga att ta sig ur fattigdomen.\r\nLivsmedelsproduktionen har en avgörande bety-\r\ndelse. Inget land har hittills lyckats nå en snabb ut-\r\nveckling utan en fungerande livsmedelsproduktion.\r\nDet är viktigt att tänka på. Så är det faktiskt.\r\nEtt av det svenska EU-ordförandeskapets mer\r\nspännande uppdrag är att utveckla diskussionen om\r\nEU:s framtid - den s.k. post-Nice-diskussionen. Från\r\nCenterpartiets sida efterlyser vi en grundläggande\r\ndiskussion på bred bas om vad EU egentligen ska\r\nägna sig åt. Om inte EU ägnar sig åt det som känns\r\nangeläget och viktigt för medborgarna kommer en\r\nlegitimitet för samarbetet aldrig att kunna växa fram.\r\nVi anser att EU måste förändras för att kunna hantera\r\nviktiga uppgifter och för att inte tilltron till EU och\r\ndess förmåga ska förloras.\r\nVår uppfattning är klar och tydlig. EU ska vara en\r\nunion som gör det som görs bäst tillsammans. Det är\r\nhög tid att reda ut vilka frågor som ska beslutas ge-\r\nmensamt och vilka som hör till medlemsstaterna och i\r\nän högre grad till medlemsstaternas regioner och\r\nkommuner. EU ska koncentrera sig på att möta de\r\ngränsöverskridande problemen och utmaningarna.\r\nDet innebär att EU ska bygga och främja fred, demo-\r\nkrati, frihandel, miljö och hållbar utveckling, bekäm-\r\npa den gränsöverskridande organiserade brottslighe-\r\nten, främja ekonomisk utveckling, välståndsutveck-\r\nling - särskilt i de fattigaste delarna av Europa och\r\ntredje världen - och öppenhet inom EU och mot om-\r\nvärlden. Det innebär att man slår vakt om det som är\r\ndet unika i EU-samarbetet, nämligen blandningen av\r\nmellanstatlighet och överstatlighet. Vi behöver ett\r\nsmalare men effektivare EU som är öppet mot om-\r\nvärlden och mot nya medlemmar.\r\nNär det gäller säkerhetspolitiken måste Sveriges\r\nsäkerhet i allt högre grad bygga på gemensam säker-\r\nhet byggd på hållfasta politiska och ekonomiska rela-\r\ntioner mellan demokratiska stater. Väsentligt är att\r\nden av alla OSSE-länder godtagna principen att varje\r\nland har rätt att självt välja sitt säkerhetspolitiska\r\narrangemang upprätthålls. Sverige har ingen anled-\r\nning som alliansfri stat att påverka andra länders fria\r\nval av säkerhetspolitik. Vår säkerhet och välfärd är i\r\nhög grad beroende av utvecklingen i omvärlden och\r\nav samverkan med andra länder. Sveriges säkerhet\r\nmåste således ses i ett globalt perspektiv.\r\nEn uthållig säkerhetsordning måste bygga på in-\r\nsikten om vikten av ett utvidgat säkerhetsbegrepp\r\nsom tar hänsyn till nya hotbilder som miljökatastro-\r\nfer, flyktingströmmar och IT-hot. Den stora framtida\r\nutmaningen för säkerhetspolitiken är att på både in-\r\nternationell och nationell nivå finna former och rele-\r\nvanta medel för att möta dessa hot.\r\nGenom att verka för en stärkt internationell rätts-\r\nordning och genom att medverka till konfliktförebyg-\r\ngande insatser, gemensam krishantering samt förso-\r\nning och uppbyggnad efter kriser och konflikter kan\r\nvi bidra till ökad säkerhet i omvärlden och därmed\r\nockså för oss själva. En förstärkt krishanteringsför-\r\nmåga kan dock inte ersätta den amerikanska politiska\r\noch militära närvarons betydelse, som är stor inte\r\nminst för stabiliteten i norra Europa och Östersjöregi-\r\nonen.\r\nFru talman! Jag hälsar med tillfredsställelse be-\r\nskedet om att den svenska säkerhetspolitiska doktri-\r\nnen nu ska diskuteras inom ramen för partiledaröver-\r\nläggningar. När neutraliteten inte längre är relevant är\r\ndet den militära alliansfrihetens betydelse som måste\r\nsättas i centrum och belysas. Den medverkar, enligt\r\nvår uppfattning, till att undvika konflikter och spän-\r\nning i norra Europa och ger oss goda möjligheter att\r\nutveckla förtroendefulla relationer och samarbete för\r\nökad säkerhet. Den bidrar också till ett öppnare sam-\r\narbetsklimat i Östersjöregionen och kan rätt utnyttjad\r\nvara en stor tillgång i byggandet av en gemensam\r\neuropeisk fredsordning.\r\nVi menar att den militära alliansfriheten är ett\r\nmedel, inget självändamål. Den minskar på intet sätt\r\nvår förpliktelse att föra en aktiv utåtriktad säkerhets-\r\nfrämjande politik. Det är självklart fortsättningsvis\r\nnaturligt och viktigt att vi deltar i alla internationella\r\ncivila och militära fredsfrämjande insatser.\r\nJag har en fråga till Bo Lundgren. Han säger att\r\ndet är viktigt att Ryssland integreras i Europa. Det är\r\nförstås en uppfattning som vi delar. När man då ska\r\nha ett fortsatt förtroendefullt samarbete med Ryssland\r\nfrågar jag så här: Innebär detta att moderaterna nu har\r\nanslutit sig till vårt stöd för att genomföra den rysk-\r\nsvenska marinövningen? Om det är så är jag den\r\nförsta att välkomna detta, eftersom det är det som vi\r\nhar förespråkat hela tiden. Det är dels en tuff och\r\nberättigad kritik av krigföringen i Tjetjenien och de\r\növergrepp på mänskliga rättigheter som sker där, dels\r\nen insikt om värdet av att särskilt på det säkerhetspo-\r\nlitiska området samarbeta närmare med Ryssland bl.a.\r\nnär det gäller det militära området.</pre><pre>Anf.  6  KARL-GÖRAN BIÖRSMARK (fp):\r\nFru talman! Utrikesministern valde att börja sin\r\ndeklaration med att citera FN:s deklaration om de\r\nmänskliga rättigheterna: Alla människor är födda fria\r\noch lika i värde och rättigheter. Det är ett bra anslag\r\nför en utrikespolitisk deklaration.\r\nJag tänkte också ta fart i FN och i FN:s stadgar.\r\nDe första orden i den här stadgeboken lyder: Vi, de\r\nförenade nationernas folk, är beslutna att rädda kom-\r\nmande släktled undan krigets gissel som två gånger\r\nunder vår livstid tillfogat mänskligheten outsägligt\r\nlidande.\r\nDet var den erfarenhet som man hade efter de två\r\nvärldskrigen, och det var därför FN bildades. Nu när\r\nvi får rapporter från världens olika hörn via TV, radio\r\noch massmedierna ställer ofta människor frågan:\r\nVarför gör inte FN någonting? Det är en fråga som\r\njag ofta får.\r\nVad är då FN? FN är ingenting annat än de länder\r\ni världen som har anslutit sig till organisationen för\r\natt försöka få en bättre värld, och ingen sådan här\r\norganisation är starkare än sin svagaste länk. Det är\r\nmånga svaga länkar i FN. Det är det som är proble-\r\nmet. Det är ekonomiska problem, och det är problem\r\nmed att leva upp till deklarationer.\r\nEtt av FN:s stora problem är att man inte har\r\nlyckats hantera inre konflikter i länder. FN bildades\r\negentligen för att stoppa krig mellan länder, och det\r\när det som stadgan egentligen också säger. Kofi An-\r\nnan har nu kommit fram med förslag om hur man ska\r\nändra på detta och försöka få stöd för att FN mer\r\nkraftfullt ska kunna agera inom länder. Det är viktigt,\r\nmenar jag, att Sverige stöder den ansträngningen på\r\nolika sätt. Sverige ska naturligtvis stödja ekonomiskt\r\nmen även på det viset att vi är beredda att ändra i\r\nstadgan, så att FN får de här möjligheterna. De rap-\r\nporter som vi har fått från Balkan, Kongo, Angola\r\nosv. gör ju att människor blir frustrerade.\r\nEn annan organisation som bildades mot samma\r\nbakgrund var ju den europeiska unionen. Erfarenhe-\r\nten från världskriget gjorde att man var tvungen att\r\nfundera skarpt på hur man undviker ett tredje världs-\r\nkrig. Man kom fram till det här med Kol- och stålu-\r\nnionen. Vi måste kontrollera vapentillverkningen. Vi\r\nmåste försöka få kontroll på länderna i Europa.\r\nI det här arbetet ingår ju Sverige sedan sex år till-\r\nbaka, och vi är nu ordförande. Sverige har naturligtvis\r\nunder den tid som jag har funnits med i Sveriges\r\nriksdag höjt profilen betydligt. När jag kom in här\r\nfanns Sverige över huvud taget inte med i EU-\r\nsammanhang. Vi drev på från vårt håll, och så små-\r\nningom blev det så också, och nu måste vi gå vidare.\r\nEU:s absolut viktigaste uppgift de närmaste åren är\r\nutvidgningen österut. Det är genom att de nya demo-\r\nkratierna inlemmas i ett tätt nätverk av handel, kultur\r\noch politisk samverkan som demokratin bäst kan\r\nsäkras. Utvidgningen är ett moraliskt åtagande som ej\r\nfår skjutas på framtiden. Sverige måste under det\r\npågående ordförandeskapet arbeta för att försöka\r\navsluta så många förhandlingskapitel som möjligt\r\nmed de här kandidatländerna. Den första utvidgning-\r\nen bör kunna påbörjas redan 2003. Utvidgningen är\r\ninte bara historiskt och moraliskt viktig i hela Europa.\r\nMedborgarna tjänar på den här utvidgningen. Ett EU\r\nsom innefattar i princip hela kontinenten skapar en\r\ndynamisk och konkurrenskraftig marknad. Den ger\r\noss möjligheter att arbeta för en bättre miljö i hela\r\nEuropa och ta krafttag för att bekämpa gränsöverskri-\r\ndande brottslighet. Det handlar om säkerhet, och\r\nsolidariteten ökar.\r\nGenom det här arbetet i EU och genom Sveriges\r\nmedlemskap har också Sveriges roll ändrats. Nya\r\nsäkerhetspolitiska förutsättningar ställer Sverige inför\r\nnya vägval. Folkpartiet har länge ansett att den\r\nsvenska säkerhetspolitiska doktrinen, som säger att\r\nSveriges militära alliansfrihet syftande till att vårt\r\nland ska kunna vara neutralt i händelse av krig i vårt\r\nnärområde, för länge sedan har spelat ut sin roll. Vi\r\nhade den här diskussionen redan förra året. Jag cite-\r\nrade då bl.a. den förre kabinettssekreteraren Sverker\r\nÅströms artikel som just satte fingret på det här för-\r\nhållandet. Nu ser jag att förre försvarsministern Tha-\r\nge G. Peterson i en artikel i Expressen utropar: Rege-\r\nringen håller på att smyga in Sverige i Nato!\r\nVi har från vårt håll försökt lyfta upp Natofrågan.\r\nNu är det också på gång att vi ska få partiöverlägg-\r\nningar när det gäller själva doktrinen, som vi har\r\nupprepat under så många år men som ju har spelat ut\r\nsin roll.\r\nMed vårt medlemskap i EU lämnade vi uttryckli-\r\ngen den traditionella neutralitetspolitiken bakom oss.\r\nSom medlem i EU kan Sverige aldrig stå neutralt\r\ninför en extern aggression mot en annan medlem i\r\nEU. Som medlem av de fria demokratiska staternas\r\ngemenskap anser vi att Sverige inte heller skulle\r\nkunna stå neutralt vid en extern aggression mot någon\r\nav våra tre baltiska systernationer.\r\nDe europeiska demokratiernas säkerhet har under\r\nårtionden garanterats av Nato. Detta samarbete mel-\r\nlan USA och Europa är viktigt också i framtiden. En\r\nny svensk säkerhetspolitisk doktrin bör utgå från att\r\nSverige aktivt ska bidra till att skapa en alleuropeisk\r\nfredsordning.\r\nI vårt eget närområde skulle det vara av stor bety-\r\ndelse om Sverige, de tre baltiska staterna och Finland\r\n- vilket självfallet förutsätter att det finska folket så\r\nönskar - blir medlemmar av Nato i nästa utvidg-\r\nningsomgång. Sverige ska därför, i likhet med de tre\r\nbaltiska staterna, omgående söka medlemskap i Nato.\r\nFörutsättningarna för en svensk säkerhetspolitik\r\nhar förbättrats drastiskt under de senaste decennierna.\r\nUpplösningen av Sovjetunionen, och alldeles särskilt\r\nEstlands, Lettlands och Litauens återkomst som fria\r\noch demokratiska stater vid Östersjöns sydöstra kust,\r\nhar skapat ett säkerhetspolitiskt läge i vårt närområde\r\nsom i gynnsamhet saknar historiskt motstycke. Det är\r\ndärför en huvuduppgift för svensk utrikes- och säker-\r\nhetspolitik att göra allt för att medverka till att de tre\r\nbaltiska staterna integreras så fullständigt som möjligt\r\ni de framväxande europeiska samarbetsstrukturerna.\r\nSveriges, och för den delen hela Europas, säkerhet\r\när i allra högsta grad beroende av en gynnsam ut-\r\nveckling i Östersjö- och Barentsområdet. Arbetet för\r\natt förbättra miljön, kärnsäkerheten, ekonomin, kam-\r\npen mot internationell brottslighet m.m. i regionen är\r\navgörande för säkerheten i vårt land. Därför är det\r\nangeläget att vi gör stora satsningar för att stärka\r\nsamarbetet mellan länderna kring Östersjön.\r\nFolkpartiet har i en motion 1999 yrkat på att Sve-\r\nrige ska ansöka om medlemskap i Nato. Folkpartiet är\r\nensamt om ett sådant yrkande här i riksdagen, men\r\njag har förstått av vissa inlägg här att det finns stor\r\nsympati för denna tanke. Jag skulle vilja fråga Mode-\r\nraternas partiledare Bo Lundgren om Moderaterna är\r\nberedda att stödja Folkpartiets motionsförslag i utri-\r\nkesutskottet. Det är under behandling nu. Det har\r\ntagit en hel del tid. Förslaget lades som sagt fram\r\n1999 men ska behandlas nu under våren. Det skulle\r\nvara intressant att få ett besked på den punkten.\r\nJag skulle också vilja komma in lite mer på de\r\nglobala, övergripande frågorna, solidaritetsfrågorna.\r\nFolkpartiet menar att de vilar på fyra grundpelare: en\r\ntydlig demokratiprofil i utrikes- och biståndspoliti-\r\nken, frihandel, ett ökat bistånd samt reformering av\r\nFN. Reformeringen av FN har jag varit inne på tidiga-\r\nre. Jag skulle vilja nämna någonting om den tydliga\r\ndemokratiprofilen.\r\nI deklarationen som utrikesministern läste upp står\r\ndet att utvecklingssamarbetet är ett verktyg för\r\nmänskliga rättigheter och demokrati, och det stäm-\r\nmer. Jag skulle också vilja vända på det och säga att\r\ndemokrati och mänskliga rättigheter är verktyg för\r\nutveckling. Det är just därför som Folkpartiet länge\r\nhar strävat efter att vi skulle få en utredning - och nu\r\när en sådan på gång, nämligen GLOBKOM-utred-\r\nningen om biståndet - där vi poängterar just detta att\r\ndet övergripande målet för utvecklingssamarbetet\r\nmed fattiga länder och andra länder är demokrati och\r\nmänskliga rättigheter. Om vi inte har demokrati, om\r\ninte folket får säga sitt i fria val med flerpartisystem\r\nosv., får vi ingen stabil utveckling. Det visar det ena\r\nexemplet på det andra.\r\nDetta går också hand i hand med den andra punk-\r\nten jag tog upp, nämligen vikten av att vi får frihan-\r\ndel. Det slog mig när jag lyssnade på utrikesministern\r\natt ordet frihandel över huvud taget inte finns med i\r\ndeklarationen. Det står mycket om att ta bort tullar\r\nosv., men finns det någon anledning till att man inte\r\nvill ta just ordet frihandel i sin mun? Socialdemokra-\r\nterna och Folkpartiet strävade ju i början av det här\r\nseklet mycket efter frihandel. Jag hoppas att den in-\r\nställningen, att frihandel är det som ger utveckling,\r\nlever kvar.\r\nVi kan ta exempel utifrån världen och se hur slut-\r\nna ekonomier fungerar gentemot öppna ekonomier.\r\nVi kan ta Sydkorea och Nordkorea, två länder som\r\nligger alldeles intill varandra. Sydkorea har fått en\r\nenormt fin utveckling, medan Nordkorea är ett av\r\nvärldens fattigaste länder. Vi kan ta Taiwan och Kina.\r\nVi kan ta många sådana exempel som visar frihan-\r\ndelns betydelse.\r\nJag ska i nästa omgång komma in lite grann på\r\nandra frågor som jag inte hinner med nu. Men jag\r\nskulle så här på slutet vilja ställa en fråga till utrikes-\r\nministern. Det finns ju olika argument från regerings-\r\nsidan för att Sverige inte ska gå med i Nato. Ett är att\r\nvi skulle tappa vår profil ute i världen. Vi skulle inte\r\nkunna tala med samma kraft ute i världen om vi går\r\nmed i Nato när det gäller nedrustning, globalt samar-\r\nbete osv. Vi skulle vara låsta på något sätt. Jag delar\r\ninte den uppfattningen. Jag vill fråga utrikesminis-\r\ntern: Är t.ex. Norges medlemskap i Nato ett hinder\r\nför att landet nu kan bidra till internationellt freds-\r\nsamarbete? Är Danmarks Natomedlemskap ett hinder\r\nför Danmark när det gäller att bistå de baltiska stater-\r\nna i deras arbete med att bygga en stabil och demo-\r\nkratisk ekonomi? Vari ligger hindret i de här länder-\r\nna, dvs. motsvarande hinder som vi skulle möta om vi\r\nvar med i Nato? Det skulle jag vilja ha utrikesminis-\r\nterns kommentar till.\r\nJag skulle vilja avsluta med en kommentar till\r\nLars Ohly, som hade ett mycket bra inlägg om inter-\r\nnationell solidaritet. Jag förväntar mig att Vänster-\r\npartiet också lever upp till detta när vi ska anslå\r\npengar till det internationella solidaritetsarbetet och\r\ninte placerar Sverige på en historiskt låg nivå till-\r\nsammans med regeringen.</pre><pre>Anf.  7  MARIANNE SAMUELSSON (mp):\r\nFru talman! I den utrikespolitiska deklarationen\r\nfrån regeringen kan vi bl.a. läsa att Sverige nu för\r\nförsta gången är ordförande i EU och att vår uppgift\r\när att i hela unionens intresse driva dess arbete framåt\r\noch vara dess röst utåt. Min fråga är: Kan inte den här\r\nrösten utåt för hela unionen innebära en begränsning\r\nav röstresurserna från svenskt håll? Eller ställer sig\r\nutrikesministern på barrikaderna för en rättvis världs-\r\nordning, och ställer sig Frankrikes Chirac i så fall\r\nbakom utrikesministern?\r\nJag tycker att det här är intressant. När man är ute\r\noch reser i världen i dag och träffar företrädare för\r\norganisationer, politiker osv. får man ofta höra Olof\r\nPalme nämnas när man pratar om Sverige. Det är\r\nuppenbarligen så att Olof Palme gjorde sig känd just\r\nför att ställa sig på barrikaderna för en rättvis världs-\r\nordning och för de fattiga länderna. Sedan har det\r\nvarit ganska tyst. Det skulle vara intressant om utri-\r\nkesministern nu - för vi har ju förstått att det är en\r\nstor möjlighet att få vara ordförande i EU - tar chan-\r\nsen och axlar Olof Palmes mantel på den internatio-\r\nnella arenan.\r\nPå en enda jord med begränsade resurser är vi alla\r\nberoende av varandra. Ansvaret för tillståndet i värl-\r\nden är gemensamt. Vår livsstil och vårt sätt att leva\r\npåverkar andra människors möjligheter att leva på vår\r\nenda jord. Det är allas vårt ansvar att verka för en\r\nutjämning och en rättvis fördelning av jordens resur-\r\nser. Alla människor borde få sina grundläggande\r\nbehov tillgodosedda.\r\nMen orättvisorna är stora, och klyftorna mellan\r\nrika och fattiga har inte minskat utan ökat. Målet att\r\nhalvera världens fattigdom till år 2015 är ett mycket\r\nbra mål och borde vara en självklarhet. Men om man\r\nföljer händelseförloppet och sifferstatistiken över  vad\r\nsom händer i världen känns det ibland som att det där\r\nmålet och dagens politik inte hänger ihop. 1,2 miljar-\r\nder människor har mindre än tio kronor om dagen att\r\nleva av - 1,2 miljarder!\r\nVarje dag dör över 30 000 barn av orsaker som till\r\nstörsta delen kunde ha förhindrats. Många dör i sjuk-\r\ndomar som vi i den rika världen för länge sedan har\r\nlärt oss bota.\r\n1,2 miljoner kvinnor och barn tvingas prostituera\r\nsig varje år.\r\nDe 20 % av jordens befolkning som bor och lever\r\ni i-länder förbrukar 80 % av jordens resurser. Kvar\r\nblir 80 % av jordens befolkning som ska livnära sig\r\npå de 20 % av resurserna som återstår. Detta är na-\r\nturligtvis inte hållbar utveckling. Detta är inte rättvis\r\nfördelning.\r\nVärlden står inför gigantiska utmaningar i form av\r\nen kraftig befolkningsökning, en accelererande miljö-\r\nförstöring, minskande bördighet, brist på vatten och\r\nen snedvridning av livsmedelsförsörjningen. Konkur-\r\nrensen om jordens resurser skapar stora spänningar\r\noch konflikter. Brist på rent vatten och klimatföränd-\r\nringar är två stora miljöhot som kräver politiskt ledar-\r\nskap och vilja att vidta åtgärder, även om det kortsik-\r\ntigt leder till protester.\r\nFör att klara av detta behövs nya lösningar när det\r\ngäller energiproduktion, energianvändning, transport-\r\nsystem samt industri- och livsmedelsproduktion. Om\r\nalla ska kunna leva på samma standard måste resurs-\r\nförbrukningen per capita i västvärlden minska mar-\r\nkant. I ett globalt miljö- och rättviseperspektiv är det\r\ndärför nödvändigt att den rika världen skyndar på mot\r\nkretsloppssamhället. Det är därför för mig något för-\r\nvånande att utrikesministern vad gäller miljöfrågorna\r\nsäger att vi måste komma till rätta med miljöproble-\r\nmen. Att städa upp i miljöproblemen behövs natur-\r\nligtvis, men det räcker inte för att uppnå hållbar ut-\r\nveckling. Det behövs krafttag för att förändra sam-\r\nhället så att vi inte ser miljön som ett problem, utan\r\nser miljön som den som kan ge oss möjligheter att\r\nleva på vår jord, under förutsättning att Brundtland-\r\nkommissionens synpunkter och idéer om hållbar\r\nutveckling ses som en viktig del i allt samhällsbyg-\r\ngande.\r\nFörutsättningarna för hållbar utveckling, utrikes-\r\nministern, är inte att komma till rätta med mil-\r\njöproblemen, utan det är att på allvar inse att vi är en\r\ndel av miljön och att vi måste leva av och med mil-\r\njön.\r\nDet är bra att regeringen har sagt att miljöfrågorna\r\ntillhör de viktiga frågorna under ordförandeskapet,\r\noch vi ser fram emot att få tydliga förslag både på\r\nklimatområdet och på kemikalieområdet. Nyligen\r\nkom en ny larmrapport från FN:s expertgrupp som\r\nåterigen varnade för klimatförändringarna. Det krävs\r\nhandling innan det är för sent, för rapporten pekar\r\ninte på hållbar utveckling utan på kommande kata-\r\nstrofer. Trots att vi vet att klimatförändringen kan\r\nleda till att stora delar av de kustnära områdena, som\r\nockså är de befolkningstätaste, riskerar att hamna\r\nunder vatten och att det skulle leda till att många\r\nmänniskor skulle tvingas fly för att inte bli dränkta, så\r\nsaknas politisk vilja från världens regeringar att vidta\r\nnödvändiga åtgärder för att minska utsläppen av\r\nväxthusgaser. Förutom att det redan i dag finns alltför\r\nmånga människor som tvingas fly skulle klimatför-\r\nändringarna orsaka en mängd miljöflyktingar. Och\r\nvart skulle de ta vägen med nuvarande politik?\r\nNär FN:s generalsekreterare Kofi Annan besökte\r\nSverige tog han upp EU:s flyktingpolitik. Han vädja-\r\nde till Sverige att arbeta för en humanare flyktingpo-\r\nlitik än den som i dag råder inom EU.\r\nI går kunde man se ett reportage i TV om en kvin-\r\nna från Iran som trots att hon hotades att bli dödad\r\nom hon skickades tillbaka till Iran inte kunde få stan-\r\nna i Sverige. Var finns humaniteten i flyktingpoliti-\r\nken i dag? Sträcker den sig bara till att fördöma regi-\r\nmer som bryter mot FN:s deklarationer om mänskliga\r\nrättigheter, inte till att ta ansvar för dem som drabbas?\r\nDet är viktigt att den politik som regeringen vill\r\nföra hänger ihop vad gäller ord och handling och att\r\nvackra ord också följs av ett aktivt handlande. Är det\r\nså i dag, att ord och handling hänger ihop? Jag tycker\r\natt det inte alltid är så.\r\nTa frågan om fred och nedrustning och export av\r\nvapen. Är det freden och nedrustningen som är det\r\nviktiga i regeringens politik, eller är det att gynna vår\r\negen vapenindustri?\r\nI regeringsdeklarationen säger utrikesministern att\r\nden militära alliansfriheten gör det möjligt för oss att\r\nvara drivande i arbetet för kärnvapennedrustningen.\r\nDet låter jättebra, tycker jag. Sverige borde verkligen\r\nvara pådrivande för en avrustning, men nyligen lade\r\nju regeringen fram en proposition till riksdagen som\r\nbygger på att vi ska ha ett samarbete inom vapenin-\r\ndustrin med bl.a. Europas två kärnvapenstater Frank-\r\nrike och England. Går verkligen detta att förena? Å\r\nena sidan säger sig regeringen arbeta för kärnvapen-\r\nnedrustning, å andra sidan vill man ha en gemensam\r\nvapenindustri som producerar en del av kärnvapnen.\r\nÅtminstone jag känner en mycket stor oro för att\r\nord och handling inte hänger ihop och att trovärdig-\r\nheten för svensk nedrustningspolitik går förlorad i\r\nivern att få vara med och samarbeta på vapentek-\r\nniksidan.\r\nDet är också intressant att notera att utrikesminis-\r\ntern nu vill se över formuleringen om alliansfriheten\r\noch därför tänker inbjuda partierna till överläggningar\r\nom den formulering som skrevs 1992. Samtidigt\r\nanser tydligen regeringen att alliansfriheten inte ska\r\növerges utan är en tillgång för Sverige. Vad är det\r\nsom ska ändras på och ses över om nu alliansfriheten\r\när en tillgång? Är det i praktiken så att Nicefördraget,\r\nsom regeringen gått med på, inte ger oss utrymme för\r\nen svensk alliansfrihet, att vi från Miljöpartiets sida,\r\nsom kritiserat regeringen för att EU-anpassa säker-\r\nhetspolitiken, nu får rätt och att Nicefördraget innebär\r\nen förändring av doktrinen om alliansfriheten?\r\nJa, nog är det svårt att se hur alliansfriheten, som\r\nmycket riktigt har ett starkt stöd bland svenska folket,\r\nska kunna kvarstå med gemensam säkerhetspolitik\r\noch gemensam försvarsindustri. Är det inte dags att\r\nregeringen talar klartext om vad Nicefördraget får för\r\nkonsekvenser för alliansfriheten?\r\nDet är 1,2 miljarder människor som har mindre än\r\n10 kr per dag att leva på. En stor del av dessa svälter.\r\nAtt bekämpa fattigdomen, och ha det som övergri-\r\npande mål i svensk biståndspolitik, måste naturligtvis\r\nfå till konsekvens att övrigt agerande följer av detta.\r\nEn viktig del är att skriva av de fattiga ländernas\r\nskulder. Här kan vi fortfarande se hur nettoflödet av\r\nekonomiska resurser går från fattiga länder till rika.\r\nSverige måste därför på ett mycket aktivt sätt arbeta\r\nför att avskriva skulderna för de fattiga länderna.\r\nEn annan viktig förutsättning för att minska fat-\r\ntigdomen är att införa rättvisare handelsregler. Det är\r\ntragiskt att konstatera att EU-länderna inte ens kunde\r\nge tullfrihet till de s.k. MUL-länder, att EU:s egna\r\nsocker-, ris-, och bananintressen var viktigare för\r\nuppgörelsen än att ge förutsättningar för de allra fatti-\r\ngaste länderna. Det visar på problemet med intressen\r\ninom EU kontra behoven för andra delar av världen.\r\nJag hoppas verkligen att regeringen under ordföran-\r\ndeskapet kan se till att det här får en lösning och att\r\nde allra fattigaste länderna får möjlighet att på ett\r\nrättvist sätt också kunna handla med EU-länderna.\r\nDet som är mycket positivt i den här skrivelsen är\r\natt regeringen under våren ska lägga fram ett förslag\r\nom hur EU långsiktigt ska kunna stärka Afrika för att\r\nbygga upp och för att lösa konflikter. Det finns ett\r\nstort behov av att Afrikas länder får ökad uppmärk-\r\nsamhet internationellt och också får hjälp. Demokra-\r\ntiska republiken Kongo, Kongo-Kinshasa, där åt-\r\nminstone fem länder är involverade i konflikten, lider\r\nenormt. Dess befolkning har verkligen behov av både\r\nfred och humanitär hjälp. Nöden är enormt stor, och\r\nsvälten är stor i detta annars så rika land.\r\nDet finns en hel del andra länder som också behö-\r\nver svensk uppmärksamhet. Det kan vara intressant\r\natt höra om detta nu när utrikesministern får möjlig-\r\nhet att tala om vilka länder man ska försöka lyfta upp\r\npå EU-mötena för att öka uppmärksamheten på beho-\r\nvet av insatser.</pre><pre>Anf.  8  Utrikesminister ANNA LINDH (s):\r\nHerr talman! Årets utrikesdeklaration har ett tyd-\r\nligt globalt perspektiv. Vi ser EU som en möjlighet\r\nför global rättvisa. Vi använder därför ordförande-\r\nskapet för att arbeta för mänskliga rättigheter, bättre\r\nbistånd, skuldavskrivning och bättre tillträde för fatti-\r\nga länder till EU:s marknad.\r\nHär kan vi också se hur EU och Sverige kan sam-\r\nverka, för att anknyta till Holger Gustafssons frågor,\r\nnär det gäller mänskliga rättigheter i t.ex. Iran. Där\r\nkan vi stödja reformprocessen samtidigt som vi ge-\r\nmensamt protesterar mot de övergrepp som tyvärr har\r\nblivit allt vanligare på senare tid.\r\nVi kan också gemensamt driva på rätten för\r\nfalungong att demonstrera i Kina. Vi kan gemensamt\r\ninom EU se till att vi får en utbildning i mänskliga\r\nrättigheter och genomföra alla de andra krav som står\r\npå vår lista när det gäller Kina och mänskliga rättig-\r\nheter. Samtidigt kan vi gemensamt med andra EU-\r\nländer kraftfullt protestera mot förtryck, övergrepp\r\noch dödsstraff.\r\nGemensamt inom EU kan vi också sätta de glo-\r\nbala miljöfrågorna högt, något som Miljöpartiet borde\r\nvälkomna i stället för att ställa sig vid sidan av.\r\nEller låt mig ta upp en fråga som flera har varit\r\ninne på, frågan om Afrika, Kongo. Sverige har varit\r\nen stor humanitär biståndsgivare. I samverkan med\r\nEU kan vi nu inte bara arbeta med biståndet utan\r\nockså se över möjligheten till vapenembargo och\r\ninternationell samordning av insatserna. Vi kan\r\nskicka ned EU:s sändebud för att försöka hjälpa till\r\natt få slut på striderna. Så vi ser tydligt EU-\r\nordförandeskapet som ett stöd för de fattigaste, som\r\nen hjälp för de förtryckta.\r\nI det sammanhanget tyckte vi också att det vara\r\nbra att Kofi Annan tog upp flyktingfrågorna. Princi-\r\nperna om en generös flyktingpolitik har vi ju kommit\r\növerens om i EU. Men för att verkligen förverkliga\r\ndetta återstår det tyvärr alltför lång väg. Därför blir\r\ndet här en viktig fråga när de ansvariga ministrarna\r\nfrån alla EU-länder träffas i Stockholm i slutet av den\r\nhär veckan. Vi hoppas att Kofi Annans ord ska vara\r\nen vägledning för det mötet.\r\nJag kan alltså hålla med de föregående talarna när\r\ndet gäller den globala problembilden. Men jag tycker\r\natt det är viktigt för Marianne Samuelsson och Lars\r\nOhly att se den oerhörda möjlighet som EU utgör när\r\ndet gäller den internationella solidariteten och det\r\ninternationella samarbetet. Kom med i det arbetet i\r\nstället för att ställa er vid sidan om!\r\nHerr talman! Sedan skulle jag vilja beröra säker-\r\nhetspolitiken. Regeringen och en bred majoritet av\r\nbåde det svenska folket och ledamöterna i Sveriges\r\nriksdag vill behålla alliansfriheten. Det vill vi för att\r\nvi anser att alliansfriheten hjälper oss att ha ett bra\r\nsäkerhetspolitiskt läge i norra Europa och för Sverige.\r\nVi får en handlingsfrihet. Vi får möjlighet att aktivt\r\ndriva kärnvapennedrustning, något som faktiskt inte\r\nens våra grannar Norge och Danmark har. De kan\r\nt.ex. inte vara medlemmar i Ny Agenda-initiativet.\r\nNågra säkerhetspolitiska debattörer, liksom delar\r\nav Folkpartiet och Moderaterna, vill ha medlemskap i\r\nNato. Jag tycker att Bo Lundgren har ett ansvar att\r\nförklara för svenska väljare varför man vill byta\r\nsvensk säkerhetspolitik. Varför vill man byta linje?\r\nVi har redovisat varför vi vill ha kvar den svenska\r\nalliansfriheten; för att det är ett bra säkerhetspolitiskt\r\nläge, för att vi har en handlingsfrihet och aktivt kan\r\ndriva kärnvapennedrustningen. Varför vill ni byta?\r\nJag kan instämma i K-G Biörsmarks fråga tidigare.\r\nNi har varit ganska, låt mig säga, suddiga på denna\r\npunkt. Vill ni att Sverige ska begära inträde? Ska vi\r\nbegära inträde ensamma? När ska vi begära inträde?\r\nJag tycker att ni kan börja ge svar på frågorna.\r\nLåt mig också fråga: Hur stärker det säkerheten\r\nför Sverige och norra Europa? Hur stärker det säker-\r\nheten att Sverige som Natomedlem skulle försvara en\r\noffensiv kärnvapendoktrin? Enligt Natos regler ska\r\nmedlemmar nämligen försvara, nu läser jag innantill,\r\nprincipen om kärnvapenavskräckning och den cent-\r\nrala roll kärnvapnen spelar för alliansens strategi\r\nenligt dess strategiska koncept. Hur ökar Sveriges och\r\nnorra Europas säkerhet för att Sverige offensivt skulle\r\ndriva kärnvapendoktrinen? Svara på det, Bo Lund-\r\ngren och K-G Biörsmark!\r\nSedan har vi också diskussionen från Lars Ohlys\r\nsida. Han säger att vi överger en säkerhetspolitisk\r\nlinje. Det gör vi inte, Lars Ohly. Vi överger inte alli-\r\nansfriheten, tvärtom. Däremot anser vi att formule-\r\nringen bättre ska anpassas till den verklighet som vi\r\nlever i. Vi ser att det kalla kriget har tagit slut. Vi kan\r\nse EU:s utveckling och att vi själva har blivit med-\r\nlemmar i EU. Vi kan se att vi har en säkerhetspolitisk\r\nsituation som är mycket trygg i norra Europa. Tanken\r\npå ett invasionshot är i princip borta.\r\nVerkligheten är alltså mycket bredare än att vi ska\r\nkunna vara neutrala i händelse av krig i vårt närområ-\r\nde. För att kunna tillgodose denna bredare beskriv-\r\nning av den svenska säkerhetspolitikens syfte tycker\r\nvi att det är viktigt att vi ser över den här formule-\r\nringen.\r\nLars Ohly citerade tidigare Olof Palme. I så fall\r\nvill jag gärna också citera Olof Palme, Lars Ohly.\r\nSå här sade Olof Palme redan 1971:\r\nOm vi ska kunna leva upp till vårt europeiska an-\r\nsvar och spela en roll i Europa krävs det att vi erkän-\r\nner vår europeiska identitet. Vi kan inte ställa oss\r\nutanför den europeiska verkligheten. Vi kan inte föra\r\nen politik som efter våra förutsättningar främjar av-\r\nspänningens och det fredliga samarbetets sak om vi\r\nsamtidigt försöker hålla en distans till utvecklingen i\r\nvår världsdel. Tvärtom är det först när vi är beredda\r\natt fullt ut bära vår del av ansvaret för Europas ut-\r\nveckling som vi kan bidra till ett stärkande av fredens\r\noch framstegens sak.\r\nJag tycker att det är en viktig utveckling som vi\r\nser i Europa i dag, där man med respekt för varje\r\nlands säkerhetspolitiska val, där vissa tillhör Nato och\r\ndär vissa är militärt alliansfria, skapar en förmåga\r\ninom EU att arbeta både förebyggande och med kris-\r\nhantering.\r\nVi kan i dag se att det är många som vill vara med\r\ni EU:s krishantering. Kofi Annan och FN ser det som\r\nen stor tillgång och möjlighet för FN. Vi kan se att\r\nkandidatländerna, Ryssland, Ukraina och Kanada står\r\npå kö för att få samverka med EU:s krishantering.\r\nOch Vänsterpartiet och Miljöpartiet vill ställa sig vid\r\nsidan om. Varför?\r\nJag kan också se att Sverige har mycket att bidra\r\nmed i denna debatt. Vi har påbörjat det viktiga arbetet\r\nmed att ta fram mål för EU:s civila krishantering. Vi\r\nhar börjat med mål för hur många poliser vi ska kun-\r\nna ha gemensamt i Europa att sätta in i krishärdar.\r\nMen det handlar också om att få rättsväsen att funge-\r\nra, att få åklagare, domare och räddningstjänst att\r\nfungera. Vi har satt i gång det viktiga förebyggande\r\narbetet - hur vi ska kunna samordna EU:s bistånd,\r\nhandel, diplomatiska och politiska åtgärder - för att\r\nkunna agera så tidigt att väpnade konflikter inte be-\r\nhöver bryta ut. Och vi har från svensk sida varit på-\r\ndrivande i samarbetet med FN - hur EU, som nu\r\nbygger upp resurserna, ska kunna samverka med FN\r\nsom har ansvaret, legitimiteten, för den internatio-\r\nnella globala ordningen - att kunna ta vårt europeiska\r\nansvar för att bistå när det gäller katastrofer, akuta\r\nkriser och fredsinsatser. Jag tror att EU:s insatser här\r\nkommer att bli mycket betydande, inte bara för att\r\nklara freden i Europa, som är väl så viktig, utan också\r\nför att kunna ge ett ordentligt bidrag till FN och det\r\nglobala förebyggande arbetet, i krishanteringen och\r\nför att ta ett viktigt europeiskt ansvar för den globala\r\nfreden.</pre><pre>Anf.  9  BO LUNDGREN (m):\r\nHerr talman! Låt mig först kommentera de två\r\nfrågor som Marianne Andersson och Karl-Göran\r\nBiörsmark ställde till mig. Jag tycker först och främst,\r\nMarianne Andersson, att det är väldigt bra att Centern\r\nnu klart och tydligt konstaterar att militär alliansfrihet\r\nkan vara ett medel och att det inte är något självän-\r\ndamål. Det är mycket bra, därför att det öppnar för en\r\nrealistisk diskussion om framtiden.\r\nSedan ställdes frågan om Ryssland och den ma-\r\nrinövning i maj i fjol som vi motsatte oss. Så länge\r\nkränkningar av mänskliga rättigheter förekommer och\r\nså länge det ohyggliga kriget med dess följdverkning-\r\nar pågår i Tjetjenien och man inte har fått det som\r\nman med fog kan kräva av Ryssland så tycker vi inte\r\natt man ska genomföra bilaterala militärövningar.\r\nKarl-Göran Biörsmark, Lars Leijonborg svarade\r\negentligen på frågan när vi var på Folk och försvars\r\nkonferens i Sälen förra året. Han sade:\r\nDet är klart att man inte kan fatta beslut i frågan\r\nom ett Natomedlemskap genom att rösta ja eller nej\r\ntill en motion i Sveriges riksdag. Det kräver en djupa-\r\nre och mer genomgripande behandling än så.\r\nUtrikesministerns inlägg skingrade ju inte dim-\r\nmorna kring den socialdemokratiska säkerhetspoliti-\r\nken. Tvärtom ökade det förvirringen. Vad är det som\r\nSveriges utrikesminister står och säger i riksdagens\r\ntalarstol? Jo, hon säger: Vi ska inte byta linje. Varför\r\nbyta linje? Precis så. Vi ska ha överläggningar nu för\r\natt hitta ett modernare språk. Vi ska bara ändra for-\r\nmuleringarna. Innehållet ligger fast. Det är precis\r\nsamma innehåll som tidigare. Sedan säger utrikesmi-\r\nnistern att vi måste göra det därför att verkligheten\r\nhar förändrats. Men det är ju inte bara språkbruket\r\nsom har förändrats, utrikesministern. Det är faktiskt\r\nden verklighet som vi ser kring oss. Det är ju den\r\ngamla öst-väst-konflikten som har försvunnit. Vi har\r\nen helt annan säkerhetspolitisk situation som präglas\r\nav att vi på ett helt annat sätt blir beroende av samar-\r\nbete och samverkan med andra. Det är ju ogenom-\r\ntänkt, t.o.m. otänkt, skulle man kunna säga, att reso-\r\nnera på det viset.\r\nDen här vilsenheten och oförmågan som regering-\r\nen har att faktiskt se att dagens verklighet leder till att\r\nvi inte kan säga att vi nu och för all framtid kan säga\r\natt vi kommer att vara militärt alliansfria. Den oför-\r\nmågan i sig leder ju till en osäkerhet. Den är omöjlig\r\noch leder till osäkerhet. Detta gäller även försvarspo-\r\nlitiken. Minskad handlingsfrihet och ökad osäkerhet\r\nföljer ju av att man inte kan fullfölja de uppgifter som\r\nman har med de resurser som man får. Med den bredd\r\ni internationella uppgifter som försvaret har fått och\r\nde andra uppgifterna som finns kvar med de föränd-\r\nringar som sker klarar man inte uppgiften. Och det är\r\nju än mer anmärkningsvärt att regeringen vill lägga\r\nlocket på i den debatten.\r\nNär Svenska Dagbladet i går publicerade slutsat-\r\nserna i ett par rapporter, vad hände då? Tycker man\r\natt det är vettigt att svenska folket kan få vara med i\r\nen debatt och få underlag för en diskussion? Nej, man\r\nska egentligen lägga locket på, och man ska dessutom\r\ngöra personförändringar i Försvarsberedningen. Det\r\när resultatet. Acceptera att världen ser annorlunda ut,\r\noch gör någonting åt den svenska inriktningen av\r\npolitiken för svenska folkets och vår säkerhets skull.\r\nVi ser ett Natomedlemskap som ett ganska natur-\r\nligt nästa steg för Sverige. De argument mot att bryta\r\nmed alliansfriheten som utrikesministern har är ju\r\nganska märkliga i vissa avseenden. Ett av dem var ju\r\natt det skulle öka osäkerheten om Sverige skulle till-\r\nhöra Nato i framtiden. Det innebär ju att Danmarks\r\noch Norges Natomedlemskap i sig innebär en osäker-\r\nhet. Detta är ju mycket märkligt. Om de baltiska län-\r\nderna som har ansökt om Natomedlemskap, och som\r\njag hoppas regeringen är beredd att stötta, skulle bli\r\nmedlemmar skulle vi sitta isolerade på en ö här. Det\r\nfinns egentligen inga grundläggande raka tankar. Vi\r\nska byta linje. Regeringen inser att vi måste byta\r\nlinje. Men den vågar inte ta den debatten, och det är\r\nbeklagligt.\r\nSedan måste jag ta upp en annan fråga som jag\r\ntycker är förvånande. Visserligen talade utrikesmi-\r\nnistern om en nordisk identitet inom ramen för den\r\ntreenighet som också innebär det europeiska och det\r\nglobala. Men det var inte så mycket mer substans\r\nbakom det som handlade om det nordiska. För oss är\r\ndet viktigt att intensifiera samarbetet med Danmark,\r\nNorge, Finland och Island inom ramen för ett bredare\r\ninternationellt samarbete. För oss är det naturligt att\r\ndet nordiska rådet ska kunna användas på ett annat\r\noch bättre sätt i framtiden, och därför bör det nordiska\r\nrådet inbjuda de baltiska länderna att bli medlemmar\r\noch ta del av den verksamheten.\r\nDet ska bli intressant att höra utrikesministern\r\nmöjligen utveckla hur det kommer sig att det nu bara\r\när ord som ska ändras och ingen substans. Det är\r\nmycket märkligt. Då behöver vi ju knappt ha några\r\növerläggningar. Jag ser fram emot överläggningar för\r\natt diskutera den nya verkligheten och den faktiska\r\nförändring som krävs. Det är det som vi måste disku-\r\ntera i överläggningarna.\r\nVart tog Norden vägen? Ska vi bredda och för-\r\ndjupa samarbetet med de nordiska länderna? Och är\r\nregeringen villig att medverka till att bredda det nor-\r\ndiska rådet och att inbjuda de baltiska länderna att bli\r\nmedlemmar?\r\nAllra sist: Frihandel är något väsentligt och vik-\r\ntigt, oavsett hur orden används. Men det som oroade\r\nmig i en diskussion i TV för några veckor sedan med\r\nGöran Persson var att när jag två gånger ställde frå-\r\ngan om regeringen kommer att ta initiativ till att\r\nverkligen få i gång frihandelssamtal och överlägg-\r\nningar med den nya amerikanska administrationen\r\noch jobba hårt, så fick jag egentligen inga konkreta\r\nsvar. Och tyvärr har det funnits signaler inom EU\r\nsom är lite besvärande. Skulle utrikesministern vilja\r\nutveckla också den frågan?</pre><pre>Anf.  10  LARS OHLY (v):\r\nHerr talman! Man ska inte laga det som inte är\r\nsönder. Regeringen intar två oförenliga ståndpunkter\r\nsamtidigt i sin säkerhetspolitiska diskussion. Å ena\r\nsidan vill man ändra säkerhetspolitiska doktriner och\r\nhar t.o.m. inbjudit de svenska partierna till överlägg-\r\nningar om det. Å andra sidan menar man att det inte\r\när regeringens ansvar att förklara varför man vill\r\nändra linje, utan det är andra som förespråkar föränd-\r\nringar som har till ansvar att förklara att man vill byta\r\nsäkerhetspolitisk linje. Självklart, det ansvaret har alla\r\nsom förespråkar ändringar eller det nuvarande.\r\nMen det intressanta just nu är att regeringen säger\r\natt den svenska neutralitetspolitiken har varit ett pro-\r\nblem. Är det inte rimligt att fråga sig. Vad är det i den\r\nsvenska neutralitetspolitiken som har lett till pro-\r\nblem? Vad är det som har inneburit att vi inte kunnat\r\nföra den politik som vi har velat? Vad är det i den\r\nnuvarande formuleringen som omöjligen kan förenas\r\nmed Sveriges framtida säkerhetspolitik? Att hänvisa\r\ntill att det kalla kriget inte längre finns duger inte.\r\nDen svenska alliansfriheten och neutralitetspolitiken\r\nhänger intimt samman med men har aldrig enbart\r\nvarit förknippade med den gamla ordningen i Europa,\r\nutan det har tvärtom varit en medveten utmejsling av\r\nen linje som har gett Sverige självständighet, obero-\r\nende och handlingsfrihet. Det är faktiskt inte bara\r\nandras ansvar att förklara varför man ger upp gamla\r\nföreställningar. Det är faktiskt regeringens ansvar att\r\nförklara varför man vill laga något som inte är sönder.\r\nHerr talman! Den eurocentrering som jag varnade\r\nför i mitt huvudanförande är alltför tydlig i Bo Lund-\r\ngrens anförande här i dag. I sitt huvudanförande tog\r\nBo Lundgren upp två saker som möjligtvis skulle\r\nkunna anknytas till något större synsätt än enbart det\r\neuropeiska och inbland tyvärr enbart det EU-mässiga.\r\nDe två var dels förhandlingar inom WTO för ökad\r\nfrihandel, dels några korta välvalda ord om konflik-\r\nterna i Afrika. Det globala perspektivet fanns över\r\nhuvud taget inte. Synsättet som innebär det gemen-\r\nsamma ansvaret för hela världens utveckling, för de\r\nstrukturella problemen, för underordningen av kvin-\r\nnor, för fattigdomen i världen lyste med sin frånvaro.\r\nI stället förde Bo Lundgren en lång diskussion som,\r\nefter vad jag minns, aldrig från moderaternas sida\r\nutmynnat i ett så tydligt ställningstagande för ett\r\nsvenskt Natomedlemskap. Detta Nato som försvarar,\r\nsom utrikesministern så riktigt påpekade, principen\r\nom kärnvapenavskräckning, som bygger sitt försvar\r\npå innehav av kärnvapen, vill samtidigt inte bara\r\nmoderaterna utan också regeringen arbeta allt intima-\r\nre samman med. Man vill bygga upp gemensamma\r\nstrukturer mellan den europeiska unionen och Nato.\r\nMan har redan bestämt att man ska ha regelbundna\r\nåterkommande möten på ganska hög nivå. Man utar-\r\nbetar olika former och strukturer för samarbete med\r\ndet Nato som ibland ses som ett stort hinder för kärn-\r\nvapennedrustning och en radikal politik av den\r\nsvenska regeringen men som ibland ses som en garant\r\nför säkerheten i Europa. Så här sade utrikesministern\r\ni sin deklaration: \"Den transatlantiska länken, och en\r\nfortsatt stark amerikansk roll i Europa och vårt nä-\r\nrområde, är av stor betydelse för såväl Sveriges som\r\nEuropas säkerhet. - - - Det transatlantiska samarbetet\r\nvilar på stor värdegemenskap .\" Värdegemenskap\r\nom vad? Om konfliktlösning? Om kärnvapenav-\r\nskräckning? Om synen på dödsstraffet? Vad bygger\r\ndenna värdegemenskap på?\r\nJag noterar också att utrikesministern i sin dekla-\r\nration inte nämnde den sista kvarvarande kolonin\r\nVästsahara och att vi dessvärre då inte kan förvänta\r\noss ett starkt svenskt agerande mot den marockanska\r\nannekteringen. Jag tycker att det är sorgligt. Jag tyck-\r\ner att det skulle vara ett utmärkt tillfälle att använda\r\ndet svenska EU-ordförandeskapet till att driva på för\r\nen fredlig lösning som måste innefatta en folkomröst-\r\nning bland det västsahariska folket.\r\nJag har också uppmärksammat en formulering i\r\ndeklarationen som jag hoppas inte innebär att rege-\r\nringen numera inte vill ställa upp på kraven på en\r\nfolkomröstning om den monetära unionen. Formule-\r\nringen är att ett svenskt medlemskap i EMU ska\r\n\"underställas svenska folket\". Det rimliga är väl att\r\nman också talar om hur detta ska ske. Är det svenska\r\nfolkets rätt att i en folkomröstning och i en demokra-\r\ntisk kampanj inför en folkomröstning ta ställning till\r\nEMU-medlemskap, eller anser utrikesministern att\r\ndetta ska avgöras av enbart Sveriges riksdag utan den\r\nbreda demokratiska förankring som en folkomröst-\r\nning medför?</pre><pre>Anf.  11  HOLGER GUSTAFSSON (kd):\r\nHerr talman! Det går an för utrikesministern att\r\ntala högt och intensivt om att Sverige nu har mycket\r\natt bidra med i internationella sammanhang och i\r\narbetet med att skapa förståelse människor emellan.\r\nMen detta motarbetar man ju i regeringen genom att\r\nriva broar när man stänger ambassader, som på ett\r\nutomordentligt betydelsefullt sätt kan ge information\r\noch kunskap om våra grannar, om dem vi behöver\r\narbeta tillsammans med.\r\nKan jag inte, utrikesministern, få svar på den frå-\r\nga jag har ställt: Har ni redan börjat att montera ned\r\nde ambassader som jag nämnde?\r\nHerr talman! Jag vill gå vidare och fokusera på de\r\nområden som vi kristdemokrater tycker är så viktiga\r\natt EU-ordföranden går vidare med och åstadkommer\r\nresultat med under den här sexmånadersperioden.\r\nDet gäller förhandlingarna med kandidatländerna,\r\nsom nu bör gå in i ett avgörande skede under våren.\r\nDet har också utlovats under Sveriges ordförande-\r\nskap. Sedan ska man avsluta dem med några länder.\r\nDet är inte dags att pruta på detta än. Sverige bör vara\r\ndrivande för reformer av struktur- och jordbrukspoli-\r\ntiken i unionen med målet att göra en radikal omdis-\r\nponering av resurser från de största nettobidragsmot-\r\ntagarna till de nya medlemsländerna. Det finns oro-\r\nande tecken på att viljan att ta sitt ansvar för Europas\r\nåterförening är i avtagande i flera länder och bland\r\nflera regeringar. Det är oroande. Det är med oro för\r\nsysselsättning och ökad kriminalitet som ligger i\r\nbotten på den här oron hos många regeringar. Därför\r\när det vår plikt att som ordförandeland visa på den\r\nhistoriska möjlighet som nu finns att återförena Euro-\r\npa. Tempot i förhandlingsprocessen får inte leda till\r\natt den politiska opinionen i kandidatländerna vänds i\r\nen Europafientlig riktning på grund av en långbänk.\r\nTyvärr stärks sådana tendenser av förslag som kan\r\nlåta kandidatländerna få vänta i sju år med den fria\r\nrörligheten i vissa fall. De politiska och ekonomiska\r\nKöpenhamnskriterierna är till stora delar redan upp-\r\nfyllda, och EU-lagstiftningen är på god väg att imp-\r\nlementeras. Men mina farhågor berör snarare kandi-\r\ndatländernas relationer med världen utanför EU. Har\r\nman beredskap för att ta emot flyktingar? Hur blir\r\nnormerna för flyktingarnas rättigheter i de olika kan-\r\ndidatländerna? Risken är faktiskt överhängande att de\r\nhär länderna kommer att få ta en stor del av ansvaret\r\nför nödlidande människor som söker sig till Europa\r\nmen som inte når längre än till de här gränsande län-\r\nderna.\r\nEn annan fråga som gäller säkerhet och trygghet\r\när beroendet av gränsövervakning i kandidatländerna.\r\nKan vi vara säkra på att den organiserade brottslig-\r\nheten och smugglingen inte får sin önskedröm upp-\r\nfylld i området mellan Narva och Istanbul, att det blir\r\ntillräckligt övervakat, att det inte kommer att vara\r\nperforerat med kryphål för maffian? Här måste EU\r\nhjälpa till, inte minst genom att involvera kandidat-\r\nländerna i det rättsliga polisiära samarbetet på ett\r\ntidigt stadium.\r\nKandidatländerna gränsar till minst sagt instabila\r\nregioner, där vi kan ha kort tid på oss och där det kan\r\nproduceras verkligt allvarliga politiska kriser. Då\r\nmåste kandidatländerna vara förberedda på att sam-\r\nverka med EU:s olika krishanteringsförmågor.\r\nHerr talman! Vad gäller Ryssland och Tjetjenien\r\när jag övertygad om att EU har mycket att vinna på\r\natt lyfta fram en nordlig dimension i samarbetet, dels\r\nför att tillgodose EU:s intresse av politisk stabilitet i\r\nÖstersjöområdet, dels för att förbättra EU:s relation\r\noch samarbete ekonomiskt och marknadsmässigt\r\ninom detta närområde.\r\nTvå politikområden är av stor betydelse, och det\r\när naturligtvis säkerhetspolitiken och miljösamarbetet\r\ni Östersjön. Relationerna med Ryssland är naturligt-\r\nvis centrala för EU. Det är en stor utmaning att ut-\r\nveckla goda ekonomiska och politiska relationer med\r\nRyssland, samtidigt som integrationsprocessen med\r\nkandidatländerna fortsätter. EU-expansion och för-\r\ndjupning kan uppfattas som ett hot mot ryska intres-\r\nsen.\r\nSpeciellt Kaliningradområdet förtjänar uppmärk-\r\nsamhet med tanke på betydelsen av ett fungerande\r\nekonomiskt utbyte och av att vi i framtiden ska slippa\r\nse taggtråd o.d. i framtiden mellan länder som tidiga-\r\nre har varit öppna. En dialog bör föras med Ryssland\r\nom agerandet vid internationella kriser och om hur\r\nsamarbetet i krishanteringen ska ske. Politiskt måste\r\nalla vägar utnyttjas för att fördjupa dialogen och sam-\r\narbetet inom ramen för EU-strategin med Ryssland.\r\nDet gäller i ett långt perspektiv att hålla dörren öppen\r\ntill den europeiska värdegemenskapen för hela Ryss-\r\nland.\r\nUtrikesministern! Lägg inte ned ambassader! Vi\r\nbehöver dem i dag, och vi kommer att behöva dem i\r\nframtiden.</pre><pre>Anf.  12  MARIANNE ANDERSSON (c):\r\nHerr talman! Först till Bo Lundgren: Jo, det är\r\nsant att vi ser alliansfriheten som ett medel och inte\r\nsom ett självändamål, men vi menar också att allians-\r\nfriheten har mycket stor betydelse för fred och säker-\r\nhet i vår del av Europa, och att den därför är ett\r\nmycket viktigt medel. Glöm inte bort att också Fin-\r\nland är alliansfritt! När vi ser relationen till Ryssland\r\ni det perspektivet framstår det inte som så enkelt att\r\növerge alliansfriheten.\r\nDessutom kan vi inte se att säkerheten i vår del av\r\nEuropa på något sätt skulle öka om vi skulle gå med i\r\nNato. Så tro inte att vi kommer att ändra oss så lätt i\r\nden frågan!\r\nNär det sedan gäller militärt samarbete med\r\nRyssland vill jag säga att vi har samma uppfattning\r\nom kränkningar av mänskliga rättigheter i Tjetjenien.\r\nVi tror ändå att ett samarbete även på det militära\r\nområdet leder till förbättringar också när det gäller att\r\nmotarbeta kränkningar av mänskliga rättigheter. Vi\r\nhar lite avvikande syn på vilka effekter ett sådant här\r\nsamarbete har, men vi har fått besked om hur mode-\r\nraterna ser på det.\r\nJag övergår nu till några frågor till Anna Lindh\r\nsom jag inte hann med i mitt förra anförande. Det\r\nhandlar först om kärnvapnen och USA.\r\nÄven om hotet från kärnvapnen starkt minskat\r\nfinns dessa kvar, och de är fortfarande en viktig fak-\r\ntor i den internationella säkerhetspolitiken. De se-\r\nnaste åren har det internationella nedrustningsarbetet\r\nmött en rad bakslag. Att nedrustningssträvandena\r\nändå inte helt gått i baklås fick vi dock glädjande\r\nbesked om på förra vårens översynskonferens om\r\nicke-spridningsfördraget.\r\nNär nu kärnvapenmakterna åtagit sig att helt eli-\r\nminera sina kärnvapenarsenaler måste de svenska\r\nansträngningarna och det internationella trycket foku-\r\nseras på att avkräva kärnvapenstaterna en tidtabell för\r\ndenna nedrustning av såväl strategiska som taktiska\r\nkärnvapen. Men dessa strävanden underlättas inte\r\ndirekt av USA:s ambitioner att bygga upp ett natio-\r\nnellt missilförsvar. Tvärtom har dessa planer gett\r\nhotet från massförstörelsevapnen ökad aktualitet. Vi i\r\nCenterpartiet anser att Sverige starkt bör kritisera\r\nplanerna på ett sådant försvar.\r\nHur man ska uppfatta att president Bush till ny\r\nförsvarsminister utsett Donald Rumsfeld, mannen\r\nbakom rapporten som rekommenderade USA att som\r\nett led i att skydda sig mot nya hot borde anskaffa en\r\nrobotsköld, återstår väl att se. I helgen fick vi dock en\r\nklar uppfattning om dennes ambition i detta avseende\r\ndå han i mycket starka ordalag försvarade Washing-\r\ntons planer på ett försvar mot anfallande kärnrobotar.\r\nMin första fråga är: Vad gör utrikesministern och\r\nvad gör och tänker man göra inom EU-kretsen för att\r\nförhindra att dessa planer realiseras?\r\nJag tänker också ta upp några länderfrågor. Utri-\r\nkesministern och jag har många gånger haft debatter\r\nom Turkiet. Det är det ansökarland som har den\r\nlängsta vägen att gå i fråga om mänskliga rättigheter.\r\nDet gäller dels att vara mycket bestämd mot Turkiet,\r\ndels att inleda en konstruktiv process för att medverka\r\ntill förbättringar. Jag vet att vi är överens om det.\r\nJag vet att Sida håller på att utarbeta en strategi\r\nför Turkiet. Det har vidare funnits signaler om att\r\nockså UD skulle utforma något slags strategi för\r\nTurkiet. Jag vill fråga utrikesministern hur det går\r\nmed det. Kanske är det lämpligt att, om möjligt, se-\r\ndan Turkiet inom kort har gett sitt svar på EU:s krav\r\ndriva på för att EU ska utforma en sådan mycket\r\ntydlig strategi med klara steg framåt som måste upp-\r\nfyllas. Jag tror inte att det går att bara kräva mänskli-\r\nga rättigheter. Det måste vara mycket mer konkret.\r\nJag vill också ta upp valet i Israel. Osäkerheten\r\nom vad som ska hända med fredsprocessen är där\r\nstor. Jag förutsätter att Sverige är pådrivande när det\r\ngäller att fredsprocessen ska upprätthållas och gå\r\nvidare.\r\nJag vill dock även ta upp en konflikt som inte har\r\nuppmärksammats lika mycket som konflikten i Mel-\r\nlanöstern men som ändå varit mycket långvarig,\r\nnämligen den som gäller Västsahara. Det är en bort-\r\nglömd konflikt, som berör ett litet folk i Saharas öke-\r\nnområden som har levt i flyktingläger i 25 år.\r\nDet fanns inte med någonting i den utrikespolitis-\r\nka deklarationen om Västsahara, vilket jag beklagar.\r\nDe här människorna har väntat på att få en folkom-\r\nröstning om sin tillhörighet. Det har fastställts datum\r\nför en sådan, men det har skjutits upp, och det har\r\nsedan fastställts nytt datum som också har skjutits\r\nupp. Man har hela tiden obstruerat mot en lösning.\r\nDet fanns en del hopp om att någonting skulle hända\r\nnär en ny kung kom till makten i Marocko, men det\r\nhar visat sig att det absolut inte är så, kanske snarare\r\ntvärtom, att Marocko nu skärper sin attityd till Väst-\r\nsahara.\r\nDet är kanske också optimistiskt att tro att det ska\r\nbli en folkomröstning 2002, som är det senaste aktu-\r\nella datumet.\r\nVad gör Sverige för att få till stånd en lösning av\r\nVästsaharaproblemet under den tid när vi är ordfö-\r\nrandeland i EU?</pre><pre>Anf.  13  KARL-GÖRAN\r\nBIÖRSMARK (fp):\r\nHerr talman! Först vill jag lite kort kommentera\r\nBo Lundgrens svar på min fråga om moderaterna är\r\nberedda att stödja vårt yrkande här i riksdagen om\r\nNatomedlemskap. Svaret förvånade mig något. Bo\r\nLundgren sade ungefär att det inte är genom att säga\r\nja eller nej i Sveriges riksdag som vi ska ta ställning\r\ntill det här. Jag tycker faktiskt att det är ett anmärk-\r\nningsvärt uttalande. Om det är någonstans som vi ska\r\ndiskutera svensk säkerhetspolitik och hur vi ska för-\r\nhålla oss till olika allianser är det väl i Sveriges folk-\r\nvalda riksdag.\r\nJag har full respekt för att man ska ha överlägg-\r\nningar i slutna rum och diskutera saker och ting, men\r\nnu ligger det här yrkandet i riksdagen, och vi ska ta\r\nställning till det. Det gäller vad vi har anfört om att\r\nSverige i likhet med de tre baltiska staterna bör söka\r\nmedlemskap i Nato.\r\nJag skulle önska att jag fick ett lite tydligare svar\r\nfrån moderaterna på den här frågan.\r\nNär det sedan gäller utrikesministerns kommenta-\r\nrer och diskussion kring Natoalliansen och vår alli-\r\nansfrihet är det klart att budskapet är att vi ska vara\r\nalliansfria. Utrikesministern säger att det inte finns\r\nnågon anledning att ändra på detta.\r\nFrågan är vad det innebär att vara alliansfri. Vi\r\ningår i dag i en mängd allianser, på alla möjliga håll.\r\nÄr det just Nato som är svårt att ta i sin mun, att vi\r\nskulle kunna gå in i den alliansen?\r\nLars Ohly är inne på samma tema. Han frågar var-\r\nför man ska laga något som inte är sönder. Jag menar\r\natt vår doktrin och alliansfriheten är sönder och har\r\nvarit så länge. Det finns en diskrepans mellan vad\r\nfolk, svenskar, uppfattar som realiteter och vad som\r\nsägs i vackra formuleringar.\r\nJag har varit med ett tag. Jag gjorde min militär-\r\ntjänst i slutet på 50-talet. I Svenska Dagbladet i går\r\nstod att Sveriges bantade försvar kräver utländsk\r\nmilitär hjälp. Jag fick en association när jag läste det.\r\nDet är ingenting nytt för oss som har varit med ett\r\ntag. Det var precis vad jag fick lära mig när jag gjorde\r\nmin rekryt, en gång i tiden. \"Anfall mot kust\" hette\r\ndet på den tiden.\r\n\"Anfall mot kust\" var alltid österut, nere i Skåne.\r\nUppgiften var att hålla borta den lede fi åtminstone\r\ntvå tre dagar, tills vi fick hjälp västerifrån. Det var\r\nuppdraget. Det där har naturligtvis levt med. Det\r\nfinns med i dag också, någonstans i bakhuvudet. Det\r\nvet vi.\r\nDet har formulerats på olika sätt under årens lopp.\r\nEn del har ansetts trampa i klaveret när de har sagt\r\nungefär så här: Vi vet var vi hör hemma. Sedan har\r\ndet blivit bråk om det, därför att man associerar till att\r\nvi förlitar oss på att vi kommer att få hjälp väster-\r\nifrån.\r\nNu går vi in allt närmare i detta arbete. Det är re-\r\naliteter. Vi samövar med Nato. Vi har svensk trupp i\r\nNato. Vi har svensk materiel. Vi samordnar materiel\r\nmed Nato. Varför ska vi dubbelköra detta?\r\nNu uppehåller vi oss mycket vid säkerhetspolitik.\r\nDet är bra. Det ska vi göra öppet. Det ska inte vara\r\nsom förre försvarsministern Thage G Peterson sade,\r\natt man inte ska diskutera detta öppet. Det måste upp\r\npå bordet, klart, tydligt och redigt. Det är bra.\r\nVi i Folkpartiet har dragit slutsatserna av det. Vi\r\nmenar att det är en säkerhetspolitisk ordning som\r\nSverige och den här delen av världen vinner på. Ett\r\ntiotal länder står och klappar på dörren och vill in i\r\nNato, däribland de baltiska länderna. Om vi får en\r\nsådan säkerhetspolitisk struktur vinner också vi i\r\nSverige på det. Vad vi gör är att föra upp frågan i\r\nljuset och diskutera den öppet. Vi tvingas att ta ställ-\r\nning till det under våren från de olika partierna i riks-\r\ndagen. Som jag sade tidigare har det dröjt ett tag\r\ninnan motionsyrkandet behandlades i riksdagen. Det\r\nkommer upp i vår, och det är bra.\r\nSlutsatsen är alltså att Folkpartiet och kanske nå-\r\ngot mer parti kommer att landa på det så småningom.\r\nI förlängningen kommer det att visa sig att Folkpartiet\r\n- även i den här frågan som i så många andra, både\r\npå det internationella området och i svensk politik -\r\nhar gått före och många andra har traskat patrullo\r\nefter.</pre><pre>Anf.  14  MARIANNE\r\nSAMUELSSON (mp):\r\nHerr talman! Utrikesministern gillar uppenbarli-\r\ngen inte att det finns ett par partier i Sveriges riksdag\r\nsom inte är för medlemskapet i EU utan har intagit en\r\nganska kritisk ståndpunkt till de möjligheter regering-\r\nen ser inom EU. Jag kan upplysa utrikesministern om\r\natt vi är i stort sällskap. Ungefär halva Sveriges be-\r\nfolkning tycker likadant som vi i den frågan.\r\nDet skulle vara intressant att fråga utrikesminis-\r\ntern vad utrikesministern ämnar göra för att demo-\r\nkratisera EU och ge större möjligheter för människor\r\natt känna sig delaktiga och arbeta för de frågor de\r\ntycker är viktiga.\r\nFör ett par dagar sedan kunde man se följande i ett\r\nTT-telegram: Regeringen redo kompromissa om EU-\r\nöppenheten. Tidigare har jag uppfattat det som att den\r\nfrågan var flaggskeppet för Sveriges regering. Man\r\nskulle ha den traditionella svenska öppenheten. Alla\r\ndokument skulle vara öppna. Från början skulle det\r\ninte finnas några inkomna dokument på Regerings-\r\nkansliet som journalister och andra intresserade inte\r\nfick läsa, enligt svensk tradition. Sedan fick vi se att\r\ndet blev mycket arbetspapper. Öppenheten var inte så\r\nstor.\r\nNu är man tydligen redo att kompromissa om öp-\r\npenheten. Det skulle vara intressant att höra hur utri-\r\nkesministern ser på det. Vi upplever i dag att det inte\r\när så våldsamt stor öppenhet. Om man kompromissar\r\nytterligare lär det innebära ännu mer hemligstämpling\r\noch ännu mindre av öppenhet.\r\nUtifrån det vill jag fråga vilka möjligheter rege-\r\nringen ser att driva sin linje. Jag har uppfattat det som\r\natt regeringens linje inte är så federalistisk som den\r\nlinje Frankrike, Tyskland, Belgien och en del andra\r\nländer driver i EU-sammanhang. Kommer regeringen\r\natt försöka agera för att EU inte ska bli en stat? Det är\r\nganska många som driver på den frågan. Kommer\r\nman att göra något för att öppna upp, demokratisera,\r\nge större möjligheter för människor att känna sig\r\ndelaktiga? Finns det några svenska tankegångar om\r\natt ta till svenska metoder när det gäller öppenhet och\r\ndemokrati, nu när man har ordföranderollen?\r\nSedan tillbaka till miljöfrågan. Utrikesministern\r\nuttryckte sig ungefär som att vi inte brydde oss om\r\nmiljöfrågorna. Jag ägnade större delen av mitt tal åt\r\njust miljöaspekterna och internationell solidaritet. Jag\r\ntror att utrikesministern är medveten om att Miljö-\r\npartiet driver på i miljöfrågorna här hemma när vi\r\ndiskuterar propositioner. Vi driver också på inom EU.\r\nDet finns ingen annan politisk gruppering än den\r\ngröna gruppen som verkligen driver miljöfrågorna\r\nframåt. Utan den gröna gruppen skulle miljöfrågorna\r\nstå ännu mer still än i dag.\r\nKritiken är oberättigad. I stället skulle utrikesmi-\r\nnistern vara tacksam att vi finns som pådrivare i mil-\r\njöfrågorna. Vi vågar också framföra den kritik som är\r\nviktig att framföra i EU-frågorna. Det är inte bara bra\r\nsaker. Det finns mycket att kritisera. Mycket mer\r\nskulle kunna göras inom EU-systemet, om man job-\r\nbade med det och om fler länder vågade ta ett mer\r\ngenomgripande miljöansvar.\r\nDet är en svensk tradition att vi har många debat-\r\nter här i riksdagen om mänskliga rättigheter. Det är\r\noerhört viktigt att Sverige nu tar möjligheten att som\r\nordförandeland föra upp länder där mänskliga rättig-\r\nheter förtrycks, där krig förs och där man över huvud\r\ntaget inte lever upp till uppsatta internationella mål.\r\nNu har Sverige den möjligheten.\r\nMan har sett att det har funnits viss tveksamhet,\r\ninte minst när det gäller Afrikas länder och speciellt\r\nbland de forna kolonialländerna, att vilja lyfta fram\r\nde ländernas situation. Vi har en helt annan relation\r\ntill Afrika och har därför betydligt större möjligheter\r\natt på ett aktivt sätt jobba för Afrikas folks rättigheter\r\noch möjligheter. Jag hoppas verkligen att vi får se en\r\naktiv regering och att man inte gräver ned sig i pap-\r\nper, så att man inte hinner med det. Detta är oerhört\r\nviktigt.\r\nEU-ordförandeskapet tar oerhört mycket tid. Det\r\nger naturligtvis möjligheter att lyfta frågor. Men det\r\nfinns hur många EU-möten som helst som pågår\r\nsamtidigt om olika frågor. Även när det gäller svensk\r\npolitik påverkas vi nu alltmer av EU:s vilja och EU:s\r\nåsikter på områden där vi tidigare hade bestämman-\r\nderätt.\r\nDet finns därför all anledning att bevaka och följa\r\npolitiken men också att framföra den kritik som jag\r\ntror att svenska folket förväntar sig att Miljöpartiet\r\nsom parti framför. Jag hoppas att kritiken också kan\r\nvara konstruktiv för regeringen. Jag tror inte att man\r\nhelt sväljer allting som finns inom EU som någonting\r\npositivt.</pre><pre>Anf.  15  Utrikesminister ANNA LINDH (s):\r\nHerr talman! Låt mig först återkomma till säker-\r\nhetspolitiken. Bo Lundgren fick där eldunderstöd från\r\nLars Ohly. Det tyckte jag kanske var lite förvånande.\r\nJag har förklarat varför jag tycker att den säker-\r\nhetspolitiska formuleringen ska skrivas om. Den är\r\nför snäv. Den täcker inte dagens breda säkerhetspoli-\r\ntik där det kalla kriget är slut, där vi är EU-\r\nmedlemmar och där alliansfriheten syftar till mer än\r\natt vi bara ska kunna vara neutrala. Det är mina skäl\r\ntill varför jag vill ha en omformulering.\r\nDen stora frågan här i kammaren som nu diskute-\r\nras är alliansfrihetens vara eller inte vara. Här är det\r\nfaktiskt de som vill byta linje, gå ifrån alliansfriheten\r\noch förespråkar ett medlemskap i Nato som också\r\nmåste ha ansvaret att förklara varför. Varför vill man\r\nbyta linje?\r\nEn sak är att man samarbetar i krishantering som\r\nvi t.ex. gör i KFOR i Kosovo. Där har vi under FN-\r\nmandat men också med Natos ledning en gemensam\r\nkrisinsats. En annan sak är att gå in under Natopa-\r\nraplyet med ömsesidiga försvarsförpliktelser och med\r\nett offensivt försvar för kärnvapen.\r\nK-G Biörsmark sade att Sverige redan är med i en\r\nmassa allianser. Det kanske säger något om Natoen-\r\ntusiasmen när man tar så lätt på skillnaden mellan\r\nmilitära och icke-militära allianser.\r\nBo Lundgren efterlyser tydlighet i säkerhetspoliti-\r\nken. Men efter ett brandtal för Natomedlemskap kan\r\nhan fortfarande inte ge ett rakt svar om Sverige ska\r\nsöka medlemskap i Nato eller inte.\r\nVare sig Bo Lundgren eller K-G Biörsmark svarar\r\npå frågan: Hur blir Sverige och norra Europa tryggare\r\noch säkrare för att vi går med i Nato och offensivt\r\nförsvarar Natos kärnvapen och den centrala roll kärn-\r\nvapnen spelar i Nato?\r\nMarianne Andersson frågade om det nya missil-\r\nförsvaret. Jag kan garantera Marianne Andersson att\r\nSverige är bestämt motståndare till detta. Det tar vi\r\nockså upp i alla sammanhang.\r\nJag vill avslutningsvis även fråga Bo Lundgren\r\noch K-G Biörsmark hur de ser på det amerikanska\r\nnationella missilförsvaret.\r\nJag tycker nog att det känns som att Natoföre-\r\nspråkarna lever i en förgången tid. De är opåverkade\r\nav den breda säkerhetspolitik som vi ser i dag. Den\r\nenkla lösningen är fortfarande att vi ska bli medlem-\r\nmar i Nato. Fram med argumenten för varför vi ska\r\nbli det! Det finns väl ordentliga argument? Det är väl\r\ninte bara ideologiska skäl som gör att ni driver ett\r\nNatomedlemskap?\r\nSedan kort om något om de övriga frågorna.\r\nNär det gäller handelspolitiken träffas EU:s han-\r\ndelsministrar på söndag. Önskemålet är att vi ska\r\nsätta i gång en ny WTO-runda. Sverige ligger på för\r\nfrihandel och en ny WTO-runda.\r\nNär det gäller Västsahara stöder Sverige självklart\r\nVästsaharas rätt till självbestämmande. Vi stödjer\r\nockså FN:s ansträngningar att hitta en lösning.\r\nNär det gäller ambassadnedläggningar är inga be-\r\nslut fattade. Ni kommer att få information till utrikes-\r\nutskottet nästa vecka. Men världen förändras, Holger\r\nGustafsson. Vi måste kunna både öppna nya ambas-\r\nsader och ibland stänga ambassader. Stängningarna\r\nsker dock icke förrän ordentliga beslut är fattade.\r\nÖppenheten är en av de frågor som Sverige driver\r\nhårt i EU. Vi vet ännu inte resultatet. Det finns vissa\r\nsaker vi aldrig kan kompromissa om, t.ex. vår egen\r\ntryckfrihetsförordning. Vi vill uppnå så goda resultat i\r\nEU som det någonsin är möjligt. Vi får se hur långt vi\r\nkommer.\r\nHerr talman! Här ser jag att min talartid tar slut.\r\nJag hade tänkt återkomma till mänskliga rättigheter,\r\nsom jag tycker har spelat en glädjande stor roll i den\r\nutrikespolitiska debatten. Jag får tacka för en intres-\r\nsant debatt så här långt.</pre><pre>Anf.  16  BO LUNDGREN (m):\r\nHerr talman! Några korta svar.\r\nNej, vi ska inte besluta detta i slutna rum, Karl-\r\nGöran Biörsmark. Det är bara det att man inte kan\r\nbesluta om Natomedlemskap genom bifall till Folk-\r\npartiets motion. Det var vad Lars Leijonborg höll\r\nmed om förra året.\r\nIngen hinner på den tid vi har ta upp alla viktiga\r\noch väsentliga ämnen, Lars Ohly. Jag noterade att\r\nLars Ohly inte tog upp frågan om fattigdom och för-\r\ntryck i Kuba och Nordkorea, exempelvis.\r\nSedan till utrikesministern. Eldunderstöd av Lars\r\nOhly har jag nog inte. Vi har så skilda uppfattningar\r\nom mångt och mycket. Det som är intressant är att\r\nbåde Lars Ohly och jag noterar att regeringens dim-\r\nmor ligger kvar. Man vet egentligen inte vad man vill\r\ni säkerhetspolitiken, och det är allvarligt. Det ger ett\r\nosäkert läge. Där ligger det stora problemet.\r\nDet är alldeles uppenbart att det som regeringen\r\ndiskuterar och som utrikesministern tog upp egentli-\r\ngen inte är frågeställningen, dvs: Ska vi bli med i\r\nNato eller inte? Den stora frågeställningen är: Ska\r\nalliansfriheten vara ett självändamål eller ett medel\r\nför vår säkerhetspolitik?\r\nSka vi diskutera alliansfriheten med utgångspunkt\r\nfrån att den är given, nu och för all framtid, den alli-\r\nansfrihet som man kan diskutera hur den egentligen\r\nfungerade om vi ser till det förflutna? Är det grunden\r\noch ett självändamål? Nej, det är det inte.\r\nDet som jag tycker är bra med Centerns ansats är\r\natt man säger att det inte är något självändamål utan\r\nett medel. Sedan kan vi diskutera. Regeringen säger\r\nnu att det är ett självändamål. Vi ska diskutera orden,\r\nmen samma sak ligger fast. Detta är ett stort problem.\r\nDet är också ett stort problem, utrikesministern,\r\natt man i det läget, när Sverige som ansvarig ordfö-\r\nrande i den europeiska unionen ska bygga ett förtro-\r\nendefullt samarbete mellan Nato och EU, målar en\r\nnidbild av Nato, som i utrikesministerns förra anfö-\r\nrande.\r\nVi ska inte glömma att vi i stor utsträckning under\r\ngångna decennier byggde vår säkerhet på Nato. Nato\r\nhar bidragit till och skapat förutsättningar för fred i\r\nEuropa. Nato har hållit tillbaka den kommunistiska\r\nexpansionen. Måla inte en nidbild av Nato. Öppna\r\nupp och se säkerhetspolitiken som någonting som inte\r\när för all framtid givet, som det har varit i det förflut-\r\nna.</pre><pre>Anf.  17  LARS OHLY (v):\r\nHerr talman! Jag vill tacka utrikesministern och\r\növriga deltagare för den här debatten. Tyvärr måste\r\njag säga att förvirringen till stor del består åtminstone\r\nvad gäller den svenska säkerhetspolitiken. Jag är inte\r\nheller säker på att den förvirringen har flyttats till en\r\nhögre nivå.\r\nDet är onekligen så att det finns en relevans i frå-\r\ngorna om hur konsekvent regeringen är. Å ena sidan\r\nförstärker man samarbetet med Nato genom EU och\r\ntalar väl om den s.k. transatlantiska länken som sägs\r\nbygga på en stor värdegemenskap. Å andra sidan\r\nsäger man fortfarande att svensk alliansfrihet ska\r\nbestå.\r\nVad innebär då svensk alliansfrihet? Innebär den\r\ningenting annat än att vi inte går in i ömsesidiga för-\r\nsvarsförpliktelser? Har vi reducerat svensk alliansfri-\r\nhet till att enbart handla om detta? Så har aldrig neut-\r\nralitetspolitiken eller alliansfriheten tidigare beskri-\r\nvits i svensk politik.\r\nNär Folkpartiet och Moderaterna kritiserar rege-\r\nringen önskar sig utrikesministern tydligen att jag ska\r\nskynda till försvar. Nej, det finns ingen anledning till\r\ndet. Regeringen har själv öppnat för beskyllningar om\r\ndubbelspel och inkonsekvens. Det är faktiskt rege-\r\nringens ansvar att tala om vad som är problemet med\r\nneutralitetspolitiken. Det är inte andra partiers upp-\r\ngift.\r\nJag tycker också att det är synd att utrikesminis-\r\ntern under sin talartid här i dag inte har haft möjlighet\r\natt över huvud taget kommentera den kritik som jag\r\nhar riktat mot regeringen för passivitet vad gäller\r\nVästsahara. Det är en skam om inte Sverige driver på\r\nså att den sista kolonin försvinner och en folkomröst-\r\nning kan komma till stånd.\r\nBo Lundgren säger att jag inte hann ta upp Kuba\r\noch Kina. Det var många länder som jag inte hann ta\r\nupp, Bo Lundgren. Problemet med Bo Lundgrens\r\nanförande var att han inte ens hann ta upp världen\r\nutanför EU.</pre><pre>Anf.  18  HOLGER GUSTAFSSON (kd):\r\nHerr talman! Det gavs ett svar om att omvärlden\r\nförändras, och att det skulle vara ett motiv för att\r\nlägga ned effektiva ambassader. Det tycker vi är ett\r\nmotiv för att behålla effektiva kanaler i stället. Men vi\r\nfår fortsätta diskussionen och aktiviteten i utskottet\r\nnär frågan kommer dit så småningom.\r\nNär det gäller säkerhetspolitiken och frågan om\r\nalliansfrihet är det intressant att diskutera en fråga:\r\nKan ett land som Sverige, som är byggt på allianser\r\noch öppenhet i alla avseenden, verkligen göra trovär-\r\ndigt att den militära alliansfriheten står fullständigt\r\nfri? Det är den uppgift som partiöverläggningarna\r\nkommer att handla om framöver, och vi ser fram\r\nemot den diskussionen eftersom den blir oerhört vik-\r\ntig.\r\nDet är klart att vi är mycket beroende av våra alli-\r\nanser - ingen kan förneka det. Frågan är om vi kan\r\nsärskilja den militära och säga att den inte influeras\r\nav andra. Vi har allianser med de nordiska grannarna\r\noch vi har allianser med den europeiska familjen. Vi\r\nhar politiska, ekonomiska, kulturella, sociala och\r\nmiljömässiga gemensamma värderingar med de här\r\nländerna och gemenskaperna. Om vi ska få en trovär-\r\ndig alliansfrihet så handlar det om att formulera sig så\r\natt detta stora paket av allianser i ett krisläge inte\r\nskulle influera den militära alliansfriheten. Det är den\r\nuppgift som vi kommer att få ta oss an i den här\r\nkammaren så småningom. Det är en mycket spännan-\r\nde uppgift, men jag tror att det är oerhört viktigt att\r\nman ser den som den är.\r\nJag hade tillfälle att ställa en fråga till Kofi Annan\r\nnär har var här: Skulle han vilja se fler EU-\r\norganisationer i världen? Svaret var: Ja, under förut-\r\nsättning att de kan mobilisera resurser för att arbeta\r\nmed sin egen fred inom och omkring området. Detta\r\nmåste vi också väga in när vi beaktar de allianser vi\r\nhar inom EU och runt EU även på det militära områ-\r\ndet. Vi måste ta ett delansvar för det.</pre><pre>Anf.  19  MARIANNE ANDERSSON (c):\r\nHerr talman! Jag kan konstatera att det råder en\r\nförvirring när det gäller vad som är militär alliansfri-\r\nhet och allianser i övrigt. Det är ganska förvirrande.\r\nBara som en kommentar - utan att försvara den ena\r\neller den andra - kan jag säga att när vi diskuterar på\r\nnya sätt beror det väldigt mycket på att omvärlden\r\nockså har förändrats ganska mycket på senare tid.\r\nVi lade fram ett tiopunktsprogram för hur vi kan\r\nfå en säkrare och fredligare värld på 2000-talet i sam-\r\nband med FN:s millenniemöte i höstas. Jag tycker att\r\nde punkterna håller ganska bra. Eftersom man inte\r\nhinner med att behandla alla de frågor som man\r\nskulle vilja så tar jag det här tiopunktsprogrammet.\r\nDet är nämligen viktiga punkter.\r\nVi vill ha ett reformerat, bättre fungerande FN.\r\nDet gäller bl.a. ett reformerat säkerhetsråd.\r\nVi vill stärka FN:s konfliktförebyggande arbete.\r\nVi vill ha en förnyad folkrätt. Humanitär inter-\r\nvention kan vara en del i det.\r\nVi vill stärka den regionala säkerhetsordningen.\r\nVi vill förfina sanktionsvapnet så att det inte\r\ndrabbar civila såsom i Irak och i stället träffar rätt.\r\nVi vill öka skuldavskrivningen.\r\nVi vill ha rättvis handel och hållbar utveckling.\r\nVi vill ha ökat bistånd för effektivare självstyre.\r\nVi vill ha nedrustning.\r\nVi vill stärka den globala rättsnorm som FN-\r\nsystemet representerar, som konventioner och krigs-\r\nförbrytardomstolar.\r\nMed detta vill jag sluta för min del i den här de-\r\nbatten, och tacka för en intressant debatt.</pre><pre>Anf.  20  KARL-GÖRAN\r\nBIÖRSMARK (fp):\r\nHerr talman! Det är mycket man skulle vilja ta\r\nupp i en utrikespolitisk debatt. Man hinner inte med\r\nallt vad man skulle vilja. Jag hade velat ägna en del\r\ntid också åt EU och \"Fästning Europa\". Med det\r\nuttrycket menar jag asylpolitiken, som skärps och där\r\nSverige måste höja rösten betydligt mer än vad som\r\ngjorts.\r\nVi har kommit att diskutera vår doktrin om alli-\r\nansfrihet och neutralitet mycket. Det beror på två\r\nsaker - dels den motion som ligger i riksdagen från\r\nFolkpartiet och som har tvingat fram debatten, dels\r\natt utrikesministern har kallat partiledare till över-\r\nläggningar för att diskutera detta. Då är det naturligt\r\natt detta kommer högt upp i en utrikespolitisk debatt.\r\nNu säger utrikesministern att alliansfriheten ska\r\nsyfta till mycket mer än att vi ska kunna vara neutra-\r\nla. Vi får väl se vad som kommer ut av överläggning-\r\narna och den fortsatta diskussionen. Jag tycker att det\r\när bra att det har lyfts upp på det här sättet. Det som\r\nligger i grund och botten är nämligen att Sverige har\r\nvarit och är - eller låtsas vara - fripassagerare på det\r\nsäkerhetspolitiska området. Vi har någonstans i bak-\r\nhuvudet att vi ska få hjälp. Men det har inte riktigt\r\nkunnat uttryckas.\r\nMed precis samma argument som man hade när\r\nSverige skulle gå med i EU så menar jag att det är\r\nbättre att vara med vid bordet och diskutera nedrust-\r\nning, kärnvapen och vad det nu kan vara än att stå\r\nutanför och inte ha något inflytande. Är vi med så kan\r\nvi argumentera, lägga fram förslag och påverka. Det\r\när en viktig del i det säkerhetspolitiska bygget för\r\nsvensk del också att vi kan vara med där besluten\r\nfattas.\r\nJag tackar så hjärtligt för debatten, som fortsätter.</pre><pre>Anf.  21  MARIANNE\r\nSAMUELSSON (mp):\r\nHerr talman! En öppen politisk debatt, tillgång till\r\ninformation och opinionsbildande är viktiga hörnste-\r\nnar i en demokrati. Jag ser därför med stor glädje på\r\natt ATTAC-rörelsen nu håller på att organisera sig i\r\nSverige. Det är första gången på många år som vi får\r\nen rörelse som i huvudsak jobbar för den internatio-\r\nnella solidariteten. Deras krav på skuldavskrivningar\r\noch Tobinskatt är något som också vi i Miljöpartiet\r\nlänge drivit. Det vore bra om regeringen också nu tog\r\ndessa frågor på allvar och om den ville vara pådri-\r\nvande när det gäller detta. Tobinskatten i någon form\r\nskulle kunna spela en viktig roll i framtiden - inte\r\nminst inom FN-systemet både när det gäller att få\r\nekonomiska resurser till FN för att utföra viktiga\r\nsaker när så behövs och för att användas till skuldav-\r\nskrivningar. Jag skulle gärna se att regeringen tar\r\nnågon form av initiativ för att gå vidare i de här frå-\r\ngorna.\r\nDet är glädjande att många unga människor enga-\r\ngerar sig inom ATTAC-rörelsen just därför att de vill\r\nse en förändring. De vill se en rättvisare värld och en\r\nannan fördelning av jordens resurser och de vill se en\r\nmorgondag som gör det möjligt för dem att också\r\nleva och vara på vår jord. Jag hoppas att rörelsen ges\r\nmöjligheter att växa och att unga människor får möj-\r\nlighet att gå in i engagemanget och också får det\r\npolitiska stöd och den respons som man faktiskt be-\r\nhöver som ung för att känna att det är idé att engagera\r\nsig. Här menar jag att vi som politiker har en möjlig-\r\nhet att visa att demokrati och opinionsbildning är\r\nviktiga delar för en fungerande demokrati.</pre><pre>Anf.  22  GÖRAN LENNMARKER (m):\r\nHerr talman! Inledningen på den här debatten var\r\nintressant. Regeringen inbjuder till diskussioner om\r\nsäkerhetspolitiken. Samtidigt fick vi nästan besked\r\nom att det inte skulle vara diskussioner utan mer\r\nkosmetiska överläggningar om formuleringar. Syftet\r\nmed överläggningar med partierna måste väl ändå\r\nrimligen vara att rusta Sverige för den säkerhetspoli-\r\ntiska utveckling som förestår. Vi ser ju tydligt att\r\nmycket kommer att ske, inte minst i Sveriges närom-\r\nråde, i Östersjöområdet.\r\nEn annan punkt som jag vill ta upp gäller detta att\r\nlägga ned ambassader. I en tid när internationalise-\r\nringen ökar kraftigt och Sverige får fler kontakter och\r\nförbindelser åt alla håll är det oförståeligt varför Sve-\r\nrige ska lägga ned ambassader. Den rimliga utveck-\r\nlingsriktningen är väl snarare att vi får alltmer anled-\r\nning att ha kontakter med andra länder och bygga ut\r\nhela det systemet. Det är extra olyckligt att man\r\nskickar en signal om nedläggning i Medelhavsområ-\r\ndet samtidigt som Sverige säger att vi inom EU måste\r\nlägga samma tyngdpunkt på vårt närområde och Me-\r\ndelhavsområdet. Signalen som skickas är ju den rakt\r\nmotsatta. Det finns en annons i antirökkampanjen om\r\natt barn gör inte som ni säger utan som ni gör. Det är\r\nsamma sak i diplomatin. Det är många länder i Me-\r\ndelhavsområdet som undrar: Vad nu då? Finns det ett\r\nstort ointresse för Medelhavet? Är det därför ni lägger\r\nned ambassader i det här området?\r\nHerr talman! Egentligen skulle jag nu vilja foku-\r\nsera på globaliseringen. Den innehåller två moment,\r\nnämligen demokrati och marknadsekonomi. Det är\r\nvärderingar som tidigare var västliga värderingar,\r\nmen som nu är på väg att bli globala.\r\nDemokratin har gjort stora framsteg. Över 60 %\r\nav jordens befolkning lever faktiskt under folkvalda\r\nregeringar. Det stora problemet är naturligtvis de som\r\när kvar, de diktaturer som faktiskt finns. Vi vet att det\r\nfinns diktaturer framför allt i islamiska länder, både\r\nislamitiska sådana och sådana som är tvärtom, dvs.\r\nmot islam. Vi kan ta Iran och Algeriet som exempel.\r\nMen det stora problemet i världen är att nästan var\r\nfjärde människa lever i en kommunistisk diktatur.\r\nProletariatets diktatur är fortfarande en mycket stor\r\noch dominerande styrelseform på jorden. Jag tycker\r\natt det finns anledning att i en debatt i den svenska\r\nriksdagen notera att detta är ett kvarvarande stort\r\nproblem som tyvärr nämns alltför lite i debatten. Det\r\när dessutom så att denna diktatur inte är någon slump.\r\nDet är ju själva fundamentet i den kommunistiska\r\nideologin att proletariatet ska ha en makt över ut-\r\nvecklingen i form av en diktatur, en enpartistat.\r\nOm jag förstår det rätt finns det t.o.m. inom\r\nVänsterpartiet de som anser att kommunism är ett\r\nrimligt styrelseskick i världen och att man ska ha\r\nproletariatets diktatur som en styrelseform för männi-\r\nskor. Det gör att det finns anledning, inte minst i den\r\nsvenska riksdagen, att verkligen diskutera om vi kan\r\ntala om demokrati i världen och samtidigt ha partier,\r\neller i alla fall delar av partier, som förespråkar dik-\r\ntaturen som styrelseform. I allt från Kuba till Nordko-\r\nrea ser vi detta. Det är också allvarligt att regeringen\r\nsom stödparti för sin politik förlitar sig på ett parti\r\nsom har haft, och till dels även har, kommunismen\r\nsom ideologi. Jag tror att det är viktigt, inte minst för\r\nVänsterpartiets företrädare i debatten att klargöra\r\ndetta. Man kan inte från denna talarstol hårt och ivrigt\r\nplädera för demokrati i andra länder om man samti-\r\ndigt själv inte håller rent i sin egen ideologiska upp-\r\nfattning.\r\nDet andra benet i globaliseringen är marknadse-\r\nkonomin. Den var länge förbehållen en mycket liten\r\ndel av jorden, Västeuropa, Nordamerika och några\r\nländer i västra Stillahavsområdet. Huvuddelen av\r\njordens länder styrdes på helt andra sätt ekonomiskt.\r\nDet var socialism i Östeuropa men också i stora delar\r\nav tredje världen. Vi har Kina, den indiska socialis-\r\nmen, den arabiska socialismen och den afrikanska\r\nsocialismen. I Latinamerika hade man väl inte så\r\nmycket socialism utan mera merkantilism. Det är\r\nockså ett system för statsstyrning och protektionism.\r\nDen fattigdom vi ser i världen i dag är ju inte ett\r\nresultat av globaliseringen utan ett resultat av icke-\r\nglobaliseringen. Under många decennier har länder\r\nvarit avstängda och isolerade och styrts helt och hållet\r\nmed kommandoekonomier på det ena eller andra\r\nsättet. Det blir något bisarrt om vi ska ha en debatt\r\nom globaliseringens negativa följder och därmed\r\npekar på den omfattande och upprörande fattigdom\r\nsom fortfarande finns i stora delar av världen, när den\r\ni grunden beror på att länder valt att isolera sig från\r\nomvärlden och ha ett ekonomiskt styrelseskick där\r\nman inte har gett de enskilda människorna möjlighet\r\natt utvecklas.\r\nHela Afrika och stora delar av övriga världen är\r\nfyllt av projekt som har misslyckats, individuella\r\nutvecklingsprojekt som aldrig blev av därför att\r\nstatsmakten hindrade dem. Man fick aldrig chansen\r\natt starta sitt företag, att utveckla sin ekonomi och att\r\nta tag i alla de idéer som en befolkning har. Det finns\r\ningen anledning att tro att afrikaner, asiater eller la-\r\ntinamerikaner skulle vara mindre begåvade, mindre\r\nuppfinningsrika eller mindre kreativa än vad vi euro-\r\npéer eller nordamerikaner är. Det har naturligtvis\r\nhandlat om statsmakter som har förhindrat, och fort-\r\nfarande förhindrar, länders befolkningar att utveckla\r\nsig. Jag tror att alla har samma strävan att bygga väl-\r\nstånd för sig själv, sina nära och för samhället i stort.\r\nDet är ingenting som är förbehållet bara en viss del av\r\njorden. Det är nog så att alla människor, inte minst i\r\nu-länderna mer än någon annanstans, drivs av denna\r\nsträvan. Då är det just hindren som måste bort, alla de\r\nhinder som har gjort att länder inte har utvecklats och\r\nhängt med i utvecklingen som man borde ha gjort.\r\nFör 30-40 år sedan fanns det stora förhoppningar\r\ni samband med avkoloniseringen, särskilt i Afrika.\r\nMan sade att nu skulle väl ändå chansen finnas att\r\nkomma i kapp, att få en snabb tillväxt och komma i\r\nfatt de länder som hade en rimlig levnadsstandard för\r\nflertalet av sina medborgare. Tyvärr har ju mycket av\r\ndetta kommit på skam just därför att man inte har haft\r\nförmåga att se att det är den fria och öppna ekonomin\r\nsom är grunden för detta. Det är faktiskt det enda\r\nsystem världen känner som kan ge en bred och ac-\r\nceptabel levnadsstandard för en befolkning. Vi kän-\r\nner faktiskt inget annat. Det finns möjligtvis ett un-\r\ndantag, och det är att om man har ett litet land med\r\nmycket olja under jorden kan man bli rik även om\r\nman är feodal. Det har vi sett på några få ställen på\r\njorden. Men bortsett från dessa små undantag med\r\ngeologiskt lyckligt lottade länder, är det faktiskt bara\r\nen marknadsekonomi och en demokrati som kan ge\r\nen acceptabel levnadsstandard till en hel befolkning.\r\nDet är just där globaliseringen ligger. Det tragiska är\r\nju att det är så många som är emot globaliseringen\r\njust därför.</pre><pre>Anf.  23  LARS OHLY (v) replik:\r\nHerr talman! Jag respekterar att Göran Lennmar-\r\nker har andra uppfattningar än jag, men jag respekte-\r\nrar inte att han påstår att det finns diktaturförespråka-\r\nre i Vänsterpartiet. Såvitt jag vet har begreppet pro-\r\nletariatets diktatur aldrig funnits i mitt partis olika\r\nprogram. I dag finns det inte en medlem i Vänster-\r\npartiet som på en enda punkt, vad jag vet, har före-\r\nspråkat diktatur. Om Göran Lennmarker kan överbe-\r\nvisa mig om detta, så gör det i stället för att låtsas\r\nsom om han inte förstår att vi vänsterpartister står för\r\ndemokrati fullt ut! Vårt partiprogram är genomsyrat\r\nav denna tanke.\r\nGöran Lennmarker säger också att vi inte ska tala\r\nså högt om demokrati när ett parti som Vänsterpartiet\r\nsitter i Sveriges riksdag. När ska Göran Lennmarker\r\nförbjuda Vänsterpartiet?</pre><pre>Anf.  24  GÖRAN LENNMARKER (m) re-\r\nplik:\r\nHerr talman! Det var ett intressant inlägg. Kom-\r\nmunismen har ju proletariatets diktatur som en central\r\ntes. Varje kommunistiskt land som har existerat på\r\njordklotet har haft detta som styrelseform.\r\nDe kommunistiska länder som i dag existerar har\r\ndetta som styrelseform. Man får inte ha andra partier\r\npå Kuba. Man får inte ha falungong i Kina, för det\r\nkan ju bli en konkurrent till det allsmäktiga kommu-\r\nnistpartiet. Nordkorea, Vietnam, Laos - det finns\r\nsäkert fler länder. Det är de jag kommer på nu.\r\nSkulle det alltså innebära att de här länderna, som\r\nhar varit kommunistiska och är kommunistiska,\r\nskulle uppfatta begreppet kommunist fel, medan Lars\r\nOhly uppfattar begreppet kommunist rätt? För det är\r\nväl ändå så att i Vänsterpartiet finns det inte bara\r\nmedlemmar utan ledande företrädare som faktiskt\r\nkallar sig kommunister. Har jag fel på den punkten?</pre><pre>Anf.  25  LARS OHLY (v) replik:\r\nHerr talman! Göran Lenmarker har rätt. Jag är\r\nkommunist, och det finns säkert många fler som kal-\r\nlar sig kommunister i Vänsterpartiet.\r\nVad jag ville veta var: När har någon vänsterpar-\r\ntist uttalat sig för diktatur, uttalat sig i icke-\r\ndemokratiska ordalag?\r\nJag undrar när Göran Lennmarker ska förstå att\r\növerdrifterna och nidbilden av Vänsterpartiet bara\r\nslår tillbaka mot dem som så uppenbart vägrar att\r\ndiskutera vad meningsmotståndare skriver, säger,\r\ntänker och gör.</pre><pre>Anf.  26  GÖRAN LENNMARKER (m) re-\r\nplik:\r\nHerr talman! Om man är kommunist, Lars Ohly,\r\nantar jag att man omfattar den kommunistiska ideolo-\r\ngin. Det måste vara själva idén med begreppet kom-\r\nmunist. Och den kommunistiska ideologin innebär att\r\nett land ska styras enligt principen om proletariatets\r\ndiktatur. Man har alltid gjort så i kommunistiska\r\nländer. Det finns inte ett exempel på ett kommunis-\r\ntiskt land som inte har detta som styrelseform.\r\nLars Ohly kan väl ändå inte omdefiniera kom-\r\nmunismen så fullständigt att detta inte skulle finnas,\r\natt detta inte skulle vara den centrala delen i den\r\nkommunistiska ideologin. Skulle alla kommunister\r\ntvärsigenom världshistorien ha haft fel och Lars Ohly\r\nrätt? Det är ju en uppenbart bisarr tolkning.\r\nAtt vara kommunist innebär naturligtvis att man\r\nomfattar den kommunistiska ideologin, där en fun-\r\ndamental del när det gäller styrelseskicket är att pro-\r\nletariatets diktatur ska utövas. Det har också gjorts\r\nmed stor brutalitet under det senaste århundradet.</pre><pre>Anf.  27  VIOLA FURUBJELKE (s) replik:\r\nHerr talman! Jag vill protestera mot det sätt som\r\nGöran Lennmarker beskriver marknadsekonomins\r\nvälsignelser på. Det var inte ett ord, inte en stavelse\r\nom att marknadsekonomin behöver sociala tyglar och\r\nett politiskt ansvar för att man ska nå framgång och\r\nvälstånd för de länder som i dag inte har marknadse-\r\nkonomi.\r\nVi vill också se marknadsekonomi i hela världen.\r\nMen vi menar att det krävs ett socialt ansikte, en\r\nrättvis fördelning och ett politiskt ansvar för mark-\r\nnadsekonomin. Den råa marknadsekonomin ger inte\r\nvälstånd till merparten av människorna.</pre><pre>Anf.  28  GÖRAN LENNMARKER (m) re-\r\nplik:\r\nHerr talman! Jag tror att Viola Furubjelke i grun-\r\nden har fel. Marknadsekonomin bygger på en rätts-\r\nstat. Man kan inte ha en marknadsekonomi utan rätts-\r\nstat. Hela grunden för marknadsekonomin är att den\r\nutspelar sig inom ramen för en rättsstat. Vi har regler.\r\nAvtal ska hållas. Vi har äganderätter som definieras i\r\nlagen. Vi har konkurslagstiftning och patentlagstift-\r\nning. Allt detta är rättsligt givna regler.\r\nMarknadsekonomi finns inte i något slags djung-\r\nelns lag, som ibland marknadsekonomins belackare\r\ntror. Där finns inte rättsregler. Där finns inte t.ex.\r\ndetta att en svagare part kan ha rätt mot en starkare\r\npart. Det är ju centralt i hela avtalsrätten. Köper jag\r\nen felaktig bil av General Motors, ett av världens\r\nstörsta företag, kan jag få rätt om det visar sig vara\r\nfelaktigheter. Det är själva grunden i marknadseko-\r\nnomin. Avtalsrätten stärker lagen. Och det är minsann\r\ningen djungelns lag.\r\nDet är väl tvärtom så att marknadsekonomin har\r\nvisat sig vara den mest sociala form vi känner. Socia-\r\nlismen däremot har skapat förödelse där den har till-\r\nlämpats.</pre><pre>Anf.  29  VIOLA FURUBJELKE (s) replik:\r\nHerr talman! Våra inlägg bygger på olika ideolo-\r\ngisk grund. Göran Lennmarker lovordar en rå mark-\r\nnadsekonomi som inte känner några regler. Men den\r\nmarknadsekonomin tar inte hänsyn till fattiga männi-\r\nskor, till sjuka människors behov, till medellösa.\r\nVi vill se en marknadsekonomi som har spelregler\r\nsom gör att alla människor får del av det välstånd som\r\ndet genererar. Här skiljer vi oss åt, Göran Lennmarker\r\noch jag.</pre><pre>Anf.  30  GÖRAN LENNMARKER (m) re-\r\nplik:\r\nHerr talman! Det var väl något märkligt. Jag sade\r\natt marknadsekonomin bara kan fungera inom ramen\r\nför en rättsstat. Den bygger på en laglig ordning som\r\nska fastställas i demokratiska former. Det är ju själva\r\npoängen med globaliseringen. Demokratin, det folk-\r\nliga styrelsesättet, å ena sidan och marknadsekono-\r\nmin å den andra hänger ihop. Man har ett lagligt givet\r\nsystem fastställt enligt demokratiska principer.\r\nDet är ju den alldeles centrala delen i marknadse-\r\nkonomin. Att det i sig skulle innebära någon form av\r\nrovdrift för människor är fel. Det är tvärtom så att vi\r\nbygger upp detta. Inom EU bygger vi t.ex. upp detta\r\nför vår marknad. Vi vill bygga upp det inom WTO\r\nvad gäller handeln.\r\nSomliga motsätter sig att WTO bygger upp ett re-\r\ngelsystem. Men det är de antiglobala krafterna som\r\ntycker att man inte ska ha ett regelsystem för den\r\ninternationella handeln.\r\nNej, Viola Furubjelke, det är nog faktiskt så att\r\ndet är just marknadsekonomins företrädare som före-\r\nspråkar rättsstaten. Gör ingen nidbild av marknadse-\r\nkonomin.</pre><pre>Anf.  31  Andre vice talman EVA\r\nZETTERBERG (v):\r\nHerr talman! En annan värld är möjlig, utropade\r\ntusentals fredliga demonstranter i Porto Alegre i Bra-\r\nsilien på ett alternativmöte som anordnades som en\r\nmotvikt till makthavarnas ekonomiska forum i Davos.\r\nEn världsordning grundad på solidaritet och rättvisa\r\när vad miljoner människor hävdar och kräver runt om\r\ni världen i organisationer som ATTAC, men också i\r\nkyrkor, i progressiva rörelser, inom forskningsvärlden\r\noch senast uttryckt i en intressant intervju med Samir\r\nAmin, en nestor inom forskning för tredje världen.\r\nBakgrunden är naturligtvis att vi är många som\r\ninte accepterar att fattigdom råder för miljarder män-\r\nniskor i världen och att 30 000 barn dör i onödan på\r\ngrund av brist på mat och mediciner. Trots att värl-\r\ndens rikedomar ökar är inkomstklyftorna större i dag\r\nän vad de var på 70-talet.\r\nDet är därför också viktigt att notera att här i riks-\r\ndagen och i Sverige har viljan att hjälpa ökat. Bi-\r\nståndsviljan mäts på olika sätt. Det har klart visats att\r\nmänniskor vill att Sverige ställer upp som nation,\r\nbåde när det gäller enskilda och organisationer.\r\nHär i riksdagen är det sex partier av sju som aktivt\r\noch starkt vill höja biståndet och biståndets anslag.\r\nMan kan väl säga som i reklamen: Kan sex av sju\r\npartier ha fel? Mitt svar är nej. Jag tror att sex partier\r\nav sju har rätt. Biståndet måste öka - och öka snabbt.\r\nI betänkandet om budgeten har vi i utrikesutskot-\r\ntet sagt: \"Utskottet menar att det svenska biståndet\r\nskall nå en procent av BNI och att i takt med ökat\r\nstatsfinansiellt utrymme bör stegen mot enprocents-\r\nmålet påskyndas. Ambitionen är att målet skall nås så\r\nsnart som möjligt, helst inom fem år.\"\r\nVi har också lagt upp en ram för de närmaste åren.\r\nVi har fastslagit 0,74 % år 2002, för att år 2003\r\nkomma upp i 0,81 %. Och det är mycket bra. Efter-\r\nsom den svenska budgeten och tillväxten är bättre ger\r\ndet mer i pengar. Men det räcker faktiskt inte. Vi\r\nmåste nu fortsätta med den här planen och se till att vi\r\når 2005 faktiskt är uppe i den procenten. Det är inte\r\nen så väldigt hög nivå om man jämför med de behov\r\nsom finns ute i världen.\r\nJag vill understryka att partierna hanterar den här\r\nsaken på olika sätt. I de tre partier som samarbetar om\r\nbudgeten har vi den här viljan. Från Vänsterpartiets\r\nsida vill jag klart deklarera att vi har biståndsökning-\r\nen som ett prioriterat mål.\r\nDet krävs mycket pengar. Men det räcker inte.\r\nDet krävs också planering, framförhållning och ef-\r\nfektivitet med de här pengarna. Trots att ökningen är\r\nstark får det inte vid något tillfälle komma i tvi-\r\nvelsmål att vi kan  hantera detta på ett bra sätt.\r\nJag vet att det finns de som tror att Sida, den\r\nsvenska biståndsorganisationen, inte kan göra en\r\nkraftfull utbyggnad på några få år. Men jag är överty-\r\ngad om att detta är möjligt. Den kapaciteten finns på\r\nSida, och det är inga förhastade förslag som kommer\r\natt läggas fram.\r\nJag vill bara peka på några områden som är vä-\r\nsentliga. Katastrofbiståndet är ett. Nu har vi nästan\r\nglömt orkanen Mitch i Centralamerika eller cyklonen\r\nEline i Moçambique. Nu är det jordbävningarna i El\r\nSalvador och framför allt i Indien som det talas om.\r\nDet kommer med all sannolikhet att inträffa mer av\r\nden typen av katastrofer. Jag vill därför återkomma\r\ntill Vänsterpartiets förslag om en katastroffond, för-\r\nutom den allmänna höjningen.\r\nMen jag vill också peka på det långsiktiga ut-\r\nvecklingsarbetet och vidare på hiv och aids, som\r\nkräver allt större resurser. Vi ser enskilda byar och\r\nsamhällen som helt töms på människor på grund av\r\nhiv- och aidssmittan.\r\nJag vill också peka på enskilda organisationer,\r\nsom spelar en mycket viktig roll i det svenska bistån-\r\ndet. De kan verka där avtal mellan stater inte funge-\r\nrar. Vi avslutar nu ett programsamarbete med Zim-\r\nbabwe på grund av den politiska situationen. I den\r\ntypen av situationer kan enskilda organisationer fun-\r\ngera mer effektivt och åstadkomma mer.\r\nDet är möjligt att man måste börja diskutera i lik-\r\nnande termer vad gäller Tanzania efter händelserna\r\npå Zanzibar.\r\nSom utrikesministern påpekade i deklarationen\r\nhar EU:s bistånd en väldigt stor betydelse. Från Sve-\r\nrige satsar vi årligen omkring 1 miljard. Vi har möj-\r\nligheter, men vi måste öka möjligheten att påverka\r\nEU:s bistånd, eftersom det är så centralt, som värl-\r\ndens största biståndsgivare. Där måste reformarbetet\r\ninom EU fortsätta. Man måste se till att livsmedelsbi-\r\nståndet dras ned till förmån för långsiktig utveckling,\r\nse till att ett ensidigt gynnande av råvaruexport från\r\nfattiga länder upphör till förmån för andra typer av\r\nåtgärder.\r\nBistånd är mycket viktigt. Det är centralt för\r\nVänsterpartiet och för många partier här i riksdagen.\r\nMen jag vill också understryka att det inte räcker,\r\ndärför att vi alla vet att det är andra frågor som i väl-\r\ndigt stor utsträckning avgör hur fattigdomen i världen\r\ndrastiskt kan minskas.\r\nDen globala utredningen har ett mycket bra anslag\r\noch pekar på den här bredare samlingen, där även\r\nhandelsfrågor och en rad andra frågor finns med. Men\r\njag vill ändå peka på hur en hel del i mina ögon vä-\r\nsentliga delar fattas, exempelvis fattigdomen i Sveri-\r\nge. Hur utrotades den? Och hur möter nu forskningen\r\nom ökad fattigdom i vissa sektorer i Sverige och i\r\nvästvärlden forskningen om fattigdomen i resten av\r\nvärlden? Finns det inte paralleller, saker att lära var-\r\nandra?\r\nDessutom har vi krigsmaterielexporten. Den lyser\r\nsom vanligt med sin frånvaro. Vem vill hävda att\r\nkrigsmaterielexporten till länder med fattiga männi-\r\nskor inte påverkar deras situation? Den bidrar natur-\r\nligtvis till fattigdom, massflykt osv.\r\nTalar vi om utvecklingen och fattigdomen i värl-\r\nden måste vi ha ett könsperspektiv. Vi måste se hur\r\nde stora orättvisorna i världen i hög utsträckning är\r\npräglade av förtryck av kvinnor och hur barn kommer\r\ni skymundan. Slavhandel med kvinnor och barn,\r\nkönsstympning, barnarbete, hedersmord, utestängning\r\nfrån utbildning och hälsa är sådana faktorer som i hög\r\ngrad präglar kvinnors tillvaro. Därför är det bra med\r\nbarntoppmötet som kommer att anordnas av FN i\r\nhöst. Men det är också bra med jämställdhetspers-\r\npektiv, som måste finnas i biståndet och inom en rad\r\nandra frågor.\r\nMänskliga rättigheter och demokrati har diskute-\r\nrats här. Det är av stor vikt att vi gör det. Det finns\r\nexempel i utrikesministerns deklaration, men det\r\nfinns betydligt fler som vi alla känner till och som\r\nmåste nämnas.\r\nColombia nämns i deklarationen. Det är bra, där-\r\nför att Sverige kan ha och borde ha en central roll.\r\nMen varför kommenterade inte ens utrikesministern\r\nPlan Colombia, som man ändå har ställt sig kritisk\r\ntill? Där måste ordförandelandet visa vägen.\r\nVästsahara har redan nämnts, och det är direkt\r\nsorgligt att inte utrikesministern tar tillfället i akt att\r\nvisa att man som ordförande måste ha en aktiv roll,\r\ninte bara följa med.\r\nJag vill till slut bara säga att det finns möjligheter\r\natt påverka. Vi har sett förändringar i Chile och i\r\nGuatemala. I Peru är det på gång. De av oss som står\r\nför internationell solidaritet och rättvisa och strävar\r\nmot att halvera fattigdomen till år 2015 måste visa att\r\nen annan värld är möjlig.</pre><pre>Anf.  32  KARL-GÖRAN BIÖRSMARK (fp)\r\nreplik:\r\nHerr talman! Eva Zetterberg kom i slutet av sitt\r\nanförande in på demokrati och mänskliga rättigheter\r\nsamt vikten av detta. Det är en av anledningarna till\r\natt kommittén GLOBKOM nu utreder det svenska\r\nbiståndet och bl.a. en motion från Folkpartiet. I mo-\r\ntionen och i andra texter i biståndssammanhang har vi\r\njust pekat på att demokrati och mänskliga rättigheter\r\när basen för utveckling. Det är någonting som den här\r\nkommittén diskuterar nu, såvitt jag förstår.\r\nJag skulle vilja höra Eva Zetterbergs syn på detta.\r\nDelar Eva Zetterberg Folkpartiets syn att det är de-\r\nmokrati och mänskliga rättigheter som är det övergri-\r\npande målet bland biståndsmålen för att få en bra och\r\nlångsiktig utveckling i de länder vi samarbetar med\r\noch att det så att säga skulle vara riktlinjen för\r\nsvenskt bistånd?</pre><pre>Anf.  33  Andre vice talman EVA\r\nZETTERBERG (v) replik:\r\nHerr talman! Ja, Vänsterpartiet och jag själv delar\r\nhelt K-G Biörsmarks uppfattning om hur väsentliga\r\ndemokrati och mänskliga rättigheter är både i bistån-\r\ndet och över huvud taget i vår utrikespolitik. Men\r\ndärifrån till att säga att det är det enda övergripande\r\nmålet kan jag inte ställa mig bakom.\r\nJag anser att jämställdhetsmålet, där också kam-\r\npen mot att utrota fattigdomen ingår, och en rad andra\r\nfrågor är lika väsentliga. Det är därför det är bra med\r\nden här utredningen, för att undersöka hur de här\r\nolika biståndsmålen fungerar var för sig, men framför\r\nallt för att få en sammanhållen politik på det området.</pre><pre>Anf.  34  KARL-GÖRAN BIÖRSMARK (fp)\r\nreplik:\r\nHerr talman! Det är idén bakom vårt resonemang.\r\nOm man har demokrati och mänskliga rättigheter som\r\nledstjärna i biståndsarbetet faller allting annat på\r\nplats, i alla fall faller mycket på plats i arbetet. Det\r\nsom Eva Zetterberg har nämnt om jämställdhet osv.\r\ningår i hela konceptet om demokrati och mänskliga\r\nrättigheter. Om man inte fokuserar på det sätt som\r\nFolkpartiet förordar finns risken att det blir en splitt-\r\nrad bild och inte den koncentration på det allra vikti-\r\ngaste för utvecklingen, nämligen demokrati och\r\nmänskliga rättigheter.\r\nPå andra sidan det myntet finns också frihandeln i\r\nkombination med detta.</pre><pre>Anf.  35  Andre vice talman EVA\r\nZETTERBERG (v) replik:\r\nHerr talman! Ja, demokrati och mänskliga rättig-\r\nheter är av oerhört stor betydelse. Jag delar uppfatt-\r\nningen att det generellt också leder till utveckling och\r\när en förutsättning för utveckling.\r\nMen jag vill också peka på andra sidan av myntet,\r\ndet den politik som Folkpartiet förespråkar i vissa fall\r\nleder till, nämligen att länder som styrs av diktaturer\r\nlämnas å sido, att man där inte går in med annan typ\r\nav stöd, inte engagerar sig. Där har vi vid andra till-\r\nfällen diskuterat exemplet Kuba, där vi från Vänster-\r\npartiet ser hur viktigt det är att ha kontakter, att på\r\nolika sätt vara aktiv och få Kuba att delta i reformar-\r\nbete osv., medan man från Folkpartiets sida helt av-\r\nstår från kontakt och menar att det är bättre att över\r\nhuvud taget inte lägga sig i, att över huvud taget inte\r\nförsöka befrämja relationerna mellan Sverige och\r\nKuba. Det tycker jag är ett felaktigt synsätt, som får\r\ndirekt motsatt effekt.</pre><pre>Anf.  36  JAN ERIK ÅGREN (kd):\r\nHerr talman! Inrikes- och utrikespolitiken hör mer\r\noch mer ihop i dagens globaliserade samhälle. Det är\r\nibland svårt att göra en klar uppdelning mellan dem.\r\nDet finns en mängd olika samhällsfrågor som omfat-\r\ntar en internationell dimension. Speciellt tydligt blir\r\ndetta i EU-samarbetet, där många traditionella inri-\r\nkespolitiska frågor numera har blivit utrikespolitik.\r\nHerr talman! Jag tänker i dag ägna mitt anförande\r\nåt några av de viktigaste och mest avgörande frågorna\r\nför vår framtid, nämligen miljöfrågorna. Om vi inte\r\npå allvar tar tag i dessa frågor och låter miljöstyr-\r\nningen genomsyra hela vår politik står vi inför oanade\r\nkonsekvenser. Det är konsekvenser som våra barn\r\noch kommande generationer kommer att få betala för.\r\nPriset kan bli mycket högt.\r\nEn hållbar utveckling definieras ofta som \"en ut-\r\nveckling som tillgodoser dagens behov utan att\r\näventyra kommande generationers möjligheter att\r\ntillgodose sina behov\". Det är detta som vi kristde-\r\nmokrater menar med förvaltarskapet, en av de\r\ngrundläggande principerna i vår ideologi.\r\nFörvaltarskapet innebär inte något passivt förhåll-\r\nningssätt utan är utvecklande och förädlande till sin\r\nkaraktär. Människan kan ingripa i och påverka natu-\r\nren, men ska göra det på ett sätt som är långsiktigt\r\nhållbart och varsamt. Människan, näringslivet och\r\nstatliga förvaltningar m.fl. måste tillsammans arbeta i\r\nsamma riktning.\r\nHerr talman! Jag är övertygad om att det finns ett\r\nsamband mellan det ökade antalet miljökatastrofer\r\nrunt om i världen och hur vi människor behandlar vår\r\nmiljö. Vi kan inte avfärda forskarnas varnande rap-\r\nporter med att de enbart är ovetenskapliga eller sak-\r\nnar fullständig bevisföring. Vi måste ta miljökatastro-\r\nferna som varningssignaler, lyssna på forskarna och\r\nmiljöorganisationerna och våga lära av våra misstag.\r\nVårt konsumtions- och produktionssamhälle är inte\r\nhållbart i längden. Vi måste ändra vårt sätt att leva,\r\nvår livsstil.\r\nDe allvarligaste miljöhoten i dag är globala och\r\nregionala. Det gäller bl.a. växthuseffekten, ozonför-\r\ntunning, övergödning, spridning av miljögifter, för-\r\nsurningen, skogsbränningen och regional vattenbrist.\r\nDet krävs ett bättre globalt och internationellt samar-\r\nbete. Vilken status har t.ex. FN:s miljöorgan UNEP i\r\ndagens världspolitik? Ja, inte är det någon ledande\r\norganisation, men det borde den vara. Den svenska\r\nregeringen borde driva att UNEP förstärks och kan-\r\nske t.o.m. utrustas med ett miljösäkerhetsråd, ett råd\r\nsom t.ex. kan besluta om snabbinsatser vid olika\r\nmiljökatastrofer och som kan verka preventivt och\r\ntidigt varna om potentiella hot- och riskområden.\r\nFaran för allvarliga klimatförändringar är kanske\r\nden största miljöutmaningen världen har stått inför.\r\nNär det gäller växthusgaser är forskarna allmänt\r\növerens om att utsläppen så snart som möjligt måste\r\nminska med 70 %, annars riskerar den senaste tidens\r\nextrema väder att bli regel snarare än undantag. Re-\r\ndan nu hotas små öar i Stilla havet av de stigande\r\nhavsnivåerna. Arbetet med att implementera förplik-\r\ntelserna i Kyotoprotokollet måste inledas omgående,\r\nliksom arbetet med att förhandla internationella mål\r\nför klimatpolitiken även efter år 2012.\r\nOzonlagrets uttunning och klimatförändringar till\r\nföljd av växthuseffekten får särskilda konsekvenser\r\nför oss här i Norden. Vi påverkas speciellt av tempe-\r\nraturerna på Nordpolen och av Golfströmmens fram-\r\ntid. Eftersom vi här i Norden har en relativt god erfa-\r\nrenhet av ett aktivt miljöarbete, borde vi kunna bli\r\nföregångare i att minska våra utsläpp av farliga växt-\r\nhusgaser. Låt Norden och Östersjöregionen utvecklas\r\nsom ett provområde för att uppfylla åtagandena i\r\nenlighet med Kyotoprotokollet.\r\nHerr talman! Förutom växthuseffekten och kli-\r\nmatfrågorna finns det en lång rad andra viktiga miljö-\r\nfrågor. Det är allas vårt ansvar att åstadkomma en\r\nmer hållbar utveckling under 2000-talet. De interna-\r\ntionella miljökonventionerna måste följas och imple-\r\nmenteras i världens alla hörn. Häri ingår arbetet med\r\natt i praktiken uppfylla Agenda 21, konventionen om\r\nbiologisk mångfald, konventionen mot ökenspridning\r\noch Montrealprotokollet.\r\nRiokonferensen 1992 hade onekligen stor betydel-\r\nse och har bidragit till att miljömedvetandet i världen\r\npåtagligt har ökat. Däremot är länderna i den s.k.\r\nG77-gruppen oerhört besvikna över att de rika län-\r\nderna har svikit sina åtaganden. G77-länderna hävdar\r\nmed rätta att konsekvenserna av de rika ländernas\r\nuteblivna bistånd och resurstillskott bl.a. har inneburit\r\nen försämrad miljö.\r\nHär finns miljöproblemens kärnpunkt inför fram-\r\ntiden. Handel och tillväxt ställs ofta felaktigt mot\r\nmiljö och hållbar utveckling. Miljöregler sägs hämma\r\nekonomisk tillväxt och utveckling, likaså sägs handel\r\noch ekonomiska intressen ske utan miljöhänsyn. Det\r\nsägs också att om u-länderna uppnår en lika hög kon-\r\nsumtionsnivå som vi i västvärlden så hotar en ekolo-\r\ngisk kollaps.\r\nDet är en självklarhet att den fattiga världen får\r\nmöjligheter att höja sitt ekonomiska välstånd. En\r\nökad internationell  handel och investeringar hjälper\r\ntill att få hjulen i rullning i fattiga länder. Problemet\r\när att de livsstilar som sprids från västvärlden inte är\r\nlångsiktigt hållbara. Tillväxten måste i stället ske\r\ngenom ett mycket intelligentare sätt att använda bl.a.\r\nenergi och material. Vi bör ge ett ökat miljörelaterat\r\nbistånd i enlighet med löftena från Riokonferensen.\r\nVi måste inse och sprida insikten i samhället och\r\nbland företag att miljösatsningar inte är tillväxthäm-\r\nmande. Marknadsekonomin måste utgå från sina\r\nekologiska och sociala ramar. Den renodlade mark-\r\nnadsekonomin fungerar inte och inte heller den\r\nkommunistiska planekonomin. Av historisk erfaren-\r\nhet vet vi att båda dessa modeller utgör ett hot mot\r\nvårt ekologiska samhälle. Låt oss i stället arbeta för\r\nden kristdemokratiska modellen, dvs. en ekologisk\r\noch social marknadsekonomi.\r\nHerr talman! Låt mig få avsluta med ytterligare\r\nnågra ord om miljösituationen i Norden och i vårt\r\nnärområde.\r\nÖstersjöns ekosystem är allvarligt hotat. Stora\r\nområden är drabbade av bottendöd. Utsläpp av olja\r\ngenom olyckor och medvetna handlingar hotar djur-\r\noch fågellivet till havs och i kustområdena. Det är\r\nalldeles nödvändigt att de nordiska länderna och\r\ngrannländerna i närområdet fortsätter att utveckla\r\nsamarbetet kring Östersjöns miljötillstånd. Norden\r\nhar även ett starkt intresse av att säkerheten förbättras\r\nvid kärnkraftverken och i kärnavfallshanteringen i f.d.\r\nSovjetunionen. Vi behöver bidra med mer stöd och\r\ntekniskt kunnande för att utveckla lagringsmetoder\r\noch nya energiförsörjningssystem. I Barentsregionen\r\noch nordvästra Ryssland måste vi prioritera arbetet\r\nmed att hindra utsläpp av föroreningar samt att främja\r\nen renare produktion, system för miljöstyrning och\r\ninvesteringar i miljöteknik. Delar av Murmansk är\r\nsom en tickande bomb.</pre><pre>Anf.  37  MARIANNE SAMUELSSON (mp)\r\nreplik:\r\nHerr talman! Jag tycker att det var ett mycket in-\r\ntressant anförande Jan Erik Ågren höll. Jag kan\r\nstämma in i mycket av det. För mig lät det som\r\nmycket av det som Miljöpartiet driver. Det var därför\r\njag tänkte att jag ändå måste ställa en fråga.\r\nNär det gäller den nationella politiken och de åt-\r\ngärder som vi har krävt här på hemmaplan för att\r\nklara t.ex. klimatfrågorna, har just kristdemokraterna\r\nkritiserat de åtgärderna. Därför blev jag väldigt för-\r\nvånad när Jan Erik Ågren höll ett anförande som\r\nbyggde på att vi måste vidta kraftfulla miljöåtgärder.\r\nÄr det så att Jan Erik Ågren för en egen linje eller har\r\nkristdemokraterna ändrat uppfattning?</pre><pre>Anf.  38  JAN ERIK ÅGREN (kd) replik:\r\nHerr talman! Jag har alltid varit intresserad av\r\nmiljöfrågor. Partiet kallades en gång för Vatten- och\r\nluftpartiet kristdemokraterna därför att vi jobbade så\r\nmycket med miljöfrågor. Det är inte något nytt för\r\noss. Det som är nytt är att vi har fått ett miljöparti. En\r\nav de frågor som det partiet har drivit på senare tid är\r\natt t.ex. höja dieselskatten. Vad jag vet har vi världens\r\nrenaste diesel. Den höjningen innebär sannolikt att\r\nmånga innan de ger sig in i Sverige tankar diesel i\r\nhemlandet, och den är inte miljövänlig. Hur kan det\r\nkomma sig att Miljöpartiet bidrar till att få en sämre\r\nmiljö just genom detta?</pre><pre>Anf.  39  MARIANNE SAMUELSSON (mp)\r\nreplik:\r\nHerr talman! Jan Erik Ågren har ett starkt enga-\r\ngemang i miljöfrågorna. Det är kul och positivt. Från\r\nkristdemokraterna i övrigt har jag hört den ständiga\r\nkritiken mot att höja dieselskatten, att det inte går att\r\nvidta åtgärder inom jordbruket för att jordbrukarna\r\ndrabbas.\r\nMan vill över huvud taget inte vidta de åtgärder\r\nsom behövs på hemmaplan, samtidigt som man enligt\r\nJan Erik Ågren kan driva frågorna om globala sats-\r\nningar. Vi kan inte komma till tredjevärldenländer\r\noch kräva åtgärder för att de ska bevara regnskogen\r\nför vår livskvalitets skull, t.ex., samtidigt som vi inte\r\nvill vidta någon politisk åtgärd som kostar någon\r\nenda människa i Sverige någonting.</pre><pre>Anf.  40  JAN ERIK ÅGREN (kd) replik:\r\nHerr talman! Det är klart att vi måste ställa krav\r\npå hemmaplan också, och det är det jag gör och har\r\ngjort.\r\nNär det gäller att minska påfrestningarna på mil-\r\njön är den satsning på tågtrafik som vi har legat bak-\r\nom länge ett bra exempel. Tyvärr tycker inte alla\r\npartier att det är bra, men vi kan och vi ska vidta\r\nåtgärder för att förbättra miljön. Vi kan också vidta\r\nåtgärder för att spara energi, och det är också någon-\r\nting som är bra för miljön.\r\nNär det gäller partiet är det klart att det står bak-\r\nom det jag säger här. Vi driver olika frågor. I tidigare\r\ndebatter har jag företrädesvis pratat om biståndsfrågor\r\nsom är oerhört viktiga och om frågor om mänskliga\r\nrättigheter, t.ex. I dag valde jag att lyfta fram miljö-\r\nfrågorna därför att jag tycker att det är ett viktigt och\r\nibland försummat område i internationella samman-\r\nhang.</pre><pre>Anf.  41  SVEN BERGSTRÖM (c):\r\nHerr talman! Hållbar utveckling och rättvis för-\r\ndelning behövs inom samhällen och mellan länder,\r\nregionalt och globalt, men också över tiden mellan\r\ngenerationer. Därför behövs ett ökat medvetande om\r\nnödvändigheten av ett kraftfullt globalt samarbete för\r\natt lösa gemensamma och överhängande problem.\r\nI en tid av snabba och påtagliga förändringar till\r\nföljd av globaliseringen är det en viktig politisk upp-\r\ngift att utrusta människor, länder, grupper av länder,\r\nregioner och det globala samfundet med de verktyg\r\nsom krävs för att kunna möta utmaningarna. Den\r\nviktigaste rollen i det sammanhanget har FN. Mark-\r\nnadskrafterna kan nämligen inte lösa de grundläggan-\r\nde orättvisorna mellan rika och fattiga.\r\nAtt bekämpa fattigdom och orättvisor handlar om\r\natt skapa demokratiska, jämställda och miljömässigt\r\nlivskraftiga samhällen och om att öka kontakterna\r\nmellan människor, kulturer och nationer. Ett starkare\r\ninternationellt, politiskt, ekonomiskt och etiskt ram-\r\nverk som prioriterar både ekonomisk och mänsklig\r\nutveckling behövs därför. Vi måste använda de utri-\r\nkespolitiska och säkerhetspolitiska verktygen på ett\r\nklokare och bättre sätt.\r\nSveriges medlemskap i EU ger oss mindre frihet\r\natt påverka utformningen av de internationella spel-\r\nreglerna, men samtidigt ett större ansvar. Vi kan inte\r\nlängre skylla på de stora eftersom vi själva sitter med\r\nvid förhandlingsbordet när EU:s politik utformas.\r\nVåra påverkansmöjligheter beror på om vi arbetar\r\nutifrån en medveten genomtänkt och konsekvent\r\nstrategi. EU-medlemskapet kan vara ett hjälpmedel\r\nnär vi vill påverka den globala politiken, men det får\r\ninte bli en tvångströja eller än mindre en ursäkt för att\r\ninget göra. I första hand ska vi naturligtvis bidra till\r\natt det blir en bra gemensam EU-politik, men om det\r\ninte visar sig möjligt att åstadkomma måste vi vara\r\nberedda att vägra medverka och i stället gå vår egen\r\nväg.\r\nDet finns två exempel på när man kan välja väg\r\nsom jag tänkte ägna mig åt i debatten. Det ena är\r\nEMU-frågan, och det andra är Schengensamarbetet.\r\nNär det gäller EMU har Sverige hittills valt att stå\r\nutanför. Jag skulle gärna vilja ställa en fråga till de\r\nnärvarande socialdemokraterna med anledning av att\r\ndet inte gavs något svar från Anna Lindh på frågan\r\nom folkomröstning. I den utrikespolitiska deklaratio-\r\nnen skriver man bara att det ska underställas svenska\r\nfolket. Vad betyder detta?\r\nFrån Centerpartiets sida har vi väldigt klart sagt\r\nnej till EMU, och vi har också sagt att det är en själv-\r\nklarhet att vi ska ha en folkomröstning om det finns\r\nen majoritet som vill ha ett medlemskap. Det vore\r\nvärdefullt att få ett svar i debatten på den frågan. Står\r\näven socialdemokraterna bakom kravet på en folkom-\r\nröstning?\r\nOm en dryg månad - natten mellan den 24 och 25\r\nmars - blir Sverige en delstat i det framväxande\r\nSchengenland. Trots alla vackra ord från regeringens\r\nsida om att vi inte kommer att bli en del av en Fäst-\r\nning Europa och att den nordiska passfriheten i stället\r\nskulle utsträckas till att omfatta större delen av EU\r\nblir verkligheten en annan.\r\nSverige måste efter inträdet delta i ett system som\r\nstraffar flygbolag och rederier som släpper ombord\r\nflyktingar med falska pass. Asylrätten är hotad. Fäst-\r\nning Europa är på väg att utveckla en politik som\r\nvidtar alla möjliga åtgärder för att hindra flyktingar\r\natt söka en fristad här. Människor på flykt klumpas\r\nsamman med kriminella element under beteckningen\r\n\"icke önskvärda främlingar\" och registeras i ett gi-\r\ngantiskt centralt register - Schengen Information\r\nSystem - för att de inte ska lyckas ta sig in i ett annat\r\nSchengenland.\r\nÄr det detta vi i Sverige med Orwellskt nyspråk\r\nnumera betecknar som en generös och human flyk-\r\ntingpolitik? Är det så, Viola Furubjelke och Berndt\r\nEkholm? När svarar ni på Kofi Annans allvarliga\r\nvädjan till EU att ge människor på flykt en möjlighet\r\natt söka fristad?\r\nPå den regeringspartiet närstående tankesmedjan\r\nArenas hemsida skriver Per Wirtén bl.a. följande:\r\n\"Problemet är ... att man nu konsekvent blandar\r\nsamman polissamarbete mot kriminella och flykting-\r\nfrågor. Därmed bekräftas extremhögerns bild av\r\nflyktingar som hot.\"\r\nTar Sveriges regering och det socialdemokratiska\r\npartiet verkligen ansvar för en sådan inhuman flyk-\r\ntingpolitik?\r\nVid en debatt i höstas här i kammaren förnekade\r\nAnna Lindh på min direkta fråga att den nordiska\r\npassfriheten skulle hotas när vi inträder i Schengen.\r\nTyvärr hade utrikesministern fel. Enligt Schengen-\r\nkonventionens artikel 45 måste en utlänning kunna\r\nidentifiera sin nationalitet vid övernattning. Detta\r\ngäller även i våra nordiska grannländer. Eftersom vi\r\ninte har något annat dokument än passet som visar\r\nmedborgarskapet innebär detta i praktiken att den\r\nnordiska passfriheten inte längre gäller - tvärtemot\r\nalla löften och garantier.\r\nEnligt uppgift vill Rikspolisstyrelsen nu införa ett\r\nsärskilt Schengenpass - ett identitetskort som visar\r\nmedborgarskapet och som måste medföras på resa för\r\natt man ska kunna legitimera sig. Rikspolisstyrelsen\r\nlär också överväga att föreslå ett särskilt ID-kort för\r\nuppehållstillstånd i Sverige.\r\nDet känns inte särskilt tillfredsställande att förse\r\nolika grupper i samhället med olika ID-kort. Jag vill\r\ninte gå så långt som att göra jämförelser med inrikes-\r\npassen i apartheidens Sydafrika, men det är inte över-\r\nraskande att sådana jämförelser ändå har gjorts i den-\r\nna debatt.\r\nHerr talman! Nu finns inte regeringen här, men\r\ndet finns i alla fall ledande socialdemokrater. Jag vill\r\ngärna ha deras syn på detta, när det nu står klart att\r\nden nordiska passfriheten urholkas i och med\r\nSchengeninträdet och att ett speciellt ID-pass måste\r\ninföras. Varför talade ni inte från början sanning om\r\nvad Schengen innebär?\r\nDessvärre finns det också anledning att i detta\r\nsammanhang påpeka att det synes finnas en ideolo-\r\ngisk grund för Schengensystemet. Redan från början\r\nvar tanken med Schengen uppenbarligen att påskynda\r\nutvecklingen i federalistisk riktning. När kontrollen\r\nvid gränsen tas bort försvinner också ett fundament\r\nför en suverän stat. Vi kontrollerar inte längre vårt\r\neget territorium.\r\nDet innebär emellertid inte att vi slipper kontroll,\r\ntvärtom. Mot omvärlden byggs allt högre murar, och\r\ninom Schengen ersätts gränskontrollerna mellan del-\r\nstaterna av att vi får en gränslös övervakning. Denna\r\nutveckling har svenska folket prackats på - till högt\r\npris, dessutom - under en täckmantel av att den nor-\r\ndiska passfriheten skulle utvidgas. Denna falska före-\r\nspegling var ett demokratiskt övergrepp mot folksty-\r\nret, och med bl.a. detta som bakgrund är det inte svårt\r\natt förstå att svenskarnas entusiasm för EU och den\r\nallt tydligare utvecklingen mot mer och mer av över-\r\nstatlighet inte är översvallande.\r\nJag menar att det måste bli ett slut på denna om-\r\nvända salamimetod när det gäller att presentera obe-\r\nhagliga sanningar i små och till synes harmlösa por-\r\ntioner i tron att svenska folket och de som deltar i den\r\nallmänna debatten inte ska upptäcka förändringarna.\r\nHerr talman! Avslutningsvis vill jag säga att jag\r\nhoppas att det inte är ett inslag i samma försåtliga\r\ntaktik när regeringen och Anna Lindh nu inbjuder till\r\növerläggningar om hur den svenska säkerhetspoliti-\r\nken ska uttryckas i nya formuleringar.</pre><pre>Anf.  42  VIOLA FURUBJELKE (s) replik:\r\nHerr talman! En fråga ställdes till socialdemokra-\r\nterna angående folkomröstning. Jag kan bara säga att\r\njag läser den formulering som finns i utrikesdeklara-\r\ntionen, att det ska underställas svenska folket, som att\r\ndet ska vara en folkomröstning. Jag tror att det hand-\r\nlar om ett formellt språk i den här typen av dokument.\r\nDet råder internt inte någon motsats mellan den här\r\nskrivningen och en folkomröstning, och vi talar ofta\r\nom en folkomröstning. Jag tror därför att jag med stor\r\nsäkerhet kan säga att detta står för samma sak.\r\nSedan gäller det flyktingfrågorna och Kofi An-\r\nnans kritiska tal. Han vände sig till hela Europa. Han\r\nsade att han såg tecken på att Europa inte fullt ut\r\nlever upp till sina åtaganden enligt Genèvekonventio-\r\nnen. Det är naturligtvis oerhört allvarligt, och man\r\nkan inte skjuta det ifrån sig. Även om vi vet att Sveri-\r\nge har en generös flyktingpolitik finns det alla skäl att\r\nta detta allvarligt och också att se över vår egen flyk-\r\ntingpolitik. Men vi ska samtidigt driva frågorna i EU-\r\nkretsen.</pre><pre>Anf.  43  SVEN BERGSTRÖM (c) replik:\r\nHerr talman! Jag tackar Viola Furubjelke för be-\r\nskedet, om det nu var ett besked, om att det här med\r\nstor sannolikhet betyder folkomröstning. Tage Dani-\r\nelsson varnade ju oss en gång i tiden för att tala om\r\nsannolikhet. Det är rejälare om vi ger tydliga besked\r\noch talar sanning. Men jag utgår från att Viola Fu-\r\nrubjelke menar allvar och att regeringen avser en\r\nfolkomröstning. Jag tolkar det så. Och jag hoppas att\r\nvi vid ett lämpligt tillfälle kan få ett klarläggande\r\nockså från regeringsföreträdare om att det här betyder\r\natt det, om det blir aktuellt med en EMU-anslutning,\r\nska bli en folkomröstning.\r\nSedan gäller det flyktingfrågorna och Kofi Annan.\r\nJag uppskattar att Viola Furubjelke tar det här på så\r\nstort allvar. Men jag skulle vilja fråga hur hon bedö-\r\nmer Schengenavtalets introduktion om en och en halv\r\nmånad. Kommer den att bidra till att vi får en generö-\r\nsare, humanare och mera solidarisk flyktingpolitik,\r\neller blir det tuffare tag inom Schengenområdet?</pre><pre>Anf.  44  VIOLA FURUBJELKE (s) replik:\r\nFru talman! Tage Danielsson har glatt oss många\r\ngånger. Just hans monolog om sannolikheten är väl-\r\ndigt talande. I det här fallet tror jag att det är snäppet\r\nmer än sannolikhet. Om Tage Danielsson hade varit i\r\nlivet hade han kanske kunnat skriva ytterligare en\r\nmonolog omkring detta. Det är gränsande till visshet.\r\nJag tror t.o.m. att han använde en sådan formulering.\r\nSedan gäller det Schengenavtalet och flyktingpo-\r\nlitiken. Schengenavtalet innebär både positiva och\r\nnegativa saker vad gäller flyktingarna. Det är vi väl\r\nmedvetna om, men fördelarna överväger. Och den\r\nfria rörligheten, som man har inom hela området efter\r\ndet att man har prövats och fått komma in, är natur-\r\nligtvis oerhört värdefull för de flyktingar som kom-\r\nmer in. Samtidigt måste vi se till att det inte blir\r\noöverstigliga hinder. De människor som faktiskt\r\nbehöver skydd ska ha en möjlighet att komma in\r\ninnanför Schengenområdets gränser.</pre><pre>Anf.  45  SVEN BERGSTRÖM (c) replik:\r\nFru talman! Det är egentligen inte så mycket att\r\ntillägga. Jag litar på att socialdemokraterna och Viola\r\nFurubjelke står för att det ska bli en folkomröstning\r\nom EMU. Så småningom får vi väl begära ett klar-\r\nläggande besked direkt från regeringens företrädare\r\nvid någon frågestund här i kammaren.\r\nNär det gäller Schengenavtalet och den fria rör-\r\nligheten säger Viola Furubjelke att det finns både\r\npositiva och negativa inslag. Jag har svårt att se de\r\ntydliga positiva inslagen som en effekt av Schengen-\r\nsamarbetet. T.o.m. det som vi har kallat den nordiska\r\npassfriheten har ju gått om intet, eftersom vi nu måste\r\nutrusta samtliga Nordenmedborgare med det här lilla\r\nidentitetskortet eller passet eller vad man nu vill kalla\r\ndet. Nationaliteten ska framgå. Det var ju det här som\r\nman tidigare så högtidligt försäkrade att vi skulle få\r\nha kvar. Nu ryker passfriheten all världens väg. Det\r\när klart att vi kan leva med att ha en identitetshand-\r\nling med oss, men jag tycker att det illustrerar detta\r\nmed den omvända salamimetoden, att man presente-\r\nrar obehagliga sanningar delvis och bara till hälften.\r\nDet är mycket rejälare att direkt få besked om hur det\r\nser ut långsiktigt.</pre><pre>Anf.  46  HOLGER GUSTAFSSON (kd) re-\r\nplik:\r\nFru talman! Bergström talar här om Schengenav-\r\ntalet. Det är ju ganska enkelt till sin konstruktion. Nu\r\nska vi nämligen försöka förverkliga den fria rörlig-\r\nheten mellan EU-länderna. Då måste vi alltså flytta\r\ngränskontrollerna, så att de finns runt om EU i stället\r\nför runt om varje enskilt land, för att öka vår rörlig-\r\nhet.\r\nEtt gränsskydd runt omkring kritiseras väldigt hårt\r\nav Bergström. Vill Centern inte ha det? Vi har tidiga-\r\nre haft ett eget register över kriminella element som\r\nhar varit bekymmersamma i Sverige. Nu har man ett\r\ngemensamt för att kunna hantera detta runt Europa.\r\nVill ni inte ha ett sådant register? Vill ni släppa in\r\ndessa brottslingar utan kontroll vid gränserna? Är det\r\nsyftet med tanken från Centerns sida, som Bergström\r\nframför? Eller är det rimligt att vi har en kontroll?\r\nNär det gäller flyktingar och den gemensamma\r\npolitiken är det självklart nu på det sättet att en del\r\nhar fått ge efter på sin politik. Men omvärlden har ju\r\nmed god marginal tjänat på genomsnittet.</pre><pre>Anf.  47  SVEN BERGSTRÖM (c) replik:\r\nFru talman! Det förvånar mig något att inte Hol-\r\nger Gustafsson signalerar någon betänksamhet alls\r\nmot Schengensystemet. Kristdemokraterna talar ju\r\nannars om en generös och human flyktingpolitik. Han\r\nmåste ju vara medveten om att detta innebär att det\r\nblir de länder som är minst generösa som sätter grän-\r\nserna.\r\nEftersom vi får ett gemensamt system blir det an-\r\nnorlunda än det var förut, då vissa länder kunde gå\r\nföre, vara föregångare och ta emot människor på flykt\r\nundan orättvisor och förtryck. Nu blir det i stället ett\r\ngenerellt regelverk som inte blir lika generöst som i\r\nalla fall jag skulle önska. Jag utgår från att också\r\nHolger Gustafsson skulle önska det.\r\nSedan pratar Holger Gustafsson som om vi inte\r\nskulle vilja komma åt kriminella brottslingar. Det är\r\nju det som är bekymret. Jag utgår från att alla partier\r\noch alla länder självklart vill komma åt kriminella\r\nbrottslingar. Men här finns det en tendens till en\r\nsammanblandning mellan människor på flykt undan\r\norättvisor och förtryck och rent kriminella element.\r\nMan sammanfogar detta i gigantiska register. Jag\r\nkänner oro inför detta, och jag uttrycker det här och\r\nnu.</pre><pre>Anf.  48  HOLGER GUSTAFSSON (kd) re-\r\nplik:\r\nFru talman! Den här diskussionen har vi haft i\r\nEU-nämnden många gånger. Det här registret har\r\nnaturligtvis inte större benägenhet att peka ut fel\r\nmänniskor än vad vårt eget register har haft tidigare.\r\nDet är precis samma karaktär på det. Det är ett\r\nbrottslighetsregister, och det är vad det kommer att\r\nvara i framtiden också.\r\nNär det gäller flyktingar är vi de första att kämpa\r\nför flyktingars rätt att komma över gränserna, men\r\nverkligheten har ju varit sådan att Sverige och Tysk-\r\nland har tagit emot oerhört många fler människor än\r\nalla andra har gjort. Nu får de andra dela på det här.\r\nDet innebär kanske att våra och Tysklands restriktio-\r\nner inte blir generösare just nu, men övriga får fak-\r\ntiskt bättra sig avsevärt. Summan av detta är ju bättre\r\nför omvärlden än vad det tidigare har varit. Och vi\r\nkommer att fortsätta att kämpa för att det gemen-\r\nsamma flyktingmottagandet kommer att bli mera\r\ngeneröst. Men beskriv det inte som en verklighet där\r\nman har gått åt fullständigt fel håll! Nu delar vi på\r\nansvaret, och det är viktigt att vi gör det.</pre><pre>Anf.  49  SVEN BERGSTRÖM (c) replik:\r\nFru talman! Holger Gustafsson talar väl, men han\r\nmåste också vara medveten om att det är kört om en\r\nflykting avvisas vid en gräns av ett land som tilläm-\r\npar de bestämmelser som finns på ett mera restriktivt\r\nsätt. Då kommer flyktingen inte in därför att det ska\r\nvara samma tillämpning i alla andra länder.\r\nDet är bekymmersamt att de länder som har velat\r\nförorda och bejaka en generös, human och solidarisk\r\nflyktingpolitik nu får en tvångströja på sig. Det blir\r\nsvårare att tillämpa detta. Det är det som Kofi Annan\r\nockså påtalar. Han är orolig för hur det kommer att\r\nbli i Europa, och han efterlyser en mera liberal till-\r\nlämpning. Det förvånar mig något att inte också Hol-\r\nger Gustafsson och kristdemokraterna känner någon\r\nliten oro för att tillämpningen av Schengenavtalet kan\r\ninnebära att det blir tuffare tag mot människor på\r\nflykt i världen.</pre><pre>Anf.  50  ANA MARIA NARTI (fp):\r\nFru talman! Jag ska tala om intolerans. Vi hade en\r\nmycket spännande konferens om intolerans här i\r\nStockholm för inte så länge sedan. Jag vill bara be-\r\nrätta att diskussionen om intolerans för vissa av oss\r\nmänniskor som bor i det här landet i dag har prägel av\r\npersonlig historia.\r\nMin mormor var mycket yngre än vad jag är, bara\r\n44 år, när hon flydde över isen från Sovjetunionen år\r\n1922. Då blev hon skjuten i magen. Hon låg på isen\r\noch väntade på den bolsjevikiske soldaten som skulle\r\nkomma och avsluta hennes liv med en bajonett. Men\r\nhon hade tur. Min morbror, som då var 14 år, hann\r\nspringa tillbaka från den rumänska stranden av floden\r\nDnestr och dra mormor på isen undan bolsjeviken.\r\nJag vill berätta om den del av intoleransen som\r\nhar blivit född och närd, och som fortfarande är närd,\r\nav den marxistiska ideologin. Marx och Engels skrev\r\n1848 i den berömda kommunistiska grundtexten, det\r\nkommunistiska manifestet, att ett spöke vandrar ge-\r\nnom Europa. Och de hade rätt. Problemet är bara att\r\ndet var de själva som skapade spöket. De byggde\r\nfram en politik vars kärna är hat, vars huvudmotor är\r\nkriget mellan de sociala grupperna, klasskampen. Den\r\nhär politiken har i praktiken visat sig misslyckas\r\nfullständigt överallt där den har tillämpats. Men den\r\nhar en fantastisk förmåga att gömma sig bakom nya\r\nformuleringar och ibland tala med oerhört snälla och\r\nmilda toner om sin passion för demokrati.\r\nJag har här i min hand en fantastisk bok. Den är\r\nskriven av en ledamot i franska akademin, en histori-\r\nker, Jean-François Revel. Boken heter La grande\r\nparade och är en otrolig beskrivning av vänstergrup-\r\npernas historiska revisionism. Den handlar om hur\r\nvänstergrupper, trots alla fakta som i dag är mer än\r\nkända, har lyckats blockera den debatt som vi alla\r\nbehöver om intoleransen som kommer från vänster.\r\nDen här intoleransen lever i högsta möjliga grad i\r\ndagens debatt. När man talar i förenklade bilder om\r\nrelationen mellan rika och fattiga länder, när man\r\ntalar i förvrängda bilder om t.ex. de fattigas skuldbör-\r\nda, för man vidare samma giftiga lärdom under nya\r\ntoner. Självklart ska vi alla samarbeta för att de fatti-\r\nga ländernas skulder ska försvinna. Men om någon\r\nhade förlåtit Ceaucescu hans skulder medan han lev-\r\nde skulle detta inte ha inneburit den minsta förbätt-\r\nring för det rumänska folket. Detta är dessutom histo-\r\nriskt bevisat. Han lyckades nämligen själv betala\r\ntillbaka alla sina skulder - men just under den tid då\r\nhan gjorde det, när han gjorde rent hus så att han inte\r\nhade några stora skulder, då led det rumänska folket\r\nsom mest. Då var det kallt inomhus. Då saknades\r\ntvål, mediciner och tvättmedel i alla hushåll. Då var\r\nmänniskorna tvungna inte bara att frysa, svälta och\r\nvara rädda; de var också tvungna att leva i den otroli-\r\nga förödmjukelse som smutsen bär med sig.\r\nDet vore alltså jättebra om vi, när vi diskuterar de\r\nhär frågorna som är så viktiga i dag, också gjorde rent\r\nhus med alla politiska lärdomar som bygger på be-\r\ngrepp som klasskamp och klasshat.\r\nJag minns att vi en gång hade en diskussion om\r\ndetta i ett annat sammanhang. En mycket ung med-\r\nlem i Vänsterpartiet, som förresten i dag är mycket\r\naktiv i ATTAC-rörelsen, förklarade då för mig att\r\nfascisternas rashat är en helt annan sak än kommu-\r\nnisternas klasshat. Varför? Jo, sade hon, rashatet är\r\nnågonting som vi absolut måste ta avstånd ifrån. Men\r\nklasshat är mycket bra, för det kan mobilisera folk.\r\nDet är ett resonemang som jag absolut inte kan begri-\r\npa.\r\nVi behöver sanningen. Vi talar om mänskliga rät-\r\ntigheter. Rätten till en sann bild av det förflutna, rät-\r\nten till en ärlig och välgrundad dialog med det egna\r\nförflutna, är en av de viktigaste mänskliga rättighe-\r\nterna. Vänsterrevisionismen är destruktiv eftersom\r\nden blockerar den här dialogen.\r\nVi har i dag en mycket vacker bild av hur ett land\r\nkan bearbeta sina svåra och plågsamma erfarenheter.\r\nDet är Sydafrika, som har visat oss hur man går till\r\nväga. Man gömmer inte undan sanningen. Man för-\r\nsöker inte tränga bort det som har hänt. Man lyfter\r\nfram sanningen, och i det ljus som sanningen skapar\r\nkan också försoningen äga rum.\r\nJag har också en mindre vacker bild av detta. Vad\r\nhänder i ett land där uppgörelsen med det förflutna\r\ninte äger rum? Jag talar om mitt första hemland, Ru-\r\nmänien. Där fick vi inte veta någonting. Antagligen\r\nhade kommunisterna lyckats bränna alla dokument\r\nosv. långt innan vi kunde få tag på dem. Vad hände\r\ndå? Jo, samma grupper som hade varit väldigt aktiva\r\nunder Ceaucescu satte i gång våldsamma rörelser. Det\r\nvar de som kallade gruvarbetarna till Bukarest flera\r\ngånger för att stoppa demokratirörelsen, och det var\r\nockså de som satte i gång konflikt mellan rumäner\r\noch ungrare.\r\nJag vill avsluta det här anförandet med en uppma-\r\nning till alla politiska partier: Vi måste diskutera\r\nintoleransen från alla synvinklar.</pre><pre>Anf.  51  LARS ÅNGSTRÖM (mp):\r\nFru talman! Ärade ledamöter i kammaren! Proto-\r\nkolläsare! Det är många kloka ord som har sagts i den\r\nhär debatten under förmiddagen och nu också under\r\neftermiddagen. På något sätt framstår det som att det\r\negentligen inte borde finnas några problem i världen.\r\nLösningarna har diskuterats. Vi vet svaren på de allra\r\nflesta frågorna och problemen. Det är inte lösningar\r\nsom saknas. Det är inte politiska förslag eller teknik\r\nsom saknas. Det stora problemet, tror jag, är att det\r\nsaknas en politisk vilja att gå från insikt och ord till\r\nkonkret handling. Retorik sammanfaller alltför sällan\r\nmed verkligt utförd politik.\r\nEtt tydligt exempel på det, fru talman, är just utri-\r\nkesministerns anförande här på förmiddagen. Där\r\nbeskrev hon väldigt insiktsfullt behovet av att EU:s\r\nkrishanteringsförmåga, som just nu utvecklas, inriktas\r\npå en konfliktförebyggande politik, att man med\r\ncivila krishanteringsinsatser kan ingripa i ett så tidigt\r\nskede av en potentiell konflikt att man inte behöver se\r\nhur konflikten vidareutvecklas och leder till krig.\r\nHade politiken överensstämt med detta hade väl\r\nallting varit helt i sin ordning, men jag finner att såväl\r\ni Europeiska unionen som här hemma i Sveriges\r\nriksdag överensstämmer inte insikter och politiska tal\r\nmed den faktiska handlingen. I EU ser vi nu inte ett\r\nfokus eller en prioritering på att utveckla konfliktfö-\r\nrebyggande mekanismer och civila krishanteringsin-\r\nsatser, utan vi ser i stället ett fokus som fullständigt\r\nligger på den militära delen. Det är där resurserna\r\nsatsas. Det är där samarbetsgrupperna utvecklas. Det\r\när där samtalen förs. Det är där man anställer perso-\r\nnalen. Det är där fokus ligger.\r\nHär hemma i Sveriges riksdag skulle vi i novem-\r\nber förra året just besluta om ett par väldigt konkreta\r\nförslag. Ett förslag var, och det kan läsas i riksdags-\r\nprotokollet, att Sverige ska verka för konkret kon-\r\nfliktförebyggande åtgärder vid utvecklingen av EU:s\r\nkrishanteringspolitik för att undvika att konflikter\r\nutvecklas till krig. Det var alltså helt i överensstäm-\r\nmelse med det som utrikesministern här tidigare tala-\r\nde om. Men i Sveriges riksdag röstade socialdemo-\r\nkraterna nej till förslaget.\r\nVi hade också i Sveriges riksdag att ta ställning\r\ntill Europaparlamentets beslut om att göra en genom-\r\nförbarhetsstudie om civila fredsstyrkor inom EU:s\r\nsäkerhetspolitik. Även det förslaget, som alltså EU-\r\nparlamentet hade ställt sig bakom, röstade socialde-\r\nmokraterna nej till här i Sveriges riksdag.\r\nDetta är två tydliga exempel på att de vackra ta-\r\nlen, där insikterna finns och där politiken förs ut till\r\nfolket, inte överensstämmer med den konkret förda\r\npolitiken. Detta är en brist och ett av de stora problem\r\nsom gör att världen fortsätter att se ut som den gör.\r\nVi kommer om några veckor att diskutera vapen-\r\nexportsamarbete och vapenindustrisamarbete här i\r\nSveriges riksdag. Det finns ett förslag till avtal om ett\r\nsamarbete mellan Sverige och fem europeiska länder.\r\nEn stor risk med det här avtalet är att mycket kommer\r\natt ske utanför offentlig insyn. Därför väcker Miljö-\r\npartiet en motion med en rad förslag på hur man ska\r\nkunna garantera en demokratisk insyn, så att det för-\r\nsvarsindustriella komplexet i de sex EU-staterna inte\r\nkan exportera vapen till konflikthärdar, till diktaturer\r\nsom vi från svensk sida absolut inte skulle vilja se\r\nbeväpnas.\r\nEn av de punkter som vi kommer att ha i vår mo-\r\ntion, och som riksdagen kommer att ha möjlighet att\r\ndiskutera, är just hur landlistorna skulle kunna göras\r\noffentliga. Man har i avtalsförslaget, som regeringen\r\nhar ställt sig bakom, skrivit att de ska vara hemliga.\r\nMen det finns ingenting i avtalet som explicit säger\r\natt landlistorna ska vara hemliga. Riksdagen kan\r\nalltså utan att bryta mot avtalstexten besluta om att\r\nlistorna ska offentliggöras och därmed garantera en\r\ndemokratisk insyn. Jag hoppas då att allt det tal som\r\nvi har hört här under förmiddagen från, tror jag, i stort\r\nsett samtliga partiers representanter om vikten av\r\ndemokrati, folklig delaktighet och insyn kan mani-\r\nfesteras i ett stöd för förslaget att göra landlistorna\r\noffentliga. Då har vi chans att visa att vår retorik här i\r\ntalarstolen överensstämmer med det som vi är bered-\r\nda att konkret besluta om.\r\nJag har lyssnat med stort intresse till både Göran\r\nLennmarkers och andra moderaters inlägg i debatten,\r\noch nu har vi Bertil Persson från utrikesutskottet här\r\nsom representerar moderaterna. Det är viktigt inte\r\nbara att främja demokrati och utveckling av demo-\r\nkrati och att stödja demokratiska processer, utan det\r\när också viktigt att väldigt skarpt markera mot dikta-\r\nturer och på olika sätt inte bara visa avsky utan också\r\nförsöka påverka utvecklingen åt rätt håll.\r\nJag sitter ju själv i Exportkontrollrådet och har\r\ntystnadsplikt. Jag kan därför inte här i talarstolen tala\r\nom vare sig vilka vapenslag Sverige beviljar export\r\nav eller vilka länder vi beviljar export till eller hur de\r\nolika partierna röstar. Men helt klart överensstämmer\r\nofta inte besluten med vad som sägs i den här talar-\r\nstolen. Jag skulle vilja ställa en väldigt konkret fråga\r\ntill Bertil Persson om hur han skulle ställa sig om\r\nSverige skulle bevilja export av krigsmateriel till en\r\nkommunistisk demokrati - krigsmateriel som klassas\r\nsom användbart i offensiva militära operationer.\r\nTycker moderaterna att det är okej att Sverige beviljar\r\nexport av sådan krigsmateriel till en kommunistisk\r\ndiktatur eller inte?\r\nJag har också med intresse lyssnat till Folkpartiets\r\nplädering för en Natoanslutning. Det är inte en ny\r\nståndpunkt, men den upprepas utan förmåga till pro-\r\nblematisering. Det är intressant att diskutera Natoan-\r\nslutning och alliansfrihet mot bakgrund av att världen\r\ninte bara förändrades för tio år sedan utan fortsätter\r\natt förändras. Men det är också viktigt att diskutera\r\nkonsekvenserna.\r\nSvensk utrikespolitik har ofta haft som en röd tråd\r\nvårt engagemang mot kärnvapnen, mot kärnvapen-\r\ndoktriner i Nato, i forna Warszawapakten och i andra\r\nkärnvapenstater. Frågan som ställdes förut fick inget\r\nsvar, men jag vill upprepa den till utrikesutskottets\r\nrepresentant, Folkpartiets Biörsmark. Hur ställer man\r\nsig till den politiken? Om man som medlem i Nato\r\nska stödja en kärnvapendoktrin, är det då möjligt att\r\nfortsätta den svenska utrikespolitiska linjen att inte\r\nverka för en  kärnvapenavrustning? Dessa frågor har\r\ninte fått några svar, och jag tycker att det är en svag-\r\nhet.</pre><pre>Anf.  52  VIOLA FURUBJELKE (s) replik:\r\nFru talman! Jag tycker att det är smått patetiskt att\r\nhöra Lars Ångström orera över den europeiska kris-\r\nhanteringsförmåga som nu byggs upp och tala om att\r\ndet är politisk vilja som krävs, men att demonstrera\r\nen så total politisk ovilja som Miljöpartiet gör i dessa\r\nfrågor.\r\nDet är faktiskt så att det konfliktförebyggande ar-\r\nbetet och den civila krishanteringen tillsammans med\r\nden militära krishanteringen har vunnit terräng och\r\nses nu som ett koncept bestående av tre delar av alla\r\nEU:s medlemsländer.\r\nFrån början drev Sverige frågorna om att utveckla\r\ndet konfliktförebyggande och nödvändigheten av att\r\nockså föra in civil krishantering. I dag är det inte vi\r\nsom äger frågan längre. Alla omfattar en sådan syn.\r\nDet är ett gigantiskt arbete och en demonstration på\r\npolitisk vilja som har gjorts från regeringen och från\r\nolika håll på politisk väg. Jag menar verkligen att den\r\nansträngningen är seriös.\r\nOm Lars Ångström har kunnat hitta några reser-\r\nvationer som vi inte har röstat för, finns det otaliga\r\nfler exempel på goda riksdagstexter där vi faktiskt\r\ntalar oss varma för civil krishantering och civilt kon-\r\nfliktförebyggande.</pre><pre>Anf.  53  LARS ÅNGSTRÖM (mp) replik:\r\nFru talman! Jag vet inte hur jag ska tolka påståen-\r\ndet om att vi orerar och saknar politisk vilja. Det är ju\r\nett tydligt faktum att förslaget i Europaparlamentet\r\nom en civil krishanteringsstyrka, en fredsstyrka,\r\nkommer just från Miljöpartiet. Det visar väl om något\r\nen konkret vilja att påverka utvecklingen av EU:s\r\nkrishanteringspolitik på det område där det har brustit\r\nväldigt mycket.\r\nJag tycker också att Viola Furubjelke, fru talman,\r\nstärker mig i mitt påstående om att det visst är många\r\nländer som omfattar den här synen. Vem gör inte det?\r\nVem kan vara emot att förebygga konflikter? Men det\r\nhar stannat därvid. Det sker inte en fokusering på\r\nutvecklande och uppbyggnad av de här mekanismer-\r\nna. Jag vill då ställa frågorna till Viola Furubjelke:\r\nVad avser socialdemokraterna att konkret göra nu när\r\nden här viljan som har manifesterats finns? Vilka\r\nsatsningar kommer att ske under det svenska ordför-\r\nandeskapet på att just skapa en aktiv konfliktförebyg-\r\ngande politik? Vilka krav på resurser kommer man att\r\nställa på det här området?</pre><pre>Anf.  54  VIOLA FURUBJELKE (s) replik:\r\nFru talman! Jag hörde tydligt utrikesministern sä-\r\nga att vi behöver samma headline goals för civil kris-\r\nhantering och konfliktförebyggande som i dag finns\r\nför militär krishantering.\r\nDet är också väl känt att Sverige under den här\r\nordförandeskapsperioden för in och på olika sätt\r\nfrämjar de här frågornas ställning. Den kommitté som\r\nsysslar med frågorna har alldeles nyligen permanen-\r\ntats. Det är inte längre en interimistisk kommitté som\r\nAnders Bjurner företräder Sverige i och nu leder\r\narbetet i. Det händer väldigt mycket på det här områ-\r\ndet. Det är ett område som måste utvecklas. Det har i\r\nstort sett varit ett vitt fält tidigare. Men just på det\r\nkonfliktförebyggande området görs det stora sats-\r\nningar, och Sverige kommer att bidra aktivt till det\r\nunder ordförandeskapsperioden.</pre><pre>Anf.  55  LARS ÅNGSTRÖM (mp) replik:\r\nFru talman! Jag tycker att Viola Furubjelke be-\r\nkräftar den bild som jag försökte belysa här tidigare\r\nnär hon säger att det händer mycket och att det måste\r\nutvecklas. Det är precis det vi efterlyser från Miljö-\r\npartiets sida. Det måste utvecklas. Vi måste under det\r\nsvenska ordförandeskapet få se konkreta förslag gäl-\r\nlande hur Sverige driver utvecklandet av både en\r\nkonfliktförebyggande politik och den civila krishante-\r\nringen så att vi kommer bort från den här fullständiga\r\ndominansen av militärt fokus och militärindustriella\r\nintressen. Vi är de första att stödja regeringen om vi\r\nkan få se en sådan förändring av fokus under det här\r\nhalvåret.\r\nJag hoppas att jag kommer att ha fullkomligt fel i\r\nmina förutsägelser om att det sker för lite. Jag hoppas\r\natt Viola Furubjelke kommer att ha rätt och att vi\r\nfaktiskt kommer att få se stora konkreta förändringar\r\nunder det svenska ordförandeskapet.</pre><pre>Anf.  56  BERTIL PERSSON (m) replik:\r\nFru talman! De som har följt debatterna i kamrar-\r\nna kan konstatera att det förvisso inte finns någon\r\nbrist från moderat sida när det gäller markeringar mot\r\ndiktaturer vilken färg de än må ha. Men jag sitter inte\r\ni Exportkontrollrådet. Vad Lars Ångström säger sig\r\ninte kunna tala om kan han inte begära att jag ska\r\nkunna svara på.\r\nLåt oss konstatera att vi har varit eniga i fråga om\r\nregler för vapenexporten och att vi är på väg att bli\r\neniga i fråga om regler för åtskilliga av de europeiska\r\nländerna vad gäller vapenexporten. Det tycker jag är\r\nbra, och jag tycker att det är bra att vi har en nämnd\r\nsom hanterar detta. Vad Lars Ångström är missnöjd\r\nmed i den här kommittén får han antingen tala om\r\noffentligt eller i nämnden. Men kom inte med den här\r\ntypen av frågor, där jag ska svara på det Lars Ång-\r\nström inte anser sig kunna tala om.</pre><pre>Anf.  57  LARS ÅNGSTRÖM (mp) replik:\r\nFru talman! Jag kanske uttryckte mig otydligt, el-\r\nler om Bertil Persson missuppfattade mig. Jag tog\r\ninget konkret exempel utan hänvisade just till tyst-\r\nnadsplikten. Jag var mer intresserad av en generell\r\nsyn från Moderaternas sida, och den bör ju Bertil\r\nPersson i allra högsta grad kunna tydligt redogöra för.\r\nHur ställer sig Moderata samlingspartiet när det gäller\r\nexport av krigsmateriel till en kommunistisk diktatur?</pre><pre>Anf.  58  BERTIL PERSSON (m) replik:\r\nFru talman! Vi har deltagit i besluten rörande de\r\nregler som gäller för vapenexporten. Det står vi fast\r\nvid, och det avser vi att stå fast vid även i framtiden.</pre><pre>Anf.  59  LARS ÅNGSTRÖM (mp) replik:\r\nFru talman! Det är, tycker jag, tyvärr ett exempel\r\npå ett icke-svar. Bertil Persson vet säkerligen, som\r\nalla vi andra, att de här riktlinjerna är tolkningsbara,\r\nprecis som varenda paragraf i lagboken också är tolk-\r\nningsbar. Vi måste komma fram till konkreta ställ-\r\nningstaganden. Det borde ju mot bakgrund av Mode-\r\nraternas retorik när det gäller diktaturer, inte minst\r\nkommunistiska diktaturer, vara lätt att uttrycka inför\r\nåhörare och ledamöter att Moderaterna antingen är\r\nför eller emot export av krigsmateriel till kommunis-\r\ntiska diktaturer. Det är en svaghet att inte kunna ge\r\ndet uppenbart enkla svaret på en enkel fråga.</pre><pre>Anf.  60  KARL-GÖRAN BIÖRSMARK (fp)\r\nreplik:\r\nFru talman! Lars Ångström får det att låta som om\r\nFolkpartiet skulle vara för kärnvapen, för fler vapen\r\noch kärnvapen. Så är ingalunda fallet - naturligtvis\r\ninte. Frågan gällde också: Kan vi fortsätta att vara\r\nmot kärnvapen om vi är med i Nato? Visst kan vi det,\r\nkanske t.o.m. bättre än om vi inte är med i Nato. Då\r\nfinns vi med i ett sammanhang där vi har ett större\r\ninflytande. Vi kommer naturligtvis från vårt håll, det\r\när hela upplägget, att verka för att detta vapen, som\r\nkan förstöra hela vår jord, ska bort. Det ska kontrolle-\r\nras. Det ska hanteras på ett sådant sätt att det inte sker\r\nen olycka. Vi kan vara med i det arbetet, och det\r\ntänker vi också vara på ett konstruktivt sätt.\r\nDet är ett syndrom som är typiskt för Miljöpartiet\r\natt säga nej till den här typen av samarbete. Detsam-\r\nma gör man inom EU. Man tar inte det ansvaret, är\r\ninte med om att fatta dessa beslut och tar inte diskus-\r\nsionerna runt ett bord.</pre><pre>Anf.  61  LARS ÅNGSTRÖM (mp) replik:\r\nFru talman! Jag tycker kanske att det var en illa\r\nvald jämförelse, medlemskap i en politisk union och\r\nmedlemskap i en militär allians. Det återstår för Karl-\r\nGöran Biörsmark att förklara hur man ska få det att\r\ngå ihop att stödja Natos kärnvapendoktrin, vilket är\r\nen förutsättning för Natomedlemskap, och samtidigt\r\nvara emot Natos kärnvapendoktrin. Jag har svårt att\r\nse hur det skulle kunna gå till.\r\nDet återstår också för Folkpartiet att förklara en\r\nannan sak. Var i Sverige ska kärnvapen kunna statio-\r\nneras i ett skarpt läge om vi är Natomedlem? På vilka\r\norter har Folkpartiet tänkt sig detta? Vilka flygplatser\r\nhandlar det om? Vilka transportvägar? Vilka fartyg\r\nska tas emot? Vilken beredskap ska finnas? Ska värn-\r\npliktiga tvingas ut i krig under ett Natomedlemskap? I\r\ndag är det frivilligt att tjänstgöra utomlands. Kommer\r\nFolkpartiets politik och ett Natomedlemskap att inne-\r\nbära att man förordar ett tvång att verka utomlands?\r\nDen här typen av problematisering tycker jag är\r\nviktig att lyfta upp och diskutera oavsett om man är\r\nför eller emot. Jag saknar den förmågan från Folk-\r\npartiets sida.</pre><pre>Anf.  62  KARL-GÖRAN BIÖRSMARK (fp)\r\nreplik:\r\nFru talman! Det är helt riktigt att detta är en viktig\r\ndiskussion, och den ska vi naturligtvis ta. När det\r\ngäller de frågor som Lars Ångström ställer om var i\r\nSverige vi ska ha kärnvapen är svaret: Ingenstans.\r\nLiksom Norge behöver vi inte ha några kärnvapen.\r\nDet finns också andra undantag. När vi går in i Nato\r\nkan vi diskutera sådana här saker. Den här doktrinen\r\nbehöver vi inte heller gå in under. Vi har alltså ett\r\nhandlingsutrymme, och det ska vi naturligtvis ta vara\r\npå.\r\nDet finns andra delar i det här som det är intres-\r\nsant att gå in på, nämligen den gemensamma säker-\r\nheten i vår del av världen. Den har vi, som jag tidiga-\r\nre i dag har lagt ut texten om, egentligen alltid litat på\r\näven om vi inte har sagt det i klartext. Som jag sade\r\ntidigare: Hur vi under årens lopp än har byggt upp ett\r\nsvenskt försvar så har det ändå funnits någonstans i\r\nbakhuvudet att om det skulle bli ett krig väntar vi på\r\nhjälp från väst. Det kan sägas klart i dag. Det kunde\r\ninte sägas då.</pre><pre>Anf.  63  LARS ÅNGSTRÖM (mp) replik:\r\nFru talman! Det är en viktig diskussion att ta.\r\nMen då måste vi också få veta mer om Folkpartiets\r\nposition och ställningstagande. Det går ju inte att\r\njämföra med Norges situation i Nato, där man slipper\r\natt ha kärnvapen stationerade på norskt territorium.\r\nDet exempel som jag tog gällde ett skarpt läge i en\r\nkris- eller krigssituation. Det har ju ingenting med\r\nstationeringen att göra. I ett skarpt läge kommer\r\nkärnvapen att finnas på olika platser. Där måste Folk-\r\npartiet redogöra för vad man är beredda att gå med\r\npå. Samma sak gäller det här med doktrinen. Där är\r\nfortfarande Folkpartiet svaret skyldigt. Hur ska man\r\nkunna verka för Natos kärnvapendoktrin och samti-\r\ndigt vara emot den?\r\nMitt intryck efter att ha hört de här svaren är att\r\nFolkpartiet tycks ha utvecklats till riksdagens främsta\r\nkärnvapenkramarparti. Tills jag får svar på de här\r\nfrågorna kommer det intrycket att bestå.</pre><pre>Anf.  64  BERNDT EKHOLM (s):\r\nFru talman! Vi har redan hört om ett väldigt brett\r\nspektrum när det gäller behovet av svenska insatser\r\ngenom EU. Det är stora förväntningar. Jag vill lägga\r\ntill en aspekt, kanske fördjupa en uppgift som vi bara\r\nhar snuddat vid. Det gäller relationen till arabvärlden\r\noch Mellanöstern. Vi är ju faktiskt grannar om vi\r\nräknar med EU. Och det är väl så att grannar bör ha\r\nbra, konstruktiva, öppna, ärliga relationer - relationer\r\nsom också är utvecklande. Det kan inte vara så att\r\nUSA ska vara den dominerande, närmast ensamma,\r\naktören i arabvärlden och kanske särskilt i Mellanös-\r\ntern. EU måste öka sina insatser här.\r\nDet råder stor misstänksamhet på båda håll, både\r\ninom EU och i arabvärlden, särskilt bland våra med-\r\nborgare. Den förstärks på grund av bristen på demo-\r\nkrati och mänskliga rättigheter och bristen på ett bra\r\nstyrelseskick i arabvärlden. Men också vi och EU\r\nbidrar. Vi bygger murar exempelvis avseende vår\r\nhandel. Jag kan bara nämna EU:s jordbrukspolitik.\r\nMen det gäller också flyktingar och migranter, och\r\nKofi Annans kritik har redan varit uppe här i debat-\r\nten. Man kan kanske även sätta ett frågetecken för\r\nengagemanget för arabvärldens intressen. Men det är\r\nockså bristande kulturell förståelse och ibland nästan\r\nen introvert västeuropeisk syn, och det gäller särskilt\r\nsynen på religionen där vi är väldigt tafatta, kanske\r\nsärskilt i norra Europa. Och i botten har vi Europas\r\nkoloniala historia.\r\nVår inriktning måste mot denna bakgrund bli att\r\nstärka relationerna och skapa ömsesidighet och ut-\r\nveckling. Och EU:s Barcelonaprocess kan här bidra.\r\nDet har varit stiltje ett tag, men den behöver ny fart.\r\nKanske kan några av oss parlamentariker bidra till det\r\npå ett möte i Bryssel i morgon. Processen lider av en\r\nbrist på ömsesidighet.\r\nSveriges MENA-projekt är ett ambitiöst bidrag\r\nmed analys och tankar framåt. Alexandria-institutet är\r\nmycket bra - kulturellt utbyte, fördjupning och ökad\r\nförståelse. När det gäller sakfrågorna måste vi öppna\r\nvår handel och riva våra handelshinder. Och EU\r\nmåste gå före. Det behövs en mycket bättre hantering\r\nav flykting- och migrationsfrågor. Det skulle kunna\r\nresultera i en minskad smuggling, vilket ju är positivt.\r\nI regeringens utrikespolitiska deklaration talas det\r\nockså om en human och solidarisk politik. Vi måste\r\nöka biståndet i väntan på handelns utveckling. Och vi\r\nbehöver inte minst få loss de pengar som faktiskt\r\nligger och skvalpar i EU-byråkratin och inte kan\r\nbetalas ut. Det är egentligen en skam att det ska vara\r\npå det sättet. Vi behöver också ökade förståelseinsat-\r\nser. Ett exempel på detta är Alexandria-institutet.\r\nMisstro och missförstånd måste brytas ned, och vi\r\nmåste kunna lösa problem. En praktisk fråga är na-\r\nturligtvis att den svenska ambassadrepresentationen i\r\nregionen måste vara god. Och jag förutsätter att rege-\r\nringen verkligen anstränger sig att lösa den fråga som\r\nnu är aktuell på bästa sätt.\r\nVi måste också ställa krav på motparten, inte\r\nminst avseende mänskliga rättigheter och ett bra sty-\r\nrelseskick. Och detta sammantaget menar jag kan\r\nskapa gemensam säkerhet. En nyckelfråga för fram-\r\ngång är naturligtvis en lösning av konflikterna i Mel-\r\nlanöstern, och jag tänker då närmast på Israel och\r\nPalestina en dag som denna, inte minst efter valet i\r\nIsrael. Situationen för såväl det israeliska som det\r\npalestinska folket är djupt otillfredsställande. Jag ska\r\nfördjupa mig i palestiniernas situation. Men det bety-\r\nder inte att jag bortser från judarnas och andra folk-\r\ngruppers situation. Men det är trots allt palestinierna\r\nsom har det svårast. Det har jag sett med egna ögon\r\nefter många resor.\r\nDet råder ett israeliskt förtryck av palestinierna i\r\nvardagen. Möjligheterna att resa begränsas via olika\r\ncheck points. Det är kontroller i vardagslivet, bl.a. vid\r\ndessa check points, kontroller som är närmast trakas-\r\nserande. Det är husdemoleringar. Det är tillgången på\r\njobb. Arbetslösheten är nu kanske över 50 % bland\r\npalestinierna. Det är bristen på medicinsk vård. Det är\r\nbosättarnas företräden. Det är bosättningspolitiken i\r\nsig själv. Det är det israeliska övervåldet, att använda\r\ntunga vapen mot stenkastande ungdomar och prick-\r\nskyttar på senare tid. Jag försvarar på intet sätt våldet.\r\nMen jag menar att övervåldet än mindre kan försva-\r\nras. Det är provokationer som den tillträdande premi-\r\närminister Sharons besök på Tempelberget.\r\nEtt exempel till som det talas väldigt lite om, en\r\nvardagsfråga, är användningen av vatten. Israelerna\r\nanvänder fyra gånger så mycket vatten per person\r\nsom palestinierna. Och dessutom hämtar Israel minst\r\nen tredjedel av sitt vatten från källor på Västbanken.\r\nPalestinierna tillåts inte borra brunnar på Västbanken,\r\nsamtidigt som judiska bosättare får borra brunnar på\r\nockuperad mark. De judiska bosättarna har en extremt\r\nhög vattenförbrukning, eftersom de i huvudsak lever\r\nav jordbruk som konstbevattnas. Och all vattenutvin-\r\nning står fortfarande under kontroll av det statliga\r\nisraeliska vattenbolaget. Trots att den palestinska\r\nbefolkningen på Västbanken mer än fördubblats se-\r\ndan 1967 har palestinierna samma vattenförbrukning i\r\ndag som då. Och i Gaza är vattentillgången för pales-\r\ntinierna ännu sämre, och dessutom är vattnet starkt\r\nförsaltat och förorenat. Vattenbristen är en del av den\r\nsociala misär som palestinierna tvingas leva i och\r\nsom föder terrorism och försvårar fredsprocessen. En\r\nrättvis fördelning av vattenresurserna och en ansvars-\r\nfull vattenhantering är livsnödvändigt för att den\r\nkommande palestinska staten ska kunna fungera. Och\r\nman måste förvånas över att vattenfrågorna får spela\r\nen så liten roll i de internationella förhandlingar som\r\npågår. Det lilla som har åstadkommits är mycket lite.\r\nDet är viktigt att Sverige nu gör ansträngningar att\r\nföra upp dessa vattenfrågor på dagordningen igen nu\r\nnär vi har ordförandeskapet i EU.\r\nBarak har otvivelaktigt gjort stora ansträngningar.\r\nMen de räcker ändå inte, därför att han inte har kun-\r\nnat gå i clinch med flyktingfrågan på ett acceptabelt\r\nsätt. En uppgörelse nu måste baseras på ingångna\r\navtal och FN:s resolutioner och folkrätten, precis som\r\nframhållits i den utrikespolitiska deklarationen tidiga-\r\nre i dag, som för övrigt även i sin helhet var mycket\r\nbra och tydlig.\r\nDen nytillträdande premiärministern Sharon har\r\ninget bra record, skulle man kunna säga för att an-\r\nvända ett engelskt ord. Det har han visat i flera år\r\ngenom att han varit den främste företrädaren för detta\r\növervåld och haft ett mycket provokativt uppträdan-\r\nde. Och i valet har han i flera israeliska medier uttalat\r\natt han inte är beredd att lämna över något mer av\r\nVästbanken och Gaza till palestinierna och inte med-\r\nverka till palestinsk kontroll över östra Jerusalem.\r\nOch inga bosättningar ska överlämnas. Det är väldigt\r\nsvårt att ha tilltro till att Sharon kan vända på denna\r\nsituation. Om han kan det, så önskar jag honom na-\r\nturligtvis lycka till. Men jag måste säga att jag har\r\nväldigt liten tilltro till det.\r\nEU måste vara tydlig nu om grundkraven för en\r\nrättvis fred, precis som i den utrikespolitiska deklara-\r\ntionen. Och kraven måste naturligtvis också riktas\r\nmot palestinier när det gäller Israels legitima behov\r\nav erkända och säkra gränser, och vi måste ställa krav\r\npå mänskliga rättigheter bland palestinierna och på ett\r\navskaffande av dödsstraffet. Och vi kan inte acceptera\r\nen undermålig rättskipning med godtyckliga avrätt-\r\nningar. Och vi måste naturligtvis uppmana båda par-\r\nter som finns i denna konflikt att fortsätta förhand-\r\nlingarna, vilket jag också noterade att man tog upp i\r\nden utrikespolitiska deklarationen. Och detta är förut-\r\nsättningen för en lyckosam framtid i Mellanöstern.</pre><pre>Anf.  65  BERTIL PERSSON (m):\r\nFru talman! 1,2 miljarder människor lever i abso-\r\nlut fattigdom i vår värld. De lever under brist på mat,\r\nbrist på utbildning, brist på hälsa, och de lever i fat-\r\ntigdom. Och allra allvarligast är situationen i Afrika.\r\nVilket livsöde väntar en liten flicka i dagens Afri-\r\nka? Ja, i många fall får hon passa djuren i stället för\r\natt gå i skolan. Bröderna är prioriterade när det gäller\r\natt ge barnen utbildning. Många av hennes lekkam-\r\nrater är föräldralösa därför att deras föräldrar har dött\r\ni aids på grund av bristande information, ofta även\r\nfelaktig information. Hon kommer att vara undernärd,\r\ndels på grund av miljöförstöring, dels på grund av att\r\nfamiljens produktion av jordbruksprodukter har dålig\r\navsättning därför att de inte fyller västvärldens ar-\r\nbetsmiljökrav och protektionisterna kan skydda de\r\neuropeiska och amerikanska marknaderna från föräld-\r\nrarnas produkter.\r\nHon har också en dålig framtid. Hon riskerar\r\nkönsstympning. Hon riskerar att utsättas för för tidig\r\nsexdebut med hänsyn till de skrönor som går om hur\r\nman ska kunna skydda sig mot aids om man är karl,\r\nnämligen att våldta en jungfru. Hon riskerar fistlar i\r\nunderlivet. När hon växer upp riskerar hon att få\r\nslitjobbet på fälten, medan maken sitter på ölsjappet i\r\nnärheten. Hon riskerar misshandel mer än någon\r\nannan kvinna i denna värld. Hon riskerar att få många\r\nbarn, vilket är det vanliga ödet för analfabeta kvinnor,\r\noch hon riskerar att involveras i krig och konflikter.\r\nOm hennes familj i stället hade befunnit sig i Ko-\r\nrea på 1950-talet där situationen var exakt densamma\r\nsom den var i Ghana vid samma tidpunkt, då hade\r\nhon nu levt i relativt välstånd. Hon hade haft samma\r\nlevnadsnivå som i vårt land. Hon hade haft goda,\r\nt.o.m. bättre, möjligheter att få en universitetsutbild-\r\nning, hon hade fått en högklassig sjukvård. Skillna-\r\nden här ligger mellan om landet har varit utsatt för\r\nvanstyre eller om man har haft en regering som har\r\nskött landet på ett föredömligt sätt.\r\nI Korea var man målinriktad. Man skapade en na-\r\ntionell samling för att få fram tillväxt. Man satsade på\r\nutbildningsfrågorna mer än på någonting annat. Men\r\nman var i det landet lika väl som i andra utan egentli-\r\nga naturresurser.\r\nHur ska vi göra det möjligt för den här flickan att\r\nnå samma situation som hennes syster i Korea? Ja,\r\nnär det gäller situationen för familjen handlar det\r\nnaturligtvis om att stärka familjejordbruken. Här\r\nbehövs det jordreformer. Det behövs små företag, inte\r\nminst för kvinnorna i de här länderna så att de kan\r\nbidra, så att deras resurser kan utnyttjas. Det kräver\r\nutbildning, mikrolån, och det fordrar en marknadse-\r\nkonomi. Och man måste bekämpa protektionismen\r\nför att kunna få öppna världsmarknader där produk-\r\nterna kan finna avsättning.\r\nFlickan själv behöver utbildning, böcker, hon be-\r\nhöver kunna vidareutvecklas utöver den basala sko-\r\nlan. Hon behöver hälsovård och jämställdhet.\r\nNär det gäller landet och folket behöver de styras\r\nväl - good governance, som vi brukar kalla det på\r\nsvengelska. Det kräver att biståndet når ut till folket\r\noch inte hamnar på privata bankkonton. Det kräver\r\nrespekt för mänskliga rättigheter. Det krävs demo-\r\nkrati, fri debatt, fria medier. Man behöver aktiva\r\nenskilda organisationer, s.k. NGO:er med kunskaper\r\noch engagemang, och man behöver ersätta eliterna\r\nmed en växande medelklass som utmanar makten och\r\nkräver att få vara med i ledningen av landet.\r\nVad kan vi i västvärlden göra? Ja, det viktigaste är\r\natt vi fortsätter globaliseringen, att vi fortsätter att\r\nkämpa för frihandel mot protektionism, att vi därige-\r\nnom skapar utrymme för investeringar i de fattiga\r\nländerna och ger dem förutsättningarna för egen ut-\r\nveckling. Jag tror att vi ska satsa på de bra regering-\r\narna, för allt talar för att det är länderna med good\r\ngovernance där också biståndet får riktig effekt. Det\r\nkan t.o.m. vara kontraproduktivt i vanstyrda länder.\r\nHär tycker jag att vi ska dra erfarenheterna av de\r\nländer som har varit framgångsrika, som har tagit\r\nsteget till välfärdsländer. Jag tror att det är viktigt att\r\nkoncentrera insatserna så att vi kan skapa goda före-\r\nbilder också i Afrika, förebilder för andra att ta efter.\r\nJag tror att vi ska kraftsamla mot mätbara mål. Vi ska\r\nha klara tidsscheman för insatserna, och vi ska av-\r\nsluta projekten på ett riktigt sätt.\r\nOm man gör så som man alltid har gjort, så går\r\ndet som det alltid har gått. Det är lite av den erfaren-\r\nheten vi nu har efter 40 år av insatser i Afrika.\r\nDet går att bekämpa absolut fattigdom och att nå\r\nrelativt välstånd på 20-30 år, om man, som vi läkare\r\nbrukar säga när vi skriver ut recepten, handlar efter\r\nvetenskap och beprövad erfarenhet.\r\nVärlden ser i huvudsak fram emot en hoppfull ut-\r\nveckling, men Afrika är undantaget. 40 års bistånd\r\nhar gett ett positivt resultat, och det är att apartheid\r\ndefinitivt är knäckt. Men i övrigt är skillnaderna i\r\nAfrika inte särskilt stora.\r\nDet här får inte leda till att vi blir uppgivna, men\r\nvi ska inte heller fortsätta med mer av samma sort.\r\nJag hoppas att globaliseringsutredningen, som efter\r\nett och ett halvt år ännu inte har publicerat ett enda\r\npapper men som ska vara färdig i höst, ska kunna ge\r\nden här flickan tillgång till en fri och öppen värld\r\nmed fri rörlighet, och lika möjligheter för alla.</pre><pre>Anf.  66  BERNDT EKHOLM (s) replik:\r\nFru talman! Bertil Persson har valt att ta upp bi-\r\nståndsfrågorna. Han ska få några kommenterar till det\r\nhan har sagt.\r\nSatsningen på marknaden är naturligtvis helt nöd-\r\nvändig. Samtidigt måste man vara medveten om en\r\nmarknads begränsningar, precis som Viola Furubjelke\r\nhar tagit upp. Länderna spelar inte alls på samma\r\nvillkor i u-länderna och i i-länderna, och det måste vi\r\nlösa inom ramen för globaliseringen. Annars miss-\r\nlyckas den.\r\nDet är säkert bra att koncentrera, men moderater-\r\nna väljer att lägga alla pengar i Afrika och ta bort\r\npengarna från Latinamerika och Asien. Man måste\r\nifrågasätta det rimliga i att göra en så drastisk opera-\r\ntion.\r\nSlutligen: Bertil Persson väljer att tala tyst om att\r\nmoderaterna inte bryr sig om enprocentsmålet. Det är\r\nt.o.m. så att moderaterna väljer att skära ned biståndet\r\ntill under den av FN rekommenderade nivån 0,7 %.\r\nDet har varit uppe tidigare i debatten, men modera-\r\nterna måste faktiskt ta ansvar för sin avvikarlinje i\r\nden här frågan.</pre><pre>Anf.  67  BERTIL PERSSON (m) replik:\r\nFru talman! Det är naturligtvis riktigt att det ska\r\nvara samma villkor i en globaliserad värld. Det har\r\njag väl med all tydlighet talat om i mitt anförande.\r\nNär det sedan gäller frågan om utbetalningsmål\r\naccepterar vi inte längre sådant. Vi uppfyllde i rege-\r\nringsställning enprocentsmålet, som socialdemokra-\r\nterna inte har uppfyllt men hoppas kunna göra om\r\nfem år möjligen. Det är så pass lång tid att man inte\r\när riktigt pressad av det. Nu är det inte det som är det\r\nviktiga, utan det är resultaten på plats. Det är det som\r\nför oss är det viktiga. Vi vill ha mål som går att mäta,\r\nantal flickor som får en ordentlig utbildning, antal\r\nhushåll som får rent vatten. Att ha mål som är upp-\r\nfyllda när checken är överlämnad är en felaktig mål-\r\nsättning. Man måste efter 40 års arbete vara mer\r\navancerad än så.</pre><pre>Anf.  68  BERNDT EKHOLM (s) replik:\r\nFru talman! Talar man om marknad på lika villkor\r\nmåste man mena med det att det ska vara samma\r\ntillträde till Europas marknad som vi har till deras\r\nmarknad. Det måste innebära att vi också ger u-\r\nländerna en chans att utveckla en sådan styrka i sina\r\nekonomier att de faktiskt kan leva med de villkoren.\r\nAnnars blir det en ojämlikhet som man inte kan ac-\r\nceptera. Då måste man vara beredd att satsa en hel del\r\npengar bl.a. på bistånd för att nå detta.\r\nDet är förvånande att moderaterna väljer att t.o.m.\r\nlägga sig under den av FN rekommenderade nivån.\r\nJag begriper inte varför man gör det, måste jag säga\r\nav flera olika skäl. Bertil Persson svarade inte varför\r\nmoderaterna väljer att överge Asien och Latinameri-\r\nka.</pre><pre>Anf.  69  BERTIL PERSSON (m) replik:\r\nFru talman! Samma tillträde - ja. Det är den linje\r\nvi har drivit hela tiden: samma tillträde till markna-\r\nderna för u-länderna och deras produkter. Det är där-\r\nför vi också har sagt att det är kunskapsöverföring\r\nsom är viktig. Det är viktigt att bygga upp marknad-\r\nsekonomins institutioner. Anledningen till att vi\r\nkraftsamlar på Afrika är att det är det område i värl-\r\nden där fattigdomen ökar. I övriga delar av världen\r\ngår det, om än ibland knackigt, åt rätt håll. Vi överger\r\ninte Latinamerika och Asien, men vi drar ned kraftigt\r\ndär. Vi tycker att det är riktigt att nu är det Afrika\r\nsom ska få stå i centrum.</pre><pre>Anf.  70  MURAD ARTIN (v):\r\nFru talman! Jag ska fortsätta på samma tema som\r\nBerndt Ekholm. Mellanöstern och världen öster där-\r\nom ter sig sannolikt för många svenskar som en\r\nfrämmande värld, främmande på grund av de stora\r\nspråkliga skillnaderna, främmande på grund av de\r\nreligiösa skillnaderna och skillnader i kultur. Dessa\r\nskillnader är det viktigt att känna till och ta hänsyn till\r\nom man vill uppnå förståelse mellan länder och folk.\r\nMen ofta betonas de på ett sätt som ökar avståndet\r\nmellan oss och dessa folk. Många svenskar och andra\r\neuropéer känner sig mer besläktade med israeler än\r\nmed palestinierna. Svenskarna känner sig mer be-\r\nfryndade med turkarna än med irakier och iranier, och\r\nvi ska inte tala om de folk som lever i Pakistan och i\r\nAfghanistan.\r\nEn sak har vi dock alla gemensamt: Alla vill vi\r\nleva ett anständigt och bra liv. Men inte sällan fram-\r\nställs människor i sådana här länder som om de sökte\r\nnågot annat än det som vi söker i livet, som om de\r\ninte värdesätter livet lika mycket som vi.\r\nEurocentrismen är fortfarande stark. Man före-\r\nställer sig israeler som mer europeiska än palestinier-\r\nna. Kanske tror man att de alla kommer från Europa,\r\nmen många kommer från Afrika, från andra delar av\r\nAsien och inte minst från USA. Man glömmer att en\r\nstor minoritet bland palestinierna faktiskt är kristen.\r\nMan föreställer sig turkarna som mer modernise-\r\nrade än kurderna. Turkiet genomgick visserligen på\r\n20- och 30-talen en ekonomisk modernisering men\r\ninte någon politisk. Fortfarande kan det hända att en\r\nparlamentsledamot mördas i själva det turkiska par-\r\nlamentet. Fortfarande är brotten mot mänskliga rät-\r\ntigheter grova och omfattande.\r\nDet finns i dagens Sverige en stark islamofobi,\r\nmen alla muslimer är inte shiamuslimer, och alla\r\nshiamuslimer är inte heller fundamentalister. Den\r\nstörsta gruppen muslimer är sunniter. Det finns precis\r\nsom inom kristendomen och judendomen en mängd\r\nriktningar: sufier, alaviter, ahamadiyya m.fl.\r\nVärlden, människorna och folken kan inte förstås\r\nutifrån förenklingar. De kan bara förstås om man\r\ninser hur komplicerade människors liv är. Det finns\r\nbara en enda giltig och enkel devis att följa: att ingen\r\när sämre och har mindre rättigheter än någon annan -\r\natt inget folk är förmer än något annat.\r\nDe missförhållanden vi kan se i världen är delvis\r\ngrundade i traditionalism och efterblivenhet. Men\r\nmissförhållandena är också inplanterade av en kolo-\r\nnialism och imperialism som utnyttjat efterblivenhe-\r\nten i syfte att bevara eller stärka maktpositioner.\r\nEfter avkoloniseringen gavs lån till många u-\r\nländer. Världsbanken var frikostig, och nya fattiga\r\nländer blev skuldsatta. Så kom tiden för återbetalning.\r\nVärldsbanken krävde strukturreformer och utarbetade\r\nstrukturanpassningsprogram, som om den själv inte\r\nvarit en av bovarna i dramat. För visst måste man ha\r\nvetat inte bara till vem man lånade ut pengarna utan\r\nockså till vad.\r\nNu tycks man efter över tio år av strukturanpass-\r\nningsprogram ha upptäckt att dessa program drabbar\r\nde fattigaste, de sämst ställda i världen. Min förhopp-\r\nning är att det nu inte ska ta ytterligare tio år innan\r\nfattigdomsbekämpningen slår igenom i form av or-\r\ndentliga skuldavskrivningar.\r\nMen det är inte bara på det ekonomiska planet\r\nsom vi kunnat se krafter som försämrat folkens liv. Vi\r\nkan se dem även på det politiska planet.\r\nIrak var på 80-talet USA:s bundsförvant. USA\r\nunderstödde Irak i kriget mot Iran. Resultatet av det\r\nkriget blev att mullornas regim stärktes. Folket sam-\r\nlade sig - trots förtrycket - bakom regimen till för-\r\nsvar för nationen. Men så angrep Irak Kuwait. Det\r\nvar ett uppenbart folkrättsbrott. USA, Storbritannien\r\nm.fl. fick FN-mandat för ett angrepp på Irak, ett krig\r\nsom kostade hundratusentals irakier livet.\r\nDärefter inledde man sanktioner för att Irak hade\r\nmassförstörelsevapen. Men hur är det med Indien,\r\nPakistan, Israel, Saudiarabien och andra länder? Har\r\ninte dessa länder massförstörelsevapen? Jag skulle\r\nmer än gärna se Saddam Hussein falla i Irak, men jag\r\nhar svårt att se att det blir han som faller, utan att det\r\nblir folket som lider och svälter.\r\nSanktionerna måste få en annan form. Sanktioner-\r\nna mot det irakiska folket måste upphävas. Kurderna i\r\nnorra Irak måste få det skydd de behöver för att kun-\r\nna utveckla sitt område som en del av en framtida\r\nfederation med Irak.\r\nI går hölls val i Israel. Valutgången innebär med\r\nstor sannolikhet att palestinierna kommer att drabbas\r\nav ett ännu hårdare förtryck än hittills, att en pales-\r\ntinsk stat kommer att te sig mer avlägsen än tidigare\r\noch att läget i hela regionen kommer att bli ännu mer\r\nspänt än tidigare. I dag tycks vi stå längre ifrån en\r\nfred mellan Israel och Palestina än någonsin. Svårast\r\nblir det självfallet för den svagare parten i denna\r\nkonflikt, den sida som inte har någon stormakt bakom\r\nsig, dvs. palestinierna. Följaktligen är det de som\r\nbehöver vår solidaritet.\r\nEtt område som jag saknade i den utrikespolitiska\r\ndeklarationen var Afrikas horn. Sverige är vanligtvis\r\nsnabbt ute med att fördöma folkrättsbrott. När det\r\ngällde Etiopiens anfall på Eritrea var man ovanligt\r\nlångsam. Nu när en liten ljusning uppenbarat sig i\r\nSomalia, så att man där kan få till stånd en regering,\r\nkommer nya rapporter om att Etiopien gått in med\r\nmilitära trupper i Somalia.\r\nSverige har gamla och goda kontakter med Etio-\r\npien. Dem borde vi använda för att mana Etiopien till\r\nett fredligare uppträdande, och vi borde ge Eritrea ett\r\nkraftfullt stöd till dess återuppbyggnad. Vi får inte\r\nglömma var kriget utspelade sig och att en tredjedel\r\nav landet faktiskt totalförstördes.</pre><pre>Anf.  71  CARINA HÄGG (s) replik:\r\nFru talman! Jag ska inte kommentera diskussio-\r\nnen om Eritrea och Etiopien här. Vi har möjlighet att\r\nkomma till den lite senare. Jag skulle vilja ta tag i\r\ninledningen av Murad Artins anförande, där han tala-\r\nde om vikten av mänskliga rättigheter och om mino-\r\nriteter inom EU, i ansökarländerna och i världen där\r\nutanför.\r\nVad säger Murad Artin till alla dem som han mö-\r\nter? Jag möter väldigt många som ser EU som det\r\nsom ger hopp om att de ska få sina rättigheter förbätt-\r\nrade. Det gäller att kunna utöva sin religion, att kunna\r\nleva i den etniska minoritet som man tillhör, att få\r\nutveckla sitt språk och att utveckla sin kulturella\r\nidentitet.\r\nVad säger Murad Artin till de här människorna,\r\nsom ser EU som sitt stora hopp? Vad säger ni som\r\ninte vill släppa in fler i EU och inte vill använda EU\r\nsom ett redskap för att förbättra mänskliga rättighe-\r\nter? Säger ni nej till deras stora hopp när de vänder\r\nsig till er? Jag säger ja när de vänder sig till mig.</pre><pre>Anf.  72  MURAD ARTIN (v) replik:\r\nFru talman! Vi har inte sagt nej till länder som vill\r\nanmäla sig som kandidater till EU. Låt mig däremot\r\npeka på exemplet Turkiet. Där begås brott mot\r\nmänskliga rättigheter varje dag. Det vet Carina Hägg\r\nom. Det begås brott mot minoriteter, t.ex. kurder och\r\nassyrier/syrianer, som varje dag drabbas av det för-\r\ntryck som Turkiet utövar.\r\nJag menar att vi inte kan säga att Turkiet ska\r\nkomma med i EU. Vi måste se till att Turkiet respek-\r\nterar mänskliga rättigheter och först och främst Kö-\r\npenhamnskriterierna. Då är Turkiet välkommet till\r\nEU.</pre><pre>Anf.  73  CARINA HÄGG (s) replik:\r\nFru talman! Murad Artin undvek min direkta frå-\r\nga. Jag vet att det finns 13 ansökarländer, varav 12\r\nfinns inne i förhandlingsprocessen medan det tretton-\r\nde, Turkiet, inte har påbörjat förhandlingarna därför\r\natt det landet inte har levt upp till bl.a. Köpen-\r\nhamnskriterierna. Det har inte gjort sin hemläxa i de\r\nhär frågorna.\r\nDet är ett oerhört starkt krav från vår sida att Tur-\r\nkiet måste ta tag i de frågorna innan man kan gå vida-\r\nre i sitt närmande till EU. Men det är en annan sak än\r\natt säga nej till dem som vänder sig till oss, t.ex. kur-\r\nder, assyrier/syrianer och andra minoriteter som vill\r\nha EU som ett redskap för att förbättra sin egen situa-\r\ntion när det gäller mänskliga rättigheter och yttrande-\r\nfrihet.\r\nVad säger Murad Artin till dem? Säger han: Ni\r\nska vänta. Ni har inte tillträde till EU:s öppna dörr.</pre><pre>Anf.  74  MURAD ARTIN (v) replik:\r\nFru talman! Vi träffar tydligen olika folkgrupper.\r\nJag har träffat många. Kurder, assyrier/syrianer, ar-\r\nmenier och andra minoriteter i dessa länder har sagt\r\nprecis tvärtemot det Carina Hägg säger. De säger:\r\nAcceptera inte Turkiet nu, för landet respekterar inte\r\nmänskliga rättigheter. Turkiet accepterar inte kurdis-\r\nka eller assyriska/syrianska som språk i skolan eller\r\nens på gatan. Hur kan ni acceptera att Turkiet kom-\r\nmer med i EU? Hur kan ni acceptera att Turkiet, som\r\nhar ett fascistiskt parti i sin regering, kommer med i\r\nEU?\r\nDe folkgrupper som jag har träffat, kurder och as-\r\nsyrier/syrianer, säger precis tvärtemot det Carina\r\nHägg säger.</pre><pre>Anf.  75  BIRGITTA CARLSSON (c):\r\nFru talman! Sedan 1995 omfattas jordbruket fullt\r\nut av handelsregelverket i WTO. År 2000 är det sjätte\r\noch sista året i tillämpningen av jordbruksavtalet från\r\nGATT:s Uruguayrunda. Den innebar sänkning av\r\ngränsskydd och interna stöd samt begränsningar av\r\nden subventionerade exporten. I praktiken innebär\r\ndetta att länderna har vissa maximinivåer att respekte-\r\nra varje år för tullar, interna stöd, subventionerad\r\nexportvolym samt budgetmedel till exportbidrag.\r\nAlla jordbruk behöver stabila, förutsägbara spel-\r\nregler. Handelskrig eller ens bara hot därom skapar\r\nosäkerhet och problem. Det är på jordbruksområdet\r\nsom det har varit och är svårast att nå fram till skriv-\r\nningar som kan accepteras av samtliga WTO:s 138\r\nmedlemsländer.\r\nOECD har konstaterat att flera medlemsländer på\r\ngrund av pressade jordbruksinkomster har tillgripit\r\nextra stöd och skydd som inte alltid rimmat väl med\r\nden mer långsiktiga inriktningen mot reform. De\r\nåtaganden medlemsländernas regeringar har gjort om\r\natt uppnå en jordbrukspolitisk reform får stå tillbaka\r\nnär marknaden är pressad.\r\nFrågan om sänkta jordbruksstöd är politiskt käns-\r\nlig. Ett antal nettoexporterande jordbruksländer som\r\nUSA och Cairnsgruppen önskar en snabb och långt-\r\ngående liberalisering innebärande slopat exportstöd\r\noch avsevärd minskning av gränsskydd samt striktare\r\nregler för handelsstörande och produktionsdrivande\r\njordbrukspolitiska stödformer, särskilt prisstöd. EU,\r\nNorge, Schweiz, Korea och Japan vill gå långsamma-\r\nre fram vad gäller avreglering och fortsatt liberalise-\r\nring av jordbrukshandeln.\r\nJordbruket anses i dag vara särskilt känsligt för\r\nimporttryck utifrån. På kortare sikt kommer detta\r\nsäkert att bestå. På lite längre sikt är det mycket som\r\ntalar för det omvända förhållandet, en ökad efterfrå-\r\ngan på jordbruksprodukter både internt och externt.\r\nEn ny förhandlingsomgång inom WTO på jord-\r\nbruksområdet måste grunda sig på insikten om att\r\nbehoven av livsmedel och andra nyttigheter från\r\njordbruket ökar. Centerpartiet anser att den gemen-\r\nsamma jordbrukspolitiken bör baseras på att knyta\r\njordbrukssektorn närmare marknaden, på att nyttja\r\njordbruket i miljöarbetet samt ge jordbrukarna ökad\r\nfrihet och ökat ansvar kombinerat med ekonomisk\r\ntrygghet. Behovet av att föra jordbruket närmare\r\nmarknaden gör sig gällande för att gjuta liv i WTO-\r\nprocessen men även för att underlätta för jordbruket\r\natt leva upp till konsumenternas önskemål och behov.\r\nU-länderna måste få tillgång till vår marknad. EU\r\nfår inte stoppa lättnader för de fattigaste länderna. Vi\r\nmåste kunna minska handelssnedvridande stöd samti-\r\ndigt som vi värnar om miljö, kultur och en livskraftig\r\nlandsbygd. Detta skulle gagna u-länderna som råvaru-\r\noch jordbruksexportörer. En dialog mellan i- och u-\r\nländer för ökad samsyn inför nästa försök att starta\r\nmillennierundan är nödvändig.\r\nFör EU:s del finns det inte bara defensiva utan\r\näven offensiva intressen av att åstadkomma ökat\r\ntillträde för vår export till andra marknader. Det\r\nsvenska jordbruket och livsmedelsindustrin torde ha\r\ngoda möjligheter att exportera mer till marknader\r\nmed höga tullskydd som Norge, Japan och USA.\r\nWTO-rundan kan bidra till att förbättra svenska ex-\r\nportvillkor genom att öppna upp inte minst dessa\r\nmarknader.\r\nDet europeiska jordbrukets rädsla för ökad libera-\r\nlisering av regelverket är överdriven. Vi ska natur-\r\nligtvis utveckla nya regler så att större hänsyn tas till\r\nfolkhälsa, djurskydd och jordbrukets mångsidiga\r\nsamhällsnytta. Detta gynnar områden där jordbruket\r\när småskaligt och landskapet värdefullt ur miljö- och\r\nkultursynpunkt.\r\nDe regioner där jordbruksnäringen har svårt att\r\nmöta de nya kraven måste ges ökad möjlighet att\r\nutveckla nya näringar. Exempelvis kan EU stödja en\r\nutveckling av olika former av upplevelse-, kunskaps-,\r\ninformations- och tjänsteproduktion på landsbygden.\r\nLikaså är en köpkraftig efterfrågan på livsmedel på\r\nvärldsmarknaden en långt säkrare garanti för ett lång-\r\nsiktigt lönsamt jordbruk i Europa än sköra politiska\r\nstödsystem.\r\nSverige bör verka för att EU i de kommande\r\nWTO-förhandlingarna slår vakt om den europeiska\r\nmodellen för jordbruket och driver att den fortsatta\r\nliberaliseringen beaktar värdet av jordbrukets multi-\r\nfunktionalitet. Det går att värna den europeiska mo-\r\ndellen av jordbruk parallellt med att EU sänker sitt\r\ntullskydd mot omvärlden.</pre><pre>Anf.  76  CARINA HÄGG (s):\r\nFru talman! Utrikesdeklarationen inleddes med\r\nmeningen \"alla människor är födda fria, lika i värde\r\noch rättigheter\". På ett finare sätt kan man inte inleda\r\nett anförande. Jag vill gärna upprepa det här.\r\nFru talman! Jag och min kollega riksdagsledamo-\r\nten Yilmaz Kerimo avser att resa ned till Diyarbakir i\r\nsydöstra Turkiet för att övervaka rättegången den 22\r\nfebruari. Det är en fråga som vi har fått vid många\r\ntillfällen sedan vi kom hem, då vi övervakade första\r\ndelen av rättegången före jul. Jag kan nu här deklare-\r\nra att vi kommer att följa upp arbetet och gå alla dem\r\ntill mötes som har önskat en uppföljning av vår resa\r\noch övervakning av rättegången i säkerhetsdomstolen\r\ni Diyarbakir.\r\nDen präst som var föremål för rättegång före jul\r\noch också blir det den 22 februari heter Yusuf Akbu-\r\nlut. Han är syrisk-ortodox präst. Han hade relaterat ur\r\nminnet och vad tidigare generationer hade förmedlat\r\ntill honom om vad som skedde i Turkiet mellan 1915\r\noch 1918, under de s.k. svärdens år. Han lär ha sagt\r\nungefär följande: För att vi var en kristen och etnisk\r\nminoritet mördades vårt folk. Vidare ska han ha sagt\r\ntill besökare i sin kyrka, S:t Maria, att han är en reli-\r\ngiös ledare och att han talar sanning. Som präst kan\r\nhan inte göra annat än tala sanning.\r\nDen gången han talade om de frågorna besökte\r\njournalister kyrkan och lyssnade på honom. De publi-\r\ncerade i den turkiska tidningen Hürriyet artiklar som\r\nföljdes upp av andra medier såväl inom som utom\r\nTurkiet. Det ledde till att prästen kom att gripas i sin\r\nkyrka i Diyarbakir. Han förhördes och har under\r\nmellanliggande tid varit försatt på fri fot, först i av-\r\nvaktan på rättegång och sedan från första delen av\r\nrättegången till andra delen, som vi avser att observe-\r\nra.\r\nFru talman! I det förslag till partnerskap som pre-\r\nsenterades den 8 november föreslog EU-\r\nkommissionen ett antal prioriteringar som berör om-\r\nrådena mänskliga rättigheter och demokrati. Den\r\nsvenska regeringen har också sagt att man kommer att\r\nverka för att den turkiska regeringen ska ta till sig de\r\nprioriteringarna.\r\nFöljande förslag från kommissionen är i detta\r\nsammanhang av särskilt intresse:\r\n· avskaffa legala hinder som förhindrar turkiska\r\nmedborgare att använda modersmål i TV- och ra-\r\ndiosändningar,\r\n· förbättra situationen i sydöstra Turkiet i syfte att\r\nöka ekonomiska, sociala och kulturella möjlighe-\r\nter för alla medborgare,\r\n· garantera att alla individer kan utöva sina mänsk-\r\nliga rättigheter utan diskriminering,\r\n· avskaffa undantagstillståndet i sydöstra Turkiet,\r\n· avskaffa lagar om förhindrar utövandet av kultu-\r\nrella rättigheter för alla medborgare oavsett ur-\r\nsprung, även inom utbildningsområdet.\r\nAssyrier/syrianer och andra minoriteter hör till de\r\ngrupper som har mest att vinna på att partnerskapets\r\nprioriteringar genomförs och att vi är tydliga i dessa\r\nfrågor. De har mycket att vinna på ett EU-\r\nmedlemskap. Men vi kan inte ge avkall på de krav\r\nsom jag har relaterat som gäller EU-kommissionens\r\nprioriteringar och andra deklarationer och andra krav\r\nsom vi har som gäller Turkiet.\r\nDet är viktigt att vi tar upp dem i bilaterala rela-\r\ntioner i EU-sammanhang och att vi också stimulerar\r\ntill ett ökat utbyte av kontakter på olika områden\r\nmellan Sverige och Turkiet. Därför ser jag det också\r\nsom väldigt positivt att de diskussioner som varit\r\nkring generalkonsulatet i Istanbul i dag till viss del\r\nhar skingrats genom att det finns ett utredningsför-\r\nslag.\r\nDen skrift som Anita Gradin som har genomfört\r\nutredningen har lämnat heter: Ett svenskt center i\r\nIstanbul. Jag tror att Ett svenskt center i Istanbul kan\r\nvara ett redskap i de relationer som jag hoppas att vi\r\nkan ha i ökad omfattning mellan Sverige och Turkiet.\r\nIstanbul är en viktig bro mellan två världsdelar och\r\nkommer så att förbli under väldigt lång tid framöver.\r\nFru talman! Assyrier/syrianer har flytt från Turki-\r\net men även från grannländerna Iran, Irak och Syrien.\r\nEnligt uppgift bodde vid sekelskiftet mer än 2 miljo-\r\nner assyrier/syrianer i sydöstra Turkiet. År 1960 fanns\r\ndet över 100 000 kvarboende. Den klart övervägande\r\nmerparten av de 60 000 som i dag bor i Sverige, de\r\n300 000 som lever i Europa, de 60 000 som bor i\r\nUSA och de som spritts över ytterligare länder och\r\nvärldsdelar har sina rötter i den sydöstra delen av\r\nTurkiet. Kvar i området lever i dag endast ca 2 000\r\noch i hela Turkiet 10 000-15 000 assyrier/syrianer.\r\nStaden Midyat kallas för assyrier/syrianernas hu-\r\nvudstad. Mot den bakgrunden var det intressant att få\r\nmöta och ta upp diskussioner ytterligare en gång med\r\nlokala företrädare. Under förra resan talade vi med\r\nguvernören i Diyarbakir. Vi hade också tillfälle att\r\ntala med borgmästaren, som tillhör HADEP-partiet.\r\nEn del kanske undrar vilka dessa assyrier/syrianer\r\negentligen är. Var har de sitt ursprung, och vad har de\r\nför rötter? Assyrier/syrianer eller kaldéer, om man\r\nvill använda den benämningen, är samma folk. I Bi-\r\nbelns översättning från 1917 står som ordförklaring\r\ntill kaldéer: \"Vise män, Matt 2, såsom beteckning för\r\ni stjärntydarekonsten kunniga män från något av de\r\nstora kulturländerna öster om Palestina. En gammal-\r\ntestamentlig motsvarighet till dessa vise män, enligt\r\ngrundtexten mager, är de kaldéer som omtalas i Dan.\r\n- - - Denna senare benämning sammanhänger med\r\natt Kaldéen, d.v.s. Babylonien, var stjärntydarekons-\r\ntens hemland.\"\r\nI uppslagsboken i min bokhylla hemma står föl-\r\njande: \"Kaldéen, benämning på s. Babylonien, som\r\nbeboddes av en semitisk folkstam, kaldéerna. Under\r\nderas tid som härskare i Babylonien, 635-539 f kr,\r\nblev Kaldéen det vanliga namnet på Babylonien.\r\nKaldéerna var ryktbara stjärn- och teckentydare, var-\r\nför kaldée under antiken och i gamla testamentet kom\r\natt beteckna astrolog eller spåman i allmänhet.\"\r\nDetta är en folkgrupp som har sina rötter i det\r\ngamla Babylonien och Mesopotamien. Under de\r\nårtusenden som den har funnits har man splittras, och\r\ndet har skett många strider och många samhällsför-\r\nändringar. Men än finns det en spillra av denna folk-\r\ngrupp kvar i sydöstra Turkiet. Jag tycker att vi har ett\r\nansvar för att se till att den har möjlighet att leva kvar\r\ni dessa områden. Vi ska också se till den här gruppens\r\nmöjligheter att finnas kvar i sina ursprungsområden i\r\nde omgivande länderna. Vi måste se sammantaget på\r\nassyrier/syrianernas levnadsvillkor i den här delen av\r\nvärlden.\r\nNär vi hade möjlighet att besöka Diyarbakir och\r\nde omgivande bygderna kunde vi också se att det var\r\nväldigt mycket förfall. Kyrkor hade övertagits på\r\nannat sätt. Man hade förvandlat kyrkor till moskéer\r\noch till lagerlokaler. Det var väldigt många frågeteck-\r\nen kring det kulturella och kulturarvet, som är viktigt\r\nför både Turkiet och även oss i den omgivande värl-\r\nden.\r\nJag stannar där på grund av tidsbrist.</pre><pre>Anf.  77  MURAD ARTIN (v) replik:\r\nFru talman! Jag vill göra ett förtydligande till det\r\nsom Carina Hägg sade i sitt anförande om den assy-\r\nriska prästen Yusuf Akbulut. Han har sagt följande:\r\nFolkmordet på armenierna 1915-1918 har inte drab-\r\nbat bara armenier. Det har också drabbat assyrier och\r\nsyrianer. Det är vad han har sagt. Det är detta som\r\nhan har anklagats för. Var är yttrandefriheten i Turki-\r\net, i det land som Carina Hägg pläderar för ska kom-\r\nma in i EU?\r\nOrsaken till att så många assyrier, syrianer och\r\narmenier har flytt och i dag finns i grannländerna är\r\njust detta folkmord. Det har nu blivit erkänt av Frank-\r\nrike, Italien och Grekland. Vi har t.o.m. sagt detta i\r\nden svenska riksdagen i vårt MR-betänkande förra\r\nåret.</pre><pre>Anf.  78  CARINA HÄGG (s) replik:\r\nFru talman! Det är ingen tvekan om att minorite-\r\nter har haft och fortfarande har svårigheter att utöva\r\nde rättigheter som vi andra tycker är så oerhört själv-\r\nklara. Det handlar om att få yttra sig, att få tala sitt\r\neget språk och att över huvud taget få sina mänskliga\r\nrättigheter och sitt demokratiska inflytande tillgodo-\r\nsedda.\r\nDet finns en orsak till varför dessa människor har\r\nflytt. Det kan ibland vara att de har möjlighet att få en\r\nbättre arbetsmarknad och att de har lämnat området\r\nav ekonomiska skäl. Men huvudsakligen beror det på\r\ndet förtryck som de har utsatts för och utsätts för.\r\nVi vet att många har brutalt mördats. Ibland har\r\ndet i sin tur verkställts av andra minoriteter. Verklig-\r\nheten är väldigt komplex. Det är oerhört viktigt att vi\r\ntar oss an den här frågan. Jag känner att det finns ett\r\ngenombrott i den. Vi har dessutom större möjligheter\r\nnu än någonsin att aktivt driva dessa frågor eftersom\r\nvi har en dialog med Turkiet på ett nytt sätt, eftersom\r\ndet är ett ansökarland till EU.\r\nVi ska vara oerhört tydliga. Vi kan inte ge avkall\r\npå våra krav. Men vi har möjligheter till en dialog på\r\nett nytt sätt.</pre><pre>Anf.  79  MURAD ARTIN (v) replik:\r\nFru talman! Jag märker att Carina Hägg inte näm-\r\nner folkmordet när hon talar om Turkiet. Det har varit\r\nett folkmord. Det blev t.o.m. erkänt av EU. Carina\r\nHäggs socialdemokratiska kolleger i EU-parlamentet\r\nhar röstat för en resolution att det har varit ett folk-\r\nmord på armenierna, assyrierna och syrianerna. Cari-\r\nna Hägg vill inte ens erkänna att detta har skett. Vi\r\nskrev om det i MR-betänkandet. Carina Hägg har\r\nvarit med och skrivit under detta och röstat för det.\r\nGeneralkonsultatet i Istanbul har var varit mycket\r\npassivt i ärendet om Yusuf Akbulut. Det är tyvärr inte\r\nså många svenskar som fått den hjälp som de skulle\r\nha fått från den generalkonsul som finns i Istanbul.\r\nHans handlande är under all kritik gentemot våra\r\nsvenska medborgare där.</pre><pre>Anf.  80  CARINA HÄGG (s) replik:\r\nFru talman! Jag blir väldigt förbluffad över den\r\ndiskussion som Murad Artin tar upp här. När jag och\r\nYilmaz Kerimo var nere i Istanbul och sedan flög\r\nvidare ned till Diyarbakir så hade vi med oss general-\r\nkonsuln. Han var mycket behjälplig både med att\r\narrangera resan och i och med att han personligen var\r\npå plats under rättegången mot prästen Yusuf Akbu-\r\nlut. Jag kan alltså inte alls dela den uppfattning som\r\nMurad Artin har. Det är möjligt att det beror på helt\r\nandra saker. Men jag kan absolut dementera den när\r\ndet gäller vår personliga erfarenhet.\r\nAngående vad som historiskt har skett så talade\r\njag ju om de s.k. svärdens år i början av 1900-talet.\r\nVi vet också vad vi har skrivit i de dokument som\r\nutrikesutskottet har lämnat ifrån sig. Det är också\r\nhistoriska fakta, och inga tveksamheter på den punk-\r\nten när det gäller vad som har skett med armenierna\r\noch assyrier/syrianer. Det gäller naturligtvis också\r\nvad som har skett med andra minoriteter. Men jag\r\nvalde här att tala om just den orientaliska kyrkan, den\r\nsyrisk-ortodoxa kyrkan och assyrier/syrianerna. Vi\r\nkan tala om andra teman längre fram.</pre><pre>Anf.  81  MARIANNE ANDERSSON (c) re-\r\nplik:\r\nFru talman! Det är intressant att höra att Carina\r\nHägg åker tillbaka för att vara med på rättegången.\r\nDet är bra att detta bevakas och att vi hela tiden visar\r\natt vi slår vakt om de mänskliga rättigheterna i Turki-\r\net. Turkiet måste uppfylla Köpenhamnskriterierna\r\ninnan medlemskapsförhandlingar inleds. Det är vik-\r\ntigt att slå fast. Jag hoppas att inte Carina hyser någon\r\ntvekan på den punkten. Jag lyssnade på en tidigare\r\ndebatt här, och det lät nästan lite så. Innan förhand-\r\nlingarna inleds så måste de här kriterierna var upp-\r\nfyllda.\r\nI praktiken har det inte blivit bättre med yttrande-\r\nfriheten, med öppenheten och med rätten att organise-\r\nra sig osv. Just efter fängelseupproren och det som\r\nhar hänt där har det faktiskt blivit värre - och det är\r\nviktigt att vi vet om det och att ni vet om det när ni\r\nåker dit ned.\r\nJag begärde egentligen ordet för generalkonsulatet\r\ni Istanbul. Vi var många som var chockade när vi\r\nhörde om nedläggningen. Jag vill återkomma i nästa\r\nreplik till Carina med frågor som gäller generalkon-\r\nsulatet.</pre><pre>Anf.  82  CARINA HÄGG (s) replik:\r\nFru talman! Jag kan lugna Marianne Andersson\r\nnär det gäller frågan om Köpenhamnskriterierna. Det\r\nvar någonting som jag mycket bestämt också fram-\r\nförde på de möten jag hade nere i Turkiet. Detta är\r\noerhört viktigt. Vi förväntar oss att man ska leva upp\r\ntill Köpenhamnskriterierna och även till andra åta-\r\nganden som man har gjort i andra sammanhang. Det\r\när oerhört viktigt för Sverige, och vi tar alla möjlig-\r\nheter att understryka och påpeka detta både i Turkiet\r\noch i de dialoger som vi har här i Sverige. Vi har haft\r\nganska många, och kommer att ha ganska många\r\nframöver.\r\nNär det gäller fängelseupproret kan jag bara säga\r\natt jag besökte Turkiet under den perioden. Även om\r\ndet inte var syftet med vår resa att titta på den delen,\r\nfördes naturligtvis en diskussion. Det var en händelse\r\nav den dignitet att man naturligtvis följer den när man\r\när i landet. Det fick oerhört mycket utrymme också i\r\nturkiska medier och i diskussionen i Turkiet. Men\r\nman såg också att frågor i Sverige följdes där nere.\r\nHedersmordsrättegången i Sverige relaterades också i\r\nTurkiet.</pre><pre>Anf.  83  MARIANNE ANDERSSON (c) re-\r\nplik:\r\nFru talman! Naturligtvis gjorde den det. Men när\r\ndet gäller det som hände i Turkiet, med övergreppen i\r\nfängelserna, så tycker jag att Sverige bör agera lite\r\nmer. Jag har också uppmanat utrikesministern att\r\nförsöka skicka ned en oberoende expertdelegation\r\nsom kan undersöka förhållandena i fängelserna och i\r\nde ensamcellfängelser som man nu håller på att bygga\r\nupp.\r\nNär det gäller generalkonsulatet så förde vi en de-\r\nbatt om det i budgetdebatten före jul. Sverige ger\r\nsignaler: Vi ska lägga ned generalkonsulatet. Sedan,\r\nefter protester, blev det en utredning som Anita Gra-\r\ndin ledde. Nu kommer hon tillbaka och säger: Vi\r\nkanske ska ha ett konsulat i stället. Regeringen har\r\nnaturligtvis insett att det var fullständigt fel signal\r\nsom man skickade ut, precis som hela oppositionen\r\nsäger. Nu kommer man tillbaka med ett förslag som\r\när något urvattnat för att rädda ansiktet. Det är väldigt\r\nsynd. Denna process har orsakat stor skada i opinio-\r\nnen i Turkiet för dem som vill göra någonting bra i\r\nvåra relationer.</pre><pre>Anf.  84  CARINA HÄGG (s) replik:\r\nFru talman! Jag vet att man har kommunicerat\r\nmed representanter nere i Turkiet om det förslag som\r\nAnita Gradin har lämnat. Naturligtvis måste detta\r\nvara någonting man gör under ömsesidiga dialoger.\r\nJag vet att Turkiet, som är Europas största stat\r\nmed en fot i Europa och en fot i Asien, fortfarande är\r\nen viktig bro mellan de två världsdelarna. Istanbul har\r\nmer än 10 miljoner invånare, och uppges växa med\r\nett område ungefär lika stort som Malmö. Det är\r\nalltså en mycket stor stad, vilket i sig skapar ett in-\r\ntresse. Men det är också en viktig stad av andra skäl.\r\nAtt man ser över ett generalkonsulat och en verk-\r\nsamhet för att se hur man ska kunna utveckla den\r\ntycker jag är positivt. Vem som sedan har skapat\r\ndiskussionen kring detta och på vilket sätt tycker jag\r\ninte är så intressant att ta in i den här diskussionen.\r\nJag tycker i stället att det är viktigt att vi ser till att det\r\nblir en så bra verksamhet som möjligt framöver. Den\r\ndiskussionen har vi möjlighet att fördjupa oss i i ut-\r\nskottet framöver.</pre><pre>Anf.  85  STEN TOLGFORS (m):\r\nFru talman! Kommunismen är inte borta i hela\r\nvärlden. Förtrycket lever. En fjärdedel till en femtedel\r\nav jordens befolkning lever fortfarande under kom-\r\nmunistiskt förtryck. Ett av de länder där den finns är\r\nFolkrepubliken Kina. Sverige och västvärlden har\r\nvarit på tok för eftergivna mot diktaturen Kina. Det\r\nfaktum att Kina har en snabb ekonomisk tillväxt och\r\nstor betydelse som framtida handelspartner får inte\r\nhindra kritik när den är befogad. Kina får inte bedö-\r\nmas med annan måttstock än andra länder.\r\nBrister i mänskliga rättigheter och militära rust-\r\nningar måste påtalas. Kina är jordens största diktatur\r\noch bryter mot snart sagt varje mänsklig fri- och rät-\r\ntighet. Situationen har knappast förbättrats över tid.\r\nDet är alldeles uppenbart att den försiktiga dialogen\r\nom mänskliga rättigheter med Kina som har förts\r\nhittills har misslyckats. Kina har dödsstraff för mer än\r\n60 olika brott. Människor avrättas ofta inom bara\r\nnågra timmar efter domen och kan inte överklaga.\r\nStraffen är politiskt styrda och godtyckliga och\r\nerkännanden framtvingas under tortyr. Amnesty re-\r\ngistrerade över 1 700 dödsdomar i Kina 1999. Nära\r\n1 100 avrättades också. Bara under 1990-talet döds-\r\ndömdes mer än 27 000 människor i Kina, varav\r\n18 000 också dödades - 18 000!\r\nFörmodligen är siffrorna grava underskattningar.\r\nDe verkliga talen är nämligen statshemligheter.\r\nKina genomför också massavrättningar, som ofta\r\nläggs in före större händelser som det kinesiska ny-\r\nåret. Då döms och avrättas människor för brott som\r\nannars inte bestraffas med döden. Jag har hört i denna\r\nkammare många protester mot dödsstraffet i USA,\r\nmen sällan eller aldrig hört t.ex. socialdemokraterna\r\nhöja rösten mot Kina. Det är dags nu!\r\nPolitiskt styrda skenrättegångar är inte ovanliga.\r\nTortyr och misshandel är vanligt, inte minst från\r\npolisens sida. Polisen griper människor godtyckligt.\r\nOliktänkande och religiösa människor förtrycks och\r\nfängslas. Oppositionella förtrycks, förföljs och inter-\r\nneras. Människor som engagerar sig för mänskliga\r\nrättigheter och demokrati eller mot korruption grips,\r\nfängslas och torteras. Fångar nekas läkarvård, mat\r\noch medicin. Fångar tvingas misshandla andra fångar,\r\neller slås av vakterna.\r\nDen kinesiska grundlagen förbjuder vad man kal-\r\nlar sabotage mot det socialistiska systemet, vilket kan\r\nanvändas för att gripa in mot snart sagt allt som myn-\r\ndigheterna råkar ogilla.\r\nTusentals kineser fängslas för kontrarevolutionär\r\nverksamhet och - vilket är alldeles bortglömt i väst-\r\nvärlden - man håller över 200 000 människor fängs-\r\nlade i arbetsläger utan rättegång för att omskolas\r\ngenom tvångsarbete. Det låter som någonting 50 år\r\ntillbaka i tiden.\r\nDet fria ordet är beskuret och förtryckt. Aktiva i\r\nKinas demokratiska parti började fängslas bara tim-\r\nmar efter det att partiet hade bildats. Fler än 20 av\r\npartiets ledare internerades bara under 1999. Kristna\r\noch andra religiösa grupper förföljs och fängslas.\r\nLedare för oönskade grupper tvångsomskolas genom\r\narbete i läger, fängslas eller avrättas. Falungongmed-\r\nlemmar trakasseras, fängslas och torteras. Man brän-\r\nner tempel och andra religiösa byggnader.\r\nFå länder, om något land i världen, bryter så flag-\r\nrant, konsekvent och hänsynslöst mot grundläggande\r\nmänskliga fri- och rättigheter som folkrepubliken\r\nKina, och detta trots att Kina signerade konventionen\r\nom medborgerliga och politiska rättigheter i oktober\r\n1998. Där finns t.ex. yttrande- och mötesfrihet inskri-\r\nven. Men Sverige tiger.\r\nSom om detta inte vore nog har Kina under de se-\r\nnaste åren ökat sin kärnvapenkapacitet högst betydligt\r\nutan att Sverige protesterat så värst högljutt. Det finns\r\nvisserligen andra länder som har större kärnvapenar-\r\nsenaler än vad Kina har, men det är Kinas upprust-\r\nningsambition som är intressant. Man arbetar nu\r\naktivt för att skaffa sig ny kapacitet vad gäller både\r\nstridsspetsar och kärnvapenbärare. Man kan nå mål i\r\nhela USA och Europa.\r\nSverige vill gärna vara ett land som driver ned-\r\nrustningsfrågor. Det berömmer sig regeringen ofta av.\r\nMen tyvärr verkar det fortfarande betydligt enklare\r\natt kritisera USA än kommunistiska diktaturer. Den\r\nbristande tydligheten mot Folkrepubliken Kina vad\r\ngäller landets kärnvapen och missilprogram är riska-\r\nbel. Tystnaden riskerar att sända en signal att omvärl-\r\nden accepterar landets nukleära rustningar och att det\r\när fritt fram och okontroversiellt för Kina att fortsätta\r\nrusta.\r\nKina kommer också med ständiga hot om krig och\r\ninvasion av grannländer som Taiwan. Kina har avfy-\r\nrat sammanlagt ett hundratal missiler i sundet mellan\r\nFolkrepubliken Kina och Taiwan. Kina har också vid\r\nupprepade tillfällen hotat Taiwan med militärt våld\r\noch invasion och genom militärövningar försökt på-\r\nverka utgången av fria val i Taiwan. När ett litet de-\r\nmokratiska grannland som respekterar mänskliga fri-\r\noch rättigheter håller presidentval försöker diktaturen\r\nskrämma folket att välja \"rätt kandidat\".\r\nAtt Kina försökt styra demokratiska val i grann-\r\nlandet Taiwan är alldeles särskilt allvarligt. I stället\r\nför att respektera folkets vilja försöker Kinas regering\r\nskrämma människor till efterrättelse. Det måste vi\r\nreagera emot mycket tydligt. Taiwan har inga offen-\r\nsiva ambitioner gentemot Folkrepubliken Kina. Dem\r\navskaffade man redan 1991, men Kina har fortfarande\r\nkvar dem.\r\nFru talman! Det finns ett mönster där de stora frå-\r\ngorna som dödsstraff, kärnvapenupprustning och\r\naggression mot grannar inte kritiseras tydligt nog av\r\nSverige. Jag tycker att det är dags nu för en ny tydlig\r\nsvensk linje gentemot Folkrepubliken Kina.\r\nUnder en interpellationsdebatt i våras sade utri-\r\nkesministern följande: \"Jag kan garantera att jag kan\r\nvara tydlig när det gäller Kina. Tycker Sten Tolgfors\r\natt vi behöver vara tydligare, kan vi vara tydligare när\r\ndet gäller Kina.\" Och just så är det.\r\nSverige kan och måste vara betydligt tydligare än\r\nhittills. De mänskliga rättigheterna är universella.\r\nMänniskor har exakt samma värde oavsett var på\r\njorden de bor, och människovärdet är odelbart. Därför\r\nmåste vi också kräva respekt för människovärdet\r\nuniversellt över hela världen, och inte minst i Folkre-\r\npubliken Kina. Att framhäva detta måste vara en\r\ngrundsten i svensk utrikespolitik.\r\nSverige och EU måste verka för att användningen\r\nav dödsstraffet upphör, att rättsväsendet avpolitiseras,\r\natt politiska fångar friges och att förföljelse av oppo-\r\nsitionella och religiösa personer upphör. Sverige\r\nmåste med största tydlighet markera att det inte är\r\nacceptabelt att hota grannar eller att försöka styra\r\nresultaten i fria demokratiska val i andra länder. Det\r\när lika lite moraliskt försvarbart för Sverige att stå\r\nneutralt mellan demokrati och diktatur i Asien som\r\ndet är att göra det någon annanstans i världen.\r\nUnder ordförandeskapet i EU måste Sverige an-\r\nvända den gemensamma utrikes- och säkerhetspoliti-\r\nken för ett gemensamt agerande och ett gemensamt\r\nförhållningssätt. Samtidigt som Sverige agerar med\r\nstor tydlighet mot diktaturen måste vi uppmuntra\r\nhandel som skapar välstånd, öppnar landet för impul-\r\nser utifrån, underblåser uppbyggnaden av marknadse-\r\nkonomi och skapar kontakter som kan driva fram\r\nkraven på demokrati. Vi får inte glömma att den kine-\r\nsiska kulturen, folkets kultur, är en världens äldsta\r\noch mest högtstående, men de senaste 50 åren har\r\nofriheten brett ut sig över Kina.\r\nExemplet Taiwan visar att demokrati, mänskliga\r\nrättigheter och rättsstat är fullt förenligt med den\r\nkinesiska kulturen. Nu är det dags för Sverige att bli\r\ntydligt och ta ställning för mänskliga fri- och rättig-\r\nheter också i Kina.</pre><pre>Anf.  86  CARINA HÄGG (s) replik:\r\nFru talman! Jag vill bara klarlägga att den svenska\r\nuppfattningen och politiken är att vi verkar för ett\r\nglobalt avskaffande av dödsstraffet. Det finns natur-\r\nligtvis inga undantag i den politiken. Det är just för\r\nett globalt avskaffande av dödsstraffet vi verkar.\r\nDet gör att vi också konstruktivt och konsekvent\r\ntar upp detta bilateralt och från EU:s sida i samtal\r\nmed de länder där det fortfarande finns dödsstraff.\r\nDet gäller naturligtvis Kina. Däremot har vi inte\r\nsamma möjlighet att ta upp förekomsten av dödsstraff\r\nmed Taiwan eftersom vi inte har samma bilaterala\r\nkontakter där. Men det finns ändå enskilda ledamöter\r\nsom har haft möjlighet att göra det i samtal. Vi vet\r\nnaturligtvis att dödsstraffet i Taiwan är av mycket\r\nmindre omfattning. Men så länge det finns kvar i\r\nlagstiftningen och så länge det tillämpas, även om det\r\när i mindre omfattning, måste vi fortsätta att påtala\r\ndetta. Vi måste fortsätta att föra den här dialogen på\r\nolika sätt med Kina.\r\nJag vill ställa en fråga till Sten Tolgfors. Jag tyck-\r\ner att han svävar på molnen. Vad säger Sten Tolgfors\r\nom ett WTO-medlemskap för Kina? Välkomnar Mo-\r\nderaterna Kina in i WTO?</pre><pre>Anf.  87  STEN TOLGFORS (m) replik:\r\nFru talman! Detta var väl ett jättebra exempel på\r\nhur Socialdemokraterna hanterar Folkrepubliken\r\nKina. Jag talar om det land som mer frekvent än nå-\r\ngot annat land använder dödsstraffet, och kanske\r\ndessutom på sämre grunder än något annat land i\r\nvärlden. Carina Häggs replik handlar om att Taiwan\r\nockså gör det.\r\nHär handlar det om att vara tydlig. Det är inte\r\nokej, det är inte acceptabelt, att Kina avrättar 27 000\r\nmänniskor, har ett politiserat rättssystem osv.\r\nDet är riktigt att reagera mot alla länder som an-\r\nvänder dödsstraffet. Men den här gången handlar det\r\nom Folkrepubliken Kina, och där får Carina Hägg\r\ngärna vara betydligt tydligare.\r\nVarje gång det kommer en kinesisk företrädare till\r\nSverige brukar jag fråga regeringen vad man tar upp i\r\nsamtalen. Tar man upp relationerna till Taiwan och\r\nhoten om att använda militärt våld? Tar man upp\r\nkärnvapenupprustningen osv.? Dessvärre har man\r\ninte alltid gjort det, t.ex. när den kinesiska utrikesmi-\r\nnistern senast besökte Sverige.\r\nDet är precis därför jag står här i dag och kräver\r\nen tydligare linje.</pre><pre>Anf.  88  CARINA HÄGG (s) replik:\r\nFru talman! Jag tog upp dessa exempel för att ex-\r\nemplifiera att vi i Sverige är oerhört konsekventa när\r\ndet gäller att ta upp dödsstraffet. Vi verkar för ett\r\nglobalt avskaffande. Då tar vi upp det i alla relationer\r\noberoende av vilken politisk färg som finns i respek-\r\ntive land. Jag misstänker att Sten Tolgfors ibland har\r\nandra motiv för att lyfta upp den här typen av frågor.\r\nMan kan gå tillbaka till protokollen och se att det\r\nfinns en skillnad mellan förekomsten av dödsstraff\r\noch hur många gånger ledamöter här i kammaren har\r\ntagit upp det när det gäller respektive land. Där finns\r\nen skillnad, även om man inte kan säga att det i första\r\nhand är Kina det handlar om. Kampen mot dödsstraf-\r\nfet måste vi naturligtvis fortsätta att föra.\r\nJag fick inget svar på min fråga om Kinas tillträde\r\ntill WTO. Står Moderaterna bakom det eller inte? För\r\nmig är det en oerhört viktig fråga att vi har handels-\r\nrelationer för att skapa kontakter och öppna Kina på\r\nandra sätt.</pre><pre>Anf.  89  STEN TOLGFORS (m) replik:\r\nFru talman! Detta var ännu ett bra exempel på\r\nglidningar. Enligt Carina Hägg har jag nu plötsligt\r\nandra motiv, oklart vilka, för att ta upp dödsstraffet i\r\nKina. Jag tar upp dödsstraffet i Kina därför att man\r\nkränker mänskliga rättigheter och har ett politiserat,\r\nkorrumperat rättssystem, därför att det är fullständigt\r\ngodtyckligt vilka brott man blir dömd till döden för,\r\ndärför att det kostar tusentals människor livet, därför\r\natt det söndrar tusentals familjer och därför att det\r\nanvänds av diktaturen för att härska.\r\nJag tycker att det är ganska tydliga motiv. Jag ac-\r\ncepterar inte Carina Häggs försök att hävda att det\r\nhandlar om någonting annat. Jag är personligen\r\növertygad motståndare till dödsstraff var helst det\r\nförekommer. Men det jag har hört här i kammaren de\r\nsenaste åren är en ensidig kritik av USA. Det är befo-\r\ngat att kritisera att USA använder dödsstraffet på det\r\nsätt man gör. Men då kan man inte glömma dem som\r\nanvänder det mångdubbelt mer, och dessutom i uttalat\r\npolitiska syften, vilket inte sker i USA.</pre><pre>Anf.  90  CHARLOTTA L\r\nBJÄLKEBRING (v):\r\nFru talman! Det var intressant att höra Anna\r\nLindh föredra den utrikespolitiska deklarationen. Det\r\nmesta handlade om EU och utrikespolitiken mellan\r\nländer som ligger lite längre bort. Det fanns inte nå-\r\ngonting om det nordiska samarbetet.\r\nJag tycker helt klart att den nordiska verksamhe-\r\nten inte ska osynliggöras eller dödförklaras, vilket\r\nman kan komma att tro när Nordiska rådet och Nor-\r\ndiska ministerrådet inte kommer upp i den utrikespo-\r\nlitiska deklarationen.\r\nDen nordiska identiteten, Östersjöpolitiken, Ba-\r\nrentsrådet, nordiska utrikesministrar - det var så långt\r\nsom deklarationen orkade gå.\r\nMen det finns en levande ekonomisk och politisk\r\ngemenskap, grundad i stark historisk och kulturell\r\nsamhörighet i Norden - en utrikespolitisk plattform vi\r\nbättre borde ta vara på.\r\nDet nordiska samarbetet var före Sveriges inträde\r\ni den europeiska unionen av vital utrikespolitisk be-\r\ntydelse. I dag skyms arbetet av den mediala fixering-\r\nen på EU:s ministerråd, kommissionen och parla-\r\nmentet. Jag kan konstatera att det nordiska samarbetet\r\nutåt sett har tappat den vitala betydelse det hade före\r\nEU-inträdet. Men jag har inte gett upp tanken på att\r\ndet kan återerövras, inte minst för Norges och Islands\r\nskull, de länder i Norden som inte är med i EU, och\r\näven för närområdets skull.\r\nDet behövs ett kontinuerligt samarbete mellan de\r\nnordiska parlamentens fackutskott och deras minist-\r\nrar, samt samarbete dem emellan med västnordiskt\r\nråd, Barentsrådet och Baltiska församlingen.\r\nDet här borde ha fått större tyngd, anser jag, i den\r\nutrikespolitiska deklarationen.\r\nEfter det att Danmark, Finland och Sverige har\r\nblivit EU-medlemmar har en omstrukturering av\r\narbetet i Nordiska rådet ägt rum. Den nya inriktning-\r\nen innebär ett starkt fokus på partigrupperna. Syftet\r\nhar varit att vitalisera debatten och frångå den gamla\r\nstrukturen där varje lands delegation drev det egna\r\nlandets frågor i bred enighet.\r\nVi vänsterpartister anser att de nordiska frågorna\r\nmåste få en större plats och spela en mer framträdan-\r\nde roll i den svenska utrikespolitiken. För att lyckas\r\nmed det måste ansvarsfördelning och informa-\r\ntionsvägar mellan parti, parlament, departement,\r\nriksdagsutskott och delegation få en fastare form.\r\nI Nordiska rådet pågår just nu en diskussion om\r\natt förändra de geografiska pelarna till en utskotts-\r\nstruktur med sakområden. Den nu diskuterade mo-\r\ndellen, Vismanspanelens rapport, presenterar 80\r\npunkter för samnordiskt arbete. Detta kommer att ge\r\nNordiska rådet bättre möjlighet att förankra de sam-\r\nnordiska frågorna i de nationella parlamenten.\r\nI går hade vi kulturministern i kulturutskottet.\r\nHon diskuterade EU-frågor med oss. Det tycker jag\r\nvar värdefullt. Men jag ställer mig frågan: När kom-\r\nmer våra fackministrar till utskotten för att diskutera\r\nfrågor som man diskuterar i Nordiska ministerrådet?\r\nDet får framtiden utvisa.\r\nRimligt vore, anser jag, att det fanns någon form\r\nav utskottsförankring inför mötena i Nordiska rådet.\r\nDet vore rimligt med återrapportering till de natio-\r\nnella parlamenten och deras olika sakutskott när re-\r\nkommendationerna har beslutats i rådet.\r\nDen nordiska samordningsministern borde också,\r\ntycker jag, få en starkare roll och kontinuerligt åter-\r\nrapportera till riksdagen hur de nordiska rekommen-\r\ndationerna har fallit ut.\r\nOm det här kommer till stånd kommer det, tror\r\njag, att engagera fler parlamentariker än enbart de\r\nsom är valda i Nordiska rådet. På så vis kan det nor-\r\ndiska samarbetet vitaliseras och bli en självklar del av\r\nvår utrikespolitik.\r\nSaker som med fördel kan diskuteras i Nordiska\r\nrådet och ministerrådet är globaliseringsutvecklingen\r\noch de nordiska regeringarnas verksamhet när det\r\ngäller organ som WTO, Världsbanken och Internatio-\r\nnella valutafonden. Nordiska ministerrådet kunde\r\nårligen exempelvis avlämna en rapport om globalise-\r\nringsutvecklingen till Nordiska rådet. FN är även en\r\nviktig fråga att lyfta i Nordiska rådet. Genom detta\r\nskulle vi kunna stärka FN:s betydelse i globalise-\r\nringsutvecklingen.\r\nEtt välfungerande demokratiskt medborgarsam-\r\nhälle är den bästa garantin för fred och säkerhet.\r\nDenna stabilitet finns i Norden. De flesta konflikter\r\nkommer till genom tudelning av samhället där dis-\r\nkriminering och fattigdom fått ett övertag. De säker-\r\nhetspolitiska utmaningarna vi står inför kan därför\r\ninte lösas utifrån en militär säkerhetspolitik, utan i\r\nstället behövs det en civil.\r\nDe nordiska länderna har lång erfarenhet av hur\r\nen på alla nivåer väl fungerande demokrati, social\r\nrättvisa och mänskliga rättigheter skapar fred och\r\nvälfärd. Därför vore det naturligt att de nordiska län-\r\nderna tillsammans nu aktivt bidrar till att hela Europa\r\ngår mot en fredlig utveckling som inte baserar sig på\r\nhotbilder, upprustning och en ensidig tro på militära\r\nlösningar.\r\nGenom vår nordiska plattform kan vi ställa civil\r\nkrishantering till förfogande till länder som så behö-\r\nver. Det skulle kunna vara i form av jurister, medlare,\r\nmänniskorättsobservatörer, informatörer, administra-\r\ntörer, pedagoger, psykologer, gynekologer, läkare,\r\nbyggnadsarbetare, minröjare m.fl.\r\nLåt oss ta vara på den nordiska levande utrikes-\r\npolitiska plattformen som skapats i gemenskap och\r\ngrundats i stark historisk och kulturell samhörighet på\r\nett bättre sätt. Jag hoppas att kammaren tar detta till\r\nsig och att vi även i den utrikespolitiska debatten tar\r\ntill vara de nordiska ländernas kunskaper och kom-\r\npetens på alla de här områdena.</pre><pre>Anf.  91  RIGMOR STENMARK (c):\r\nFru talman! Vi har bara en jord, och den ska vi\r\ndela på. När du och jag tar fram vår jordglob eller\r\nvärldskarta ser vi att Sverige inte tar upp så stor plats.\r\nVi ser att vi befinner oss i Norden. Vi vet att vi har ett\r\nkärvt klimat emellanåt. Men vi bor bra i jämförelse\r\nmed många andra människor på jorden.\r\nSverige och vi som bor här är trots vår litenhet\r\nmycket betydelsefulla i samarbetet med människor i\r\nandra länder.\r\nInom det område där jag har förmånen att arbeta\r\nmest här i riksdagen är boendefrågan, den fysiska\r\nsamhällsplaneringen, ständigt aktuell. Intressant är\r\nockså arbetet i Nationalkommittén för Agenda 21 och\r\nHabitat.\r\nJust nu arbetas det med förberedelser inför ännu\r\nen FN-konferens. Vid FN:s konferens om miljö och\r\nutveckling i Rio de Janeiro 1992 kom världens stater\r\növerens om ett handlingsprogram för en hållbar ut-\r\nveckling inför det tjugoförsta århundradet. Hand-\r\nlingsprogrammet innehåller 40 kapitel och spänner\r\növer alla samhällssektorer.\r\nNär Agenda 21 antogs i Rio de Janeiro var det\r\nnog få som insåg vilken kraft som därmed sattes i\r\nrörelse i världen. Miljömedvetenheten ökade, och den\r\nmåste nu tas till vara. Centerpartiet anser att man än\r\ntydligare måste gå från ord till handling.\r\nEn hållbar utveckling är en långtgående förplik-\r\ntelse inom varje land men också mellan världens\r\nländer. Världens resurser måste fördelas rättvist mel-\r\nlan länder och folk. Det behövs en tydligare solidari-\r\ntet såväl inom länderna som mellan fattiga och rika\r\nför att trygga en hållbar utveckling som kommer alla\r\ntill del och där alla kan vara delaktiga.\r\nNästa vecka åker en delegation från Sverige till\r\nNairobi, där Habitatfrågorna åter kommer att lyftas.\r\nDet ska bli intressant att få delta för att se hur man\r\ngemensamt driver frågorna framåt, som jag hoppas.\r\nDet behövs en debatt om hur vi kan utveckla och\r\nförbättra existerande infrastrukturer, existerande bo-\r\nstadsbebyggelse, likaväl som det behövs nya diskus-\r\nsioner om hur man bygger nytt och hur man gör en ny\r\ninfrastruktur på ett hållbart sätt.\r\nFru talman! Vi har länder emellan ett stort gemen-\r\nsamt problemområde. I både i-land och u-land ser vi\r\nen ökning av invånarantalet i större städer samtidigt\r\nsom det sker en befolkningsminskning på landsbyg-\r\nden och i mindre städer. Det här är ett konkret pro-\r\nblem att ta itu med. Länder klyvs itu, inte bara i Sve-\r\nrige utan över hela världen.\r\nStad och landsbygd behövs för varandra och\r\nmåste få möjligheter att ge livskraft och livskvalitet åt\r\nmänniskorna som bor där.\r\nRika och fattiga länder måste mötas. Resurserna\r\nmåste räcka för alla.\r\nDet måste också till en fokusering på de skillnader\r\nsom tyvärr alltjämt är rådande mellan kvinnor och\r\nmän. Kvinnor måste ha tillgång till en bra levnads-\r\nstandard även i u-land. Hur kraftfullt arbetar rege-\r\nringen med de frågorna?\r\nVi har bara en jord och den är till för oss alla.\r\nDen fortsatta vitaliseringen av Habitat som man\r\nändå kan se kräver dock koncentration på några pro-\r\nblemområden om man menar allvar med att vår gene-\r\nration ska kunna överlämna en bättre värld till nästa\r\ngeneration.\r\nFru talman! Jag vill också passa på tillfället att\r\nåterigen aktualisera frågan om dödsstraffets avskaf-\r\nfande i världen. Visst, jag har fått svaret att Sverige\r\narbetar aktivt med frågan. Men, fru talman, händer\r\ndet något som för frågan framåt?\r\nUSA har t.ex. fått en ny president. Jag är överty-\r\ngad om att gratulationer har nått fram till honom även\r\nfrån Sverige. Jag undrar om utrikesministern sedan\r\nden nye presidenten tillträtt framfört Sveriges åsikter\r\noch krav på att ta bort dödsstraffet i USA?\r\nFru talman! Det finns många möjligheter att sam-\r\narbeta länder emellan för att de mänskliga rättighe-\r\nterna ska bli verklighet för alla människor.\r\nI Centerpartiets ideologi förenas respekt och in-\r\nsikt, en respekt för människovärdet som innebär att vi\r\nhar en tilltro till varje människas möjligheter till an-\r\nsvarstagande och självförverkligande, en insikt om de\r\nförutsättningar och ramar naturen ger för mänsklig\r\nverksamhet.\r\nVi anser att alla människor ska ha likvärdiga möj-\r\nligheter att själva utforma sina liv och växa som\r\nmänniskor. Det leder till att decentralisering, strävan\r\natt motverka alla former av maktkoncentration och att\r\nsprida makt, resurser och ansvar till enskilda männi-\r\nskor och lokala gemenskaper är en genomgående\r\nhandlingslinje i centerpolitiken.</pre><pre>Anf.  92  CARINA HÄGG (s) replik:\r\nFru talman! Vi har hört ett tal som berör döds-\r\nstraffet, denna oerhört viktiga fråga. I någon mån kan\r\njag svara när det gäller EU:s kontakter i fråga om\r\ndödsstraffet. Om vi går inte alltför långt tillbaka i\r\nhistorien var det inte rutin. Det är alldeles nyligen\r\nsom man fick in det som en rutin att man alltid och\r\nkonsekvent tar upp frågan om dödsstraffet där det\r\nförekommer. Jag tycker att det är oerhört viktigt att\r\nde här länderna talar med en röst utåt i de här frågor-\r\nna. Det är en fråga som jag själv har försökt att driva\r\npå och därför är jag glad över den utvecklingen.\r\nSedan får vi inte glömma att det är ett ovillkorligt\r\nkrav på de länder som i dag ansöker om medlemskap\r\ni EU att avskaffa dödsstraffet. Vi har också sett att så\r\nhar skett i vår omgivning, i de baltiska länderna, och\r\ndet finns länder som har ett moratorium. Det sker en\r\npåverkan i vårt närområde, medan vi däremot vet att\r\ndet finns andra områden i världen där det sker en\r\nnegativ utveckling. Vi känner till, som Sten Tolgfors\r\nhar talat om, situationen i Kina, i Irak och i en del\r\nafrikanska länder. Kongo kanske är det allra värsta\r\nexemplet.\r\nProblemet med en del länder är att vi har så pass\r\nlite saklig och objektiv information i de här frågorna.\r\nOch det är svårt att agera utifrån hörsägen och det vi\r\ntror oss veta. Ibland har vi t.o.m. för lite för att kunna\r\ndriva på den här frågan i rätt riktning. Det ska vi\r\nockså vara medvetna om när vi tittar i kammarens\r\nprotokoll.\r\nVi har också olika förväntningar. På en demokrati\r\nkan vi ju ställa andra krav när det gäller resultat i de\r\nhär frågorna än vi vet att det är möjligt att göra i en\r\ndiktatur, även om vi inte får förtröttas.\r\nI kampen mot dödsstraffet, som jag vet att Rigmor\r\nStenmark för, har hon ett starkt stöd i denna kamma-\r\nre.</pre><pre>Anf.  93  RIGMOR STENMARK (c) replik:\r\nFru talman! Till det kan jag bara säga: Hjärtligt\r\ntack!\r\nMen min konkreta fråga i mitt anförande var, och\r\ndet kanske Carina känner till: Finns det några kon-\r\ntakter tagna från den svenska regeringens sida i sam-\r\nband med att USA bytte president?</pre><pre>Anf.  94  CARINA HÄGG (s) replik:\r\nFru talman! Jag kan inte ge ett konkret svar på\r\nden frågan. Jag vet bara att Jan Eliasson, som är vår\r\nambassadör i USA, under den allra senaste tiden har\r\ntagit upp den här typen av frågor. Men jag kan inte\r\nriktigt säga vid vilket tillfälle han har tagit upp dem.\r\nMen frågan är ju ständigt aktuell i våra kontakter med\r\nEU.\r\nDäremot kan jag meddela att vi har ett uppdrag i\r\nriksdagens MR-grupp att till nästa möte formulera ett\r\nbrev som ska sändas just till den nya presidenten i\r\nUSA, till Bush, om de här frågorna. Där påtalar vi\r\nhans ansvar för att avskaffa dödsstraffet.</pre><pre>Anf.  95  RIGMOR STENMARK (c) replik:\r\nFru talman! Jag tror precis som Carina Hägg sade\r\natt det är mycket viktigt att vi kontinuerligt jobbar på\r\nden här frågan och aldrig ger oss, aldrig ger upp, även\r\nom människor har begått förskräckliga brott. Det kan\r\nman ha vissa åsikter om, men att tillämpa dödsstraff\r\ntycker jag är ett väldigt primitivt inslag i ett civiliserat\r\nsamhälle. Det kan vi aldrig acceptera. Jag är glad att\r\ndet är fler som har tagit upp den här frågan i dag.</pre><pre>Anf.  96  PER LAGER (mp):\r\nFru talman! Det är många här i kammaren som\r\ntalat om Turkiet under den utrikespolitiska debatten.\r\nDet finns all anledning att ta upp och diskutera situa-\r\ntionen i Turkiet många gånger om.\r\nEftersom flera talare har tagit upp olika delar tän-\r\nker jag koncentrera mig på det som man kanske har\r\ntagit upp minst, nämligen förhållandet i fängelserna\r\njust nu i Turkiet.\r\nDet är en förfärlig situation just nu. Det är en ka-\r\ntastrofal situation. Det är nämligen så att det finns ca\r\n2 000 hungerstrejkande politiska fångar, i huvudsak\r\nkurdiska kvinnor och män, i fängelserna i Turkiet,\r\nvarav 300 är dödsfastande. Det här borde väcka en\r\nhel världs förargelse och uppmärksamhet. Men det\r\nhar det inte gjort den här gången.\r\nFör några år sedan hade vi en liknande situation i\r\nTurkiet. Då ställde sig världen upp som en person och\r\nkrävde förändringar. Och det blev förändringar i\r\nlagstiftningen då. Det hade en effekt.\r\nI dag sker ingenting, såvitt jag förstår. Jag har va-\r\nrit i kontakt med Turkiet så sent som för bara någon\r\ntimme sedan. Dödsfastan pågår för fullt, och situatio-\r\nnen blir alltmer ohållbar.\r\nVarför dödsfasta? Varför hungerstrejk?\r\nDet var nämligen så att de turkiska fängelsemyn-\r\ndigheterna bestämde sig för att förändra förhållande-\r\nna i fängelserna på det sättet att politiska fångar\r\nskulle befinna sig i isoleringsceller i speciella fängel-\r\nser. Det här är politiska beslut som bygger på antiter-\r\nroristlagen från början av 90-talet. I dag har man tre\r\nsådana fängelser med isoleringsceller. Man vill föra\r\növer de politiska fångarna till de här isoleringsceller-\r\nna på just de här fängelserna.\r\nVad händer då? Varför protesterar man så våld-\r\nsamt mot detta? Jo, därför att det inte finns fungeran-\r\nde mänskliga rättigheter i Turkiet i dag. En politisk\r\nfånge kan aldrig vara säker på att bli behandlad på det\r\nsätt som man kan förvänta sig att myndigheter be-\r\nhandlar fångar. Är man isolerad i ett fängelse utan\r\nkontakt med yttervärlden är chanserna än större att\r\nman både utsätts för tortyr och en behandling som är\r\noacceptabel.\r\nI dag sitter de politiska fångarna i stora celler. De\r\nhar därvid också en möjlighet att kommunicera med\r\nvarandra på ett sätt som gör det svårt för fängelse-\r\nmyndigheten att behandla dem på det sätt som de kan\r\ngöra i de s.k. F-type-fängelserna.\r\nMan förde en diskussion fram till den 14 decem-\r\nber. Man hade en dialog mellan fångar och regering.\r\nDet var väldigt bra. Det höll på att bli något bra av\r\ndet. Jag var själv med i Turkiet i november i Svenska\r\nstödkommittén för mänskliga rättigheter i Turkiet. Vi\r\ndiskuterade situationen med justitieministern. Den här\r\ndialogen pågick till den 14 december. Plötsligt av-\r\nbröts den. En stormning skedde av de aktuella 20\r\nfängelserna den 19-23 december. Resultatet av den\r\nfruktansvärda stormningen av säkerhetsmilitären\r\ninnebar att 32 människor dog och drygt 140 männi-\r\nskor blev illa skadade. Vi vet inte allt om hur detta\r\ngick till. Vi vet att det finns uppgifter om kemiska\r\nvapen, och det finns en rad andra otäcka historier\r\nomkring just stormningarna.\r\nDärför menar jag att Turkiet inte bara ska leva\r\nupp till Köpenhamnskriterierna. Det är självklart om\r\nlandet ska bli medlem i EU. Man ska också se till att\r\nde ansvariga för illdåden ställs inför rätta. Man ska se\r\ntill att det tillsätts en oberoende kommission som\r\nundersöker vad som hände under stormningen.\r\nJag vill ställa en fråga till Carina Hägg. Hon\r\nnämnde att Sverige borde kunna skicka någon repre-\r\nsentant. Vore det inte lägligt att Sverige i en sådan\r\noberoende kommission hade med en representant\r\neller tog initiativ till detta? Jag har frågat utrikesmi-\r\nnistern tidigare om man inte från svensk sida, nu när\r\nman är ordförande i EU, kunde ta initiativ till en så-\r\ndan oberoende kommission. Det är väldigt viktigt att\r\ndetta blir utrett och att dialogen mellan de politiska\r\nfångarna och myndigheterna återupprättas. Det måste\r\nvi göra allt vi kan för att få till stånd.\r\nJag har en fråga som kanske Carina Hägg kan sva-\r\nra på. Den handlar om en landstrategi för Turkiet. Jag\r\nhörde att Marianne Andersson frågade utrikesminis-\r\ntern tidigare om detta men att hon inte fick något\r\nriktigt svar. Om möjligen Carina Hägg har ett svar\r\nskulle vara intressant att höra.\r\nTurkiet har ett nationellt program för anpassning\r\ntill EU:s regelverk. Det vet vi att man arbetar med,\r\nmen vi vet inte när det nationella programmet kom-\r\nmer till stånd. Jag har frågat utrikesministern om\r\ndetta tidigare, men hon hade inte något direkt svar på\r\ndet. Det är viktigt. Vi som har varit där har påtagligt\r\nupplevt att man säger en sak men gör en annan sak\r\noch att man tror att det är tillräckligt. Det är något vi\r\nmåste sätta tummen på. Vi accepterar inte att man\r\nsäger en sak men gör en annan sak, framför allt inte\r\nnär det gäller mänskliga rättigheter.\r\nFru talman! Min talartid rinner ut. Jag skulle gär-\r\nna ha tagit upp förhållandena i Tibet, men jag hinner\r\ninte i det här anförandet. Sten Tolgfors tog upp frågan\r\nom Kinas förtryck av Tibet tidigare. Det är kolossalt\r\noch har pågått sedan ett halvt sekel. Vi ser ingen\r\nljusning. Därför måste Sverige ta initiativ i den frågan\r\nför villkorslösa förhandlingar. FN bör ha med en\r\nrepresentant i sådana förhandlingar mellan Dalai\r\nlama, exilregeringen och kinesiska ledningen.</pre><pre>Anf.  97  CARINA HÄGG (s) replik:\r\nFru talman! Per Lager tar upp frågan om land-\r\nstrategi för Turkiet. Det är mycket riktigt att den\r\nfrågan är väckt. Frågan finns med i den skrift som\r\nberör omvandlingen av generalkonsulatet i Istanbul\r\nsom Anita Gradin lämnade ifrån sig alldeles nyligen.\r\nI och med att det finns med i paketet, strategi gente-\r\nmot Turkiet och samarbete genom generalkonsulatets\r\nomvandling, är det ingenting som det har fattats be-\r\nslut om. Det kommer, som Per Lager förstår, att dis-\r\nkuteras framöver. Jag kan inte föregripa det beslutet.\r\nDet kommer tillbaka. Det finns anledning att ta upp\r\ndet här när vi diskuterar förändringar av ambassader\r\noch generalkonsulat i utskottet på ett kommande\r\nsammanträde.\r\nJag skulle främst vilja tacka Per Lager för att han\r\ntar upp förhållandena i fängelserna i Turkiet. Vi har\r\nförsökt att ta upp frågan om Turkiet från lite olika\r\nutgångspunkter. Jag har valt att koncentrera mig på\r\nassyrier/syrianerna i dag. Jag har ett engagemang för\r\nden syrisk-ortodoxa prästen Yusuf Akbulut. Men\r\neftersom jag och Yilmaz Kerimo, en kollega, ånyo\r\nska resa ned till Turkiet - jag tror att det var det Per\r\nLager syftade på - har vi möjlighet att på plats stäm-\r\nma av stämningarna och vad som sker när det gäller\r\nsituationen i fängelserna om den inte är löst till den\r\n22 februari. Tyvärr ser situationen ut att bli alldeles\r\nför långvarig.\r\nJag är, på samma sätt som Per Lager, djupt orolig\r\nför vad som sker i Turkiet och i de turkiska fängel-\r\nserna. Vi har ofta nämnt Leyla Zana. Det finns andra\r\nfångar som vi har engagerat oss för på olika sätt.\r\nVi tycker att det är viktigt att ha en sådan standard\r\natt det motsvarar europeisk standard. Men kravet på\r\nen ökad standard får inte innebära att vi sänker kra-\r\nven när det gäller att folk ska känna sig säkra och\r\ntrygga i fängelserna. Tortyr och övergrepp i fängel-\r\nserna är naturligtvis helt oacceptabelt.\r\nÄn en gång: Jag är glad att frågan har lyfts fram\r\nså att vi har haft tillfälle att markera att vi har krav\r\noch förväntningar på Turkiet i frågan.</pre><pre>Anf.  98  PER LAGER (mp) replik:\r\nFru talman! Det är märkligt att fängelser med\r\nisoleringsceller, byggda med en högre standard, ska\r\nväcka ett sådant motstånd. Det är för oss i väst, i\r\nEuropa, ganska obegripligt. Det beror på att vi inte\r\nhar traditionen av tortyr bakom stängda dörrar som\r\nman har därborta. En stängd dörr innebär livsfara.\r\nHär kanske den innebär en trygghet i fängelserna. Här\r\nmåste vi tänka oss för när vi pratar om modernise-\r\nringen av fångvården i ett land som Turkiet.\r\nDödsfastan är fruktansvärd, katastrofal. Världen\r\nmåste säga någonting. Världen måste protestera.\r\nSverige som ordförandeland i EU måste ta initiativ\r\ntill en högljudd protest, en märkbar, kraftfull protest.\r\nMan kan göra det genom att kräva en oberoende\r\nkommission. Man kan erbjuda att ta med represen-\r\ntanter från t.ex. Sverige.\r\nDet är viktigt att göra rent hus med händelsen.\r\nDen var så pass svår och fruktansvärd att vi måste\r\nkomma till botten med vad som hände.</pre><pre>Anf.  99  CARINA HÄGG (s) replik:\r\nFru talman! Finns det en möjlighet för Sverige att\r\nspela en positiv roll är vi naturligtvis beredda att ta\r\ndet ansvaret. Sedan kan det finnas olika vägar att vara\r\nen del i en positiv process när det gäller en lösning av\r\nfängelsekonflikten i Turkiet.\r\nPer Lager använder sig av argument och stora\r\nförhoppningar om EU. Då kan jag som socialdemo-\r\nkrat här i kammaren säga att jag bejakar att vi använ-\r\nder EU som redskap för att förbättra de mänskliga\r\nrättigheterna och situationen i de turkiska fängelser-\r\nna. Men Per Lager är i en annan situation. Han beja-\r\nkar inte EU. Då måste det vara svårt att använda EU\r\nsom ett möjligt redskap i den situationen. Hur ser Per\r\nLager på dubbelheten, att det man säger inte hänger\r\nihop i det ena eller andra forumet?</pre><pre>Anf.  100  PER LAGER (mp) replik:\r\nFru talman! Det är inte svårt att svara på det. EU\r\nfinns, och Sverige är medlem i EU. Sverige är ordfö-\r\nrande i EU just nu, oavsett vad jag och mitt parti\r\nanser om detta. Vi har ett oerhört stort inflytande just\r\nnu när det gäller utvidgningen av EU, framför allt om\r\nkandidatländernas MR-situation.\r\nDet är där man kan göra insatser. Där ska Sverige\r\ngivetvis göra insatser. Det är självklart. Det har ing-\r\nenting med min och mitt partis inställning till EU och\r\ntill Sveriges medlemskap att göra.</pre><pre>Anf.  101  AGNETA BRENDT (s):\r\nFru talman! När TV-kamerorna slocknar och\r\nmassmedierna inte längre bevakar tappar vi ganska\r\nsnabbt intresset för olika delar av världen. Jag tänkte\r\natt jag skulle fokusera på ett av de områden som vi\r\ntidigare såg på TV var och varannan kväll men som\r\nvi inte hör så mycket av i dag, och det är Östtimor.\r\nEfter många år då ingenting hände som förde frå-\r\ngan om Östtimors framtid framåt påbörjade man 1998\r\ndiskussioner om någon form av självstyre och mins-\r\nkad militär närvaro. En del politiska fångar släpptes\r\nockså, men den indonesiska militären behöll fortfa-\r\nrande Östtimor i ett fast grepp. För att stärka mot-\r\nståndet mot självständighet för Östtimor beväpnades\r\ntusentals civila ur den minoritet av befolkningen som\r\nville att området skulle förbli en del av Indonesien.\r\nNär frågan om en folkomröstning på allvar börja-\r\nde diskuteras våren 1999 valde den indonesiska rege-\r\nringen att flytta frihetsledaren Xanana Gusmao från\r\nfängelset till husarrest för att han skulle kunna med-\r\nverka till en lösning av problemen. Då hoppades vi\r\nalla på en fredlig lösning, men i april det året utbröt\r\nvåldsamma demonstrationer i Dili och andra städer.\r\nDe riktades mot planerna på en folkomröstning och\r\ngenomfördes av milis som var lojal mot Indonesien\r\noch som beväpnats av den indonesiska armén.\r\nSlutligen bestämdes ändå att en folkomröstning\r\nskulle hållas den 30 augusti 1999. Milisledarna för-\r\nklarade att de aldrig skulle acceptera att Östtimor\r\nskulle bli en självständig stat. De visade sitt missnöje\r\ngenom upprepade våldsdåd.\r\nNär resultatet av omröstningen redovisades av\r\nFN:s generalsekreterare inledde milisen utan ingri-\r\npanden av indonesisk polis eller militär våldsamma\r\nterroraktioner. Människor mördades och fördrevs från\r\nsina hem. Butiker och offentliga byggnader förstördes\r\noch plundrades. FN-personal och kontor attackerades.\r\nTusentals människor flydde upp i bergen, där de sak-\r\nnade skydd, mat och vatten. Över 200 000 flyktingar\r\nfraktades av militären över gränsen till Västtimor, där\r\nde placerades i läger.\r\nEfter omvärldens fördömanden av terrorn och\r\nuppmaningar till den indonesiska regeringen att åter-\r\nställa ordningen meddelade Indonesiens president att\r\nen FN-styrka kunde sättas in och att regeringen äm-\r\nnade respektera folkomröstningens resultat.\r\nEfter starka påtryckningar från omvärlden tilläts\r\nösttimorianska flyktingar i Västtimor att återvända\r\nhem, men repatrieringen har gått långsamt, och fort-\r\nfarande finns flyktingar kvar i läger i Västtimor.\r\nDe östtimorianska flyktingar som ännu inte kun-\r\nnat återvända måste ges möjlighet att komma tillbaka\r\ntill sina hem, och Indonesien måste avväpna och\r\nupplösa de milisgrupper som fortfarande sprider ter-\r\nror och skräck omkring sig.\r\nOm vi tittar på hur situationen är i dag kan vi se\r\natt FN:s Östtimorenhet förra veckan vädjade till de\r\nindonesiska säkerhetsstyrkorna om bättre skydd,\r\nsedan minst tre människor mist livet i sammandrabb-\r\nningar mellan anhängare och motståndare till själv-\r\nständighet nära FN-högkvarteret i den östtimorianska\r\nhuvudstaden Dili. Nu flyr på nytt tusentals människor\r\npå grund av de nya våldsutbrotten.\r\nTidigare har Indonesien avvisat alla förslag om att\r\nsläppa in utländska fredsstyrkor i området med hän-\r\nvisning till att de egna soldaterna klarar situationen på\r\negen hand. Den indonesiska presidentens närmaste\r\nrådgivare rapporteras nu ha uttalat att det vore värt att\r\növerväga en fredsbevarande FN-styrka om läget i\r\nÖsttimor förvärras ytterligare.\r\nDet är angeläget att den svenska regeringen följer\r\nutvecklingen och agerar i FN om inte den indonesiska\r\nregeringen förmår avväpna de milisstyrkor som terro-\r\nriserar Östtimors befolkning. Det är också en angelä-\r\ngen uppgift att stödja en försoningsprocess som leder\r\ntill att människorna på Östtimor lyckas bryta den\r\ndjupa misstro som tidigare rådde och som utgjort en\r\nav grunderna för det våld som drabbat människorna\r\nså hårt. Det är genom försoning som ett nytt Östtimor\r\nkan finna hopp för framtiden.\r\nTyvärr var jag lite sen med att begära replik tidi-\r\ngare. Eftersom jag har tid kvar passar jag på nu i\r\nstället. Tyvärr har Sten Tolgfors, som höll sitt anfö-\r\nrande tidigare, lämnat kammaren, men han talade\r\nväldigt mycket om situationen i Kina. Jag ville gärna\r\nbemöta det lite grann. Den svenska regeringen gör en\r\nhel del för att bygga upp kontakter och föra en dialog\r\nmed den kinesiska regeringen och med det kinesiska\r\nfolket.\r\nFörra våren - i maj - skickades ett antal delega-\r\ntioner till Kina. Det var representanter för näringsliv,\r\nhandel, kulturlivet och för akademikerna och utbild-\r\nningssektorn över huvud taget. Vi parlamentariker\r\ninbjöds att ingå i en delegation som sändes från Raoul\r\nWallenberg-institutet för att diskutera demokrati och\r\nmänskliga rättigheter i Kina.\r\nTyvärr avstod både moderaterna och Folkpartiet\r\nfrån att delta i den delegationen. Det var jag och en\r\nrepresentant från kd som var i Kina. Det var inte alls\r\nså att vi undvek att diskutera vare sig demokrati,\r\nmänskliga rättigheter eller dödsstraffet. Vi underströk\r\nvikten av folkrörelser och vad folkrörelser har betytt\r\nför den svenska samhällsutvecklingen. Vi diskuterade\r\nmänskliga rättigheter, och vi talade också om att vi\r\ngång på gång och ända tills man förändrar sin inställ-\r\nning till dödsstraffet kommer att ta upp frågan om\r\ndödsstraff med kineserna.\r\nDe parlamentariker från Kina som vi träffade be-\r\nrättade för oss att det var första gången som de som\r\nparlamentariker hade möjlighet att diskutera med\r\nparlamentariker från västvärlden denna typ av frågor\r\nom mänskliga rättigheter.\r\nJag tror att det är väldigt viktigt, om man ser att\r\ndet i ett land råder en situation som inte är bra för\r\nbefolkningen, att föra en dialog med dem som fattar\r\nbesluten i det landet om man vill nå en lösning -\r\nannars når man inte något bra resultat.</pre><pre>Anf.  102  GUSTAF VON ESSEN (m) re-\r\nplik:\r\nFru talman! Jag var den parlamentariker som\r\nskulle ha rest till Kina. Jag vill säga att anledningen\r\ntill att jag inte åkte inte var att jag inte ville åka eller\r\natt partiet tyckte att jag inte skulle åka utan att jag\r\nfick förhinder av helt annan art. Jag vill bara att det i\r\nprotokollet ska framgå att det var på det sättet. Det\r\nvar alltså ingen demonstration från min sida att inte\r\nåka med.\r\nJag tror i likhet med talaren att man vinner mycket\r\npå att föra en dialog och på olika sätt vara tydlig i\r\ndenna dialog. Jag håller helt med om Sten Tolgfors\r\nallmänna analys av Kina och dess angelägenheter,\r\nmen icke desto mindre förespråkar jag gärna att man\r\npå olika sätt kommer till tals och också då är tydlig.</pre><pre>Anf.  103  AGNETA BRENDT (s) replik:\r\nFru talman! Jag tror att vi är ganska överens i\r\ndenna kammare om hur situationen ser ut i Kina. Vi\r\när alla medvetna om att man har dödsstraffet kvar.\r\nMan åsidosätter mänskliga rättigheter. Man har inte\r\nföreningsfrihet. Man har inte åsiktsfrihet på det sätt\r\nsom vi menar att man ska ha i en demokrati.\r\nMen som jag sade tidigare är det viktigt att vi för\r\nen dialog med dem och får dem att förstå att om de på\r\nnågot sätt ska kunna bli accepterade av världssam-\r\nfundet så måste de också leva upp till mänskliga rät-\r\ntigheter och demokrati.</pre><pre>Anf.  104  GUSTAF VON ESSEN (m):\r\nFru talman! Jag tänkte ta upp kurdfrågan lite\r\ngrann utifrån perspektivet norra Irak. Det beror på att\r\njag själv är engagerad i en biståndsorganisation som\r\narbetar i norra Irak. Jag gör resor där ett par gånger\r\nper år och känner ett särskilt engagemang för just\r\nsituationen i norra Irak.\r\nSom ni alla vet etablerades ett slags frizon efter\r\nGulfkriget. Det skedde ett uppror. En stor flykting-\r\nkatastrof uppstod. Hundratusentals människor gick\r\növer gränsen till Iran och Turkiet för att söka skydd\r\nmot de repressalier som regeringen i Bagdad tillfoga-\r\nde de kurdiska provinserna. Man etablerade en s.k.\r\nicke-överflygningszon, non flying zone, över den\r\nnorra delen av det här området. Därvid kunde man\r\nockså etablera ett slags frizon, en zon där man fick\r\nmöjlighet att utöva ett eget styre. Man kan väl säga\r\natt det var ett slags safe haven.\r\nDet fanns en viss närvaro av den gamla konstella-\r\ntionen, som då bestod av USA, England, Turkiet och\r\nFrankrike, som hade ett kontor i norra Irak. Likaså\r\netablerades det ett system med FN-poliser som skulle\r\nkunna hjälpa alla frivilligorganisationer när det gällde\r\natt återuppbygga norra Irak, så att människor skulle\r\nkunna återvända från flyktinglägren i grannländerna.\r\nJag vill påstå att det var ett av de mest lyckade åter-\r\nvandringsprojekt som har ägt rum under den tid som\r\nhar varit efter andra världskriget. Vi talar här om över\r\nen miljon människor som faktiskt återvände till norra\r\nIrak sedan en viss trygghet hade etablerats och stora\r\nhjälpinsatser hade kommit till stånd.\r\nMan ordnade också fria val 1992. Det resulterade\r\ni att de två stora partierna, KDP och PUK, ingick ett\r\nslags regering för att handha angelägenheter i det här\r\nområdet. Partierna PUK och KDP kom så småningom\r\ni konflikt med varandra, och en hel del skärmytsling-\r\nar ägde rum, för att inte säga att det var ett inbördes-\r\nkrigsliknande tillstånd. Det kom till en uppdelning\r\nmellan de här två partierna. Det ena partiet tog den\r\nsödra delen, och det andra partiet tog den norra delen.\r\nNu har man två regeringar, två styren. Och stora in-\r\nsatser har gjorts av framför allt USA och England för\r\natt försöka få ihop de här två partierna för att återigen\r\netablera ett samstyre. Det finns ett s.k. Washingto-\r\nnavtal som man nu försöker implementera. Just nu är\r\nsituationen rätt så lugn. Man har närmat sig varandra,\r\noch det finns förhoppningar om ett gemensamt styre\r\nigen. Vi har däremot inte sett att det har blivit något\r\nsådant ännu.\r\nDe omgivande länderna har ju intressen i det här\r\nområdet. Det gäller Iran, Turkiet och i någon mån\r\nSyrien och naturligtvis framför allt regeringen i Bag-\r\ndad. Som alla vet har det satts in sanktioner mot hela\r\nIrak och därmed också norra Irak. Utöver det har\r\nregeringen i Bagdad infört restriktioner för norra Irak,\r\nså man kan säga att det finns dubbla sanktioner. Till\r\ndetta kommer att PKK, som väl i dag inte längre har\r\nnågon stor militär aktivitet i Turkiet, har tagit sin\r\ntillflykt till norra Irak och opererar därifrån.\r\nPKK som är en terroristorganisation och ingenting\r\nannat stör nu situationen i norra Irak, och man använ-\r\nder kanske norra Irak som bas för aktiviteter i Turki-\r\net, även om de just i dag kanske inte är så stora.\r\nJag vill direkt säga att jag har en mycket stor för-\r\nståelse för att Turkiet som stat vill skydda sig från en\r\nterroristorganisation och menar att PKK är ett oros-\r\nmoment för alla inblandade parter i hela regionen.\r\nPKK används också delvis av olika stater för att så att\r\nsäga slänga in grus i maskineriet. Därmed är det inte\r\nsagt att jag står bakom hur Turkiet rent allmänt be-\r\nhandlar kurderna när det gäller mänskliga rättigheter.\r\nNågon har sagt tidigare att Turkiet har att följa och\r\nleva upp till Köpenhamnskriterierna om man ska få\r\ninträde i EU. Det tror jag att man är medveten om.\r\nDet sker en etnisk rensning av kurder inne i själva\r\nIrak. Hundratusentals människor har fått lämna sina\r\nhem i Kirkukprovinsen, som gränsar till det här om-\r\nrådet, och blir då ett slags internflyktingar. Där be-\r\nhövs stora insatser av humanitär art. Det finns också\r\nett stort antal, flera tiotusentals personer, som åter-\r\nvänder från Iran. Kurder som har funnits i Iran länge\r\nåtervänder, så det är en stor migration som sker. Ut-\r\növer detta lämnar många området, som alla vet. Var-\r\nför gör de det? Jo, därför att de inte vet riktigt hur\r\nsituationen kommer att bli. Även om det rent materi-\r\nellt har blivit lite bättre och även om demokratise-\r\nringsprocessen i norra Irak är positiv är det fortfaran-\r\nde en otrygghet. De vet inte vad som kommer att\r\nhända på lång sikt. De känner sig otrygga och vet inte\r\nvad framtiden har i sitt sköte.\r\nFN har nu en stor roll i och med att man förvaltar\r\nde här oljepengarna. Det gör att humanitära insatser\r\nkan komma till stånd. Frågan är vad man gör nu. Kan\r\nSverige, EU, andra länder eller FN börja diskutera om\r\nsanktionerna ska upphävas? Jag tycker faktiskt att\r\nman måste komma i dialog med regeringen i Bagdad\r\nså gott det går för att på sikt försöka upphäva dessa\r\nsanktioner som slår så oerhört blint gentemot befolk-\r\nningen.\r\nMan kan kritisera hur pengar används. Men fak-\r\ntum är att det är befolkningen som får ta stryk. Sveri-\r\nge och EU bör försöka komma till något slags enighet\r\nkring hur man ska handlägga sanktionsfrågan. Men\r\nsanktionerna kan inte bara upphävas ensidigt rakt upp\r\noch ned. Det måste också finnas någon politik om vad\r\nsom händer efter. Och ordentliga garantier för kur-\r\ndernas kulturella rättigheter och självbestämmande\r\nmåste då naturligtvis komma till stånd.\r\nSverige har en bra profil där nere och kan göra\r\nnytta. Jag hoppas verkligen att Sverige, tillsammans\r\nmed andra EU-länder, vill öka sin närvaro i området.\r\nDet har nämligen en mycket stor psykologisk bety-\r\ndelse. Det skulle också vara intressant att arrangera\r\nen delegationsresa dit ned. Tack, fru talman!</pre><pre>Anf.  105  CARINA HÄGG (s) replik:\r\nFru talman! Jag har inget i sak att invända mot när\r\ndet gäller den beskrivning som Gustaf von Essen ger\r\nav situationen. Jag vet att det finns ett engagemang\r\nfrån Gustaf von Essens sida i de här frågorna, och det\r\när ett engagemang som vi naturligtvis gärna vill stötta\r\nfrån vår sida.\r\nMen jag har en fråga eftersom jag vet att Gustaf\r\nvon Essen också har täta kontakter med företrädare\r\nför den kurdiska sidan. Jag tycker att det är oerhört\r\nviktigt att man uttalar sitt stöd för deras mänskliga\r\nrättigheter men också att man i de här dialogerna tar\r\nupp hur de i sin tur skapar bra levnadsvillkor för\r\nassyrier/syrianer, alltså andra minoriteter som finns i\r\nsamma område. Vi vet att assyrier/syrianer fortfaran-\r\nde flyr från Kurdistan. Ofta anger de ju som skäl att\r\nde i sin tur känner sig förtryckta av kurderna.\r\nVi har ett fall som är polisanmält i Sverige och\r\nsom gäller Helena Savas död och de frågetecken som\r\nfinns kring vad som försiggick före hennes dödsfall\r\noch varför det inte sker någon rättsprocess nere i\r\nKurdistan runt de här frågorna. Vi har också frågan\r\nom hedersmord och kvinnornas situation.\r\nTar Gustaf von Essen upp de här frågorna i sin di-\r\nalog med företrädare för kurderna? Jag har själv gjort\r\ndet, inte minst med talmannen från Kurdistan. Men vi\r\nbehöver bli fler som lyfter fram även de här frågorna.</pre><pre>Anf.  106  GUSTAF VON ESSEN (m) re-\r\nplik:\r\nFru talman! Det finns en rad olika minoriteter -\r\nassyrier, syrianer, kaldéer, turkmener, yazider och\r\nkanske vissa andra grupper. Personligen träffar jag\r\nföreträdare för dessa minoriteter nästan varje gång jag\r\nåker ned, så jag har god kännedom om förhållandena.\r\nDet är naturligtvis inte lätt att vara en minoritet i ett\r\nhav av majoritet. Men det är självklart att jag som\r\nföreträdare för biståndsorganisationen Qandil inte kan\r\npeka finger. Jag är där för att administrera humanitära\r\nhjälpinsatser. Jag kan inte byta hatt en gång i halv-\r\ntimmen, utan jag måste vara väldigt noga med att\r\ninrikta mig på humanitär hjälp. Jag ser dock framför\r\nmig möjligheten att öka demokratiprojekten i områ-\r\ndet. Det innebär bl.a. att Sverige uttrycker en vilja att\r\ndemokratisera Kurdistan, och då kan dessa frågor tas\r\nupp på ett annat sätt.</pre><pre>Anf.  107  CARINA HÄGG (s) replik:\r\nFru talman! Jag har stor respekt för Gustaf von\r\nEssens roll och de begränsningar som finns utifrån\r\ndet mandat han har. Men jag tycker också att det är\r\nviktigt att ta vara på de möjligheter man har i förtroli-\r\nga samtal om viktiga frågor att ta upp vikten av att\r\nskapa goda möjligheter för alla att leva och utvecklas\r\ni den här delen av världen. Jag tänker då inte minst på\r\nkvinnorna och den situation en del av dem, naturligt-\r\nvis inte alla, lever under. Hedersmorden är det yt-\r\ntersta beviset på att det sker ett förtryck som man\r\nborde kunna luckra upp och påbörja en förändring av.\r\nJag ställer förhoppningar till att Gustaf von Essen tar\r\ntill vara de här tillfällena att lyfta fram både kvinno-\r\nfrågan och frågan om andra minoriteter - jag förstod\r\natt de var väl bekanta för Gustaf von Essen - fram-\r\növer.</pre><pre>Anf.  108  GUSTAF VON ESSEN (m) re-\r\nplik:\r\nFru talman! Det viktiga är att man är där, att man\r\nser och noterar. De vet att man ser och noterar, och\r\ndet är bra i sig.\r\nSedan hade jag anledning att medverka i ett sam-\r\nmanträde i Bryssel i förra veckan med högnivågrup-\r\npen för Irak. Jag rapporterade då om situationen i\r\nnorra Irak utifrån mina utgångspunkter och pekade\r\nsärskilt på vikten av att EU, ECHO, biståndsorgani-\r\nsationer och andra försöker öka sin närvaro för att\r\nförbättra situationen och också visa att man bryr sig.\r\nJag pekade också på vikten av att man genomför\r\ndemokratiprojekt som syftar till att ge kvinnor större\r\nmöjligheter att delta i samhällslivet och också att man\r\nmer tydligt anlägger barnperspektivet på det man gör\r\ndär nere. Det här tror och hoppas jag att regeringen\r\nska vara intresserad av. Jag har fått indikationer på\r\ndet.</pre><pre>Anf.  109  TASSO STAFILIDIS (v):\r\nFru talman! Homosexuella män och kvinnor bör\r\nutplånas. Det uttalandet fälldes av Namibias inrikes-\r\nminister.\r\nI ett tal till nationalförsamlingen sade han bl.a.\r\nföljande:\r\nDet är min genomtänkta ståndpunkt att s.k. homo-\r\nsexuella rättigheter aldrig kan räknas som mänskliga\r\nrättigheter. De åberopas felaktigt, eftersom det är\r\noförenligt med sann namibisk kultur, afrikansk kultur\r\noch religion. De bör räknas som mänskliga felsteg\r\noch som synd mot samhället och Gud.\r\nPressen i Namibia rapporterade att kastrering av\r\nmanliga homosexuella var ett av de straff som skulle\r\ninföras av inrikesministeriet.\r\nYtterligare tre homosexuella män halshöggs i\r\nSaudiarabien. Orsaken var det extrema brottet homo-\r\nsexualitet, som i enlighet med den stränga islamiska\r\nsharialagen är förbjuden i landet. Även denna gång\r\nangavs att männen klätt sig i kvinnokläder och ägnat\r\nsig åt övergrepp på barn.\r\nFörra året dömdes även nio unga saudiarabiska\r\nmän till 2 000-2 600 piskrapp och 5-6 års fängelse.\r\nMännen hade klätt sig i kvinnokläder och enligt upp-\r\ngift från en polis haft sexuellt umgänge med varand-\r\nra. Männen kommer att piskas 48-52 gånger i 50\r\nomgångar med 15 dagars mellanrum.\r\nFru talman! Det jag och Vänsterpartiet åter vill\r\nlyfta fram är de mänskliga rättigheterna, alla männi-\r\nskors lika värde och lika rättigheter. Utrikesministern\r\nhar tidigare i dag lyft upp frågan om de mänskliga\r\nrättigheterna och bl.a. påvisat Sveriges viktiga arbete\r\noch viktiga roll i den internationella debatten. Men\r\ntrots att vi i Sverige är bra på att kämpa för de\r\nmänskliga rättigheterna, i jämförelse med många\r\nandra länder, kan vi bli ännu bättre.\r\nVi kan bli ännu bättre inte minst i hur vi behand-\r\nlar de människor som flytt till Sverige på grund av att\r\nderas mänskliga rättigheter har kränkts, att de för-\r\nföljts och fruktar för sina liv. Det finns således inte\r\nenbart människor ute i världen som är rädda utan\r\näven här hemma i Sverige, rädda för att utlämnas till\r\ndet land de flytt ifrån. Fru talman! Vi kan inte ens\r\nföreställa oss dessa människors fruktan för sitt liv. Vi\r\nkan förstå, och vi kan agera.\r\nFru talman! Jag ska belysa situationen för homo-\r\nsexuella, bisexuella och transpersoner i några länder.\r\nRiksdagen beslutar varje år om det svenska bi-\r\nståndets storlek, medan regeringen fastlägger bi-\r\nståndspolitiken för vilka länder som ska stödjas och\r\nbiståndets inriktning. I flera länder saknas bestäm-\r\nmelser i den inhemska strafflagen om homosexuella\r\nförbindelser. Jag vill därför betona att det inte innebär\r\natt homosexualitet är accepterat. Oftast kan domsto-\r\nlarna använda andra lagar, exempelvis om brott mot\r\nden allmänna moralen.\r\nI Etiopien är homosexuella förbindelser, även\r\nmellan vuxna, kriminaliserade. Straffet varierar mel-\r\nlan tio dagar och tre år.\r\nKenya har ett totalförbud mot homosexualitet.\r\nEnligt strafflagen kan man straffas med 5-14 års\r\nfängelse för homosexualitet. I mars 2000 fördömde\r\nKenyas president åter homosexualitet. I ett uttalande\r\nhävdade han att homosexualitet är oafrikanskt och\r\nicke kristet. Det är inte rätt att en man har en relation\r\nmed en annan man eller en kvinna med en annan\r\nkvinna. Det är emot afrikansk tradition och Bibelns\r\nlära, sade han.\r\nI Moçambiques strafflag kriminaliseras homosex-\r\nuella förbindelser. Straffet uppgår till fängelse upp till\r\ntre år.\r\nI Tanzania är homosexuellt beteende straffbart\r\nmed upp till 14 års fängelse.\r\nI Uganda är homosexualitet kriminellt och kan re-\r\nsultera i upp till livstids fängelse. I september 1999\r\nbeordrade Ugandas president landets polismyndighe-\r\nter att alla homosexuella i landet skulle arresteras och\r\nåtalas. I tidningskommentarer till utspelet sade presi-\r\ndent Museveni följande: T.o.m. Bibeln uttrycker sig\r\nmycket klart att Gud skapade Adam och Eva som\r\nman och hustru, men inte att män ska gifta sig med\r\nandra män. Presidenten kritiserade också FN:s dekla-\r\nration om de mänskliga rättigheterna och hävdade att\r\nden inte antagits med de afrikanska ländernas delta-\r\ngande och därför inte gällde för Afrika.\r\nResultatet av detta utspel lät inte vänta på sig. I\r\nnovember 1999 avstängdes 15 homosexuella studen-\r\nter från den skola där de studerade. Innan studenterna\r\nblev avstängda blev de mentalt, fysiskt och psykiskt\r\ntorterade och offentligt piskade inför studentkamra-\r\nterna. De relegerades för främjande av omoraliskt\r\nsexuellt beteende.\r\nI Zambia är homosexualitet ett brott mot den all-\r\nmänna moralen. Zambias vicepresident sade i oktober\r\n1998 i ett tal i parlamentet att alla som förespråkar\r\nrättigheter för homosexuella kommer att arresteras i\r\nenlighet med landets sodomilagar, som kan ge upp till\r\n14 års fängelse. Även personer som kommer ut of-\r\nfentligt som lesbisk eller bög kommer att arresteras.\r\nI Zimbabwe finns det, enligt uppgifter från svens-\r\nka ambassaden, förbud dels mot sodomi, dels mot\r\nonani mellan män. I maj 1998 gjorde presidenten ett\r\nutspel, efter många tidigare, då han återigen fördöm-\r\nde homosexuella. De är sämre än vilda djur, sade han.\r\nDjungelns djur är bättre än dessa människor. De kan\r\nåtminstone se skillnad på en man och en kvinna.\r\nI samband med ett besök i Sverige i mars 2000 av\r\nZimbabwes utrikesminister klargjorde vår utrikesmi-\r\nnister Anna Lindh den svenska synen på homosexua-\r\nlitet och krävde en förklaring av Zimbabwes diskri-\r\nminering av homosexuella.\r\nMot den här bakgrunden kan det alltså konstateras\r\natt mänskliga rättigheter har stor betydelse för det\r\nsvenska utvecklingssamarbetet med de länder som\r\nSverige väljer att stödja.\r\nBland homosexuella i Afrika är svarta kvinnor de\r\nmest utsatta. De flesta kvinnor saknar utbildning och\r\nde tvingas att gifta sig och skaffa barn i de tidiga\r\ntonåren. Med den okunskap och homofobi som finns i\r\ndet afrikanska samhället, speciellt på gräsrotsnivå,\r\nblir hon ofta ignorerad. Ja, lesbiska har ingenstans att\r\nvända sig för att få stöd och styrka.\r\nTill skillnad från alla länder som jag har räknat\r\nupp vill jag nämna Sydafrika, som är det första land i\r\nvärlden som har inskrivet i sin grundlag att det är\r\nförbjudet att diskriminera människor på grund av\r\nderas sexuella läggning - någonting som inte ens vi i\r\nSverige har, fru talman.\r\nSå till vår direkta närhet, Europa. Hur är det här\r\ndå? Jo, homosexualitet är fortfarande helt förbjudet\r\nenligt den bulgariska strafflagen. De senaste åren har\r\nman visserligen kunnat märka en minskad tillämp-\r\nning av lagstiftningen, eftersom landet strävar efter\r\natt bli medlem i EU. Däremot har andra problem\r\nökat. Homosexuellas organisationer och tidningar har\r\nutsatts för attacker av polisen. Och personer som har\r\nhäktats och sedan blivit frisläppta berättar om hur de\r\nhar blivit misshandlade och hängda upp och ned.\r\nLettland är nog det enda land i världen där man\r\nhar bildat en särskild organisation för att motarbeta\r\nhomosexuella.\r\nI den rumänska strafflagen finns artikel 200 som\r\nförbjuder alla homosexuella kontakter. Trots några\r\nhalvhjärtade försök från regeringens sida har det\r\nrumänska parlamentet avvisat alla ändringsförslag,\r\noch man har fortsatt att tillämpa artikel 200.\r\nI Österrike, fru talman, dömdes nyligen en 20-årig\r\nman för att som 19-åring ha haft sex med en 16-årig\r\nman. Efter en process på 13 minuter kom utslaget 75\r\ndagars fängelse, som senare omvandlades till böter.\r\nFru talman! Sverige är ett föregångsland i frågor\r\nsom rör mänskliga rättigheter. Och Sverige har agerat\r\nvid ett flertal tillfällen, inte minst genom utrikesmi-\r\nnister Anna Lindh. Vi har tagit initiativ, och det är\r\nväldigt bra. Men vi i Vänsterpartiet vill att vi ska gå\r\nmycket längre, att Sverige även ska hjälpa de männi-\r\nskor som behöver hjälp när de kommer som flykting-\r\nar till Sverige.</pre><pre>Anf.  110  INGEGERD SAARINEN (mp):\r\nFru talman! Det var en förfärlig uppräkning av\r\nTasso Stafilidis. Det är nästan så att jag inte klarar av\r\natt börja mitt anförande.\r\nDen senaste tiden har vi kunnat läsa i tidningarna\r\noch höra förfärande rapporter om det jordbävnings-\r\ndrabbade Indien. Röda Korset hävdar att det kan röra\r\nsig om 50 000 döda, medan Indiens federale för-\r\nsvarsminister har talat om uppemot 100 000 omkom-\r\nna. Dessutom har hundratusentals människor skadats\r\ni samband med jordbävningen.\r\nÄnnu tre dygn efter skalvet letade räddningsman-\r\nskap och förtvivlade anhöriga efter överlevande. Men\r\nenligt en lokal tjänsteman hade något organiserat\r\nhjälparbete knappt kommit i gång. Hoppet om att\r\nhitta fler överlevande minskade samtidigt timme för\r\ntimme. De som hade klarat sig hade varken livsme-\r\ndel, vatten eller läkemedel. Jordskalvet tog inte våra\r\nliv, men det kommer svält och törst att göra, sade en\r\növerlevande.\r\nÖverlevande flydde från de förödda områdena,\r\ndär efterskalv och brist på mat och vatten utlöste\r\npanik och plundring. En utsänd från Röda Korset i\r\nNorge rapporterade att situationen var kaotisk. Det\r\nfinns ingen elström, inget vatten och det är väldigt ont\r\nom mat. Behoven är enorma. Det behövs 250 000\r\nfamiljetält och runt en miljon filtar, berättar en utsänd\r\nfrån Läkare utan gränser. Det är kallt här, mycket\r\nkallt, bara några få plusgrader, fortsätter han och\r\nbeskriver därmed byarna nordväst om Bhuj. Byarna\r\när helt platta. De finns helt enkelt inte längre. Vi\r\nfokuserar nu helt och hållet på att få ut filtar, tält och\r\npresenningar till människorna. Men behovet är så\r\nstort att vi kallar det för ett svart hål.\r\nPremiärministern i Indien sade efteråt att alla po-\r\nlitiska meningsskiljaktigheter måste föras åt sidan för\r\natt man tillsammans skulle få fart på hjälparbetet.\r\nHans förklaring när  lokala organisationer framförde\r\nkritik mot att räddningsarbetet var så långsamt, byrå-\r\nkratiskt och utan överblick var bl.a. att helgen lade\r\nhinder i vägen. Det förödande skalvet inträffade på\r\nRepublikens dag, en allmän helgdag. Inte heller be-\r\ngärde Indien hjälp från andra länder tillräckligt\r\nsnabbt. Jag gissar att ni alla är lika chockade som jag\r\nav sådana här uppgifter.\r\nMen inget land har möjligheter att på egen hand\r\nhantera en stor jordbävning. Det är en för stor händel-\r\nse för att de fysiska och organisatoriska resurserna\r\nska räcka till. Vi får alltid höra att det inte går att få\r\nfram information om hur omfattande skadorna är.\r\nFullständigt oregelbundet hör vi sedan, när katastro-\r\nfens omfattning står klar, att det är för sent att göra\r\ndet ena eller det andra. Men resurser finns ju. Geolo-\r\ngerna ser ju inom några minuter om det har varit en\r\npotentiell ödesdiger jordbävning. Militären, speciellt i\r\nkärnvapenländerna, har också tillgång till snabb in-\r\nformation. Spionsatelliter kretsar runt jorden och har\r\növerblick över varenda kvadratmeter. Det måste gå\r\natt inom några timmar få överblick över ett jordbäv-\r\nningsdrabbat område.\r\nDet mest effektiva och snabbaste sättet att hjälpa\r\ntill är att ge de oskadade människorna på plats resur-\r\nser för att överleva och framför allt att ge de mest\r\nbasala resurserna för att rädda de skadade och fast-\r\nklämda.\r\nJag vill nu återge Lennart Lund, som i söndagens\r\nDN hade följande tanke. Han ville se ett internatio-\r\nnellt informationsnätverk där seismografutslag direkt\r\nföljs upp av satellitbaserad information. I detta nät-\r\nverk skulle beslut omgående kunna tas om initiering\r\nav undsättningsoperation. Från depåer ska färdigför-\r\npackad mat kunna flygtransporteras till regionen och\r\nsedan släppas ned med fallskärm, enligt direktiv från\r\nsamordningsnätverket. Flygtransportresurser finns.\r\nMilitära flygplan kan snabbt och lätt ombesörja fall-\r\nskärmsnedsättning av alla möjliga förnödenheter och\r\nförråd.\r\nDenna typ av snabbinsats är bara effektiv om den\r\ngörs omgående. Därför bör alla länder i förväg ac-\r\nceptera att ingå i ett försäkringssystem som inte be-\r\nhöver avvakta att en mer eller mindre handlingsför-\r\nlamad regering aktivt måste begära hjälp innan en\r\nundsättningsoperation påbörjas.\r\nOm utrikesminister Anna Lindh hade varit här ha-\r\nde jag velat fråga henne: Hur arbetar Sverige med de\r\nhär frågorna? Försöker Sverige få till stånd ett tidigt\r\nvarningssystem och en organisation som gör att män-\r\nniskor snabbt kan få hjälp och slipper drabbas så hårt\r\nav ineffektivitet i det egna landet? En organisation av\r\ndet här slaget borde ju ligga i alla länders intresse.\r\nJag är medveten om att Sverige arbetar både i FN\r\noch i EU för att snabba upp och effektivisera rädd-\r\nningsinsatser och att Sverige även lägger vikt vid det\r\nlångsiktiga arbetet efter en katastrof som ju är mycket\r\nviktigt. Detta och frågan om att utbilda folk på plats\r\nför den här typen av katastrofer är inte minst viktigt.\r\nMen hur arbetar Sverige för att få ett arbete inriktat\r\npå tidiga varningar, tidiga beräkningar av skador och\r\nomedelbara behov?\r\nSedan är jag glad över att Kinas förtryck av Tibet\r\nhar nämnts här. Jag skulle också vilja nämna Kinas\r\nförtryck av falungongmedlemmar som är tragiskt och\r\novärdigt. Det borde finnas motionsfrihet i Kina.</pre><pre>Anf.  111  URBAN AHLIN (s):\r\nFru talman! Mycket klokt har sagts i den här utri-\r\nkespolitiska debatten. Jag skulle bara vilja tala om ett\r\npar saker som jag personligen känner mig lite oroad\r\növer. Det gäller situationen i vårt närområde.\r\nVi var många som gladde oss oerhört mycket när\r\nkommunismens ok lyftes bort från människorna i\r\nBaltikum och östra Europa, när kommunismen äntli-\r\ngen föll samman och människorna fick uppleva frihet\r\noch demokrati. Sverige, Europeiska unionen och hela\r\nVästeuropa var oerhört duktiga på att snabbt gå in\r\nmed stöd och hjälp för demokratiuppbyggnad. Vi\r\nupprättade snabbt folk-till-folk-kontakter. Det var\r\nidrottsföreningar som åkte över Östersjön och skapa-\r\nde kontakter. Det handlade om kyrkor som åkte över.\r\nDet var körer. Vänorter etablerades osv.\r\nVi har gjort ett fantastiskt bra arbete när det gäller\r\nEstland, Lettland, Litauen, Polen och en del andra\r\nländer i Östeuropa. Men om vi tittar lite grann öster-\r\nut, till vad Lukasjenko skulle kalla de slaviska län-\r\nderna - Ryssland, Vitryssland och Ukraina - kan jag\r\nbara konstatera att vårt engagemang och vår ork inte\r\nriktigt räckte tillräckligt långt österut. Jag ser en del\r\noroande tendenser som jag skulle vilja se antecknade\r\ntill protokollet.\r\nBo Lundgren sade tidigare i dag att det är för ti-\r\ndigt att bedöma den nye presidenten Putins insatser i\r\nRyssland. Jag håller med om det. Vad vi kan konsta-\r\ntera är dock att Putin bars fram till en jordskredsseger\r\ntack vare Tjetjenienkriget. Det var på det han vann\r\nsitt val. Han har sedan han har kommit till makten\r\nockså stärkt presidentmakten oerhört mycket. Han har\r\ninfört något som man under den kommunistiska eran\r\nmycket ofta talade om: de vertikala maktstrukturerna.\r\nHan har avlövat de decentraliserade organisationerna.\r\nGuvernörernas makt har inskränkts och alltmer makt\r\nhar samlats hos presidenten. Låt mig göra klart att det\r\nför mig inte har någon större betydelse om man väljer\r\nett sådant statsskick eller inte. Det som oroar mig är\r\natt jag tycker att det är otydligt vad Putin vill ha den\r\nhär makten till. Vi ser fortfarande inga spår av detta.\r\nVad vill han ha all denna makt till?\r\nJag tror att det finns ett orosmoment här. Har man\r\nsamlat all makt i sin hand betyder det nämligen också\r\natt man har samlat allt ansvar i sin hand. När vi ser att\r\ndet brinner i ett TV-torn, att en ubåt har sjunkit eller\r\natt människorna i östra Ryssland inte får el - då blir\r\nnaturligtvis presidenten själv anklagad eftersom han\r\nhar samlat så mycket makt i sin egen hand. Det där\r\noroar mig lite grann. Det är två saker. Vad vill han ha\r\nmakten till? Och vad kan det leda till när han nu har\r\nall makt i sin hand och också är tvungen att ta ansvar\r\nför alla missgrepp som sker i Ryssland?\r\nUkraina är också ett exempel där faktiskt en del\r\nsaker pekar åt fel håll. Presidenten Kutjma har gjort\r\nlikadant. Han har stärkt sin presidentmakt - på ett\r\nväldigt brutalt sätt faktiskt. Så sent som i går anord-\r\nnades en stor demonstration i Kiev mot president\r\nKutjma. Det beror på den senaste skandalen, den allra\r\nstörsta skandalen i Ukraina, där oppositionen ankla-\r\ngar Kutjma för att vara delaktig i ett mord på en kri-\r\ntisk journalist. Även i Ukraina har den vertikala\r\nmaktstrukturen stärkts, och presidentmakten är alltså\r\nmycket stark.\r\nSom jag ser det tycker jag att det verkar som att\r\nKutjma till skillnad från sina företrädare faktiskt\r\ngärna vill knyta Ukraina starkare till Ryssland. Tidi-\r\ngare var det ju så att Ukraina gärna ville visa sin\r\nsjälvständighet gentemot Ryssland. Man hade stora\r\ngräl om Svartahavsflottan, som ni minns. Men jag\r\ntycker att det verkar som att Kutjma faktiskt vill vrida\r\nutvecklingen mer mot ett närmande till Ryssland. Det\r\nfår han naturligtvis gärna göra. Jag vill naturligtvis att\r\nalla länder ska ha goda relationer till sina grannar,\r\nprecis som vi har goda relationer till grannen i såväl\r\nväst som öst. Det jag oroas av är att oftare och oftare\r\nnär detta närmande till öst sker ackompanjeras det av\r\nröster kritiska mot väst.\r\nBäst uttrycks det väl av olycksbarnet Lukasjenko\r\nsjälv. När OSSE nu försöker utbilda valobservatörer i\r\nVitryssland kallar Lukasjenko dessa för gerillasolda-\r\nter som ser snälla ut på dagen, men när mörkret\r\nkommer tar de fram sina gevär under sängen. Han\r\ntalar väldigt illa om den amerikanisering som sker\r\noch om västvärldens hemska försök att trycka sina\r\nvärderingar på den slaviska befolkningen. Jag vill inte\r\ntrycka på någon några speciella värderingar från\r\nvästvärlden. Men om vi talar om mänskliga rättighe-\r\nter, demokrati och frihet är det universella värden\r\nsom vi inte ska skämmas för att vi faktiskt försöker\r\nsprida i västvärlden.\r\nVitryssland är väl det starkaste exemplet på ett\r\nland där presidentmakten har gått alldeles för långt\r\noch där människorna faktiskt fortfarande inte har en\r\nmöjlighet att få leva i demokrati och frihet. Vi i Sve-\r\nrige har, också nu som ordförande i EU, en mycket\r\nviktig roll att spela. Vi har goda relationer till både\r\nUkraina och Ryssland - och också till det vitryska\r\nfolket. Det vitryska folket hyser stort förtroende för\r\nsvenskarna och den svenska regeringen.\r\nEn del i de här länderna håller sig till gammal\r\nsovjetkommunistisk propaganda; att väst bara försö-\r\nker skapa ett trasproletariat i öst. Vi försöker suga ut\r\ndem så mycket som möjligt. Vi vill bara dit och in-\r\nvestera för att ta hem våra pengar och lämna dem i\r\nhemlöshet och  fattigdom. Jag hade ett samtal i mån-\r\ndags med Lidia Jarmochina, som är ordförande i den\r\ncentrala valkommissionen i Vitryssland, och det var\r\nexakt vad hon sade till mig. Det var bilden hon hade\r\nav världsordningen. Alla länder västerut, alla männi-\r\nskor västerut, hade bara ett enda syfte med sitt enga-\r\ngemang i Vitryssland; att suga ut den vitryska befolk-\r\nningen. Och den enda räddningen var ett närmande\r\ntill Ryssland och de östra marknaderna.\r\nJag tror att detta är varningssignaler som vi måste\r\nta på allvar. Vi måste se till att utveckla fler folk-till-\r\nfolk-kontakter. Vi måste stödja svenska NGO:er som\r\nvill engagera sig öster om Baltikum. Titta bara på alla\r\nvänorter. Varenda kommun i det här landet har i\r\npraktiken en vänort antingen i Polen eller i något av\r\nde baltiska länderna. Men hur många har det i Vit-\r\nryssland? Hur många har det i Ukraina? Hur många\r\nhar det i Ryssland? Väldigt få.\r\nDet är oerhört väsentligt att vi trycker på för de\r\nuniversella rättigheterna, de mänskliga rättigheterna.\r\nMen vi måste engagera oss mer. Vårt engagemang\r\nmåste räcka längre österut.</pre><pre>Anf.  112  KARIN ENSTRÖM (m):\r\nFru talman! Jag ska först glädja kammaren med\r\natt säga att jag inte tänker utnyttja hela min talartid.\r\nUnder förra årets utrikespolitiska debatt stod jag\r\nockså i den här talarstolen. Då talade jag om kopp-\r\nlingen mellan en aktiv säkerhetspolitik och ett till-\r\nräckligt starkt försvar. Mitt resonemang från förra\r\nåret har inte blivit motbevisat under året som gått,\r\nsnarare tvärtom. Senast i går kunde vi alla i Svenska\r\nDagbladet läsa rubriken \"Försvaret klarar inte ett\r\nanfall\". Artikelförfattaren hänvisade till två framtids-\r\nstudier om det svenska försvaret. De är beställda av\r\nhögkvarteret och utförda av FOI, Totalförsvarets\r\nforskningsinstitut, och en amerikansk konsultfirma,\r\nSAIC. Resultatet av studierna var att Sverige vid ett\r\nangrepp inte har förmåga att klara sig utan militär\r\nhjälp utifrån. Det gäller - jag citerar från rapporten:\r\n\"t.ex. EU, Nato USA\".\r\nEfterverkningarna av de här nyheterna har inte lå-\r\ntit vänta på sig. Försvarsministern har på telefon från\r\nMoskva uttryckt sitt missnöje med studierna och\r\nderas resultat, och den ansvarige generalen på hög-\r\nkvarteret har mycket hastigt fått lämna sitt uppdrag i\r\nFörsvarsberedningen. Så känslig är alltså hela den här\r\nfrågan för Socialdemokraterna att det inte ens är till-\r\nlåtet att studera jobbiga värstafallsalternativ.\r\nAtt vår försvarsplanering och säkerhetspolitik ska\r\nbygga på bästafallsalternativ och vackertväderlös-\r\nningar känns mycket osäkert och mycket oseriöst.\r\nVi har debatterat alliansfriheten under flera tim-\r\nmar redan i dag. Men jag tycker ändå inte att vi har\r\nfått någon klarhet i vad socialdemokraterna egentli-\r\ngen har för mål och syfte med säkerhetspolitiken.\r\nRegeringen måste faktiskt bestämma sig, antingen har\r\nvi en säkerhetspolitik som bygger på den militära\r\nalliansfriheten kombinerad med ett starkt svenskt\r\nförsvar som klarar uppgiften att försvara Sverige,\r\neller också är det med tanke på dagens försvarsför-\r\nmåga dags att erkänna att vi är beroende av militär\r\nhjälp utifrån och att vi därmed inte heller kan vara\r\nfortsatt militärt alliansfria.\r\nFru talman! Det känns angeläget att få föra in\r\näven denna vinkel i debatten, även om det inte är en\r\nförsvarsdebatt som vi har i dag. Och det är självklart\r\nett välkommet steg att utrikesministern har bjudit in\r\ntill samtal för att utveckla och förhoppningsvis verk-\r\nlighetsanpassa Sveriges säkerhetspolitiska doktrin.\r\nInte bara min slutsats utan flera andras slutsats är ju\r\natt neutraliteten inte längre är en relevant beskrivning\r\noch att den militära alliansfriheten inte är hållbar med\r\nnuvarande försvarsförmåga. Vad vi nu behöver är en\r\nsäkerhetspolitisk doktrin som tydligt visar Sveriges\r\npredikament och viljeinriktning, inte en beskrivning\r\nav vad vi inte är.\r\nFru talman! Det finns trots allt några saker som\r\nregeringen och försvarsministern har skött bra, och\r\ndet är bl.a. arbetet med ett ramavtal om åtgärder för\r\natt underlätta omstruktureringen och driften av den\r\neuropeiska försvarsindustrin. Riksdagen ska behandla\r\nfrågan om godkännande av avtalet under våren. Och\r\nom vi över huvud taget ska kunna ha en fungerande\r\neuropeisk och svensk försvarsindustri så är samarbete\r\nen nödvändighet. Det är också nödvändigt att fler\r\neuropeiska försvarsindustrier påbörjar den omstruktu-\r\nrering som svensk försvarsindustri redan har inlett.\r\nFörsvarsindustrin i Sverige präglas av hög kompetens\r\noch stor konkurrenskraft och kommer i och med ram-\r\navtalet lättare att kunna samarbeta med andra länders\r\nförsvarsindustrier i olika projekt.\r\nVi moderater har dessutom föreslagit att nästa\r\nsteg inom detta område är att Sverige i EU ska inleda\r\nett arbete med att få fram gemensamma exportregler\r\nför krigsmateriel. Den överenskomna uppförandeko-\r\nden som finns i EU, som bl.a. innehåller mekanismer\r\nför konsultationer och informationsutbyte, är bra.\r\nMen att få helt gemensamma exportregler inom EU\r\nskulle vara ännu bättre.</pre><pre>Anf.  113  STEN LUNDSTRÖM (v):\r\nFru talman! Jag ska i mitt anförande liksom\r\nmånga andra tidigare ta upp frågan om de mänskliga\r\ndemokratiska fri- och rättigheterna i Turkiet. Även\r\nom det blir en del upprepningar tror jag att det är\r\nviktigt utifrån Turkiets nya roll som ett av EU:s kan-\r\ndidatländer att vi för ett genomgående resonemang\r\nkring hur det ser ut i Turkiet och framför allt vilka\r\nstrategier vi har för den process som ska föra fram\r\nTurkiet till att bli ett EU-land. Vilken strategi har den\r\nsvenska regeringen?\r\nEfter att Turkiet erkändes som kandidatland hade\r\njag en interpellationsdebatt med utrikesministern om\r\ndet rimliga i att ge Turkiet kandidatstatus.\r\nUtrikesministern hävdade vid detta tillfälle att EU\r\nhade fått löften om snabba förändringar och en an-\r\npassning till Köpenhamnskriterierna. Vi har nu möj-\r\nlighet att göra en första avstämning av de löften som\r\nlämnades.\r\nFru talman! Jag är medlem i en parlamentarisk\r\norganisation med representanter för samtliga riks-\r\ndagspartier och som aktivt under tio år arbetat med\r\nfrågor om mänskliga rättigheter i Turkiet. Organisa-\r\ntionen har under tio år gjort flera s.k. fact finding-\r\nresor till Turkiet och på plats träffat en rad organisa-\r\ntioner, grupper som arbetar med frågor om mänskliga\r\nrättigheter, politiska organisationer och myndigheter.\r\nUnder dessa år har vi skapat oss en allsidig och bred\r\nbild av situationen i Turkiet. I månadsskiftet oktober-\r\nnovember år 2000 var vi nere i Turkiet och träffade\r\nåterigen många av dem som vi har träffat vid tidigare\r\ntillfällen. Och skälet till att vi träffade dem igen var\r\njust för att kunna få en tydlig och jämförande bild.\r\nDen bild som vi fick med oss hem är allt annat än\r\ntillfredsställande. På i stort sätt alla områden som rör\r\nde mänskliga demokratiska fri- och rättigheterna\r\nfinns det allvarliga brister i Turkiet. De skillnader,\r\neller snarare förändringar, som vi upplevde gällde\r\nenbart i kontakter med det officiella Turkiet där man i\r\nord erkänner vissa brister i frågor om mänskliga rät-\r\ntigheter och också i ord säger sig vilja komma till\r\nrätta med problemen. För mig är det betydelsefullt att\r\ni bedömningen av en stat utgå från vad man gör och\r\ninte från vad man säger. Om man som utgångspunkt\r\nväljer att se till verkligheten, måste jag tyvärr kon-\r\nstatera att Turkiet har mycket lång väg att vandra\r\ninnan man har rätten att kalla sig en demokratisk\r\nrättsstat.\r\nFru talman! Jag vill här passa på att peka på några\r\nav de brister som vi upplevde under vår resa. Yttran-\r\ndefriheten i Turkiet är begränsad, både utifrån ägar-\r\nnas mycket starka styrning av pressen och militärens\r\nstarka inflytande över pressen. Att ge ut en oberoende\r\ntidning i Turkiet är i det närmaste omöjligt på grund\r\nav den mycket starka styrningen av distributionen av\r\npress som utövas av militär och starka kapitalgrupper\r\nvar för sig och ofta tillsammans. Trots detta har vi\r\nkunnat uppleva att man kan se alltfler regeringskritis-\r\nka artiklar och faktiskt även artiklar där militären\r\nkritiseras. Men det som gör mig lite orolig är att det\r\när ganska otydligt när det gäller att se när kritik är\r\ntillåten eller inte. Vi kan konstatera att det under\r\nfängelserevolten i stort sett inte skrevs några artiklar\r\nsom inte försvarade regeringens och militärens age-\r\nrande i Turkiet. Vi blev också varse att pressfriheten\r\nvar olika begränsad i olika delar av Turkiet. I sydöstra\r\nTurkiet där framför allt kurder bor var flera magasin\r\noch dagstidningar som utgavs i resten av Turkiet\r\nförbjudna. Det ansågs att information som är fullt\r\ntillgänglig i resten av Turkiet skulle vara för farlig för\r\nfolket i sydöstra Turkiet.\r\nI Turkiet förekommer fortfarande tortyr och miss-\r\nhandel av anhållna och fängslade. Från den turkiska\r\nregeringen talades det mycket om straffskärpningar\r\nför tortyr samtidigt som man har kvar lagar som i\r\nstort innebär inga eller mycket begränsade straff för\r\ndem som torterar. Allt är avhängigt av vilken paragraf\r\nsom man bestämmer sig för att använda när man\r\ndömer. Fortfarande har guvernörerna möjlighet att\r\nstoppa åtal mot statliga tjänstemän, dvs. att guvernö-\r\nrerna har möjlighet att skydda dem som torterar. För\r\nmig blir de högtidliga talen om avskaffande av tortyr\r\ninnehållslösa till dess att verkligheten stämmer med\r\nde stolta deklarationerna.\r\nFru talman! Fortfarande förbjuds och upplöses\r\npolitiska partier och organisationer med hänvisning\r\ntill statens säkerhet. Fortfarande ställs företrädare för\r\npolitiska organisationer och människorättsorganisa-\r\ntioner och kyrkan inför rätta enbart därför att de ut-\r\ntrycker sin åsikt. Bl.a. hotas ordföranden i Human\r\nRights Foundation of Turkey av ett långt fängelse-\r\nstraff på grund av att han varit delaktig i publicering-\r\nen av en antologi om yttrandefrihet. Antologin om-\r\nfattar bara tidigare publicerade artiklar. Borgmästaren\r\ni Diyarbakir är åtalad för att han har framfört behovet\r\nav rehabilitering av f.d. PKK-soldater i sydöstra Tur-\r\nkiet. Rättegången mot den assyrianska prästen Ak-\r\nbulut har redan tidigare tagits ut, och vi skulle kunna\r\ngöra listan betydligt längre.\r\nJag vill peka på ytterligare ett par av de brister\r\nsom vi har upplevt. När vi var i Turkiet förlängdes\r\nåterigen undantagstillståndet i sydöstra Turkiet. Det\r\när nu snart två år sedan PKK ensidigt lade ned vapnen\r\noch önskade en fredlig utveckling av området. Om\r\nden turkiska staten inte tar emot den utsträckta han-\r\nden och häver undantagstillståndet och låter vardagen\r\nbli normal i sydöstra Turkiet kommer man aldrig att\r\nkunna omfattas av de regler som styr ett demokratiskt\r\nsamhälle. Den turkiska staten måste ta sitt ansvar och\r\ninleda en försoningsprocess som i rimlighetens namn\r\ninleds med ett hävande av undantagstillståndet.\r\nKravet på att till varje pris slå vakt om statens en-\r\nhet innebär att grundläggande mänskliga rättigheter\r\nsätts ur spel. Kurder, armenier, assyrier/syrianer och\r\nandra etniska grupper tillåts inte fritt använda sitt\r\nspråk eller fritt utöva sin kultur. Kurdiska kvinnor\r\nsom oftare än männen inte behärskar det turkiska\r\nspråket tvingas låta sina män tolka vid läkarbesök och\r\nhar då svårigheter att tala fritt vid t.ex. våld i famil-\r\njen. Genom att förneka människors rätt till det egna\r\nspråket och den egna kulturen sätts grundläggande\r\nmänskliga rättigheter ur spel.\r\nFru talman! Avslutningsvis: Turkiet ockuperar se-\r\ndan 1974 en del av Cypern. Trots ansträngningar att\r\nlösa konflikten och en rad FN-resolutioner vägrar\r\nTurkiet att ge upp sina anspråk på ett delat Cypern.\r\nDen svenska hållningen har alltid varit att stödja FN:s\r\nresolutioner och enstatslösningen med en federal stat\r\nsom förespråkas i gjorda överenskommelser mellan\r\ngrek- och turkcyprioter och som också varit den\r\nsvenska regeringens hållning. Under de senaste åren\r\noch framför allt i samband med Turkiets närmande\r\ntill EU har det svenska tidigare aktiva stödet alltmer\r\navvecklats. Från Vänsterpartiets sida hade vi hellre\r\nsett utifrån just närmandet till EU att Sverige använde\r\nalla kanaler för att öka trycket på Turkiet för att\r\nkomma fram till en rättvis lösning av Cypernfrågan.</pre><pre>Anf.  114  BIRGITTA AHLQVIST (s):\r\nFru talman! Världens livsmedelsproduktion kan i\r\ndag försörja hela världens befolkning. Ändå svälter\r\nnärmare 800 miljoner människor, och av dessa bor 36\r\nmiljoner i Europa. Det är svårt att föreställa sig den\r\nfruktan och de svårigheter som dessa människor\r\nupplever.\r\nAtt överleva en jordbävning som nu i Indien eller\r\nen torka och ett krig som i Eritrea och Etiopien, utan\r\ntillgång till mat, vatten och kläder är svårt. Dålig\r\nvattentillgång eller tillgång endast till dåligt vatten är\r\nett stort problem i världen. Det leder inte bara till\r\npolitiska kriser och militära hot utan också till sjuk-\r\ndomar, farsoter och brist på mat. I vissa länder kan\r\nden största delen av alla sjukdomar hänföras till dåligt\r\nvatten med åtföljande dålig hygien.\r\nFattigdomsbekämpning och livsmedelssäkerhet är\r\nkomplexa frågor. Hänsyn måste tas inte bara till vat-\r\nten, miljö, jordbruk, handel och i vissa fall genteknik.\r\nLika viktiga är frågorna om hälsovård, utbildning,\r\nenergi, kvinnans roll och ytterst demokrati och\r\nmänskliga rättigheter. Dessa faktorer måste vägas\r\nihop, och FN måste, liksom dess medlemsländer, i\r\nalla sammanhang föra frågan om fattigdomsbekämp-\r\nning i den internationella debatten och försöka hitta\r\nlösningar.\r\nFru talman! Sveriges bistånd har en stark inrikt-\r\nning på smittskyddsarbete bl.a. kring tbc, hiv och\r\naids. Tbc sprids framför allt i grupper som lever un-\r\nder svåra förhållanden såsom svält, kyla och trång-\r\nboddhet. Under sådana förhållanden får tbc en ut-\r\nmärkt grogrund. Östeuropakommittén Norrs tbc-\r\nprojekt i nordvästra Ryssland syftar till att försöka\r\nbryta smittkedjan genom att förbättra miljön, förändra\r\norganisationen i fängelserna och hitta metoder för att\r\nkunna separera medfångar från smittbärare.\r\nMen mycket handlar också om att ge de drabbade\r\nmat och kläder. Undernärda fångar med liten mot-\r\nståndskraft lever i kalla, trånga och ohygieniska cel-\r\nler. De har ingen eller dålig tillgång till mat och klä-\r\nder. De drabbas mycket lätt av tbc.\r\nKläder, filtar och mat måste transporteras till de\r\ndrabbade områdena. I dag kan inte biståndet från Sida\r\nanvändas till transporter. Det här vill jag ta upp som\r\nett problem som vi måste lösa. Vi måste hitta finansi-\r\nella lösningar på transportfrågan, annars stannar den\r\nhär typen av biståndsprojekt upp.\r\nSamarbetet på lokal och regional nivå framför allt\r\nmellan kommuner, landsting och länsstyrelser är\r\nviktigt när det gäller överlevnad men också för att\r\nförankra och utveckla demokratin. Finansiering av\r\ndecentraliserat samarbete från EU-programmen bör\r\nöka, och stöd för att åstadkomma detta måste ges. Vi\r\nmåste samordna de svenska insatserna som görs på\r\nlokal och regional nivå med dem på central nivå. Ett\r\nexempel på detta är att inrätta ett Barentsinstitut för\r\natt ytterligare stimulera och öka samarbetet i Barents-\r\nområdet.\r\nFru talman! Jag gjorde nu i januari tillsammans\r\nmed Eva Johansson en studieresa till Eritrea. Eritrea\r\när ett av världens fattigaste länder. Inkomsten är un-\r\nder 200 US-dollar per år. Barndödligheten är hög.\r\nKonflikten med Etiopien överskuggar allt annat i\r\nlandet, och all utveckling i landet beror på om man\r\nfår fred eller ej. I december förra året tecknades ett\r\nfredsavtal mellan länderna i Alger om hur man ska\r\nkomma fram till ett varaktigt avtal om fred. I dag\r\nfinns FN på plats, och det har ökat människornas tro\r\npå att det ska gå att få fred. FN ska som första uppgift\r\nupprätta en demilitariserad zon på 25 kilometer på\r\nden eritreanska sidan av gränsen.\r\nHundratals människor är på flykt. De har fått läm-\r\nna allt de ägde och lever nu i flyktingläger. De saknar\r\nmat, vatten, kläder och tält. Situationen är svår. Tor-\r\nkan har inte bara skördat boskap, den gör det också\r\nomöjligt att odla, vilket innebär att svälten kommer\r\nallt närmare. För varje individ som drabbas är kata-\r\nstrofen ett faktum, och kvinnor och barn drabbas\r\nhårdast.\r\nEritrea har i höstas utlyst val till ett parlament.\r\nDet ska hållas i december i år. Förberedelserna är i\r\ngång på flera sätt. En vallag och en partilag håller på\r\natt färdigställas. Det är viktigt att landet genomför\r\ndemokratiska val och att människorna får bilda parti-\r\ner och kandidera. Demokratiska val är en förutsätt-\r\nning för att landet ska lyckas i sitt utvecklingsarbete\r\nsom självständig stat.\r\nSverige måste på olika sätt visa sin solidaritet, och\r\nvi måste ge människorna vårt stöd både i demokrati-\r\nprocessen och i vardagen. I det nya avtal som Sverige\r\nska skriva med Eritrea måste hänsyn tas till Eritreas\r\nfolk, till flyktingar och deporterade från Etiopien. De\r\nfattiga ländernas intressen måste stå i fokus när Sve-\r\nrige utvecklar sin politik för global utveckling både\r\nnationellt, i EU och i FN.\r\nFru talman! Slutligen: Det finns en sjukdom som\r\nheter bilharzios eller snäckfeber. Den drabbar främst\r\nmänniskor i tropiska länder och orsakas av en sug-\r\nmask. Totalt har 200-300 miljoner människor denna\r\nsjukdom. Sjukdomen leder till långvarigt lidande eller\r\ntill döden. Brasilianska forskare har tagit fram ett\r\nvaccin mot denna sjukdom, men inget läkemedels-\r\nbolag har visat intresse att tillverka det. Behovet finns\r\nfrämst i u-länderna, de fattigaste länderna, där köp-\r\nkraften är låg.\r\nSom socialdemokrat tycker jag det är viktigt att vi\r\nengagerar oss i kampen för att alla människor får\r\ntillgång till en bra sjukvård. Vi måste påverka i EU, i\r\nFN och i kontakter med näringsliv, så att fler får till-\r\ngång till forskningsresultat och läkemedel som kan\r\nlindra och bota allas sjukdomar, inte bara någras.\r\nRiksdag och regering måste föra en dialog med nä-\r\nringslivet för näringslivsinriktade insatser i bi-\r\nståndsarbetet, inte minst inom läkemedelsindustrin.</pre><pre>Anf.  115  ROY HANSSON (m):\r\nFru talman! Jag kommer i mitt anförande att berö-\r\nra de ändrade förhållandena i Östersjöområdet och\r\nvad som krävs för fortsatt positiv utveckling i detta\r\nområde. Det är naturligt att jag är särskilt intresserad\r\nav utvecklingen där, eftersom jag bor mitt i området.\r\nFru talman! Det är inte så många år sedan situa-\r\ntionen var helt annorlunda än i dag. Det är inte så\r\nlänge sedan det rådde misstro och fiendskap. Det\r\nrådde en form av väpnad fred med dagliga patrulle-\r\nringar av flygstridskrafter och marina enheter. Detta\r\nförhållande bröts för inte så länge sedan.\r\nSjälv fick jag möjlighet att besöka Tallinn 1992,\r\nalltså för mindre än tio år sedan. Det var spännande\r\natt komma till det tidigare så stängda och lite skräm-\r\nmande, som ändå var ett av våra grannländer.\r\nDe dramatiska förändringar som varit vid handen i\r\nvårt närområde visar att det historiska skeendet inte\r\nstår still. Jag vill erinra om att vår tidigare utrikesmi-\r\nnister Sten Andersson gav uttryck för en annan bild\r\nän möjlig frigörelse för de tre staterna vid Öster-\r\nsjökusten nära vårt land, för inte så många år sedan.\r\nFru talman! Det gäller nu att ta till vara den posi-\r\ntiva utveckling som påbörjats. Visst hade våra tre\r\nländer i Baltikum en rejäl uppförsbacke efter det\r\nsocialistiska/kommunistiska vanstyret, och möjligen\r\nhar de det ännu. Det var inte bara ekonomin som var\r\nraserad utan hela samhällssystemet hade förstörts\r\nunder en 50-årsperiod.\r\nNu tror jag att våra grannländer har gjort helt rätt.\r\nDe har gjort allt för att orientera sig västerut och söka\r\nen demokratisk utveckling. Det mesta tyder nu på att\r\ndenna omorientering lyckas i allt väsentligt. Det är\r\noch har varit viktigt att Sverige som närmaste grann-\r\nland lämnar det stöd som är möjligt och efterfrågat.\r\nViktigt är vidare att vi kan verka som föregångsland\r\noch visa på demokratins väg.\r\nNyckeln för framgång ligger i fortsatt orientering\r\nmot och samarbete med demokratiska nationer inom\r\nEU. Det är därför utomordentligt bra att de länder\r\nsom tidigare var under kommunistiskt förtryck så\r\ntydligt visar önskan till medlemskap och samarbete\r\nmed länder där frihet och marknadsekonomi är led-\r\nstjärna.\r\nUnder vårt ordförandeskap har vi därför ett sär-\r\nskilt ansvar för länderna vid Östersjön. Det är natur-\r\nligtvis mer naturligt för Sverige, genom vår närhet\r\noch våra tidigare historiska band, att få med kandi-\r\ndatländerna i Östersjöregionen i gemenskapen. Själv-\r\nfallet är det lika viktigt för ett ordförandeland i södra\r\neller mellersta Europa inom EU, men jag föreställer\r\nmig att det är naturligare att ha nära samarbete med\r\nett grannland.\r\nFru talman! Jag har med tillfredsställelse noterat\r\natt just utvidgningen är en av huvudmålsättningarna\r\nför vårt ordförandeskap. Jag tror mig även ha noterat\r\natt inriktningen är mot våra grannländer. För något år\r\nsedan träffade jag vänner i Litauen, och önskemålen\r\nom stöd för medlemskap i EU gick inte att ta fel på.\r\nVidare var det önskemål om stöd för ett medlemskap\r\ni Nato. Självfallet ställer det sig något svårare, efter-\r\nsom Sverige hittills har valt att stå utanför. Jag tror att\r\ndet är hög tid att ompröva detta ställningstagande.\r\nFru talman! Situationen har på ett påtagligt sätt\r\nändrats på de tio år jag berörde i min inledning. Slut\r\när det kalla kriget och misstänksamheten. Den hot-\r\nfulla säkerhetssituationen har ersatts med samförstånd\r\noch samarbete. Detta syns inte minst i de gemen-\r\nsamma fredsinsatser som genomförts och som pågår.\r\nJag tror att det är viktigt att Sverige är med fullt ut\r\ni fredsarbetet och får möjlighet att tidigt delta i plane-\r\nring och beslut. Det var därför med tillfredsställelse\r\njag tog del av regeringens deklaration, med inbjudan\r\ntill överläggningar om formulering av säkerhetspoli-\r\ntiken. Naturligtvis delar jag inte regeringens uppfatt-\r\nning i det som följer på inbjudan, med de begräns-\r\nningar som anges i texten på s. 10 i den utdelade\r\ndeklarationen.\r\nNär nu regeringen kallar till överläggningar måste\r\ndessa naturligtvis utgå från den verklighet som råder\r\npå det säkerhetspolitiska området. Warszawapakten\r\nfinns inte kvar som militär makt.\r\nFru talman! Det finns ytterligare skäl för ompröv-\r\nning av detta ställningstagande. Jag tänker då på vår\r\negen säkerhet med hänsyn till de förändringar som en\r\nmajoritet i Sveriges riksdag beslutat om för vårt för-\r\nsvar.\r\nJag såg för några dagar sedan två rapporter om\r\njust de begränsningar som uppkommit genom beslutet\r\nom vårt försvar och nödvändigheten att söka säkerhet\r\npå annat sätt. Det är olyckligt att regeringen och utri-\r\nkesministern ännu inte insett den nya försvars- och\r\nsäkerhetspolitiska situation som uppkommit.\r\nFru talman! Jag tror vidare att det behöver föras\r\nen diskussion med våra grannländer som ännu inte är\r\nmedlemmar i Nato. Jag ser det som lämpligt att söka\r\nen gemensam säkerhetsordning för hela regionen. Vi\r\nhar då att notera att Polen sedan en tid är Natoland.\r\nDet är högst rimligt att även andra strandstater vid\r\nÖstersjön får en rimlig gemensam säkerhetspolitik.\r\nFru talman! Jag vill från Gotlands horisont - möj-\r\nligen både bildligt och verkligt, om man står på Ho-\r\nburgsgubben och blickar ut mot sydväst - ta upp\r\nfrågan om den ryska enklaven Kaliningrad. Den är\r\nangelägen, och jag tog upp frågan även under den\r\nallmänpolitiska debatten för ett tag sedan.\r\nDet är en besvärlig såväl geografisk och miljö-\r\nmässig som stats- och handelsrättslig fråga som på\r\nnågot sätt måste hanteras. Det kan om några år vara\r\nså att denna enklav är omsluten av EU.\r\nJag hoppas att denna fråga kommer högt på dag-\r\nordningen under Sveriges ordförandeskap. Det är mer\r\nnaturligt än då ordförandeskapet finns i Central- eller\r\nSydeuropa.\r\nJag har erfarit att utrikesministern avser åka till\r\nKaliningrad för överläggningar. Det är bra, och jag\r\nhoppas att det efter utrikesministerns besök kommer\r\nnågon form av handlingsplan för det fortsatta arbetet.\r\nHistorien känner få, om några, lyckliga statsbild-\r\nningar med delat territorium. I fallet Kaliningrads\r\noblast gäller att landförbindelsen går över två andra\r\nsjälvständiga nationer, med allt vad detta innebär. Det\r\ngår som regel bra under normala förhållanden. Men\r\ndet kan komma tider med påfrestningar, och då gäller\r\ndet att ha ett väl fungerande regelverk.\r\nFör människorna i Kaliningradområdet kan det bli\r\nsvårighet med rörelsemöjligheter när området inom\r\nnågra år kommer att vara omgivet av EU-länder. Det\r\när en i högsta grad väsentlig fråga att lösa i god tid -\r\nja, fru talman, i mycket god tid. Här tror jag Sverige\r\nkan spela en roll, inte minst under vårt ordförande-\r\nskap. Vidare är det viktigt att höja levnadsstandarden\r\nför människorna i denna enklav. För det krävs utökat\r\nhandels- och industrisamarbete.\r\nFru talman! Avslutningsvis skulle jag vilja belysa\r\nEU-utvidgningens betydelse för regionerna i Sverige.\r\nNaturligtvis avser jag då främst när länderna i vårt\r\nnärområde blir medlemmar.\r\nEU kommer under de närmaste åren att ge ett helt\r\nnytt geopolitiskt landskap i Östersjöområdet. Själv-\r\nfallet kommer detta att påverka Sveriges olika regio-\r\nner, och det ger nya förutsättningar för handel, utbyte\r\nav kapital, varor och tjänster.\r\nFru talman! Det jag nu vill lyfta fram är vikten av\r\natt ta till vara de svenska regionernas kompetens och\r\nnätverk i ansökarländerna. Gotland, som jag själv har\r\nerfarenhet från har, möjligen på grund av sitt läge,\r\nhaft långvarigt samarbete med några av ansökarlän-\r\nderna. Gotland har därmed unikt goda förutsättningar\r\natt utgöra en resurs i utvidgningsprocessen.\r\nLåt mig ge några exempel på frågor från Gotland\r\nsom är väsentliga för den positiva och snabba utvidg-\r\nningen av EU.\r\n- Kommunikationernas betydelse för ökat utbyte\r\noch kontakter,\r\n- demokratiseringsprocessen och arbetet med att\r\nbygga upp väl fungerande institutioner,\r\n- ökad interregional samverkan,\r\n- uppbyggnad av gemensamma institutioner för\r\nmiljöövervakning och räddningstjänst m.m. samt\r\n- uppbyggnad av gränsöverskridande kompetens\r\noch utvecklingscentrum.\r\nInom samtliga dessa områden både kan och bör\r\nden regionala och lokala kompetensen utnyttjas på ett\r\nbättre sätt än vad som hittills varit vid handen.\r\nFru talman! Jag uppmanar därför regeringen att\r\nskapa stort utrymme för interregionala initiativ som\r\nstöder utvidgningsprocessen.</pre><pre>Anf.  116  YVONNE OSCARSSON (v):\r\nFru talman! Jag tänker ägna min talartid till att\r\nprata om den demokratiska republiken Kongo. Enligt\r\nregeringens deklaration är situationen i Kongo den\r\nallvarligaste i hela Afrika.\r\nRedan på 1400-talet kom européer till det mäktiga\r\nlandet Bakongo, som är stort som hela Västeuropa.\r\nHistorien kan sedan berätta om europeisk närvaro i\r\nlandet men även närvaro från andra länder. Vi känner\r\nigen Stanleys och doktor Livingstones möte, som\r\ninträffade redan 1877. Svenska missionärer kom till\r\nKongo 1881.\r\nAnmärkningsvärt är det jag hittade i en historie-\r\nbok, att den belgiske kungen Leopold 1884 får Kongo\r\nsom personlig egendom. Sedan lämnar han över lan-\r\ndet till den belgiska staten.\r\nVi minns FN:s och svenskars arbete i Kongo på\r\n60-talet. Olika presidenter har försökt att styra det här\r\nstora landet. Vi minns namn som Lumumba, Mobuto\r\noch Kabila. Ingen har varit speciellt fredlig.\r\nI januari i år bekräftas att president Kabila mör-\r\ndats och att hans son Joseph godkänns som landets\r\npresident.\r\nEftersom det är oroligt i flera andra länder i när-\r\nheten av Kongo har Kongo ett stort antal flyktingar\r\nfrån Rwanda, Burundi och Uganda.\r\nKongo är oerhört rikt på naturtillgångar: koppar,\r\nguld, diamanter, skog och vattenkraft. Men det mesta\r\nav vinsterna försvinner ut ur landet och kommer inte\r\nbefolkningen till del.\r\nI landet finns många arméer. Det finns gerillarö-\r\nrelser som stöds av Rwanda och Uganda, som i sin\r\ntur stöds av Sudan och även av trupper från Angola\r\noch Zimbabwe. Kongos egen armé har låg stridsmo-\r\nral och många har deserterat till Zambia. Som många\r\nandra krig i Afrika är detta krig ett mycket komplice-\r\nrat krig och ibland kanske svårt för oss västerlänning-\r\nar att förstå.\r\nUnder Kabilas tid blev konflikterna med grann-\r\nländerna alltmer tillspetsade. Olika väpnade grupper\r\nsökte makten. Återigen bröt ett krig ut som betecknas\r\nsom ett inbördeskrig, men egentligen inte är det på\r\ngrund av att det är så många andra länder som är\r\ninblandade.\r\nSå mördas Kabila i år. Det är mer uppenbart än\r\nnågonsin att Kongo står vid sammanbrottets gräns.\r\nEkonomin fungerar inte, rättssäkerheten är satt ur spel\r\noch de politiska förhållandena är kaotiska. Människor\r\nhungrar och lider. 70 % av befolkningen lever under\r\nfattigdomsstrecket. Människor dör av sjukdomar som\r\nman normalt inte dör av, men undernäring gör att de\r\ninte har någon motståndskraft. Krig förs i olika delar\r\nav landet, och den offentliga servicen har totalt för-\r\nfallit. Som tur är har kyrkorna ersatt delar av det\r\nsamhälleliga och gör ett gott humanitärt arbete till-\r\nsammans med olika biståndsorganisationer.\r\nAlla oppositionella grupper i landet är inte väpna-\r\nde. Det finns de som arbetar för fredliga lösningar\r\noch uppgörelser. Det finns de som söker någon form\r\nav demokratiskt styre. En av dem är Etienne Tshise-\r\nkedi, ledare för partiet UDPS. Han har tvingats leva i\r\nexil såväl under Mobuto som under Kabila. Vår riks-\r\ndag förlorade för något år sedan möjligheten att träffa\r\nhonom. Det var tänkt att han skulle besöka utrikesut-\r\nskottet, men han blev förhindrad därför att han samti-\r\ndigt fick audiens hos påven.\r\nTshisekedi har dock lagt fram en plan om att kri-\r\nget måste få ett slut, att FN:s plan för att ingripa i\r\nKongo måste verkställas och att avväpning av olika\r\ngrupper måste genomföras. Han menar att alla poli-\r\ntiska krafter, såväl väpnade som fredliga, måste sam-\r\nlas till en allkongolesisk konferens för att skapa en ny\r\ndemokratisk författning.\r\nNär jag tillsammans med andra svenska riksdags-\r\nledamöter besökte Kongo för ett år sedan var det\r\nnågorlunda lugnt i landet. Men vi träffade många som\r\nkunde berätta om det fasansfulla som hade hänt under\r\nåren. Deserterade soldater hade tagit över hela städer,\r\nplundrat och dödat. Det berättades om soldater som\r\ntog sig in i skolor och brutalt våldtog och mördade\r\nflickor i åldern 6-12 år.\r\nDet är svårt att veta hur många politiska fångar\r\ndet finns i landet. Men förmodligen finns många\r\nhäktade och fängslade människor. Många familjer har\r\nfamiljemedlemmar som saknas och många familjer\r\nsaknar samtliga manliga medlemmar, vilket gör att\r\nkvinnorna ofta har hela ansvaret för familjens för-\r\nsörjning.\r\nDet finns rapporter från bl.a. Amnesty som vittnar\r\nom våld och tortyr. Barnfångar har inte egna celler,\r\nutan blir utsatta för övergrepp av både väktare och\r\nmedfångar.\r\nDet finns också rapporter om att det fortfarande\r\nfinns 2 miljoner flyktingar i och utom landet. Inter-\r\nnationella Röda Korset menar att kriget bara sedan\r\n1997 krävt 2 miljoner dödsoffer, de flesta inte av\r\nvåldshandlingar utan på grund av att hälsovården och\r\nlivsmedelsförsörjningen helt har kollapsat.\r\nFör snart två år sedan undertecknades ett fredsav-\r\ntal i Lusaka. Alla de stridande parterna skrev på, men\r\navtalet har aldrig följts. Avtalet kräver bl.a. att främ-\r\nmande militära styrkor ska dra sig tillbaka och ett\r\nomedelbart eldupphör.\r\nFN har beslutat sända 5 000 observatörer till\r\nKongo. Men det har inte varit möjligt, eftersom stri-\r\nderna bara fortsätter.\r\nI december ställde jag en fråga till Anna Lindh.\r\nSvaret var hoppingivande. Hon sade att Sverige under\r\nordförandetiden kommer att lägga fram konkreta\r\nförslag för att stödja fredsinitiativ från Kongo, stärka\r\nlandets egen kapacitet och ge stöd för att förebygga\r\noch lösa väpnade konflikter i ett längre perspektiv.\r\nDessutom bör EU utveckla sitt samarbete med FN,\r\nnågot som vi inom Vänsterpartiet tror är totalt nöd-\r\nvändigt för att det över huvud taget ska komma till en\r\nlösning. Det behövs också hjälp med krishantering.\r\nFru talman! Fru talmannen var för övrigt med på\r\nresan till Kongo. Sverige och svenskar har under mer\r\nän hundra år spelat en viktig roll för människorna i\r\nKongo. Det finns många berättelser av kongoleser\r\nsom under flera decennier haft kontakter med Sveri-\r\nge. Många berättar också att far- eller morföräldrar\r\nhaft goda relationer med svenskar. I världen är Sveri-\r\nge ett mycket litet land. Men i det kongolesiska fol-\r\nkets hjärtan är vi ett stort, fredsivrande, starkt och\r\nsolidariskt land. Vi är tvungna att ge allt stöd vi kan\r\noch att i alla sammanhang visa människorna i Kongo\r\natt vi inte förtröttas, utan att vi fortsätter stödja så\r\nlänge det behövs.</pre><pre>Anf.  117  KENT HÄRSTEDT (s):\r\nFru talman! Återigen hopar sig de mörka molnen i\r\nMellanöstern. Israels befolkning har i fria och demo-\r\nkratiska val valt högerledaren Ariel Sharon till premi-\r\närminister för att leda Israel den närmaste tiden. Valet\r\nväcker oro, och det finns skäl att vara betänksam\r\ninför fredsprocessens förutsättningar. De som känner\r\ntill Sharons bakgrund vet att det inte är en duva, utan\r\nsnarare en hök som nu kommit till makten i Israel.\r\nBilden modifieras dock något med tanke på att Sha-\r\nron måste hämta stöd i ett parlament där han inte har\r\nen majoritet bakom sig. Icke desto mindre är valet av\r\nSharon en olycksbådande signal. Det finns stor an-\r\nledning att vara pessimistisk, men låt oss för den skull\r\ninte misströsta eller hålla oss passiva.\r\nNu kanske mer än någonsin kommer de israeliska\r\nfredsvännerna att behöva vårt stöd och vår vänskap.\r\nDen svenska regeringen har under de senaste åren\r\nmed kraft och framgång stärkt våra kontakter med\r\nIsrael. Dessa relationer kommer med stor sannolikhet\r\natt sättas på svåra prov den kommande perioden. Men\r\ndet är angeläget att den svenska regeringen fortsätter\r\nsitt engagemang i området, inte minst som ordföran-\r\ndeland. Det är viktigt att vi inte nu vänder tillbaka till\r\nden istid då Benjamin Netanyahu ledde Israel och då\r\nfredsprocessen helt stannade av eller snarare tilläts\r\nstanna av, med världssamfundet som avvaktande\r\nåskådare. Ockupation, övervåld, terrordåd, brott mot\r\nde mänskliga rättigheterna är inte en regional ensak\r\nutan något vi alla är skyldiga att reagera mot.\r\nPalestinierna i de ockuperade områdena på Väst-\r\nbanken, i Gaza och östra Jerusalem längtar efter fri-\r\nhet. Efter decennier av ockupation är det hög tid att\r\nden får ett slut. Att palestinierna också får rätten att\r\nleva ett människovärdigt liv med frihet och mänskliga\r\nrättigheter är en angelägenhet för oss alla.\r\nDet svenska engagemanget bör även fortsatt inne-\r\nbära ett starkt och tydligt stöd för palestinsk själv-\r\nständighet, ett substantiellt bistånd, men också kon-\r\nstruktiv kritik där så behövs, detta för att man i det\r\npalestinska samhället ska utveckla en demokratisk\r\nkultur på alla områden och till fullo respektera de\r\nmänskliga rättigheterna.\r\nPå båda sidor bör man med kraft och tydlighet be-\r\nkämpa extremismen och terrorismen. Dessa tillsam-\r\nmans med fattigdom och förtryck är fredens främsta\r\nfiender.\r\nDet är bristen på framtidstro som skapar den de-\r\nsperation som får de palestinska ungdomarna att kasta\r\nsten mot de israeliska soldaterna. Det är inte så som\r\nbilden ibland framstår att det är föräldrar som sänder\r\nsina barn i döden för ett fritt Palestina. Efter många\r\nresor i området vet jag att det i de flesta fall är ung-\r\ndomarna själva som i frustration och vrede ger sig ut\r\npå gatorna. De vill ha rätten till ett fullvärdigt liv i\r\nfrihet - en förståelig önskan. Övervåldet som används\r\nmot dessa frihetstörstande ungdomar är överväldi-\r\ngande. Att 95 % av de döda är palestinier talar sitt\r\ntydliga språk.\r\nFru talman! I januari 1995 ingick jag i en delega-\r\ntion från svenska UD som var i Israel bl.a. för att\r\nträffa Israels dåvarande utrikesminister Shimon Peres.\r\nDet var dagen efter ett fruktansvärt terroristdåd då en\r\nbomb exploderat på en israelisk buss och tagit livet\r\nav tiotals. Men trots sorgen och vreden över detta\r\nvansinnesdåd kom Peres till vårt möte. Han motive-\r\nrade sin närvaro med att han inte ville låta extremister\r\neller terrorister få bestämma dagordningen. Om han\r\nhade uteblivit från mötet med oss som hade kommit\r\nfrån Sverige för att diskutera möjligheter att bistå i\r\nfredsprocessen hade ju extremisterna uppnått sitt mål.\r\nPeres var och är en klok person, och när han beskrev\r\nsin syn på det våld som många gånger blossade upp\r\nmellan israeler och palestinier sade han: \"Du kan inte\r\nskjuta på fattigdomen, men den kan skjuta på dig.\"\r\nPeres såg sambandet mellan den sociala misär och\r\ndet torftiga liv som många palestinier får uthärda.\r\nHan såg att det var just i misären som extremisterna\r\nkunde rekrytera medlemmar och att hopplösheten\r\nföder stenkastare. Men det är Israel med sin maktpo-\r\nsition i området som har det moraliska huvudansvaret\r\natt göra de eftergifter som krävs för att få fredspro-\r\ncessen på fötter igen. Det måste bli ett stopp för ut-\r\nbyggnaden av bosättningar, och den etniska utdriv-\r\nningen av palestinier från östra Jerusalem måste upp-\r\nhöra. Israel måste sluta med det övervåld som man\r\nhar tagit till i konflikten. Palestinierna måste göra sitt\r\nyttersta för att stävja extremism och terror och värna\r\nisraelernas rätt att leva inom säkra och erkända grän-\r\nser. Det krävs politiskt mod från båda sidor och klok-\r\nskap av det slag som Peres visade prov på. I detta kan\r\nSverige fortsatt spela en viktig roll som uppmuntran-\r\nde och stödjande land.\r\nFru talman! Västsahara är Afrikas sista koloni.\r\nLandet är ockuperat av Marocko sedan 25 år tillbaka.\r\nDet var i juli månad i fjol som västsaharierna i exil\r\nskulle återvända till Västsahara och sluta sig samman\r\nmed de ockuperade släktingarna och tillsammans gå\r\ntill valurnorna för att avgöra huruvida Västsahara\r\nskulle bli en del av Marocko eller, vilket är mest\r\nsannolikt, välja självständighet.\r\nMen än en gång kom fredsprocessen av sig. Än en\r\ngång var det Marockos tricksande som lade hinder i\r\nvägen. Förberedelserna för folkomröstningen har\r\npågått under mycket lång tid, mängder av människor\r\nhar identifierats för att upptas i röstlängden, osv. Det\r\när inte acceptabelt att det fortfarande finns kolonier\r\noch ockupation. Det är inte heller acceptabelt att ett\r\nland som Marocko, som så tydligt vill värna sina\r\nrelationer till EU inte minst för att försäkra sig om\r\nEU-bistånd, samtidigt så tydligt bryter mot folkrätten.\r\nSverige bör bilateralt och genom EU tala\r\nklarspråk med Marocko. Vill man fortsätta att odla\r\nvänskap och givande relationer från Marockos sida\r\nmed Europa och Sverige bör vissa krav kunna ställas,\r\noch inte minst ska man delta i den konstruktiva pro-\r\ncess som kan leda fram till att den överenskomna\r\nfolkomröstningen genomförs.\r\nFru talman! Det finns naturligtvis också många\r\nljuspunkter att fästa uppmärksamhet på, t.ex. den\r\ngynnsamma fredsprocessen på Koreahalvön. Här vore\r\ndet mycket önskvärt att se ett ökat svenskt engage-\r\nmang. Dörren står vidöppen, och det finns en roll att\r\nspela - önskad av såväl Nord- som Sydkorea.\r\nEtt annat glädjeområde är att se att det svenska bi-\r\nståndet nu ökar. Den levande debatten på den social-\r\ndemokratiska kongressen förra året tillsammans med\r\növrigt folkligt engagemang sätter nu avtryck i rege-\r\nringens biståndsbudget. Det är uppmuntrande och\r\nvälkommet. Det visar på att politiskt engagemang\r\nfrån gräsrotsnivå också kan bära frukt.</pre><pre>Anf.  118  WILLY SÖDERDAHL (v):\r\nFru talman! Vi är ständigt på resa, inte bara här i\r\nriksdagen. Vi gör resan tillsammans med alla andra\r\nvarelser på denna gröna rymdfärja som kallas Tellus,\r\neller jorden. Vi förflyttar oss med den ofattbara has-\r\ntigheten av 30 kilometer per sekund, och vi färdas\r\nrunt den stjärna vi är helt beroende av och älskar\r\nmest, nämligen solen. Det är den sol som nu ger och\r\nalltid har givit oss all den energi vi behöver för att\r\nleva.\r\nBesättningen på rymdfärjan är nu sex miljarder av\r\narten Homo sapiens, men det finns minst två miljoner\r\narter till på rymdfärjan. De flesta av dem var här före\r\noss människor.\r\nFärden har pågått i fem miljarder år, och en jäm-\r\nvikt och balans har byggts upp som gör det möjligt\r\nför arten människa att överleva och ha det bra på\r\ndenna gröna rymdfärja. Exempelvis har syrehalten\r\nvid jordytan stabiliserat sig vid 21 %. Hade den varit\r\n18 eller 19 % hade vi inte kunnat leva här. Hade den\r\nvarit 23 % skulle det rasat skogsbränder över hela\r\nklotet. Då hade vi inte heller kunnat leva här. Den\r\nbalans som har utvecklats är mycket känslig, och\r\nredan små förändringar får oerhörda effekter.\r\nFram till för ett par hundra år sedan var det i prin-\r\ncip balans mellan den uppbyggande kraften fotosyn-\r\ntesen och nedbrytningen i naturen. Människan deltog\r\npå naturens villkor i ett fungerande kretslopp. I dag är\r\nbalansen inte alls bra. Nedbrytningen i form av oord-\r\nnandet i naturprocesserna går i dag tyvärr minst tusen\r\ngånger snabbare än uppbyggandet.\r\nVarför tar jag då upp detta i en utrikespolitisk de-\r\nbatt? Jo, jag tror att den framtida utrikespolitiken på\r\nett helt annat sätt än i dag måste ta hänsyn till de\r\nförändringar i miljön som vår nuvarande livsstil ger\r\nupphov till. 20 % av jordens rikaste befolkning för-\r\nbrukar 80 % av jordens resurser. Det ska jämföras\r\nmed att de fattigaste 20 %, och de är lika många\r\nmänniskor som vi, förbrukar ungefär 1 ½ % av resur-\r\nserna. Detta är ojämlikheten i världen, nämligen 80 %\r\nmot 1 ½ % av resurserna - och vi är lika många.\r\nFru talman! Sverige har ett speciellt ansvar i det\r\ninternationella miljöarbetet. Man kan säga att det\r\nbörjade på allvar i och med FN-mötet i Stockholm\r\n1972 då Ingemund Bengtsson var ordförande. Redan\r\ndå insåg man att den  ojämlika resursförbrukningen\r\noch effekterna av denna kommer att skapa kon-\r\nfliktrisker, svält och miljökatastrofer med stora flyk-\r\ntingströmmar som följd. FN följde upp konferensen\r\nmed Brundtlandrapporten 1987. Man gjorde en bra\r\nkartläggning av problemen som vi hade att brottas\r\nmed. Det hittills viktigaste mötet var i Rio 1992, där\r\nman kopplade ihop de nödvändiga förändringarna av\r\nresursförbrukningen med ojämlikhet och demokrati.\r\nHittills har det dock mest blivit ord och mycket\r\nlite handling. Skillnaderna mellan fattig och rik har\r\ninte minskat. Den orättvisa resursförbrukningen har\r\ninte heller minskat. Den internationella politiken har\r\nmisslyckats. De rika länderna har inte tagit sitt an-\r\nsvar. Ojämlikheten i resurstillgång och exploatering\r\nav naturtillgångar drabbar olika. De som drabbas\r\nvärst är kvinnor och barn. Fattigdomens ansikte är en\r\nkvinnas, och fattigdomens ansikte är ett barns!\r\nFN-experterna har återigen fastslagit att klimat-\r\nförändringarna på grund av den obalans jag tidigare\r\nhar talat om nu är oundvikliga. Frågan är inte om utan\r\nhur stora de ska bli och vilka effekter de ska få. Det\r\när en vetenskaplig bekräftelse av det som uppmärk-\r\nsammades redan på Stockholmskonferensen 1972 och\r\n20 år senare på Riomötet. Mänskligheten står inför en\r\nav de största utmaningarna i artens historia.\r\nHarry Martinson har skrivit följande.\r\nNaturens lagar är redan på väg\r\natt ställa oss alla mot väggen\r\nDen väggen är lag av naturen\r\nDen saknar evangelium\r\nDen stora sorgen måste vi alla dela\r\nDå blir den möjlig att bära\r\nDen stora sorgen är den stora omsorgen\r\nDen måste vi alla lära\r\nDet finns bland alla bör och borde\r\nett måste för alla\r\nAlla måste nu lära att sörja för världen\r\nNär människan nu fått makt nog\r\natt ställa till världssorg\r\ndå är tiden inne\r\natt bota världssorg i tid\r\ninnan all naturen blir\r\nsorgebarnet för alla\r\nDetta kallas omsorg i tid\r\nDen verkliga sorgen\r\nSom i tid ser och inser\r\nDetta var ur Dikter om ljus och mörker från 1971.\r\nFru talman! EU-kommissionen presenterade nyli-\r\ngen sitt sjätte miljöhandlingsprogram som ska vara\r\nsvaret på de utmaningar vi står inför. Dessvärre\r\npräglas också det av mycket ord och lite handling. I\r\nprogrammet finns en hel del bra beskrivningar av\r\nläget och många goda intentioner, men kommissionen\r\nvågar inte ta striden och låta den ekologiska utveck-\r\nlingen vara överordnad den ekonomiska. Sverige\r\nmåste i EU och i alla andra internationella forum\r\nvåga ta den striden.\r\nI Sverige och EU har vi bestämmelser om att det\r\nföre förändringar ska göras en miljökonsekvensbe-\r\nkrivning. Hade kommissionen nu vågat vara modig\r\noch konstruktiv kunde man ha gjort en miljökonse-\r\nvensbeskrivning av den politik vi för i EU. För att nå\r\nresultat måste EU:s miljöpolitik kombineras också\r\nmed en handelspolitik som ger möjligheter för ut-\r\nvecklingsländerna och inte hindrar dem.\r\nJag tar mig friheten att citera en diktare till. Det är\r\nMats Nörklit, som i gårdagens DN angående socker-\r\ntullarna inom EU skrev så här:\r\nAck, frihet är det största ting,\r\nsom sökas kan all världen kring\r\noch handla fritt är allra störst\r\nför den som handlar först.\r\nNu var det vi som först kom på\r\natt hålla upp vår prisnivå\r\nmed tullars höga, hårda mur.\r\nRätt fiffigt, eller hur?\r\nDen enes bröd, den andres död.\r\nVi skyddar blott vårt överflöd.\r\nOch sött för mej är surt för dej.\r\nTyvärr, det hjälpes ej:\r\nAllt fritt är våran grej.\r\nFru talman! All utrikespolitik måste inriktas mot\r\nett långsiktigt hållbart resursutnyttjande och fattig-\r\ndomsbekämpning som ger också kvinnor och barn\r\ninflytande.</pre><pre>Anf.  119  HILLEVI LARSSON (s):\r\nFru talman! I natt valdes den ökände f.d. terroris-\r\nten Ariel Sharon till premiärminister i Israel. Resul-\r\ntaten av det har vi inte sett än, men man kan ana sig\r\ntill att det kommer att bli en jobbig utveckling. I sitt\r\nsegertal i natt sade han att Jerusalem ska förbli odelat\r\nför evig tid. Det är ingen bra början på fredsproces-\r\nsen. Det bryter dessutom mot FN:s resolutioner, som\r\ngår ut på att ockupationen av palestinsk mark måste\r\nupphöra och att flyktingarna måste få återvända hem.\r\nSjälvklart ska vi inte ge upp hoppet om fred i\r\ndetta område. Däremot kan jag känna en oro för att\r\nAriel Sharon kan innebära dödsstöten för fredspro-\r\ncessen. Han är känd som f.d. krigshetsare och f.d.\r\nterrorist. Mest känd är han för massakern i Libanon,\r\ndå han lät libanesisk milis urskillningslöst döda män,\r\nkvinnor och barn i flyktinglägret där.\r\nSharon ödelade också för ett par månader sedan\r\nfredsprocessen genom sin provokation på Tempel-\r\nberget. Han tågade in på de muslimska palestiniernas\r\nheliga plats Tempelberget. Det var detta som ledde\r\ntill att kriget kom i gång igen.\r\nDet som är ännu mer tragiskt än Sharons bak-\r\ngrund är att 63 % av israelerna vill ha honom och nu\r\nhar röstat fram honom. Det innebär att de stöder en\r\nfredslinje, men det är en fredslinje som innebär ned-\r\nkämpande av motståndaren, dvs. av palestinierna, och\r\ninte den linje som jag hade hoppats på, nämligen fred\r\ngenom försoning.\r\nOm det nu går så illa som man kan befara tror jag\r\natt det skulle kunna leda till fortsatta och förvärrade\r\növergrepp mot palestinierna. Det kan också leda till\r\natt desperata palestinier runtom i världen utför terror-\r\ndåd. Det kan också leda till att arabvärlden blandar\r\nsig ännu mer i konflikten än vad fallet är i dag.\r\nRedan i dag är det så att palestinierna har en be-\r\ndrövlig situation. Jag skulle vilja jämföra med situa-\r\ntionen i Sydafrika och med hur de svarta hade det\r\nunder apartheidtiden. De var också berövade mänsk-\r\nliga rättigheter, och de bodde på små fläckar på kar-\r\ntan som var deras s.k. hemländer. På samma sätt lever\r\npalestinierna i getton omringade av israelisk polis.\r\nDeras försörjning kommer huvudsakligen av att de\r\nkan tjäna som gästarbetare i Israeldominerade områ-\r\nden.\r\nAtt apartheid tillämpas mot palestinier bekräftas\r\nav Israels f.d. chef för hemliga polisen. Han benäm-\r\nner just politiken som apartheid.\r\nYtterligare led i denna apartheidpolitik är att is-\r\nraeliska militärer och poliser är ansvariga för terro-\r\nristdåd över hela världen. Det rör sig om mord på\r\npalestinska ledare och ibland på helt oskyldiga som\r\nkommer emellan, systematisk tortyr av fångar, kon-\r\nfiskering av land, rivning av hus, kollektiva bestraff-\r\nningar, tidsmässigt obegränsade fängslanden utan\r\ndom av palestinier och många andra brott mot folk-\r\nrätten.\r\nEtt speciellt anmärkningsvärt brott är brottet mot\r\nVanunu, som avslöjade förekomsten av kärnvapen i\r\nIsrael. Han kidnappades av företrädare för Israels\r\nregering i Italien.\r\nNu har vi sett att t.o.m. krigsförbrytare kan bli\r\npremiärministrar i Israel. Tidigare var det Begin, som\r\när medansvarig för mordet på Folke Bernadotte, och\r\nnu är det Sharon, med de brott mot folkrätten han har\r\nbegått.\r\nJag tycker att det är dags att vi börjar se på situa-\r\ntionen som den faktiskt är, nämligen precis så som\r\nsituationen var i Sydafrika med apartheid. Jag tycker\r\natt vi självfallet ska ge fredsprocessen ytterligare en\r\nchans men därefter överväga sanktioner. Dessa sank-\r\ntioner skulle kunna gå ut på ungefär samma saker\r\nsom sanktionerna mot Sydafrika, nämligen i första\r\nhand vapenembargo och i andra hand ekonomiska\r\nsanktioner.\r\nJag tycker att det måste kosta staten Israel att fort-\r\nsätta ockupera palestinsk mark, fortsätta driva ut\r\npalestinier och fortsätta övergrepp mot palestinier,\r\ndvs. den apartheidpolitik som det rör sig om.\r\nJag hoppas naturligtvis att FN kan enas om sådana\r\nsanktioner om det blir nödvändigt. Jag vill betona att\r\njag inte önskar det, men det blir kanske nödvändigt i\r\nframtiden om situationen urartar. Kanske mer realis-\r\ntiskt är att EU skulle kunna enas. Jag hoppas att man,\r\nom det skulle gå så långt, kan få till stånd ett enande\r\ninom EU på detta område.\r\nJag skulle vilja avsluta med att säga att jag vill att\r\ndiskriminering och förföljelse ska bekämpas på alla\r\nfronter. Om man nu reagerar mot staten Israels över-\r\ngrepp får det på intet sätt innebära att kampen mot\r\nantisemitism och judeförföljelse blir mindre. Det är\r\ntvå helt olika saker. Jag tycker tvärtom att vi ska\r\nfortsätta kampen för människovärde och rättvis be-\r\nhandling oavsett folkgrupp. Oavsett om det är judar\r\neller palestinier som är utsatta, eller någon annan\r\nfolkgrupp, måste vi fortsätta den kampen. Men det får\r\ninte innebära att vi inte kan kritisera Israels övergrepp\r\nmot folkrätten och brott mot FN:s resolutioner.</pre><pre>Anf.  120  PETER PEDERSEN (v):\r\nFru talman! Utrikesminister Anna Lindh inledde\r\ndagens utrikespolitiska debatt med att citera inled-\r\nningen av FN:s allmänna förklaring om de mänskliga\r\nrättigheterna. Hon sade nämligen så här: \"Alla män-\r\nniskor äro födda fria och lika i värde och rättigheter.\"\r\nÄrade ledamöter! Så borde det förstås vara, men\r\nverkligheten talar tyvärr ett annat språk. Man kan se\r\natt många barn har ett liv i misär och elände framför\r\nsig redan när de ligger i livmodern och inte har någon\r\nsom helst möjlighet att påverka sin framtida situation.\r\nMan kan se att hela mänsklighetens historia är en\r\nhistoria med tydliga inslag av förtryck, ekonomisk\r\nutsugning, våld, krig och exploatering inte minst av\r\nbarn och kvinnor. Kampen för att upprätthålla de\r\nmänskliga fri- och rättigheterna måste därmed fortgå\r\noch intensifieras. Brott mot de mänskliga rättigheter-\r\nna måste kritiseras oavsett var de inträffar i världen,\r\nutan ideologiska och partipolitiska skygglappar.\r\nDödsstraffet är oacceptabelt oavsett var det verkställs,\r\ndvs. oavsett om det är i USA eller i Kina. Tortyr blir\r\ninte mer acceptabelt om den sker i Turkiet - ett av\r\nEU:s ansökarländer - än om det sker i ett från Sveri-\r\nges håll sett geografiskt mer avlägset land.\r\nSverige är nu ordförandeland i EU. Det märks\r\nockså tydligt i den utrikespolitiska deklarationen. På\r\ns. 2 sägs t.ex. att det viktigaste verktyget för Sverige\r\när EU. På s. 9 och 10 kan man läsa att den svenska\r\nneutralitetspolitiken tydligen ska ändras genom \"en\r\nbättre beskrivning av vår säkerhetspolitiska linje\".\r\nÄven detta har uppenbart en koppling till vårt EU-\r\nmedlemskap.\r\nSamtidigt som utrikesministern i sitt tal konstate-\r\nrar att USA fortsätter att tillämpa dödsstraffet och nu\r\ndessutom har fått en president som är en ivrig före-\r\nspråkare av detta omänskliga straff sägs det på ett\r\nannat ställe i deklarationen att den transatlantiska\r\nlänken och en fortsatt stark amerikansk roll i Europa\r\noch vårt närområde är av stor betydelse för såväl\r\nSveriges som Europas säkerhet.\r\nDenna tvetydighet speglar väl det beroendeför-\r\nhållande som finns och funnits mellan Sverige och\r\nstormakten i väster inte bara i dag och i går utan se-\r\ndan decennier tillbaka, även om Sverige då åtminsto-\r\nne låtsades stå neutralt.\r\nFru talman! Det är nu över tio år sedan Berlinmu-\r\nren föll och de socialistiska diktaturerna föll samman\r\ni Östeuropa. I dag kvarstår, trots detta, fortfarande det\r\nfaktum att tiotals, ja hundratals, miljoner människor\r\nlever i stor misär, fattigdom och svält. Och de stora\r\nföretagens och de rika ländernas exploatering av\r\nmänniskor och hela kontinenter fortgår om än på mer\r\nraffinerade och mer effektiva sätt än tidigare. USA\r\ntillåts att agera världspolis världen över när det borde\r\nvara Förenta nationernas roll att leda arbetet med att\r\nlösa konflikter världen över. Jag och Vänsterpartiet\r\ndelar därför Anna Lindhs uppfattning att Sverige ska\r\nfortsätta att bidra till att FN moderniseras och blir\r\nmer effektivt - man kan tillägga att det också ska\r\ndemokratiseras till en viss del - och att det är nöd-\r\nvändigt att stärka FN:s kapacitet inom fred och säker-\r\nhet. Frågan är då om USA är speciellt intresserat av\r\ndetta. USA:s betalningsvilja när det gäller FN har ju\r\ninte varit speciellt stor under de senaste decennierna.\r\nFN-organet Unesco, FN:s organisation för utbildning,\r\nvetenskap och kultur, har t.ex. länge saknat USA som\r\nmedlem. I detta FN-organ är just utbildning i de\r\nmänskliga rättigheterna en viktig uppgift. Dess stadga\r\nfastställer att organisationen har att främja den all-\r\nmänna aktningen för rättvisa och laglighet och för\r\nmänniskans grundläggande fri- och rättigheter. Fort-\r\nfarande pågår FN:s årtionde för utbildning i mänskli-\r\nga rättigheter. Det varar 1995-2004. Unesco deltar i\r\narbetet i samarbete med FN:s kommissarie för\r\nmänskliga rättigheter. Men USA står alltså utanför\r\ndet här arbetet.\r\nFru talman! Unescos långsiktiga mål är att skapa\r\nett brett system för utbildning i mänskliga rättigheter,\r\ndemokrati och fred som omfattar alla utbildningsni-\r\nvåer och som är tillgängligt för alla. Tyngdpunkten i\r\nåtgärderna ligger på att hjälpa medlemsstaterna att\r\nutarbeta nationella strategier för utbildning i mänskli-\r\nga rättigheter och på att ta fram och sprida läromedel\r\ni ämnet. Det yttersta syftet är att skapa en kultur som\r\nbygger på att vi alla sluter upp bakom de mänskliga\r\nrättigheterna och demokratin, som grundläggande\r\nvärderingar, och på den verkliga och bestämda viljan\r\natt vi alla värnar dessa värderingar i det vardagliga\r\nlivet.\r\nFru talman! Med anledning av detta har jag för-\r\nhoppningen att Sverige i framtiden tydligare markerar\r\nFN:s roll för Sverige, Europa och resten av världen på\r\nen rad avgörande områden och i mindre grad marke-\r\nrar t.ex. tullunionen, EU:s betydelse, för att inte tala\r\nom den transatlantiska länken och USA.\r\nDet är hög tid att vi alla, världen över, oavsett\r\nideologi, trosuppfattning, partitillhörighet osv., tydligt\r\naccepterar och värnar en mångfald av åsikter och\r\nuppfattningar. Vi må ha olika uppfattningar om hur\r\nverkligheten ser ut, hur den bör påverkas och vilket\r\nsamhälle vi vill ha. Det som vi borde kunna vara\r\növerens om och uttrycka klart är att vi alla utgår från\r\nde demokratiska spelreglerna och att vi värnar alla\r\nmänniskors lika värde. Vi borde också kunna enas om\r\natt överallt bekämpa fattigdom, förtryck, utsugning,\r\nexploatering, fördomar och en rad andra företeelser\r\nsom håller en stor del av världens länder och befolk-\r\nning i ett förödande strypgrepp och som i sig sanno-\r\nlikt är det största brottet mot de mänskliga rättighe-\r\nterna i går och i dag. Morgondagen behöver därför en\r\nny ekonomisk världsordning.\r\nJag vill avsluta med att hänvisa till en liten skrift\r\nom mänskliga rättigheter, frågor och svar av Leah\r\nLevin, som Unesco har gett ut. Någon som heter\r\nPlantu har gjort en liten illustration som visar en\r\nkorpulent herre som sitter vid ett bord och äter en fin\r\nmiddag. En liten kille kommer fram och säger: Jag är\r\nhungrig. Han får svaret: Sluta att prata politik!\r\nDet är dags att inse att det faktiskt handlar om po-\r\nlitiska beslut om vi vill göra någonting åt den misär\r\nsom råder i delar av Sverige och framför allt i många\r\nländer i världen. Tack, fru talman!</pre><pre>Anf.  121  SVEN-ERIK SJÖSTRAND (v):\r\nFru talman! Amnesty och många andra internatio-\r\nnella människorättsorganisationer har rapporterat om\r\nomfattande misshandel och tortyr i Kina under de\r\nsenaste åren, och tusentals människor har dömts till\r\ndöden under de senaste åren.\r\n1998 inleddes en landsomfattande kampanj mot\r\nvidskeplighet i Kina. Medlemmar av kristna grupper\r\ngreps och dömdes till långa fängelsestraff. Även 1999\r\noch under det första året på vårt nya millennium fort-\r\nsatte förtrycket, och många anhängare till andliga\r\neller icke, som man uttrycker det, renläriga religiösa\r\nrörelser skickades utan rättegång till fångläger för\r\nomskolning genom arbete. Människor som misstänks\r\nvara ledare för sådana grupper döms väldigt ofta till\r\ndöden eller till mycket långa fängelsestraff.\r\nUnder de senaste åren har meditationsgruppen\r\nfalungong utsatts för mycket brutala påtryckningar\r\nför att avsvärja sig sin övertygelse. 1999 greps tu-\r\nsentals medlemmar, och under detta år blev rörelsen\r\nockså förbjuden. Det uppskattades då att 70-100\r\nmiljoner kineser var utövare av falungong. Det var en\r\nsnabbt växande rörelse, och hetskampanjerna mot\r\nfalungong blev bara värre och värre. Ibland verkar det\r\nsom om varje tänkbart socialt, politiskt och ekono-\r\nmiskt problem har lagts på falungongs axlar. Under\r\nåberopande av samhällelig ordning har regeringen\r\nplanerat och verkställt en brutal hetskampanj mot\r\ndenna rörelse. Det kinesiska kommunistpartiet tycks\r\nockså framställa förföljelsen av falungong som en\r\nheroisk, ädel och nödvändig gärning. Det kinesiska\r\nstatsbärande partiet verkar använda sig av liknande\r\nargument som en viss diktator gjorde i 30-talets\r\nTyskland, och det som är verkligen allvarligt med\r\nKina i dag är att kommunistpartiet verkar ha förlorat\r\nförmågan att hantera kritiska frågor. Partiet känner\r\nsig inte säkert med existensen av någon social grupp\r\növer huvud taget som utövar ett brett socialt inflytan-\r\nde.\r\nDet kinesiska folket måste tillåtas utöva trosfrihet,\r\nmötesfrihet och yttrandefrihet, och det är någonting\r\nsom man måste kämpa för i hela världen. Vi kan klart\r\nkonstatera att anklagelserna och de brutala brotten\r\nmot falungongutövarna och andra grupper i Kina\r\nstrider mot Folkrepubliken Kinas författning och mot\r\nden världsomspännande deklarationen för mänskliga\r\nrättigheter som den kinesiska regeringen har under-\r\ntecknat.\r\nI dag har över hundra falungongutövare dödats.\r\nMånga av dessa har misshandlats till döds i fängel-\r\nserna. Det uppskattas också att tiotusentals finns i\r\narbetsläger och att ca 50 000 sitter eller har suttit\r\nhäktade. Förutom alla dessa människor har tusentals\r\nav rörelsens medlemmar spärrats in på mentalsjuk-\r\nhus.\r\nFru talman! Det verkar tyvärr vara så att den kine-\r\nsiska marknaden lockar mer än solidariteten med\r\nmedmänniskor. Alltför många väljer att se mellan\r\nfingrarna när fredliga falungongutövare angrips och\r\ntorteras. Sverige borde naturligtvis som ordförande-\r\nland i EU verka för att EU intar en kritisk och ytterst\r\nvaksam hållning när det gäller de mänskliga rättig-\r\nheterna och därvid särskilt granskar angreppen på\r\nmedlemmar av falungongrörelsen, situationen i Tibet\r\noch tillämpningen av dödsstraff i Kina.\r\nFru talman! Jag hoppas att världen kommer att\r\nsäga ifrån, så att rättvisa och respekt för den interna-\r\ntionella rättsstandarden säkras. Tack!</pre><pre>Anf.  122  MIKAEL ODENBERG (m):\r\nFru talman! Jag ska inte bli så långrandig. Det var\r\nså att friden på arbetsrummet stördes av den social-\r\ndemokratiska ledamoten Hillevi Larsson som här i\r\ntalarstolen ondgjorde sig över Israels nyvalde premi-\r\närminister Ariel Sharon. Hon ondgjorde sig inte bara\r\növer honom utan över hans förflutna, över hans\r\nframtid, ja över hela det israeliska folk som haft det\r\ndåliga omdömet att med över 60-procentig majoritet\r\nutse en premiärminister som Hillevi Larsson bestämt\r\nvill avråda från.\r\nJag får säga att jag uppfattar det som lite häpnads-\r\nväckande att i ett demokratiskt parlament behöva\r\nuppleva hur en socialdemokratisk ledamot står och\r\nondgör sig över att folkmajoriteten i ett annat land har\r\nbehagat välja sin premiärminister. Jag vill gärna säga\r\natt jag tycker att Göran Persson, Yassir Arafat, Ara-\r\nfats rådgivare och Israels grannländer visar betydligt\r\nmycket större klokskap och omdöme än Hillevi Lars-\r\nson.\r\nFrån det palestinska ledarskapet har den tydliga\r\nsignalen kommit att man givetvis är beredd att tala\r\nmed den som Israel väljer att leda landets regering, att\r\nman respekterar det israeliska folkets rätt att själv\r\nutse sina ledare. Göran Persson har på EU:s vägnar\r\nskickat lyckönskningstelegram till Ariel Sharon för\r\nvalet till premiärminister.\r\nJag tror att det vore nyttigt om också Hillevi Lars-\r\nson började blicka framåt och inte bara bakåt. Minns\r\natt det var Menachem Begin, Israels förste premiär-\r\nminister från Likud, som ingick fredsavtalet med\r\nEgypten. Det var kanske inte så många som hade\r\nförväntat sig det. Sverige ska givetvis, i Israel liksom\r\nannorstädes, döma ländernas regeringar på regering-\r\narnas och premiärministrarnas egna meriter och inte\r\npå grundval av Hillevi Larssons inskränkta fördomar.</pre><pre>Anf.  123  HILLEVI LARSSON (s):\r\nFru talman! Jag betonade i mitt inlägg att jag vill\r\nge fredsprocessen en chans. Jag sade att vi inte ska\r\ngöra någonting förrän vi har sett hur det har gått. Jag\r\nuttryckte dock en oro över Sharons förflutna och över\r\ndet budskap som han har fört fram i valrörelsen, som\r\nså tydligt är ett vägval - ett vägval för fred, men på\r\npalestiniernas bekostnad.\r\nDet finns ju två vägar här: antingen försoning el-\r\nler också nedkämpande av fienden till varje pris. Han\r\nhar gett uttryck för att den linje han stöder är ned-\r\nkämpande till varje pris.\r\nMed den yttrandefrihet vi har i Sveriges riksdag\r\ntycker jag att jag har rätt att uttrycka en sådan oro,\r\nspeciellt med tanke på att jag inte har dömt ut\r\nfredsprocessen utan säger att vi måste ge det hela en\r\nchans. Han kräver ju stöd i parlamentet för att kunna\r\ngenomdriva sin politik, och det kan ge visst hopp.\r\nMen jag känner en oro. Det var ju faktiskt han som\r\nsåg till att kriget kom i gång igen på Tempelberget.\r\nDet är precis som med situationen i Österrike:\r\nMan kan uttrycka rädsla för de högerextremister som\r\ndär finns, samtidigt som man respekterar demokratin.</pre><pre>Anf.  124  MIKAEL ODENBERG (m):\r\nFru talman! Jag bestrider ingalunda att yttrande-\r\nfriheten ger Hillevi Larsson rätt att säga dumma saker\r\ni kammaren. Men samma yttrandefrihet ger också\r\nmig rätten att påpeka detta.\r\nOm fredsprocessen i Mellanöstern ska ha en chans\r\nkrävs det två parter som söker förståelse över de\r\ngränser och barriärer som så länge har skilt dessa\r\nparter åt. Jag tror inte att man medverkar till någon\r\nförståelse genom att redan innan den nyvalde pre-\r\nmiärministern har bildat sin regering fördöma honom,\r\nhans regering och den folkmajoritet som har valt\r\nhonom.\r\nDöm Israels regering och alla andra regeringar på\r\nregeringarnas egna meriter och bespara kammaren\r\nfördomarna!</pre><pre>Anf.  125  HILLEVI LARSSON (s):\r\nFru talman! Jag har på inget sätt fördömt honom.\r\nJag sade ju just att jag skulle ge honom och fredspro-\r\ncessen en chans. Men jag uttryckte en oro. Det var ju\r\nfaktiskt så att han lät libanesisk milis avrätta männi-\r\nskor - män, kvinnor och barn - i ett libanesiskt flyk-\r\ntingläger, dvs. ren utrotning. Det var också han som\r\nsatte i gång kriget igen genom sin provokation på\r\nTempelberget. Detta måste man naturligtvis få lov att\r\nsäga. Man kan inte sudda ut historien, även om man\r\nkan hoppas att den inte kommer att upprepa sig. Det\r\när naturligtvis min förhoppning.\r\nJag tror dock att det är väldigt viktigt att vi inte\r\nlåter förloppet gå för långt utan att vi i tid reagerar.\r\nDet var det jag krävde. Om vi nu t.ex. kunde utöva\r\nsanktioner mot Sydafrika på grund av apartheidpoliti-\r\nken, varför skulle vi inte kunna göra det mot Israel\r\nnär landet tillämpar precis samma apartheidpolitik\r\nmot palestinierna som man gjorde mot de svarta i\r\nSydafrika?</pre><pre>Anf.  126  MIKAEL ODENBERG (m):\r\nFru talman! Jag har inte fördömt någon, säger\r\nHillevi Larsson - för att omedelbart utbryta i nya\r\nfördömanden för mord på kvinnor, barn och oskyldi-\r\nga i Libanons flyktingläger. Nu är Israels nyvalde\r\npremiärminister också ensam ansvarig för den nya\r\nintifada som blossade upp i september förra året. Hör\r\ninte Hillevi Larsson hur hon låter? Läs då morgonda-\r\ngens protokoll.\r\nDet är klart att vi kan utgjuta oss över de olika\r\npersonligheterna i Mellanöstern och deras historia,\r\nmen jag tror inte att det är särskilt fruktbart. Återigen:\r\nLåt oss döma Israels regering och alla andra regering-\r\nar på deras egna meriter och inte på våra egna fördo-\r\nmar.</pre><pre>Den utrikespolitiska debatten var härmed avslu-\r\ntad.</pre><pre>2 §  Justering av protokoll</pre><pre>Justerades protokollet för den 1 februari.</pre><pre>3 §  Ledighet, m.m.</pre><pre>Talmannen anmälde att Johan Pehrson (fp) an-\r\nsökt om föräldraledighet under tiden den 17 april-\r\n16 maj.</pre><pre>Kammaren biföll denna ansökan.</pre><pre>Talmannen meddelade att Staffan Werme (fp)\r\nskulle tjänstgöra som ersättare för Johan Pehrson.</pre><pre>4 §  Meddelande om aktuell debatt</pre><pre>Talmannen meddelade att ett meddelande om ak-\r\ntuell debatt om trafiksäkerhet torsdagen den\r\n22 februari kl. 12.00 delats ut till kammarens leda-\r\nmöter.</pre><pre>5 §  Anmälan om inkommen faktapromemoria\r\nom förslag från Europeiska kommissionen,\r\nm.m.</pre><pre>Talmannen anmälde att följande faktapromemoria\r\nom förslag från Europeiska kommissionen inkommit\r\noch överlämnats till utskott:\r\n2000/01:75 Förslag till Europaparlamentets och rå-\r\ndets förordning om ändring av rådets förordning\r\nom tillträde till marknaden för godstransporter på\r\nväg inom gemenskapen till eller från en medlems-\r\nstats territorium eller genom en eller flera med-\r\nlemsstaters territorier avseende ett enhetligt förar-\r\ntillstånd KOM (2000) 751 till trafikutskottet</pre><pre>6 §  Fråga om hänvisning av motion</pre><pre>Föredrogs\r\nMotion\r\nFastighetsskatten av Bo Lundgren m.fl. (m)</pre><pre>Anf.  127  TALMANNEN:\r\nBo Lundgren och tolv andra ledamöter från mode-\r\nrata samlingspartiet har med åberopande av före-\r\nskriften i 3 kap. 15 § riksdagsordningen om rätt att\r\nväcka motion med anledning av händelse av större\r\nvikt lämnat en motion om åtgärder för ändring av\r\nfastighetsbeskattningen. I motionen föreslås att 1997\r\nårs taxeringsvärden framgent ska vara grund för uttag\r\nav fastighetsskatt utom i de områden där nya taxe-\r\nringsvärden är lägre, att skattesatsen för småhus ska\r\nsänkas till 1,0 % fr.o.m. den 1 januari 2001 samt att\r\nriksdagen ska göra ett tillkännagivande till regeringen\r\nom successiv avveckling av fastighetsskatten.\r\nSom skäl för rätten att nu få väcka motionen åbe-\r\nropas en skrivelse från Riksskatteverket till Finansde-\r\npartementet om tröskeleffekter m.m. i systemet för\r\nomräkning av taxeringsvärden. Enligt motionen visar\r\nett exempel som ges i promemorian, och som gäller\r\ntaxeringen av småhus i Täby kommun, att gällande\r\nregelsystem leder till mer orättfärdiga effekter vid\r\nuttag av fastighetsskatt än vad som kunde förutses när\r\nriksdagen fattade beslutet om att upphäva den frys-\r\nning av taxeringsvärden som tidigare gällt. Vidare\r\nsägs i motionen att de slutliga taxeringsvärdena visar\r\natt de som bor i småhus kommer att få betala ca 200\r\nmiljoner kronor mer i fastighetsskatt och boende i\r\nhyreshus ca 40 miljoner kronor mer än vad regering-\r\nen förutsåg i budgetpropositionen.\r\nDen motion som jag nu redogjort för har föranlett\r\nföljande bedömning från min sida.\r\nRätten att väcka motion med anledning av händel-\r\nse av större vikt infördes i samband med grundlagsre-\r\nformen 1974. I grundlagspropositionen underströks\r\natt den föreslagna bestämmelsen var av undantagska-\r\nraktär.\r\nRiksdagen har också tillämpat föreskriften re-\r\nstriktivt. Endast oförutsedda händelser av stor bety-\r\ndelse inom eller utom landet har föranlett rätt att\r\nväcka motion med åberopande av 3 kap. 15 § riks-\r\ndagsordningen.\r\nMot denna bakgrund anser jag inte att de i motio-\r\nnen åberopade skälen är av sådan art att den bör få\r\nväckas med stöd av 3 kap. 15 § riksdagsordningen.\r\nJag finner därför att hinder föreligger enligt 2 kap.\r\n9 § riksdagsordningen för att ställa proposition på\r\nhänvisning av motionen till utskott.</pre><pre>Anf.  128  CARL FREDRIK GRAF (m):\r\nFru talman! Fastighetsskatten är oförutsägbar.\r\nFastighetsskatten höjs kraftigt på olika håll i landet.\r\nFastighetsskatten slår sönder många människors pri-\r\nvatekonomi. Redan dessa tre argument är motiv nog\r\nför att Moderaternas motion om fastighetsskatten bör\r\nremitteras för omedelbar behandling.\r\nRegeringen har visat sig mycket okänslig för den\r\nsituation som många människor hamnar i på grund av\r\nhöjd fastighetsskatt. Vi vet hur höjningarna slår i\r\ngenomsnitt i olika kommuner. Vi vet att på alla de\r\nplatser där omräkningstalet överstiger 1,25 blir det\r\nhöjningar trots sänkt skattesats. Vi vet också att det i\r\ndet enskilda fallet kan bli mycket tunga ekonomiska\r\nkonsekvenser för den enskilde.\r\nMedborgaren vet inte hur höjningarna slår i det\r\nenskilda fallet. Först strax före halvårsskiftet får små-\r\nhusägarna besked om exakt taxeringsvärde för den\r\nenskilda fastigheten. Medborgaren vet inte när en\r\neventuell begränsningsregel läggs fram för riksdagen.\r\nMedborgaren vet inte hur denna regel kommer att slå\r\ni det enskilda fallet. Och medborgaren vet inte om\r\nden även kommer att omfatta förmögenhetsskatten.\r\nEfter det att riksdagsmajoriteten fattade  beslut om\r\nfastighetsskatterna för nästa år har Riksskatteverket\r\nskrivit till regeringen och pekat på det omedelbara\r\nbehovet av en översyn av omräkningsförfarandet. I\r\nskrivelsen nämns t.ex. att det i gränsen mellan sydöst-\r\nra Täby och övriga Täby föreligger en skillnad i om-\r\nräkningstal på 30 procentenheter. Denna konsekvens\r\nav omräkningssystemet avspeglar givetvis inte fastig-\r\nhetsmarknadens prisbildningsprocess på ett korrekt\r\nsätt. Inom ramen för nuvarande omräkningssystem\r\ngår det inte att göra någonting åt dessa tröskeleffek-\r\nter.\r\nJag menar att när regeringens egen myndighet på\r\nbeskattningsområdet kommer med sådana besked\r\nefter det att riksdagen har fattat sina beslut för år\r\n2001, är det nödvändigt att på nytt lyfta upp frågan på\r\nriksdagens bord. Därför bör kammaren besluta att\r\nremittera den nu väckta motionen för behandling.\r\nYtterligare ett argument som talar för detta är att\r\nsedan riksdagsbeslutet i höstas har det också fram-\r\nkommit att regeringens egna beräkningar om hur\r\nmycket fastighetsskatt som kommer att komma in till\r\nstaten har slagit fel. Prognosen talar om flera hundra\r\nmiljoner mer än vad regeringen tänkt sig från början.\r\nFru talman! Dessa två faktum menar jag är till-\r\nräckliga för att riksdagsordningens bestämmelser om\r\nhändelser av större vikt ska vara tillämpliga. Men det\r\nfinns naturligtvis också ett medborgarperspektiv på\r\ndetta. Godkänner inte kammaren nu att denna motion\r\nska få behandlas, kommer medborgarna inte att få\r\nbesked på flera månader om hur hög deras skatt blir\r\ninnevarande år. Riksskatteverket uppmanar männi-\r\nskor att redan nu söka jämkning av sin skatt för att\r\ninte alltför stora skatteskulder ska ackumuleras.\r\nJag har i dag ställt en skriftlig fråga till finansmi-\r\nnistern för att få reda på när förslaget om begräns-\r\nningsregeln ska läggas fram. Jag har nämligen hört\r\ntalas om att den eventuellt ska presenteras först till\r\nhösten. Det återstår således att se hur det blir med den\r\nsaken.\r\nI förra veckan tog de borgerliga partierna ett ge-\r\nmensamt initiativ i skatteutskottet för att få till stånd\r\nen frysning av taxeringsvärdena till 1997 års nivå för\r\natt därigenom skapa andrum för medborgarna och\r\nrådrum för regering och riksdag att rätta till de\r\noformligheter som dagens system medför. Detta av-\r\nslog emellertid den socialistiska majoriteten direkt.\r\nRegeringens okänslighet har således smittat av sig på\r\nskatteutskottet, vilket jag beklagar.\r\nDen här motionen förefaller därför vara sista\r\nchansen för riksdagen att ta upp fastighetsskattefrå-\r\ngan omgående och fatta ett nytt beslut. Med denna\r\nmotion får riksdagen en möjlighet att frysa taxerings-\r\nvärdena till 1997 års nivå, att sänka skattesatsen till\r\n1,0 för innevarande år och att ge regeringen en anvis-\r\nning om att fastighetsskatten bör sänkas ytterligare\r\nframöver.\r\nFru talman! Jag yrkar att motionen ska remitteras\r\nför beredning, så att kammaren inom en snar framtid\r\nkan fatta ett nytt beslut i den här frågan.</pre><pre>Anf.  129  MARGARETA\r\nANDERSSON (c):\r\nFru talman! Fastighetsskatten är en stor kostnad\r\nför många människor. Den upplevs som oförutsägbar\r\noch också som orättvis av dem som i många år bott i\r\nsina fastigheter och som nu upplever att de på grund\r\nav att området blivit mer attraktivt får ökade kostna-\r\nder som de inte kan påverka själva. Centerpartiet har\r\ndärför drivit frågan om att låta taxeringsvärdena vara\r\nfrysta även under kommande år, så att man till nästa\r\nallmänna fastighetstaxering, år 2003, kan finna en\r\nannan och bättre lösning på hela problematiken. Par-\r\ntiet vill också successivt sänka skattesatsen för att\r\nminska boendekostnaderna.\r\nI skatteutskottet lade de fyra borgerliga partierna i\r\nförra veckan fram ett gemensamt förslag om ett ut-\r\nskottsinitiativ i frågan som dock röstades ned av ma-\r\njoriteten. Att då återkomma med samma förslag i en\r\nmotion när det sakligt sett inte har inträffat något är\r\ninte att föra resultatpolitik utan snarare plakatpolitik.\r\nNämnas kan också att den årliga uppräkningen\r\nman nu för första gången tillämpar ursprungligen\r\nhärrör från Bo Lundgrens tid som skatteminister.\r\nCenterpartiet kan ha förståelse för och instämma i\r\nsyftet i åtminstone det första yrkandet i motionen. Vi\r\nanser dock att hanteringen av våra demokratiska in-\r\nstitutioner inte kan ske på det här sättet. Därför kom-\r\nmer vi i morgondagens omröstning att stödja talman-\r\nnens förslag.</pre><pre>Anf.  130  CARL FREDRIK GRAF (m) re-\r\nplik:\r\nFru talman! Jag vill bara upplysa Margareta An-\r\ndersson om att när betänkandet om omräkningstalen\r\nbehandlades var det en enig riksdag som fattade be-\r\nslut. Samtliga partier stod bakom det. Men det var i\r\nen annan miljö och vid en tidpunkt då man inte kunde\r\nförutse att taxeringsvärdena skulle utvecklas så ex-\r\nplosionsartat som de har gjort under senare år.</pre><pre>Anf.  131  MARGARETA ANDERSSON (c)\r\nreplik:\r\nFru talman! Men sedan förra veckan har det inte\r\nhänt så väldigt mycket, och det är egentligen det som\r\nvi trycker på här.\r\nJag har förståelse för att de här problemen har\r\nuppstått, och många medborgare far alltså illa av det\r\nhär. Men jag tror inte att majoriteten kommer att\r\nändra sig, och respekt för de demokratiska ordningar-\r\nna är också viktigt att visa.</pre><pre>Anf.  132  HELENA HÖIJ (kd):\r\nFru talman! Kristdemokraterna har länge verkat\r\nför en avveckling av fastighetsskatten som den ser ut\r\ni dag. Det är orimligt med en skatt som inte tar hän-\r\nsyn till bärkraft. Vi pläderade under budgetarbetet i\r\nhöstas bl.a. för en fortsatt frysning av taxeringsvärde-\r\nna, men majoriteten beslutade annorlunda.\r\nNu ser vi resultatet av regeringens politik. Många\r\nsmåhusägare har fått kraftigt höjda taxeringsvärden\r\nmed höjd fastighetsskatt och för den delen också\r\nförmögenhetsskatt som följd, vilket i sin tur medfört\r\natt många känner en stor oro för sin boendeekonomi.\r\nDe slutliga taxereringsvärdena blev högre än vad\r\nregeringen hade räknat med i budgetpropositionen.\r\nHöjda taxeringsvärden kan ge skattechock, skrev\r\nRiksskatteverket i samband med att de nya omräk-\r\nningstalen fastställdes på vilka taxeringsvärdena och i\r\nförlängningen fastighetsskatten grundas. Uttalandet är\r\novanligt profilerat för att komma från en myndighet,\r\nmen det har sitt berättigande då det framkommer att\r\nföljden av omräkningen blir extrema fastighetsskatte-\r\nhöjningar i framför allt storstadsområdena.\r\nOmräkningen har dessutom i många fall lett till\r\norimliga konsekvenser, inte minst vad gäller gräns-\r\ndragningarna mellan olika områdena, vilket Riks-\r\nskatteverket beskrivit i en promemoria i januari i år.\r\nSystemet ger ett genomsnittligt korrekt resultat, men\r\nfelaktiga värden i de enskilda fallen.\r\nSamtidigt som beslutet fattades här i riksdagen i\r\nhöstas som innebar höjda fastighetsskatter aviserade\r\nregeringen att en begränsningsregel skulle presente-\r\nras, vilken skulle begränsa skatten till 6 % av in-\r\nkomsten. Den skulle presenteras i vår. Någon sådan\r\nhar vi ej ännu sett, och det är tveksamt om ett beslut\r\nom en begränsningsregel kommer att kunna fattas\r\nförrän i juni. För dem som är osäkra på om de kom-\r\nmer att ha råd att bo kvar i sina hus är detta naturligt-\r\nvis inte acceptabelt.\r\nFru talman! Kristdemokraterna tillsammans med\r\nModeraterna, Folkpartiet och Centern har med anled-\r\nning av det jag just anfört i skatteutskottet väckt frå-\r\ngan om en fortsatt frysning av taxeringsvärdena utan\r\natt ha fått gehör för detta. Det har vi hört tidigare.\r\nMen enligt vår mening bör inga ansträngningar\r\nsparas för att råda bot på den uppkomna situationen.\r\nVi anser därför att frågan bör tas upp för behandling i\r\nriksdagen. Vi anser att det är en viktig uppgift för\r\nriksdagen att besluta om en lagstiftning som innebär\r\natt medborgarna kan förutse sin ekonomiska situa-\r\ntion.</pre><pre>Anf.  133  JOHAN PEHRSON (fp):\r\nFru talman, ärade ledamöter och kollegor! Folk-\r\npartiet liberalerna har nogsamt övervägt denna fråga.\r\nDet handlar om en tolkning av vår riksdagsordning.\r\nDet handlar inte om den underliggande sakfrågan.\r\nFolkpartiet beklagar djupt att utskottsinitiativet i\r\nskatteutskottet tidigare inte vann majoritet. Det hade\r\nbehövts. Konsekvenserna är förödande. Osäkerheten\r\när stor.\r\nDe grundlagsexperter som jag har varit i kontakt\r\nmed har dock gjort den entydiga bedömningen att\r\ndetta inte är en händelse av största vikt. Chocken\r\ninträffade när riksdagen innan jul beslutade att införa\r\nnya taxeringsvärden.\r\nMänskligt elände till följd av detta beslut har de-\r\nbatterats och kritiserats av Folkpartiet och andra par-\r\ntier med en betydande intensitet. Det hjälper tyvärr\r\nföga. Detsamma lär då även gälla denna motion i sak.\r\nÄven om man skulle göra en extensiv tolkning av\r\nriksdagsordningen, så att man näst intill genomför\r\nallmän motionsrätt året om i kammaren, hjälper det\r\ninte till slut.\r\nFolkpartiet liberalerna kommer att fortsätta kam-\r\npen mot fastighetsskatten och andra orättfärdiga\r\nskatter. Men vi vill inte medverka till att, som vi ser\r\ndet, devalvera innebörden av 3 kap. 15 § riksdagsord-\r\nningen. Kritiken mot regeringen kvarstår dock med\r\nall kraft. Folkpartiet kommer därför inte att rösta för\r\nmotionärernas förslag vid voteringen i morgon. Men\r\nvi kommer, jag understryker detta, tillsammans med\r\nden övriga oppositionen att fortsätta driva kritiken för\r\natt fastighetsskatten ska avskaffas.</pre><pre>Anf.  134  ARNE KJÖRNSBERG (s):\r\nFru talman! Med instämmande i talmannens be-\r\ndömning vad gäller hanterandet av denna motion med\r\nanledning av 3 kap. 15 § riksdagsordningen yrkar jag\r\navslag på det av Carl Fredrik Graf framställda yrkan-\r\ndet.</pre><pre>Överläggningen var härmed avslutad.</pre><pre>Under överläggningen hade yrkats dels att kam-\r\nmaren skulle begära proposition på hänvisning till\r\nutskott av den föreliggande motionen, dels avslag på\r\ndetta yrkande.\r\nBeslut i denna fråga skulle fattas vid voteringstill-\r\nfället torsdagen den 9 februari.</pre><pre>7 §  Hänvisning av ärenden till utskott</pre><pre>Föredrogs och hänvisades\r\nFörslag\r\n2000/01:RR9 till trafikutskottet</pre><pre>Motioner\r\n2000/01:Sf10-Sf16 till socialförsäkringsutskottet</pre><pre>8 §  Förnyad bordläggning</pre><pre>Föredrogs men bordlades åter\r\nMiljö- och jordbruksutskottets betänkande MJU8</pre><pre>9 §  Justitieombudsmännens ämbetsberättelse\r\nvid riksmötet 2000/01</pre><pre>Föredrogs\r\nkonstitutionsutskottets betänkande 2000/01:KU13\r\nJustitieombudsmännens ämbetsberättelse vid\r\nriksmötet 2000/01 (redog. 2000/01:JO1).</pre><pre>Talmannen konstaterade att ingen talare var an-\r\nmäld.\r\n(Beslut skulle fattas den 8 februari.)\r\n10 §  Avtalet mellan Europeiska gemenskapen och\r\ndess medlemsstater å ena sidan och Schweiz å\r\nandra sidan. Ett avtal inom sju sektorer.</pre><pre>Föredrogs\r\nutrikesutskottets betänkande 2000/01:UU6\r\nAvtalet mellan Europeiska gemenskapen och dess\r\nmedlemsstater å ena sidan och Schweiz å andra\r\nsidan. Ett avtal inom sju sektorer (prop.\r\n2000/01:55).</pre><pre>Talmannen konstaterade att ingen talare var an-\r\nmäld.\r\n(Beslut skulle fattas den 8 februari.)\r\n11 §  Penningförfalskning m.m.</pre><pre>Föredrogs\r\njustitieutskottets betänkande 2000/01:JuU9\r\nPenningförfalskning m.m.</pre><pre>Talmannen konstaterade att ingen talare var an-\r\nmäld.\r\n(Beslut skulle fattas den 8 februari.)</pre><pre>12 §  Hemlig teleavlyssning m.m.</pre><pre>Föredrogs\r\njustitieutskottets betänkande 2000/01:JuU10\r\nHemlig teleavlyssning m.m. (skr. 2000/01:41).</pre><pre>Talmannen konstaterade att ingen talare var an-\r\nmäld.\r\n(Beslut skulle fattas den 8 februari.)\r\n13 §  Vissa associations- och avtalsrättsliga frå-\r\ngor</pre><pre>Föredrogs\r\nlagutskottets betänkande 2000/01:LU9\r\nVissa associations- och avtalsrättsliga frågor.</pre><pre>Anf.  135  TANJA LINDERBORG (v):\r\nFru talman! Jag vill för tids vinnande och i all\r\nödmjukhet enbart yrka bifall till vår reservation 1\r\nunder mom. 3.</pre><pre>Anf.  136  ROLF ÅBJÖRNSSON (kd):\r\nFru talman! Vi kristdemokrater yrkar bifall till re-\r\nservation 2 under mom. 5. Det rör en motion om att\r\nman ska kunna jämka avtal om skiljeklausul nä-\r\nringsidkare emellan. Vi talar ju väldigt mycket i den\r\nallmänna debatten om värdet av småföretag och säger\r\natt vi vill förbättra småföretagens villkor. Det är inte\r\nalltid så alldeles lätt att hitta enkla och tydliga för-\r\nhållanden att rätta till. Här är dock en sak som fak-\r\ntiskt är mycket lätt att justera och som det också råder\r\nen stor enighet om.\r\nJag tror inte att alla har alldeles klart för sig att det\r\nnumera faktiskt förhåller sig så, efter ett rättsfall i\r\nHögsta domstolen 1992, att man i princip över huvud\r\ntaget inte kan jämka avtal mellan näringsidkare. Det\r\när en av landets främsta rättsvetenskapsmän, Grön-\r\nfors, som säger att jämkning endast kan ske i extrema\r\nfall, och det vill rätt mycket till innan en man av den\r\ndigniteten uttrycker sig på det viset. Även i en dok-\r\ntorsavhandling av Claes-Robert von Post, Studier\r\nkring 36 § avtalslagen, anges att detta numera är i\r\nprincip omöjligt. Då måste lagstiftaren gå in.\r\nDe borgerliga partierna har anslutit sig till den här\r\nuppfattningen, och det förhåller sig också på det viset\r\natt Vänsterpartiet i sak har den här uppfattningen. I\r\nderas motion om franchising sägs att \"Det skilje-\r\ndomsförfarande som franchiseavtalen vanligtvis in-\r\nnehåller omöjliggör en civilrättslig prövning i händel-\r\nse av tvist. Få försäkringstagare är medvetna om de\r\nkostnader som är förknippade med ett skiljedomsför-\r\nfarande.\"\r\nDå hade det egentligen varit ganska bra om ni ha-\r\nde anslutit er till oss. Då hade vi åtminstone flyttat\r\nfram positionerna i den här frågan när det gäller små-\r\nföretagens villkor i förhållande till storföretagen. Det\r\nvar ju Petroleumhandelns riksförbund som aktualise-\r\nrade den här frågan. Det gäller bensinhandlarna och\r\nderas förhållande till de stora oljebolagen.\r\nFör tids vinnande får jag korta ned mitt anförande,\r\nmen jag tycker som sagt att det här är en ganska enkel\r\noch rak reform som inte skulle behöva vara så poli-\r\ntiskt kontroversiell.</pre><pre>Anf.  137  RAIMO PÄRSSINEN (s):\r\nFru talman! Jag vill yrka bifall till hemställan i\r\nbetänkandet i dess helhet och avslag på samtliga\r\nreservationer.\r\nUnder de senaste tio åren har ett väsentligt arbete\r\nlagts ned på att modernisera och anpassa lagstiftning-\r\nen kring aktiebolagsrätten till rådande förhållanden\r\ninom landet - men även gentemot omvärlden. Refor-\r\nmarbetet var föranlett av den europeiska integrationen\r\noch Sveriges närmande till EU, men framför allt av\r\nbehovet av att modernisera lagstiftningen till förmån\r\nför ett effektivare näringsliv.\r\nAktiebolagskommittén, som arbetat sedan 1990,\r\nhar nu i början av året lämnat ifrån sig sitt slutbetän-\r\nkande, Ny aktiebolagslag. Där förelås ett antal för-\r\nändringar, bl.a. införande av ett kvotaktiesystem,\r\nnyttjande av ny kommunkationsteknik för bolags-\r\nstämmor, nya regler om delning av bolag samt infö-\r\nrande av ett aktieägarregister. Man kan, fru talman,\r\nmed fog säga att på dessa områden, i dessa frågor, har\r\ndet lagts ned både tid och möda.\r\nFrågan om en ny associationsform tas upp till\r\nprövning med jämna mellanrum här i riksdagen. Som\r\njag tidigare nämnt sker det en reformering av aktie-\r\nbolagslagen. Det finns också ett arbete med regel-\r\nförenklingar inom Regeringskansliet. Vidare har det\r\nlagts fram förslag om en särskild företagsform för\r\nbolag som har till syfte att bedriva verksamhet utan\r\natt dela ut vinst till ägarna. Det har gjorts i betänkan-\r\ndet På de boendes villkor.\r\nDen s.k. ALLBO-kommittén har fått i uppgift att\r\nvärdera dessa förslag och bedöma behovet av ett nytt\r\nregelverk. Förhoppningsvis kan resultatet leda till\r\nförbättringar av villkoren för verksamheter även inom\r\nden sociala ekonomin. Utskottet följer detta arbete\r\nmed intresse.\r\nFru talman! Vi kan konstatera att könsfördelning-\r\nen i företagens ledning fortfarande är väldigt skev. I\r\nde svenska börsnoterade bolagens styrelser är andelen\r\nkvinnor endast ca 5 %, och i de 500 största företagen\r\nmed dotterbolag är ca 3 % verkställande direktörer.\r\nFör ett land som Sverige, som utomlands beskrivs\r\nsom mer jämställt än andra, är siffrorna besvärande.\r\nAtt engagera fler kvinnor i ledningsfunktioner inom\r\nnäringslivet kan, enligt vår mening, bara leda verk-\r\nsamheterna framåt. Män och kvinnor befruktar var-\r\nandras arbete på ett positivt sätt, och det blir lättare\r\natt både se och förstå helheter om kvinnor och män\r\narbetar tillsammans. Det är vi säkert överens om här i\r\nkammaren, men även med de allra flesta ute bland\r\nallmänheten.\r\nTidningen Veckans Affärer lät förra året intervjua\r\nett stort antal manliga företagsledare där alla lovorda-\r\nde kvinnors kompetens och förmåga såsom ledare.\r\nÄndå sker förändringarna i långsam takt.\r\nVi har världens mest jämställda parlament. Och\r\nen del av våra politiska partier har gått i spetsen för\r\natt utse lika många män som kvinnor till de olika\r\npolitiska uppdragen, och detta har politiken enbart\r\nvunnit på.\r\nI regeringens skrivelse till riksdagen om jäm-\r\nställdhetspolitiken inför 2000-talet anförs att den\r\nkvinnliga andelen i statliga bolagsstyrelser ska, som\r\nett delmål, öka till 40 % år 2003. Regeringen ser\r\nallvarligt på dessa frågor, och jämställdhetsminister\r\nWinberg har vid möten med näringslivet påtalat den\r\nskeva könsfördelningen i företagens ledningar och\r\nföljer noga den framtida utvecklingen.\r\nFru talman! Många är liksom jag övertygade om\r\natt även denna mansbastion, dvs. de privata bolags-\r\nstyrelserna, så småningom kommer att rämna till\r\nförmån för kvinnlig representation. Alla argument för\r\nfler kvinnor i ledande positioner inom näringslivet är\r\nhållbara och logiska. Jag har inte uppfattat någon\r\ndebattör på senare tid som direkt har diskvalificerat\r\nkvinnor i ledande befattningar på grund av deras kön.\r\nOch alltfler inom företagsvärlden erkänner behovet\r\nav kvinnlig kompetens just för att man ska kunna\r\nmöta nya krav och nya utmaningar. Allt detta tyder på\r\natt processen går framåt och i rätt riktning. Vi är nog\r\növerens om att detta är en tidsfråga, men vi är olika\r\ntålmodiga. Låt oss konstatera att det alltid är bättre att\r\npå frivillig väg föra utvecklingen framåt än att tvingas\r\nav lagstiftare.\r\nOm könsfördelningen inom företagsledningarna\r\ninte utvecklas positivt för kvinnor och därmed för\r\nsamhället i stort så finns det naturligtvis anledning att\r\nåterkomma med förslag på åtgärder.\r\nFru talman! Beträffande jämkning av avtal mellan\r\nnäringsidkare så kan utskottet konstatera att gällande\r\nrätt innebär att en skiljeklausul i avtal kan jämkas\r\nunder vissa förutsättningar och att det därför inte\r\nfinns skäl till vidare åtgärder.\r\nSlutligen frågan om de internationella fullmakter-\r\nna. Lagutskottet har redan våren 1998 uttalat att man\r\nutgår från att regeringen verkar för att frågan får en\r\nlösning i ett lämpligt internationellt organ. Frågan är\r\nkomplex, och FN:s organ för internationell handels-\r\nrätt, Uncitral, bedöms vara den rätta organisationen\r\natt driva frågan i.</pre><pre>Överläggningen var härmed avslutad.\r\n(Beslut skulle fattas den 8 februari.)</pre><pre>14 §  Vissa utsöknings- och insolvensrättsliga\r\nfrågor rörande fastigheter</pre><pre>Föredrogs\r\nlagutskottets betänkande 2000/01:LU10\r\nVissa utsöknings- och insolvensrättsliga frågor röran-\r\nde fastigheter.</pre><pre>Talmannen konstaterade att ingen talare var an-\r\nmäld.\r\n(Beslut skulle fattas den 8 februari.)</pre><pre>15 §  Namnlagen</pre><pre>Föredrogs\r\nlagutskottets betänkande 2000/01:LU11\r\nNamnlagen.</pre><pre>Anf.  138  TANJA LINDERBORG (v):\r\nFru talman! För tids vinnande vill jag enbart öns-\r\nka att samtliga stöder reservationen som är fogad till\r\nbetänkandet. Jag yrkar alltså bifall till reservationen.</pre><pre>Anf.  139  MARIANNE CARLSTRÖM (s):\r\nFru talman! Våra namn är en viktig del av vår\r\nidentitet. Det är viktigt för oss att våra namn stavas\r\noch uttalas rätt. Och i vårt moderna samhälle har det\r\nockså blivit allt viktigare vilka namn vi får eller vill\r\nanvända i samband med giftermål, skilsmässa, barna-\r\nfödande, osv.\r\nSamhället förändras snabbt, och den namnlag som\r\nvi har i dag kom till redan 1983. Det är snart 20 år\r\nsedan. Och utskottet anser att det nu är viktigt att\r\nundersöka om namnlagen är förenlig med det allmän-\r\nnas intresse av namnstabilitet och den enskilda med-\r\nborgarens önskemål att fritt få välja namn. Om det är\r\nvi eniga i utskottet.\r\nFrågan om retroaktiva namnbyten som tas upp i\r\nreservationen är komplicerad, och utskottets majoritet\r\nanser att det inte går att införa en tvingande skyldig-\r\nhet för den som någon gång har utfärdat intyg, betyg\r\neller liknande.\r\nFru talman! Avslutningsvis vill jag yrka bifall till\r\nhemställan i betänkandet och avslag på reservationen.</pre><pre>Anf.  140  GUNNAR AXÉN (m):\r\nFru talman! Varför anser myndigheterna att man\r\nfår heta Fiddeli men inte Decibel? Varför får man\r\nheta Giesbrecht men inte Halberstadt? Varför får man\r\nheta Coxe men inte Greko? Varför får man heta Jazz-\r\nTure men inte Rackartuss? Varför får man heta Mån-\r\nstråle men inte Måne? Varför får man heta Peppe\r\nmen inte Manne? Varför är det okej att heta Tiger\r\nmen inte Myra?\r\nSvaret är att kammarrätten eller regeringsrätten i\r\nenlighet med namnlagen har bestämt att man får eller\r\ninte får heta det.\r\nI Sverige är det myndigheterna, inte föräldrarna,\r\nsom har det sista ordet i fråga om vad ett barn ska\r\neller får heta. I Sverige är det tvång på att anmäla ett\r\nbarns namn till myndigheterna inom tre månader från\r\nfödseln, men föräldrarna får inte själva välja vad\r\nbarnet ska heta. I Sverige står skattemyndigheten,\r\nkammarrätten, regeringsrätten och deras tolkning av\r\nnamnlagen över föräldrarnas rätt att välja namn åt\r\nsina barn. I Sverige kränks de mänskliga rättigheter-\r\nna.\r\nInte ens om jag som vuxen och myndig medbor-\r\ngare vill anta ett annat namn så får jag göra det utan\r\nmyndigheterna godkännande.\r\nAndrea, Bo, Conny, Gaby, Guy, Inge, Love,\r\nRonny, Toni, Tove och Willy är exempel på namn\r\nsom vi får heta. Dessa namn är t.o.m. så okej att både\r\nkvinnor och män får inneha dem. Det finns faktiskt\r\n300 namn till som både kvinnor och män får heta i\r\nSverige i dag. På myndighetsspråk är detta köns-\r\nneutrala namn.\r\nMen om jag skulle vilja byta namn till Anna, eller\r\nom fru talman skulle vilja byta namn till Tomas,\r\nnamn som enligt myndigheterna inte är könsneutrala,\r\nskulle vi inte få göra detta med mindre än att vi ge-\r\nnomgår könsbyte. Utöver de rent medicinska åtgär-\r\nderna så skulle vi tvingas till, för att citera ur betän-\r\nkandet, en prövning som \"föregås av en omfattande\r\nutredning som kan pågå under flera år och som bl.a.\r\ninnefattar psykiatriska, psykologiska och somatiska\r\nbedömningar.\" Och detta bara för att vi vill byta\r\nnamn. Myndighetssverige tillåter på sin höjd att vi\r\nbyter till könsneutrala namn. För mig och fru talman\r\nfår det väl bli Maria och Johnny i stället för Anna och\r\nTomas. Maria och Johnny är nämligen namn som\r\nbärs av både män och kvinnor i Sverige i dag och\r\ndärmed av myndigheterna bör anses vara köns-\r\nneutrala.\r\nDet borde vara rimligt i varje modernt samhälle\r\nsom sägs vara fritt och demokratiskt att varje individ\r\nsjälv har rätt att bestämma vad man vill heta eller vad\r\nens barn ska heta.\r\nNamnregleringen är en relativt ny företeelse. Med\r\nundantag för skyddet av adelsnamn var namnbruket\r\noreglerat fram till början av 1900-talet. Motivet till\r\nregleringarna därefter har varit samhällets, dvs. sta-\r\ntens och politikernas, intresse av att kunna hålla ord-\r\nning på medborgarna.\r\nMot bakgrund av att vi alla numera vid födseln\r\neller då vi blir medborgare oundvikligen utrustas med\r\nett unikt identifieringsnummer, personnumret, så har\r\nstaten i dag en god, perfekt, kontroll över oss med-\r\nborgare oavsett vad vi heter eller väljer att heta. Där-\r\nför håller inte längre kontrollargumentet. Namnlagen\r\när endast ett uttryck för den politiska klåfingrighet\r\nsom vi möter på alltför många håll i dag.\r\nUtskottet skriver i betänkandet:\r\n\"Utskottet anser mot denna bakgrund att tiden nu\r\när mogen för att göra en undersökning för att utröna\r\nhuruvida de avvägningar som gjordes i samband med\r\nnamnlagens tillkomst mellan det allmännas intresse\r\nav namnstabilitet och enskildas önskemål att fritt\r\nvälja namn fortfarande kan anses vara bärkraftiga.\r\nDet bör ankomma på regeringen att bestämma de\r\nnärmare formerna för ett sådant arbete.\" Och utskottet\r\nfortsätter: \"Om det av utskottet förordade undersök-\r\nningsarbetet ger vid handen att det föreligger ett klart\r\noch uttalat behov av lagändringar bör regeringen ta\r\nupp frågan om vilka lagstiftningsåtgärder som är\r\npåkallade och meddela direktiv för ett sådant lagstift-\r\nningsarbete.\"\r\nMot bakgrund av att den senaste översynen av\r\nnamnlagen tog det elva år från det att utredningsar-\r\nbetet påbörjades till dess att riksdagen antog en ny\r\nnamnlag har jag svårt att glädja över den mikrosko-\r\npiska öppenhet som utskottet visar för en eventuell\r\navreglering av namnlagen.\r\nMot bakgrund av att kammaren består av en kom-\r\npakt majoritet av regleringsivrare som alltid har sina\r\npolitiska pekpinnar i högsta beredskap avstår jag från\r\natt yrka bifall till min motion, vari jag föreslår att\r\nnamnlagen avskaffas. Kammarens förmyndarmajori-\r\ntet vill säkert behålla makten över det nyfödda bar-\r\nnets namn och möjligheten att förvägra en vuxen\r\nmedborgare rätten att välja sig ett namn efter sin egen\r\nsmak. Jag står dock fast vid min uppfattning att\r\nnamnlagen bör avskaffas och att medborgarna måste\r\nmyndigförklaras.</pre><pre>Anf.  141  MARIANNE CARLSTRÖM (s):\r\nFru talman! Jag begärde ordet innan Gunnar Axén\r\nhade talat färdigt, för jag trodde att han inte hade läst\r\nhela betänkandet. Men jag förstår att det är gjort. Vi\r\ngör absolut olika tolkningar av utskottets ställningsta-\r\ngande.\r\nVisst är det bra att vi gör en översyn av namnla-\r\ngen med hänsyn till hur fort det förändras i samhället.\r\nMen man kan undra när man lyssnar på Gunnar Axén\r\nhur han ser på allmänhetens rättsmedvetande eller det\r\nallmännas uppfattning. Många av de namn som läm-\r\nnas utanför strider mot den allmänna uppfattningen.\r\nNär man tittar på vad Patent- och registreringsverket\r\nsäger ja och nej till ser man att det inte handlar om\r\nnågot myndighetsmissbruk, utan det är ofta vanligt\r\nsunt förnuft.</pre><pre>Anf.  142  GUNNAR AXÉN (m):\r\nFru talman! Jag tillåter mig tycka att individens\r\nrätt att själv få välja namn, föräldrarnas rätt att välja\r\nnamn åt sitt barn står över någon form av subjektivt\r\nallmänintresse uttolkat av oss här i riksdagen, av\r\nskattemyndigheten eller domstolar. Det är individen\r\noch föräldrarna som har rätt att välja namn, ingen\r\nannan.</pre><pre>Anf.  143  MARIANNE CARLSTRÖM (s):\r\nFru talman! Vi är faktiskt valda av Sveriges folk.\r\nDet låter på Gunnar Axén som att han inte riktigt har\r\nuppfattat hur en ny proposition kommer till. Vi käm-\r\npade i det här landet ganska länge, ända från 1600-\r\ntalet, att få en namnlag. Den har fungerat bra. Nu ska\r\nden eventuellt moderniseras lite. Då är det inte bara\r\nfråga om vad riksdagen tycker, utan när man har gjort\r\nen översyn går den ut på remiss. Det är inte fråga om\r\nvad några få riksdagsledamöter tycker. Jag har alltid\r\ntrott och ansett att vi tar hänsyn till vad remissinstan-\r\nser säger och också lyssnar på våra väljare. Det är\r\nmöjligen det som skiljer oss åt, Gunnar Axén.</pre><pre>Anf.  144  GUNNAR AXÉN (m):\r\nFru talman! Om det tog över 300 år av kamp för\r\natt få en namnlag och över elva år att få den senaste\r\nförändringen av namnlagen till stånd, kan vi hoppas\r\npå att det går lite snabbare den här gången.\r\nMen nog lyssnar jag på väljarna, fru talman. Jag\r\nvill lyssna på varje enskild individ som vill hävda\r\nrätten att bestämma över sitt eget namn. Det är ing-\r\nenting som vi beslutar om med majoritetsbeslut.</pre><pre>Överläggningen var härmed avslutad.\r\n(Beslut skulle fattas den 8 februari.)</pre><pre>16 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 7 februari</pre><pre>2000/01:638 av Lars Engqvist (s) till socialminister\r\nLars Engqvist\r\nVårdnadshavarens samtycke vid vård av barn inom\r\nBUP\r\n2000/01:639 av Carl Fredrik Graf (m) till finansmi-\r\nnister Bosse Ringholm\r\nBegränsningsregeln\r\n2000/01:640 av Carl Fredrik Graf (m) till finansmi-\r\nnister Bosse Ringholm\r\nSkattebetalningslagen\r\n2000/01:641 av Carl Fredrik Graf (m) till näringsmi-\r\nnister Björn Rosengren\r\nNy organisation för AMS\r\n2000/01:642 av Gudrun Lindvall (mp) till jordbruks-\r\nminister Margareta Winberg\r\nKycklinguppfödning\r\n2000/01:643 av Bengt Silfverstrand (s) till jord-\r\nbruksminister Margareta Winberg\r\nÅtgärder mot olaga fiske\r\n2000/01:644 av Åsa Torstensson (c) till jordbruksmi-\r\nnister Margareta Winberg\r\nGränsälvskommissionen</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 13 februari.</pre><pre>17 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 7 februari</pre><pre>2000/01:566 av Ola Karlsson (m) till finansminister\r\nBosse Ringholm\r\nInhemsk elproduktion\r\n2000/01:584 av Willy Söderdahl (v) till finansminis-\r\nter Bosse Ringholm\r\nOmprioriteringar inom tullens verksamhet\r\n2000/01:590 av Karin Falkmer (m) till näringsmi-\r\nnister Björn Rosengren\r\nOECD-granskning av regelförenklingsarbetet\r\n2000/01:591 av Inger René (m) till statsrådet Lars-\r\nErik Lövdén\r\nAtt kustsamhällen avfolkas\r\n2000/01:592 av Berit Adolfsson (m) till justitiemi-\r\nnister Thomas Bodström\r\nFörföljda och trakasserade kvinnor\r\n2000/01:593 av Cristina Husmark Pehrsson (m) till\r\nnäringsminister Björn Rosengren\r\nTransportlänkar över Öresund\r\n2000/01:594 av Cristina Husmark Pehrsson (m) till\r\nnäringsminister Björn Rosengren\r\nSkånes hamnar\r\n2000/01:596 av Carl Erik Hedlund (m) till kulturmi-\r\nnister Marita Ulvskog\r\nBrandsäkerhet för kulturbyggnader och museer\r\n2000/01:597 av Carina Hägg (s) till kulturminister\r\nMarita Ulvskog\r\nBevarande av veteranbåtar\r\n2000/01:598 av Margareta Cederfelt (m) till statsrå-\r\ndet Mona Sahlin\r\nUtbyggnad av vägnätet runt Stockholm\r\n2000/01:600 av Karin Falkmer (m) till näringsmi-\r\nnister Björn Rosengren\r\nRegelverket för företag\r\n2000/01:601 av Carina Adolfsson Elgestam (s) till\r\nstatsrådet Mona Sahlin\r\nÅtgärder mot ensamarbete inom servicesektorn\r\n2000/01:602 av Ingemar Vänerlöv (kd) till justitiemi-\r\nnister Thomas Bodström\r\nNärpolisreformen\r\n2000/01:604 av Åke Carnerö (kd) till utbildningsmi-\r\nnister Thomas Östros\r\nMiljöforskningens framtid\r\n2000/01:606 av Johan Pehrson (fp) till näringsmi-\r\nnister Björn Rosengren\r\nPostavregleringen\r\n2000/01:607 av Kenth Skårvik (fp) till näringsminis-\r\nter Björn Rosengren\r\nUtbyggnaden av E 6 genom Bohuslän\r\n2000/01:608 av Marianne Andersson (c) till närings-\r\nminister Björn Rosengren\r\nICA och konkurrensen\r\n2000/01:609 av Kent Härstedt (s) till statsrådet Ingela\r\nThalén\r\nÅldersgräns för adoptionsbidrag\r\n2000/01:610 av Inger Lundberg (s) till kulturminister\r\nMarita Ulvskog\r\nMöjligheterna att använda Internet\r\n2000/01:611 av Rolf Gunnarsson (m) till försvarsmi-\r\nnister Björn von Sydow\r\nRekryteringen av hemvärnsmän\r\n2000/01:612 av Göte Jonsson (m) till jordbruksmi-\r\nnister Margareta Winberg\r\nSmittade rävar\r\n2000/01:613 av Maud Ekendahl (m) till justitiemi-\r\nnister Thomas Bodström\r\nNärpolisreformen\r\n2000/01:614 av Lars Wegendal (s) till justitieminister\r\nThomas Bodström\r\nÅtgärder mot illegalt spel\r\n2000/01:615 av Åke Carnerö (kd) till justitieminis-\r\ntern\r\nPolisen i Västra Götaland\r\n2000/01:621 av Per-Olof Svensson (s) till finansmi-\r\nnister Bosse Ringholm\r\nBåtskatt\r\n2000/01:623 av Anne-Katrine Dunker (m) till statsrå-\r\ndet Mona Sahlin\r\nDeklarationer för företagare\r\n2000/01:624 av Margareta Cederfelt (m) till statsrå-\r\ndet Leif Pagrotsky\r\nHandelshinder för svenska företag\r\n2000/01:625 av Åke Carnerö (kd) till näringsminister\r\nBjörn Rosengren\r\nUnderhåll av ledningsgator\r\n2000/01:626 av Caroline Hagström (kd) till finans-\r\nminister Bosse Ringholm\r\nInformation om spelautomater\r\n2000/01:627 av Willy Söderdahl (v) till justitiemi-\r\nnister Thomas Bodström\r\nFriköp av historiska arrenden\r\n2000/01:628 av Yvonne Ruwaida (mp) till utbild-\r\nningsminister Thomas Östros\r\nMatgaranti för vegetarianer och veganer</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 13 februari.</pre><pre>18 §  Kammaren åtskildes kl. 18.04.</pre><pre>\r\nFörhandlingarna leddes\r\nav talmannen från sammanträdets början t.o.m. 1 §\r\nanf. 7 (delvis),\r\nav förste vice talmannen därefter t.o.m. anf. 43 (del-\r\nvis),\r\nav andre vice talmannen därefter t.o.m. anf. 91 (del-\r\nvis),\r\nav tredje vice talmannen därefter t.o.m. anf. 118 (där-\r\nefter) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}