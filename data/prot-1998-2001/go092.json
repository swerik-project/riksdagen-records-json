{"dokumentstatus":{"dokument":{"hangar_id":"2348422","dok_id":"GO092","rm":"2000/01","beteckning":"2","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"2","slutnummer":"0","datum":"2000-09-19 00:00:00","systemdatum":"2005-10-27 12:12:44","publicerad":"2000-09-19 00:00:00","titel":"Riksdagens snabbprotokoll 2000/01:2 Tisdagen den 19 september","subtitel":null,"status":null,"htmlformat":null,"relaterat_id":null,"source":"webbnav","sourceid":"{69B17881-F3B4-4D2F-A982-29195BE8B63F}","dokument_url_text":"http://data.riksdagen.se/dokument/GO092/text","dokument_url_html":"http://data.riksdagen.se/dokument/GO092","dokumentstatus_url_xml":"http://data.riksdagen.se/dokumentstatus/GO092","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2000/01:2</div>\r\n<div class=\"sidhuvud_datum\">Tisdagen den 19 september</div>\r\n<div class=\"sidhuvud_klockslag\">Kl. 14.00 - 14.47</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>Protokoll\r\n2000/01:2\r\n--------------------------------------------------------------------------------</pre><pre>Efter gudstjänst i Storkyrkan, där predikan hölls\r\nav missionsföreståndare Krister Andersson, öppnades\r\nriksmötet i kammarens plenisal enligt det program\r\nsom fogats till detta protokoll.\r\n1 §  Öppnande av riksmötet</pre><pre>Anf.  1  TALMANNEN:\r\nJag hemställer att Eders Majestät måtte förklara\r\n2000/01 års riksmöte för öppnat.</pre><pre>Anf.  2  HANS MAJESTÄT KONUNGEN:\r\nFru talman! Ärade riksdagsledamöter! I år har vi\r\ntagit steget in i ett nytt årtusende. Vi har försökt\r\nsummera det gångna seklet och millenniet. Samtidigt\r\nblickar vi framåt för att bedöma framtiden. Det är\r\nsvårt. Och resultatet varierar alltefter den utgångs-\r\npunkt som var och en har. Som en gemensam led-\r\nstjärna för oss svenskar framstår emellertid önskan att\r\nbefästa och fördjupa vår demokrati. Vi vill också\r\nvårda vår nationella integritet samtidigt som vi finner\r\nvår plats i en vidare gemenskap.\r\nVår parlamentariska demokrati har långa traditio-\r\nner och är i dag en central garant för vår identitet. När\r\nombuden till riksdag och kommun väljs ger svenska\r\nfolket dem sitt förtroende. Samtidigt tar de personligt\r\nansvar för fattade beslut. Detta innebär dock inte att\r\nden enskilde medborgaren fråntas eget ansvar och\r\nhandlingsfrihet.\r\nSom riksdagsledamöter har ni en svår uppgift. Ni\r\nska både se till nationens bästa och värna om den\r\nenskilde individens rättigheter och möjligheter. Ni\r\nförutsätts kunna lösa dagsaktuella problem och sam-\r\ntidigt förutse långsiktiga konsekvenser av de beslut ni\r\nfattar.\r\nSå här i inledningen av årtusendet har det i den\r\nallmänna debatten utkristalliserats vissa övergripande\r\nfrågor som svenska folket ser som viktiga för framti-\r\nden.\r\nFred och säkerhet i Europa men även i mera av-\r\nlägsna delar av världen är ett allt överskuggande mål\r\npå samma sätt som en rättvis fördelning av jordens\r\nresurser.\r\nMiljöfrågorna, som intresserar mig särskilt, är av\r\navgörande betydelse, inte enbart för oss utan också\r\nför kommande generationer. Tillgång till rent vatten\r\när livsavgörande för alla människor.\r\nNödvändigheten att besegra vår tids svåra sjuk-\r\ndomar är en viktig målsättning för den medicinska\r\nforskningen.\r\nMigration mellan olika länder, frivillig eller ofri-\r\nvillig, kräver särskild omsorg för att underlätta en\r\nsmidig integration.\r\nSkolor, högre utbildning och forskning ska hela\r\ntiden anpassas efter aktuella och kommande behov.\r\nAllt detta och mycket därtill är frågor som vi\r\nmedborgare hoppas att våra folkvalda ska ta ställning\r\ntill. Arbetet kan många gånger vara både tungt och\r\nkanske otacksamt.\r\nSveriges riksdag utgör hjärtat i vår demokratiska\r\nprocess. Vi kommer att följa er ansvarsfulla verksam-\r\nhet med stort intresse och engagemang under det nya\r\nåret. Jag önskar er, valda ombud för Sveriges folk,\r\nlycka och välgång i ert viktiga värv.\r\nHärmed förklarar jag 2000/01 års riksmöte öpp-\r\nnat.</pre><pre>2 §  Regeringsförklaring</pre><pre>Anf.  3  Statsminister GÖRAN PERS-\r\nSON (s):\r\nEders Majestäter, Eders Kungliga Högheter, fru\r\ntalman, ledamöter av Sveriges riksdag!\r\nI dag öppnas det nya millenniets första riksmöte.\r\nDet kan ske i en känsla av ödmjukhet och stark fram-\r\ntidstro.\r\nMassarbetslösheten är bruten. Tillväxten är hög.\r\nSverige intar en tätposition i den nya ekonomin. Vi är\r\nväl förberedda för framtiden.\r\nFörutsättningarna för att bedriva en aktiv ekono-\r\nmisk politik är bättre än på länge. För första gången\r\npå närmare ett decennium dikteras inte längre de\r\nfolkvaldas beslut av underskottens tvingande politik.\r\nI dag kan vi välja.\r\nPolitiken ska inriktas på att överbrygga de klyftor\r\nsom ännu skiljer människor åt i vårt land. Kraften ska\r\ninriktas på att öka tryggheten för alla och därmed\r\nmänniskors frihet. Barnen ska sättas i centrum för\r\npolitiken.\r\nDet är tid för reformer.\r\nDet är i tron på människan och hennes förmåga att\r\nutvecklas i solidaritet med andra som vi formar vår\r\nvision. Valet står inte mellan tillväxt och rättvisa. Vi\r\när övertygade om att utveckling och jämlikhet är\r\nvarandras förutsättningar. Utvecklingen blir starkare\r\nnär alla ges möjlighet att bidra till den, och när alla\r\nfår del av dess frukter.\r\nI globaliseringens tid delas denna insikt av alltfler\r\nprogressiva regeringar. Det inger hopp och optimism\r\ninför framtiden.\r\nEn uppgift som kommer att dominera detta riks-\r\ndagsår är att vi tar över ordförandeskapet i den euro-\r\npeiska unionen den 1 januari år 2001. Tre områden är\r\nsärskilt prioriterade.\r\nFör det första: Utvidgningen av EU är vår genera-\r\ntions möjlighet att säkra fred och frihet, demokrati\r\noch välstånd i hela Europa. Sverige vill aktivt driva\r\nutvidgningsförhandlingarna vidare med målet att\r\nunder vårt ordförandeskap åstadkomma avgörande\r\nframsteg. Utvidgningen kommer att påverka vårt\r\nnärområde mer än något annat. Kombinationen av\r\nmogna välfärdsstater och unga, snabbt växande de-\r\nmokratier runt Östersjön innebär unika möjligheter\r\ntill utveckling i vår del av Europa.\r\nFör det andra: Full sysselsättning är i dag EU:s\r\nviktigaste ekonomiska och sociala mål. Den europe-\r\niska arbetslösheten ska betvingas. Både ekonomiska\r\nreformer och ökad social delaktighet krävs. Syssel-\r\nsättningstoppmötet i Stockholm i mars 2001 ska staka\r\nut vägen för det fortsatta arbetet. I syfte att göra Eu-\r\nropa till världens mest dynamiska, konkurrenskraftiga\r\noch kunskapsintensiva ekonomi utvecklas nu ett sam-\r\narbete där medlemsländernas nationella politik jäm-\r\nförs inbördes och globalt.\r\nFör det tredje: Miljöfrågorna kommer att starkt\r\nprägla det svenska ordförandeskapet. EU:s arbete\r\nmed att förhindra klimatförändringar prioriteras,\r\nliksom arbetet med en starkare lagstiftning mot kemi-\r\nkalieutsläpp. Miljötoppmötet i Göteborg i juni ska\r\nanta en långsiktig strategi för ekologiskt hållbar ut-\r\nveckling inom unionen.\r\nEndast med öppenhet och demokrati kan EU bli\r\nen union nära medborgarna. Ett jämställdhetspers-\r\npektiv ska genomsyra all EU:s verksamhet. Konsu-\r\nmenternas ställning ska stärkas. En forskargrupp\r\ntillsätts för att studera övergripande frågor och sti-\r\nmulera en folklig dialog kring framtidens Europauni-\r\non.\r\nSverige kommer att fortsätta arbeta med att ut-\r\nveckla EU:s civila och militära förmåga att hantera\r\nkriser och förebygga konflikter. Samarbetet mellan\r\nEU och Ryssland ska främjas. Särskilt uppmärksam-\r\nmas kärnsäkerhet och miljö, kampen mot organiserad\r\nbrottslighet och situationen i Kaliningrad.\r\nInför och under det svenska ordförandeskapet\r\nkommer regeringen att ha löpande kontakter med\r\nriksdagens partier. Vi vill se en nära samverkan mel-\r\nlan olika aktörer som kan sprida kunskap och infor-\r\nmation om det europeiska samarbetet. Det svenska\r\nordförandeskapet ger oss samtidigt en unik möjlighet\r\natt visa upp det bästa av vårt land.\r\nFattigdom och förtryck, flyktingströmmar, krig\r\noch kärnvapen utmanar oss varhelst vi lever i världen.\r\nHoten kan bara mötas i samverkan och solidaritet.\r\nIngen nation kan avsvära sig ansvaret.\r\nSamtidigt rymmer globaliseringen stora möjlig-\r\nheter att sprida välstånd och demokrati till alla. Där-\r\nför var FN:s millennietoppmöte så viktigt. Slutsatser-\r\nna kommer att ligga till grund för den fortsatta refor-\r\nmeringen av Förenta nationerna. För Sverige liksom\r\nför andra medlemsländer gäller det nu att leva upp till\r\nsina åtaganden. Målet är alla folks frihet, hela värl-\r\ndens fred.\r\nDet svenska biståndet ökar snabbt med den ökan-\r\nde tillväxten i vårt land. Regeringen strävar efter att\r\nnå enprocentsmålet för biståndet.\r\nHandelsministern ges i uppdrag att leda en arbets-\r\ngrupp som ska formulera en samlad svensk globalise-\r\nringspolitik. Sverige kommer att verka för att för-\r\nhandlingarna inom världshandelsorganisationen\r\nWTO återupptas. Reformeringen och effektivisering-\r\nen av det nordiska samarbetet fortsätter.\r\nSveriges militära alliansfrihet, syftande till att vi\r\nska kunna vara neutrala i händelse av krig i vårt nä-\r\nrområde, består. Totalförsvarets reformering fortgår.\r\nFörmågan till insatser utomlands för att förebygga,\r\ndämpa och lösa konflikter är central. Sveriges delta-\r\ngande i EU:s arbete med att förebygga och hantera\r\nkriser ska också ses som ett bidrag till FN och det\r\nglobala fredsarbetet.\r\nAlla människors lika värde utgör grunden för de-\r\nmokratin. Men demokratin kan aldrig tas för given.\r\nDen måste ständigt vinnas på nytt, för varje ny gene-\r\nration. Diskussionen om demokratins grundläggande\r\nvärden måste hållas levande. Dess praktiska uttryck i\r\nideella organisationer, folkrörelser och lokala utveck-\r\nlingsgrupper, liksom i nya framväxande nätverk,\r\nmåste bejakas. Arbetet med att öka ungdomars infly-\r\ntande fortsätter. Demokratiutredningens slutsatser\r\ndiskuteras i ett omfattande rådslag. Särskilt stöd läm-\r\nnas till lokal demokratiutveckling. En integrationspo-\r\nlitisk maktutredning arbetar.\r\nKampen för människovärdet - mot rasism, anti-\r\nsemitism och främlingsfientlighet - är en av vår tids\r\nödesfrågor. Det är en kamp som bara kan vinnas med\r\naktiv handling och mångas engagemang. En nationell\r\nhandlingsplan presenteras. Breda insatser görs för att\r\nhöja kompetensen inom rättsväsendet. Projektet EXIT\r\nges fortsatt stöd.\r\nStockholms internationella forum för Förintelsen\r\nfår årliga uppföljningar. Nästa konferens, Stockholms\r\nforum om insikt och humanism - i kamp mot intole-\r\nrans, hålls den 29-30 januari 2001. Den kommer att\r\nhandla om konkret förebyggande arbete för en större\r\nömsesidig förståelse mellan människor i vardagen.\r\nMålet är att precisera det internationella samarbetet\r\noch att öka kunskapen och handlingsberedskapen\r\nbland de yrkesgrupper som ofta har att hantera perso-\r\nner i antidemokratiska rörelser.\r\nFru talman! Vi har anledning att vara stolta över\r\nSverige, men vi är inte nöjda. Så länge tryggheten\r\ninte är för alla, så länge minsta orättvisa råder, så\r\nlänge har en socialdemokratisk regering en självklar\r\nuppgift.\r\nVården, skolan och omsorgen ska hålla hög och\r\njämn kvalitet i hela landet. Välfärden ska finansieras\r\ngemensamt och omfatta alla. Men de gemensamma\r\nåtaganden vi tar på oss för välfärden i dag får inte\r\nvara större än att vi klarar dem också i kärvare tider.\r\nDärför ligger målen för den ekonomiska politiken\r\nfast. Därför påskyndas avbetalningen av statsskulden.\r\nMed växande ekonomiska överskott är det nu\r\nmöjligt att med kraft angripa brister, orättvisor och\r\nklyftor mellan människor och landsändar.\r\nReformarbetet inleds under detta riksdagsår och\r\nkommer att fullföljas under de kommande åren.\r\nBarnen ska stå främst. \"Den enda praktiska an-\r\nknytningen till framtiden som vi egentligen har är\r\nbarnen.\" Så sade en gång Olof Palme. Barns och\r\nungdomars villkor i dag är avgörande för hur framti-\r\ndens Sverige kommer att se ut. En framtidsinriktad\r\npolitik kräver att barnen står i centrum.\r\nFöräldraförsäkringen ska förlängas och göras mer\r\nflexibel. Barnbidragen, flerbarnstilläggen och studie-\r\nbidragen höjs. Maxtaxa införs i förskola och skol-\r\nbarnsomsorg, och förskolan görs allmän för 4- och 5-\r\nåringar. Barn till arbetslösa och barn till föräldraledi-\r\nga med yngre syskon ges rätt till en plats i förskolan.\r\nSatsningarna på språkförskolor i storstadsregionerna\r\nfortsätter. Kontaktdagar införs för att föräldrar ska\r\nkunna vara delaktiga i sina barns skolgång. Adop-\r\ntionsstödet höjs kraftigt.\r\nAlla elever har rätt till det stöd de behöver för att\r\nnå kunskapsmålen. Alla skolor ska hålla hög och\r\njämn kvalitet. Nivån på statsbidragen till skolan höjs\r\nmed 5 miljarder kronor. Höjningen sker stegvis under\r\nen femårsperiod. Det möjliggör ca 15 000 fler vuxna i\r\nskolan. Fler specialpedagogiskt kunniga lärare utbil-\r\ndas, och fler lärare ges kompetensutveckling. Antalet\r\nundervisningstimmar utökas på samtliga program i\r\ngymnasieskolan.\r\nFN:s barnkonvention ska efterlevas. Barnom-\r\nbudsmannens ställning ska stärkas.\r\nMed en modern, jämställd och flexibel familjepo-\r\nlitik ökar människors möjlighet att träffa livsval om\r\narbete och framtid utifrån barnens och familjens be-\r\nhov. I ljuset av det historiskt låga barnafödandet kan\r\nytterligare familjepolitiska satsningar bli nödvändiga.\r\nSverige är, och ska fortsätta att vara, världens\r\nbarnvänligaste land.\r\n· Arbetsskadeförsäkringen reformeras. Människor\r\nsom drabbas av skada eller sjukdom i sitt arbete\r\nhar rätt till en rimlig prövning av sin skada, och\r\nersättningen måste bättre följa inkomstutveckling-\r\nen.\r\n· Urholkningen av a-kassan ska upphöra. Inkomst-\r\nbortfallsprincipen ska hävdas. Taken i a-kassan\r\nhöjs. Höjningen inleds med två steg: den 1 juli\r\n2001 respektive den 1 januari 2002.\r\n· Arbetstiden förkortas. Fler semesterdagar bör\r\ninföras stegvis. Löntagarnas inflytande över hur\r\nledigheten ska tas ut bör öka.\r\n· Kompetensutvecklingen i arbetslivet utvecklas.\r\nEtt system för individuell kompetensutveckling\r\nför arbetstagare utarbetas.\r\n· Tandhälsan får inte åter bli ett klassmärke. Tand-\r\nvården tillförs därför 500 miljoner kronor under\r\ntre år. Skyddet mot höga kostnader i tandvården\r\nmåste bli starkare, särskilt för de äldre.\r\n· Hela Sverige ska leva. Vägar och järnvägar ska\r\nrustas upp över hela landet. Nyinvesteringar ska\r\ngöras. Ett sammanhållet program för en moderni-\r\nsering av den svenska infrastrukturen utarbetas\r\noch förankras bland såväl regionala som lokala\r\nintressenter. En modern och framtidsinriktad regi-\r\nonalpolitik presenteras.\r\n· Fackföreningsavgiften jämställs med avgifter till\r\narbetsgivarorganisationer. Avdragsrätt införs.\r\nEndast en fast politisk vilja kan fördela det väx-\r\nande välståndet rättvist. Löntagarnas uppoffringar\r\nunder de svåra år som vi har bakom oss ska inte an-\r\nvändas för att finansiera skattesänkningar för högin-\r\nkomsttagare under de goda år som ligger framför oss.\r\nI morgon läggs 2001 års budgetproposition på\r\nriksdagens bord. Budgeten är ett resultat av samarbe-\r\ntet mellan den socialdemokratiska regeringen, Miljö-\r\npartiet och Vänsterpartiet.\r\nDet är en kraftfull reformbudget för ökad rättvisa\r\noch en fortsatt god ekonomisk utveckling.\r\nVälfärden kan nu förbättras och rättvisan ska öka.\r\nResurserna i kommuner och landsting ökar nu kraftigt\r\ngenom både höjda statsbidrag och stigande skattein-\r\ntäkter. Detta säkrar långsiktigt kvaliteten i vården,\r\nskolan och omsorgen.\r\nPrimärvården, psykiatrin och äldrevården ska bli\r\nbättre. Den medicinska kvaliteten i äldreomsorgen\r\nhöjs och kunskapen i primärvården förstärks. Fler\r\nläkare och sjuksköterskor utbildas.\r\nSverige ska göras mer tillgängligt för människor\r\nmed funktionshinder. Ett handikapperspektiv ska\r\ngenomsyra alla myndigheters verksamheter. Funk-\r\ntionshindrade över 65 år får behålla sin personliga\r\nassistans.\r\nDe sämst ställda pensionärernas ekonomiska situ-\r\nation förbättras genom ytterligare en höjning av bo-\r\nstadstilläggen och sänkta skatter på boende. Taxorna\r\ninom äldreomsorgen ska vara överskådliga och rimli-\r\nga. De pensionärer som har låga inkomster måste ha\r\ntillräckligt mycket kvar att leva på när avgifterna i\r\näldreomsorgen är betalda.\r\nArbete med pensionsreformen slutförs. Sverige\r\nfår ett starkt ålderspensionssystem för framtiden. En\r\nbred informationssatsning ska förbättra kunskapen\r\nom det nya pensionssystemet.\r\nYtterligare steg tas för att kompensera för de s.k.\r\negenavgifterna. Grundavdraget höjs för att förstärka\r\nhushållsekonomin för löntagare och pensionärer med\r\nATP. Brytpunkten höjs så att färre betalar statlig\r\ninkomstskatt.\r\nBrott ska bekämpas liksom brottens orsaker.\r\nRättsväsendet tillförs kraftigt ökade resurser. Poliser-\r\nna ska bli fler och polisens förmåga att förebygga och\r\nklara upp brott ska öka.\r\nJobben ska bli fler och bättre. Folkets vilja till ar-\r\nbete är nationens främsta tillgång. Målet om 4 %\r\nöppen arbetslöshet kan komma att nås under året. Nu\r\ninriktas politiken på full sysselsättning. Alla som vill\r\nska kunna få ett arbete.\r\nOmläggningen av arbetsmarknadspolitiken fort-\r\nsätter. Snabb tillsättning av lediga platser och arbete\r\ntill långtidsarbetslösa prioriteras. Aktivitetsgarantin\r\nutvecklas ytterligare. Resurser anslås för att stödja\r\ninvandrare och arbetshandikappade i att få ett arbete.\r\nArbetet med att förbättra och förenkla reglerna för\r\nföretagande drivs vidare.\r\nAll form av diskriminering är oacceptabel i ett an-\r\nständigt samhälle. Ska samhället utvecklas måste alla\r\nges möjlighet att dela ansvaret - oavsett kön, sexuell\r\nläggning, etnisk eller kulturell bakgrund. Sverige ska\r\nhämta styrka ur mångfalden.\r\nJämställdhetslagen skärps så att målet om lika lön\r\nför lika arbete kan uppfyllas. Ett jämställdhetspers-\r\npektiv genomsyrar alla delar av regeringens politik.\r\nArbetstagarnas inflytande över arbetet måste öka.\r\nDen arbetsbetingade ohälsan måste minska. En hand-\r\nlingsplan för förnyelse av arbetslivet presenteras.\r\nÖkade resurser tillförs arbetsmiljöarbetet.\r\nArbetsmarknadens parter har ett stort ansvar för\r\natt åstadkomma en lönebildning som bidrar till fort-\r\nsatt höjda reallöner, låg inflation och stark konkur-\r\nrenskraft.\r\nKunskap och forskning gör utvecklingen hållbar.\r\nEn flerårig kraftsamling för svensk forskning inleds.\r\nMålet är att avsevärt öka antalet forskarexaminerade\r\nunder kommande tioårsperiod. Närmare 1,3 miljarder\r\nkronor satsas fram till 2003 på grundforskning och\r\nforskarutbildning. Särskilda satsningar görs på unga\r\nforskare. Antalet kvinnliga forskare ska öka.\r\nNaturvetenskap och teknik är fortsatt prioriterade\r\nområden. Samtidigt ges utbildning och forskning\r\ninom samhällsvetenskap och humaniora ökat stöd.\r\nUniversitet och högskolor ges möjlighet att skapa\r\ndrygt 200 nya utbildningsplatser inom designområdet.\r\nBiotekniken är en starkt växande sektor. Svensk\r\nforskning är ledande och många framstående kun-\r\nskapsföretag finns i vårt land. En omfattande forsk-\r\nningssatsning inleds och ett forskningsforum inrättas\r\nför en öppen samhällelig dialog kring de etiska frågor\r\nsom den biotekniska forskningen väcker.\r\nUtbyggnaden av högskolan i hela landet fortsätter.\r\nMålet är att hälften av en ungdomskull ska ha påbör-\r\njat högskolestudier vid 25 års ålder. Distansutbild-\r\nningen byggs ut. Rekryteringen breddas. Den sociala\r\noch etniska mångfalden i högskolan ska öka. Kom-\r\nmunerna måste ta sitt ansvar för studenternas bo-\r\nstadssituation. Kunskapslyftet fortsätter.\r\nSverige ska behålla positionen som ledande IT-\r\nnation. Från årsskiftet införs skattelättnader för hus-\r\nhåll och företag i Sverige som investerar i bredband.\r\nKonkurrens och låga priser främjas. Utvecklingen av\r\ne-handeln stimuleras. Satsningen på IT i skolan fort-\r\nsätter.\r\nDe stora miljöhoten ska vara lösta inom en gene-\r\nration. De 15 miljömålen preciseras och nya åtgärder\r\nföreslås. I samverkan med näringslivet vill regeringen\r\nstimulera och utveckla miljövänlig teknik i företagen.\r\nMiljökrav ska ställas vid all offentlig upphandling. En\r\nfortsatt grön skatteväxling gynnar både sysselsättning\r\noch miljö. Barsebäcks andra reaktor stängs så snart de\r\nvillkor som riksdagen lagt fast är uppfyllda.\r\nDen goda utvecklingen ska spridas i hela landet.\r\nBefolkningsminskningen i glesbygden motverkas.\r\nArbetet med de regionala tillväxtavtalen fortsätter. Ett\r\ntillfälligt omställningsbidrag för hårt drabbade lands-\r\nting införs 2001. Kommuner med särskilt stora pro-\r\nblem får fortsatt stöd via Kommundelegationen.\r\nBostadsbyggandet ska öka. Allmännyttan ska vär-\r\nnas och hyresrätten utvecklas. Fastighetsskatten sänks\r\nkraftigt på hyreshus. Den tilltagande bostadsbristen\r\noch segregationen i storstadsregionerna måste mot-\r\nverkas. I Stockholmsområdet ska en ny, modern\r\nstadsdel med bostäder och arbetsplatser byggas på\r\ngamla Tullinge flygplats. En särskild beredning till-\r\nsätts i syfte att förbättra kommunikationerna i Stock-\r\nholms- och Mälardalsområdet.\r\nSveriges lantbruk är modernt, miljöanpassat och\r\ndjurvänligt. Svensk livsmedelsproduktions konkur-\r\nrenskraft hävdas. De s.k. gödselskatterna ska i lämp-\r\nlig form återföras till jordbruket. Förslag läggs fram\r\nunder riksdagsåret.\r\nFru talman! Sverige har ett rikt kulturliv. Det ska\r\nvi värna om och vara stolta över.\r\nKonstnärernas villkor ska förbättras. Fler frilan-\r\nsande skådespelare ges bättre försörjningstrygghet\r\ngenom skådespelarpoolen Teateralliansen. Tillgäng-\r\nligheten till bibliotek och museer ska öka. Kulturins-\r\ntitutionernas lokalkostnader ses över.\r\nI vårt mångkulturella land är svenska språket en\r\navgörande faktor för människors frihet och livschan-\r\nser. Kulturen kan vara en språngbräda för språkut-\r\nvecklingen. Inte minst gäller det boken och läsandet.\r\nAnsvaret för att väcka barnens lust att läsa delar vi\r\nalla - föräldrar, skolpersonal och andra vuxna. Vi\r\nmåste ta oss tid att resa med barnen i fantasin, låta oss\r\nförtrollas och förundras tillsammans med dem och se\r\npå världen en stund ur någon annans perspektiv.\r\nTsatsiki, Sune, Fredda 8 år och andra av barn-\r\nböckernas personligheter är viktiga. De har känslor,\r\ntankar och upplevelser som alla barn kan känna igen\r\n- och nya ord att pröva för att uttrycka dem.\r\nSå kan vi lära oss att känna igen oss själva i andra.\r\nSå kan vi alla bidra till att öka den tolerans och för-\r\nståelse mellan människor som är så viktig för demo-\r\nkratin.\r\nFru talman! Sverige får aldrig någonsin mer ham-\r\nna i den tvångströja som växande underskott sätter på\r\npolitiken.\r\nLäxan av krisåren är bitter. Men kanske lärde vi\r\noss också att bättre uppskatta det Välfärdssverige som\r\nvi tidigare ofta tog för givet.\r\nLåt oss ta vara på trygga och fria människors kraft\r\natt förverkliga sina idéer och drömmar, så att utveck-\r\nlingen drivs framåt.\r\nLåt oss bygga vidare på det folkhem där styrkan\r\nväxer ur sammanhållningen och människors vilja till\r\nsolidaritet med varandra och med kommande genera-\r\ntioner.\r\nLåt oss göra detta riksmöte inte bara till starten för\r\ndet politiska arbetet i ett nytt årtusende, utan också till\r\nstarten för en ny politisk reformtid. Tack.</pre><pre>3 §  Ceremonin avslutades kl. 14.47.</pre><pre>\r\nBilaga\r\nProgram för öppnandet av riksmötet 2000/01\r\ntisdagen den 19 september 2000 kl. 14.00</pre><pre>Musik under samlingen\r\nav bl. a. Evert Taube och Carl Michael Bellman\r\nJohn Bauer Brass konserterar</pre><pre>Fanfar</pre><pre>av Ingvar Lidholm</pre><pre>Kungssången</pre><pre>Chitra\r\n- Allegro appassionata\r\n- Recitando, passionato e patetico-Andante sostenuto\r\nav Wilhelm Stenhammar</pre><pre>Talmannen</pre><pre>Hans Majestät Konungen\r\nöppnar riksmötet</pre><pre>Fanfar\r\nav Anders Högstedt</pre><pre>Chitra\r\n- Lo stesso tempo\r\n- Andante\r\nav Wilhelm Stenhammar</pre><pre>Statsministern\r\navger regeringsförklaring</pre><pre>Torn-Eriks visa\r\nav Nils Lindberg, arr.</pre><pre>Nationalsången</pre><pre>Grande Marche\r\nav Charles Voss\r\n----------------------------------------------------\r\nMedverkande\r\nRiksplan:\r\nArméns musikkår konserterar\r\nTrapphallen:\r\nOscars barn- och ungdomskör - Margareta Juul, dirigent och Magnus Svensson,\r\npiano\r\nZeke - Cecilia Österholm och Kerstin Andersson, nyckeharpa\r\nFolkdanslaget Kedjan paraderar med Sveriges landskapsfanor\r\nPlenisalen:\r\nUppsala Kammarsolister\r\nJohn Bauer Brass\r\nFanfarblåsare</pre><pre>\r\nInnehållsförteckning</pre><pre></pre><pre></pre><pre>\r\n1</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}