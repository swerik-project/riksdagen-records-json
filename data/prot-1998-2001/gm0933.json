{"dokumentstatus":{"dokument":{"hangar_id":"2348708","dok_id":"GM0933","rm":"1998/99","beteckning":"33","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"33","slutnummer":"0","datum":"1998-12-10 00:00:00","systemdatum":"2005-10-27 13:06:44","publicerad":"1998-12-10 00:00:00","titel":"Riksdagens snabbprotokoll 1998/99:33 Torsdagen den 10 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{F39D5061-B16B-479D-9F30-AA85A6520ADA}","dokument_url_text":"http://data.riksdagen.se/dokument/GM0933/text","dokument_url_html":"http://data.riksdagen.se/dokument/GM0933","dokumentstatus_url_xml":"http://data.riksdagen.se/dokumentstatus/GM0933","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1998/99:33</div>\r\n<div class=\"sidhuvud_datum\">Torsdagen den 10 december</div>\r\n<div class=\"sidhuvud_klockslag\">Kl. 11.00 - 17.56</div>\r\n<hr class=\"sidhuvud_linje\">\r\n<pre>19.00 - 22.16</pre><pre>Det justerade protokollet beräknas utkomma om 3 veckor</pre><pre>----------------------------------------------------------------------</pre><pre>1 §  Anförande med anledning av Den allmänna\r\nförklaringen om mänskliga rättigheter - 50 år</pre><pre>Anf.  1  TALMANNEN:\r\nÄrade riksdagsledamöter! \"Alla människor är\r\nfödda fria och lika i värde och rättigheter. De är ut-\r\nrustade med förnuft och samvete och bör handla\r\ngentemot varandra i en anda av broderskap.\"\r\nDessa ord, och de efterföljande 29 artiklarna i Den\r\nallmänna förklaringen om mänskliga rättigheter,\r\nantogs slutligen av Förenta nationernas generalför-\r\nsamling i Palais de Chaillot i Paris den 10 december\r\n1948. Detta kunde ske, sedan varje ord, varje formu-\r\nlering i detta dokument nagelfarits och förhandlats av\r\nde 58 närvarande medlemsstaterna och sedan över\r\ntusen omröstningar genomförts. Ändå gick arbetet\r\nförhållandevis fort. Illdåden och de ohyggliga kränk-\r\nningarna av människovärdet under andra världskriget\r\nlåg nära, och trycket på Förenta nationerna, som bil-\r\ndats tre år tidigare, var hårt.\r\nDeklarationer om mänskliga rättigheter hade\r\ngjorts tidigare - men detta var den första som spände\r\növer nationella gränser. Den slog fast att rättigheterna\r\när en internationell angelägenhet.\r\nDeklarationen blev Förenta nationernas första av-\r\ngörande framgång. Den följdes av en rad bindande\r\nkonventioner. Flyktingkonventionen, konventionen\r\nmot rasdiskriminering, konventionen mot kvinnodis-\r\nkriminering och barnkonventionen från 1989 är några\r\nav de framsteg som uppnåtts.\r\nDeklarationen är en milsten på människans väg i\r\nkampen för mänskliga rättigheter. Dess värde för det\r\ninternationella samarbetet och för den enskilda män-\r\nniskan kan inte överskattas.\r\nÄndå, i dag då vi högtidlighåller 50-årsdagen av\r\ndeklarationens tillkomst, är det dess tillkortakom-\r\nmanden i vår värld och i vår verklighet som står i\r\nfokus.\r\nEtt halvt sekel har förflutit sedan världen samlade\r\nsig till denna unika överenskommelse om människo-\r\nvärdets okränkbarhet. 50 år har förflutit, 50 år av\r\nupprepade misslyckanden för freden, för friheten, för\r\nde mänskliga rättigheterna. Nya oroshärdar har tänts,\r\nandra har åter blossat upp - också i vår närhet och i\r\nvår tid.\r\nNamn som Bosnien, Kosovo, Rwanda, Somalia,\r\nKongo, Kina, Myanmar och Chile har under årens\r\nlopp påmint oss om att kampen för mänskliga rättig-\r\nheter gång på gång möter nya nederlag.\r\nI ett vidare perspektiv står det fullständigt klart för\r\noss, om och om igen, att det vi upplever i dag i vårt\r\nland - av fred, frihet, demokrati och respekt för alla\r\nmänniskors unika värde - lyser som en kort glimt i\r\nhistoriens mörker av krig, terror och ofrid. Det är\r\nfortfarande så att få länder, om ens något land, till\r\nfullo kan sägas leva upp till den deklaration om de\r\nmänskliga rättigheterna som beslutades för ett halvt\r\nsekel sedan. På alltför många platser på jorden är\r\nbrotten mot den uppenbara och systematiska.\r\nSamtidigt är det också så att vi under dessa 50 år\r\nefter deklarationens tillkomst har fått uppleva stora\r\nframsteg för demokrati och mänskliga rättigheter. Det\r\ngäller den demokratiska utvecklingen i Öst- och\r\nCentraleuropa, i södra Afrika. Vi har sett att männi-\r\nskors, organisationers och nationers engagemang har\r\nkunnat vända utvecklingen. Vi har sett att huvudans-\r\nvariga för brott mot de mänskliga rättigheterna inte\r\nlängre kan utgå från att det är möjligt att fly undan\r\nrättvisan.\r\nVår enda möjlighet är att inte förtröttas. Vad vi\r\ngör som nation, som parlament, som enskilda männi-\r\nskor, har betydelse, gör skillnad. Förenta nationernas\r\ngeneralsekreterare Kofi Annan har sagt följande, då\r\nhan talade om Raoul Wallenberg, den människa som\r\nmed sitt liv och sin gärning visade oss betydelsen av\r\nhur en enskild människa handlar:\r\n\"Hans insatser förmådde ingjuta hopp hos offren,\r\nförmådde dem att slåss, bereda motstånd och vittna\r\ninför framtiden. Det väckte vår kollektiva medveten-\r\nhet. Men frågan kvarstår alltjämt, varför finns det så\r\nfå Raoul Wallenberg?\"\r\nAtt stärka respekten för de mänskliga rättigheter-\r\nna är en viktig del av svensk utrikespolitik. För riks-\r\ndagen är arbetet för mänskliga rättigheter - i Sverige\r\noch i internationellt samarbete - en av huvuduppgif-\r\nterna. Det internationella engagemanget i riksdagen\r\nhar ökat kraftigt under senare år. Det sker i det var-\r\ndagliga arbetet, när vi tar upp och diskuterar demo-\r\nkratifrågor, i mötet med medborgare och med gäster i\r\nvårt hus. Det sker i beslut här i denna kammare. Det\r\nsker i särskilda insatser i demokratiprojekt, riktade till\r\nländer och parlament i demokratisk utveckling.\r\nDet sker i högtidligheter och manifestationer, som\r\nminnesceremonin för Folke Bernadotte för en tid\r\nsedan, i manifestationen till åminnelse av Förintelsen\r\ntidigare i år eller då riksdagen i enighet tagit ställning\r\nmot rasism och främlingsfientlighet.\r\nDetta är viktigt, och riksdagens roll är betydelse-\r\nfull för att stärka respekten för och tilltron till demo-\r\nkrati och alla människors okränkbara värde. Ändå är\r\ndet vi gör, som medborgare och som enskilda med-\r\nmänniskor, det som är avgörande. Det är ett ansvar vi\r\nalla måste axla. Det är ett ansvar som inte kan över-\r\nlåtas åt någon annan.\r\nLåt mig avsluta denna stund på årsdagen av dekla-\r\nrationen om de mänskliga rättigheterna med ännu ett\r\ncitat av FN:s generalsekreterare Kofi Annan:\r\n\"Mänskliga rättigheter är dina rättigheter. Ta fasta\r\npå dem. Försvara dem. Främja dem. Förstå dem och\r\nkräv dem. Understöd och utveckla dem. De är det\r\nbästa inom oss. Ge dem liv.\"\r\nÄrade riksdagsledamöter! 1900-talet blev det se-\r\nkel då demokratin segrade i vårt samhälle. Det är nu\r\nvårt gemensamma ansvar att nästa sekel och nästa\r\nårtusende blir en tid då de mänskliga rättigheterna\r\nstärks och utvecklas - i vårt land och i internationellt\r\nsamarbete.\r\n(Applåder)</pre><pre>2 §  Justering av protokoll</pre><pre>Justerades protokollet för den 4 december.</pre><pre>3 §  Meddelande om information från regering-\r\nen</pre><pre>Talmannen meddelade att tisdagen den\r\n15 december kl. 14.00 skulle statsminister Göran\r\nPersson lämna information om EU-toppmötet i Wien\r\nden 11-12 december.</pre><pre>4 §  Anmälan om inkommen faktapromemoria\r\nom förslag från Europeiska kommissionen</pre><pre>Talmannen anmälde att följande faktapromemoria\r\nom förslag från Europeiska kommissionen inkommit\r\noch delats ut till kammarens ledamöter:\r\nFörslag till Europaparlamentets och rådets direktiv\r\nom distansförsäljning av finansiella tjänster till\r\nkonsumenter och om ändring av rådets direktiv\r\nKOM (98) 468</pre><pre>5 §  Förnyad bordläggning</pre><pre>Föredrogs men bordlades åter\r\nTrafikutskottets betänkande 1998/99:TU1\r\nJustitieutskottets betänkanden 1998/99:JuU1, JuU3\r\noch JuU4</pre><pre>6 §  Internationellt bistånd</pre><pre>Föredrogs\r\nUtrikesutskottets betänkande 1998/99:UU2\r\nUtgiftsområde 7 Internationellt bistånd (prop.\r\n1998/99:1 delvis)</pre><pre>Anf.  2  BERTIL PERSSON (m):\r\nFru talman! Som fru talmannen så väl uttryckte\r\ndet, är det en oerhört viktig dag i dag, när vi firar 50-\r\nårsjubileet av FN:s deklaration om de mänskliga\r\nrättigheterna.\r\nDet är också en viktig dag såtillvida att kammaren\r\nnu av ett enigt utrikesutskott uppmanas att ta ytterli-\r\ngare ett steg vidare när det gäller respekten för de\r\nmänskliga rättigheterna. Utrikesutskottet föreslår\r\nenigt att man skall tillkännage för regeringen att riks-\r\ndagen önskar en redovisning över MR-läget i våra\r\nsamarbetsländer. Detta är en viktig signal, som visar\r\natt Sverige slår vakt om de mänskliga rättigheterna\r\noch att vårt samarbete med våra biståndsländer skall\r\nbygga på en respekt för de mänskliga rättigheterna\r\nsom skall gälla framöver.\r\nDet är fortfarande 1 miljard människor som går\r\nhungrande till sängs i vår värld, och det är oaccepta-\r\nbelt. Fattigdomen i världen är ett enormt stort pro-\r\nblem, och fattigdomen är det som är gemensamt för\r\nhela u-världen.\r\nDet går att komma till rätta med fattigdomen. Man\r\nhar i Stillahavsasien visat att man på en generation,\r\n20-30 år, kan gå från absolut fattigdom till relativt\r\nvälstånd om man använder sig av effektiva metoder\r\nför att utrota fattigdomen.\r\nI biståndets historia har det funnits olika faser.\r\nDen första var take-off-fasen, där man så snabbt som\r\nmöjligt skulle få u-världen att gå från fattigdom och\r\nlågteknologi till rikedom och modern teknologi så\r\nsnabbt det någonsin gick. Detta ledde naturligtvis till\r\natt vissa blev rika och andra blev fattiga, och man\r\ngick över i en fas i biståndet som handlade om för-\r\ndelning. Så småningom fann man att den inte var\r\neffektiv när det gällde att höja levnadsnivån, och man\r\nbörjade diskutera basbehoven. Man skulle tillgodose\r\nde fattiga ländernas behov när det gällde basal utbild-\r\nning och basal hälsovård. Detta fungerade väl, men\r\nsedan började man diskutera samordningsfrågorna\r\noch började fundera på om inte någon givare borde\r\nkoncentrera sig på ett speciellt land. Man började ta\r\nifrån regeringarna det primära ansvaret för den vikti-\r\ngaste verksamhet de hade, nämligen skolor och sjuk-\r\nvård. Man kom in i någonting som hotade att nästan\r\nbli en neokolonialism; basbehoven tillgodosågs från\r\nEuropa, från västvärlden.\r\nNu har man gått vidare. Man diskuterar samarbe-\r\nte, och man återför ansvaret till regeringarna.\r\nNär det gäller Världsbanken har man tittat på hur\r\nbiståndet fungerar. Man kan konstatera att det ibland\r\nfungerar utmärkt och ibland fungerar riktigt uselt.\r\nDen enkla förklaringen är att med bra regimer ger det\r\nbra resultat, att mer pengar ger mer välstånd och mer\r\nutveckling, medan en dålig regim, som är ett hot mot\r\ndet egna landets utveckling, inte heller kan absorbera\r\nbistånd på ett sätt som gör att man egentligen får ut\r\nnågonting av biståndet.\r\nDet här ställer naturligtvis till problem för oss när\r\ndet gäller hur vi skall utveckla vårt bistånd för fram-\r\ntiden. Världsbanken pekar på att om man t.ex. hade\r\nanvänt alla pengar som har skänkts till Zambia på det\r\nsättet att man i stället hade satt in dem i schweiziska\r\nbanker hade Zambia varit ett medelinkomstland i dag.\r\nVad som är ett bekymmer i Världsbankens utvär-\r\ndering är att demokratin inte slog igenom särskilt\r\nkraftfullt när det gällde utvärderingen av effekten av\r\nbiståndet. Men man kan måhända trösta sig med att\r\ndet är på det viset att med tillkomsten av en växande\r\nmedelklass kommer också kraven på demokrati fram-\r\növer.\r\nFrån moderat sida har vi alltid försökt driva ut-\r\nvecklingen framåt, driva den hårdare. Det var en\r\nmoderatledd regering som var den första som genom-\r\nförde enprocentsmålet. Sedan har vi gått vidare och\r\nkonstaterat att utbetalningsmål som är uppfyllda i och\r\nmed att man har betalat ut pengarna inte är särskilt\r\nframgångsrika.\r\nSocialdemokraterna fortsätter med enprocents-\r\nmålet.\r\nAnekdotiskt kan man konstatera att regeringen\r\nfortsätter sin storstilade uppräkning av biståndet och\r\nhöjer det med 0,005 procentenheter, från 0,700 % av\r\nBNI till 0,705 %. Jämfört med vårpropositionen är\r\ndet en minskning av biståndsramen med 5 miljoner\r\nkronor. Man minskar nämligen med 105 miljoner\r\nkronor på grund av nedskriven prognos, och man\r\nökar med 100 miljoner kronor på grund av regering-\r\nens förslag. För år 2000 skall man höja till 0,72 % av\r\nBNI och år 2001 till 0,73 %. Fortsätter man i den här\r\nökningstakten kommer man att uppnå enprocentsmå-\r\nlet år 2028.\r\nVi har i många år drivit MR-frågorna. Vi är väl-\r\ndigt glada över att vi nu är framme vid detta krav på\r\nregeringen att redovisningen skall komma. Vi har\r\nlänge drivit fattigdomsutrotningsfrågorna. Vi fick så\r\nsmåningom regeringspartiet att tala om fattigdomsbe-\r\nkämpning, och i den skrivning som vi har framför oss\r\ni dag nämner man också fattigdomsutrotning.\r\nVi började tala om koncentration på Afrika. Vi\r\nhar pratat om demokrati, rättssamhälle och marknad-\r\nsekonomi. Allt detta är sådant som nu kommer i olika\r\nutredningar från departementet.\r\nVi började kräva att korruption inte skulle accep-\r\nteras och att man i länder där korruptionen var ut-\r\nbredd skulle gå via frivilligorganisationer och inte ge\r\nbistånd via statsmakten. Där mötte vi motstånd. Det\r\nbörjar svalna nu. Man börjar alltmer inse att det är\r\nbättre att välja en annan kanal än statsmakten, och jag\r\ntror att Världsbankens utredning kommer att ge oss\r\nytterligare rätt.\r\nDet viktigaste vi i Sverige kan göra för de fattiga\r\nländerna är naturligtvis frihandeln. Man kan konstate-\r\nra att handeln för de fattiga länderna är tio gånger\r\nstörre än vad biståndet är. Det säger lite grann om\r\nbetydelsen när det gäller frihandel.\r\nVad som också är väldigt viktigt att få igenom är\r\nett investeringsavtal, dels av det skälet att kapital-\r\nbristen är det stora hindret för utvecklingen i de fatti-\r\nga länderna, dels därför att de pengar som finns för\r\natt investera är den rika världens pensionspengar. Då\r\nfordras det också en trygghet för dem som skall pla-\r\ncera sina pensioner i u-länderna.\r\nOm man ser på världen i stort kan man konstatera\r\natt Stillahavsasien visserligen är inne i en temporär\r\nkris, men att utvecklingen har gått snabbt där och att\r\ntillväxten har varit stark. Asien i övrigt har en hyfsad\r\ntillväxt - inte alldeles säkert stabil. Mellanöstern står\r\noch stampar. De har det största biståndet av alla delar\r\nav världen. De har dessutom stora naturresurser, men\r\ndär finns alltför många regimer som har svårt att\r\nhantera biståndet på ett effektivt sätt. Latinamerika är\r\ninne i en kris som nog också är tillfällig, men har från\r\natt ha varit en drivande mina för internationell eko-\r\nnomi nu blivit en magnet för kapitalet.\r\nSå har vi Afrika. Afrika har dessvärre råkat ut för\r\nen rad katastrofer. Den första var slavhandeln, där vi\r\nmed vår koloni i Cabo Corso har ett icke ringa an-\r\nsvar. Den andra var kolonialismen. Den tredje var\r\nsocialismen och de krig som man från Västeuropa\r\ndrog i gång i denna världsdel. Aidsfrågan har också\r\nblivit ett stort bekymmer. Det är klart att det här finns\r\nstora behov. Vi måste med biståndet hjälpa till att\r\nförsöka få en vändning till en positiv utveckling.\r\nNär det gäller katastrofbiståndet blir det vad det\r\nblir. Det är nödvändigt att ge katastrofbistånd. För\r\nnärvarande är det naturligtvis Centralamerika som är\r\nden stora mottagaren.\r\nNär det gäller det övriga biståndet vill vi koncent-\r\nrera oss på Afrika, därför att det är där fattigdomen\r\nökar, och det är den del av världen där behoven av\r\ninsatser är störst. Det är klart att basal utbildning och\r\nbasal hälsovård är oerhört viktiga. De kostar aldrig\r\nmer än 10 % av BNI, vilket man naturligtvis skall\r\nkomma ihåg när man ser på hur stora biståndsflöden\r\nsom skall föras dit. Det är viktigt att hjälpa dessa\r\nländer till demokrati och hjälpa till att få en framväxt\r\nav fria medier, av ett rättssamhälle och inte minst av\r\nen marknadsekonomi. Man behöver en uthållig till-\r\nväxt, och vi skall bidra till att bygga upp en in-\r\nfrastruktur. Den del som vi skall satsa på är naturligt-\r\nvis den som inte är lönsam, exempelvis vägarna, och\r\ninte den som man kan låna pengar till på vanligt sätt\r\noch ta ut avgifter för, som t.ex. byggandet av\r\nkraftanläggningar av olika slag.\r\nVi skall satsa på framväxten av familjejordbruk,\r\njordreformer och småföretagsamhet. Vi anvisar också\r\nett relativt stort anslag för skuldsaneringar i de utsatta\r\nländerna. Det är väldigt viktigt att komma ihåg vikten\r\nav att länderna är i en positiv utveckling när man\r\nskuldsanerar. I en korrupt regim som är hotet mot\r\nlandets egen utveckling innebär en skuldsanering\r\ndessvärre att man får ett ökat låneutrymme som man\r\nsnart kan utnyttja. Skuldsanering, rätt insatt, är ett\r\nutomordentligt sätt att låta en ny utvecklingspositiv\r\nregim få möjligheter att föra sitt land framåt.\r\nVi skall naturligtvis ställa krav för vårt bistånd. Vi\r\nskall kräva demokrati, MR, rättsstat och marknadse-\r\nkonomi. Många gånger är det bättre att en korrupt\r\nregim råkar ut för statsbankrutt och att det blir en ny\r\npositiv regim i ett land än att man fortsätter att med\r\nbistånd hålla en korrupt regim under armarna.\r\nVi vill satsa särskilt hårt på de enskilda organisa-\r\ntionerna. De enskilda organisationerna har lokalkän-\r\nnedomen. De har erfarenheterna av landet. De har\r\nengagemanget. De stärker biståndsviljan här hemma i\r\nSverige. De når fram även i de länder där korruptio-\r\nnen är utbredd.\r\nNär det gäller administrationen tror vi att insatser-\r\nna i Afrika - biståndssamarbetet där - lättare utfor-\r\nmas i Afrika än på Sveavägen, och vill därför ha en\r\nenhet för planering i Afrika lokaliserad till Afrika. Vi\r\nvill ha utvärdering av arbetet. Visserligen finns det\r\ninterna controllers i Sida, men vi menar att en extern\r\nutvärdering är väsentlig och står bakom kraven på\r\ndetta. Vi tror också att man ofta skall ha trepartssam-\r\nverkan, dvs. att vi samverkar dels med biståndslandet,\r\ndels med något av de länder som har praktisk erfa-\r\nrenhet av hur man tar sig ur fattigdomsfällan.\r\nPå det multinationella området har vi en viktig\r\nroll att spela när det gäller utformningen av Loméav-\r\ntalet inom EU. Vi har en viktig roll att spela när det\r\ngäller FN-organen och inte minst Bretton-Woods-\r\ninstitutionerna, som så framgångsrikt har drivit tesen\r\natt framsteg skall belönas med bistånd, men inte mot-\r\nsatsen.\r\nRegeringen är äntligen på rätt väg, och vi ser po-\r\nsitivt på det.\r\nJag tror att man skall vara alldeles illusionslös när\r\nman sysslar med bistånd, men absolut inte desillusio-\r\nnerad. Det går att åstadkomma att fattigdomen utro-\r\ntas. Det går att åstadkomma det på en generation. Om\r\nvi finner fram till de riktiga vägarna har vi också\r\nmöjlighet att lägga världens fattigdom bakom oss.\r\nJag står bakom alla moderata reservationer. Jag\r\nyrkar bifall till reservation nr 1.</pre><pre>Anf.  3  LARS OHLY (v):\r\nFru talman! Det finns all anledning att uppmärk-\r\nsamma FN:s deklaration om de mänskliga rättighe-\r\nterna. Dagligen sker brott mot dessa universella rät-\r\ntigheter i länder där människor förvägras rätten till\r\nmakt och inflytande, rätten till att fritt få uttrycka sina\r\nåsikter, rätten till arbete, rätten till bostad och rätten\r\natt få leva i fred. Förtryck av människor tar sig olika\r\nuttryck i olika länder, men fortfarande är demokrati\r\noch mänskliga rättigheter en bristvara i vår värld.\r\nSå sent som i går rapporterade medierna att elva\r\nvänsterledare mördats i Colombia. Det var tyvärr\r\ningen unik nyhet. Dagligen jagas, torteras och mördas\r\npolitiska aktivister, fackföreningsaktiva och kritiska\r\njournalister av högermelisen.\r\nI Iran avrättas fortfarande oppositionella med re-\r\ngimens goda minne. Människor fängslas för sina\r\nåsikters skull. Just nu sitter författaren Muhammad\r\nMukharti fängslad av säkerhetspolisen.\r\nI spåren av Abdullah Öcalans gripande i Italien\r\nhar våldsamma stämningar piskats upp i Turkiet.\r\nHadep - ett av de kurdiska partier som arbetar med\r\nfredliga medel - har utsatts för rena hetsjakten. Över\r\n3 000 medlemmar har arresterats. 270 häktades och\r\ntorterades. 84 Hadepmedlemmar sitter fortfarande\r\nfängslade i turkiska fängelser, och minst två Hadep-\r\nmedlemmar har dött efter polisingripanden.\r\nDet här var bara några axplock som visar att män-\r\nniskors rätt och värdighet kränks varje dag, varje\r\ntimme, ja, varje sekund, i olika delar av världen.\r\nUnder tiden som vi står och debatterar svenskt bi-\r\nstånd drabbas hundratals människor av förföljelse och\r\nt.o.m. tortyr.\r\nDen svenska biståndspolitiken har till uppgift att\r\nhjälpa till att försöka göra världen till ett lite bättre\r\nställe att leva på. För människor i nöd spelar det en\r\noerhört stor roll dels vilken inriktning biståndet från\r\nden rika världen till den fattiga världen har, dels -\r\noch kanske framför allt - vilken nivå biståndet ligger\r\npå. Det handlar inte om välgörenhet. Det handlar inte\r\nom att döva vårt dåliga samvete för vår höga levnads-\r\nstandard. Det handlar om att ha en syn på världens\r\nutveckling som utgår från att vi har blivit rika på\r\nandras bekostnad, att den rika delen av världen fak-\r\ntiskt har utvecklats under förutsättning av att andra\r\nhar hållits nere i fattigdom.\r\nNär Socialdemokraterna tillsammans med Center-\r\npartiet drastiskt sänkte biståndet ned till den skam-\r\nmens gräns som Pierre Schori och andra har talat om\r\npå 0,7 % av bruttonationalinkomsten sade man att\r\nman åter skulle börja marschen mot enprocentsmålet\r\nså snart den ekonomiska utvecklingen i Sverige hade\r\nvänt.\r\nVänsterpartiet vänder sig till att börja med emot\r\nen beskrivning av biståndet som någonting vi kan\r\nanvända för att komma till rätta med ekonomiska\r\nproblem i Sverige. Trots allt får vi inte förlora pro-\r\nportionerna. Även om en borgerlig regering har ge-\r\nnomfört en politik som lett till stora skulder och bud-\r\ngetunderskott är våra problem, relativt sett, väldigt\r\nsmå. Jämförelsevis är våra problem sådana som de\r\nfattigaste människorna i större delen av världen skulle\r\nönska sig att ha.\r\nMen sedan sänkningen till 0,7 % har vi knappt\r\nhört annat så fort ekonomisk politik har diskuterats -\r\ni varje fall inte i valrörelsen, på presskonferenser eller\r\nför den delen här i riksdagen - än att Sverige nu är på\r\nrätt väg. Nu har hjulen börjat snurra, säger en del. Nu\r\nhar utvecklingen vänt. Nu har vi fått kontroll över vår\r\nekonomi. Trots det är satsningen på biståndet likafullt\r\nmycket klen.\r\nDet är oroväckande just därför att det leder till en\r\nförlust av proportioner. Det leder till att vi ser oss\r\nsjälva som naturligt privilegierade, som om det vore\r\nnågon sorts naturens ordning att vi och andra med-\r\nborgare i rika västländer skall se det som naturligt att\r\norättvisorna i världen består.\r\nNu säger man dessutom att kommande utrymme\r\nde närmaste åren, nu när ekonomin har vänt, i första\r\nhand skall gå till skattesänkningar för de rikaste i\r\nSverige. Att använda utrymmet till att försöka avhjäl-\r\npa en del av de orättvisor som finns här är naturligtvis\r\ninte fel. Men ställ det i proportion till det konsekventa\r\narbete som vi ändå har ett ansvar att stå för: arbetet\r\nmed att utrota svält och orättvisor i världen!\r\nRegeringen är tveksam till alla former av planerad\r\nåtergång till enprocentsmålet, det mål som har en\r\noerhört stor uppslutning i det politiska livet såväl som\r\nute i samhället. Vi har mycket svårt att förstå denna\r\ntveksamhet.\r\nDet finns verksamheter som planeras över längre\r\nperioder där man tolererar åtskillig nonchalans, där\r\nman tolererar att anslagen överskrids på ett sätt som\r\naldrig skulle vara acceptabelt i andra sammanhang\r\noch där generositeten fortfarande är osedvanligt stor.\r\nDet gäller t.ex. försvaret - detta trots att hoten mot\r\nSverige, vilket de flesta verkar vara överens om, på\r\nett mycket påtagligt sätt har minskat under senare år.\r\nMen de fattigaste ländernas behov av bistånd har inte\r\nminskat.\r\nVi har ett ekonomiskt system i världen som både\r\nförstärker och t.o.m. förutsätter en orättvis ekonomisk\r\nvärldsordning. Vi har ett system som innebär att man\r\nlitar till att marknaden skall lösa problemen. Och på\r\nden marknaden, det vet vi alla, har vi inte, varken\r\nsom svenska medborgare eller som världsmedborga-\r\nre, lika stor rösträtt. På marknaden har vi rösträtt efter\r\nvår ekonomiska styrka.\r\nHar vi ett system där tillgång och efterfrågan skall\r\nsamspela för att leda fram till ett pris på en vara och\r\ntror att det i sig kommer att lösa problemen med de\r\norättvisor vi ser dagligdags, då skall vi vara medvetna\r\nom att ett sådant system inte tar några hänsyn till\r\nbehov. Den svältande efterfrågar inte mat i ekono-\r\nmisk mening. Det finns ingen efterfrågan, därför att\r\ndet inte finns några pengar att efterfråga med. På den\r\nmarknaden har man noll röster om man inte har något\r\nkapital.\r\nDe här orättvisorna i världsmåttstock försvårar\r\nockså kampen för demokratin. Demokratin, i betydel-\r\nsen folkmakt, måste ju leda till att människor får\r\nmakten dels över sina egna liv, dels också över sina\r\negna samhällens utveckling.\r\nFör att förstärka kampen för demokratin måste bi-\r\nståndet sättas in i en grundsyn på vad som är proble-\r\nmen i vår värld i dag. Ett av de största problemen är\r\nden orättvisa fördelningen av makt, av ekonomisk\r\nmakt - den makt som följer av att multinationella\r\nföretag och kapitalägare har oerhört mycket större\r\ninflytande över den konkreta politiken i fattiga länder\r\nän vad dessas regeringar har, oavsett hur folkvalda de\r\nregeringarna är.\r\nDet här problemet kommer vi inte till rätta med\r\nbara med biståndspolitik. Det krävs också annat. Det\r\nkrävs ett spektrum av politiska instrument som vi\r\nmåste använda. Avgörande är ett internationellt sam-\r\narbete. Men utgångspunkten måste ändå vara att vi\r\nlever i en värld där det ekonomiska systemet förut-\r\nsätter orättvisor för att kunna fungera.\r\nDå är det naturligtvis ingen lösning på problemet\r\natt ha ett investeringsavtal på de rika ländernas vill-\r\nkor. Vi är oerhört glada över att vi åtminstone tillfäl-\r\nligt har lyckats förhindra en fortsatt fördjupning av de\r\ndiskussioner om ett multilateralt avtal om investe-\r\nringar som har pågått under OECD. Ett sådant avtal\r\nmåste ha utgångspunkten att det är de fattiga länderna\r\nsom ständigt har missgynnats, utsugits och förtryckts,\r\noch att det är de länderna som måste ha en avgörande\r\npåverkan på alla internationella avtal.\r\nDet är inte de fattigas fel att de är fattiga. Det är\r\ninte naturlag som gör att världen är orättvis. Det går\r\natt bekämpa orättvisorna.\r\nFru talman! Jag vill rikta lite uppmärksamhet på\r\nnågra speciella biståndsmottagare.\r\nGuinea-Bissau har lidit under ett förödande inbör-\r\ndeskrig som har lett till att samhällsstrukturer har\r\nslagits sönder, till hundratusentals internflyktingar\r\noch till att landet har dränerats på utbildad arbets-\r\nkraft. Samtidigt härjar hiv, aids och tuberkulos. Me-\r\ndiciner, läkarvård och sjukhus är bristvaror. Laborato-\r\nrier saknas. Det är oerhört svårt att bygga demokrati\r\nunder de förhållandena.\r\nDet svenska biståndet till Guinea-Bissau frystes\r\nnär förhållandena var som mest kaotiska. Tyvärr\r\nstängdes också den svenska ambassaden. Vi har ett\r\nansvar för att se till att den politiska och demokratis-\r\nka utvecklingen lika väl som kampen för en human\r\nvård och utbildning för alla påskyndas i Guinea-\r\nBissau.\r\nÖsttimor är ett land som har ockuperats under ett\r\nantal år av den indonesiska militärmakten och som\r\nhar genomlidit utrotningskrig mot oppositionen. Det\r\nhar nu gått över 20 år sedan ockupationen skedde,\r\nmen fortfarande har världssamfundet bara i korta\r\nstunder uppmärksammat det förtryck som den östti-\r\nmoresiska befolkningen lider under.\r\nVi föreslår att det svenska biståndet till Östtimor\r\nökar just av det skälet att Indonesien nu måste tvingas\r\natt ge östtimoreserna det självbestämmande de har\r\nrätt till.\r\nJag vill därför yrka bifall till reservation 20 vad\r\ngäller Östtimor.\r\nNär det gäller Västsahara har folkomröstningar\r\nskjutits upp genom rena sabotageaktioner från Ma-\r\nrockos och kung Hassan II:s sida. Vi har även där ett\r\nförhållande där tiotusentals saharier har drivits i\r\nlandsflykt och där de humanitära förhållandena är\r\nvidriga och nästan omöjliga att förklara.\r\nDet finns en stor uppslutning i världssamfundet\r\nfrån FN:s sida bakom att bidra till att Västsahara får\r\nmöjligheten att genom en folkomröstning bryta sig\r\nloss från den annektering som Marocko gjorde efter\r\nden spanska kolonialmaktens tillbakadragande. Det är\r\nvårt ansvar att se till att Västsahara inte sviks. Det\r\nfinns en stark oro för att Marocko fortsätter att trotsa\r\nFN, sätter sig över demokratin, folkrätten och den\r\nnationella självbestämmanderätten. Det får inte ske\r\nen gång till.\r\nSlutligen, fru talman, är biståndet som sagt en del\r\ni en helhetspolitik för att bekämpa de stora problem\r\nsom världen står inför. Men man kan inte bortse från\r\natt nivån på biståndet har en avgörande betydelse. Det\r\nspelar faktiskt roll om vi betalar 0,7 % av vår brutto-\r\nnationalinkomst eller 1 %. Det spelar roll för alla dem\r\nsom i dag lider under svält och förtryck. Därför är det\r\nviktigaste kravet nu att återställa enprocenstmålet, att\r\ngöra det genom en planerad återgång. Därför vill jag\r\nockså yrka bifall till reservation 5.</pre><pre>I detta anförande instämde Sten Lundström, Willy\r\nSöderdahl, Mats Einarsson, Sven-Erik Sjöstrand,\r\nKjell-Erik Karlsson, Rolf Olsson, Peter Pedersen,\r\nMurad Artin, Lena Olsson, Maggi Mikaelsson, Siv\r\nHolma, Stig Eriksson, andre vice talman Eva Zetter-\r\nberg och Lennart Värmby (alla v).</pre><pre>Anf.  4  INGRID NÄSLUND (kd):\r\nFru talman! Ingen av oss kan förbigå att det i dag\r\när 50 år sedan deklarationen om de mänskliga rättig-\r\nheterna lades fram - en utmärkt grund för det som\r\ndebatteras här i dag. Vad kan vara en bättre grund för\r\nvårt utvecklingssamarbete, och naturligtvis i första\r\nhand för kampen för de mänskliga rättigheterna, än\r\növertygelsen om att alla är födda unika, men med\r\nsamma värde, övertygelsen om att alla har rätt till\r\ntanke- och åsiktsfrihet, religionsfrihet, yttrandefrihet\r\noch politisk frihet. Övertygelsen om att alla har rätt\r\ntill ett anständigt liv med livets nödtorft, utbildning\r\noch grundläggande hälso- och sjukvård.\r\nNär det gäller barnkonventionen konstateras att\r\nkonventionsstaterna inte bara har ansvar för barnen i\r\ndet egna landet, utan också för att barn i vilket land\r\ndet än må vara skall få sina rättigheter tillgodosedda.\r\nSå är det inte bara med barn, utan så är det med all\r\njordens befolkning. Vi har ett ansvar inte bara för\r\nsvenska medborgare, utan också för människor över\r\nhela vår jord.\r\nEgentligen skulle ansvaret för att deklarationen\r\nuppfylls av konventionsstaterna kunna förklara varför\r\nvi måste satsa på utvecklingssamarbete, inte bara på\r\natt stärka de mänskliga rättigheterna överallt. Målet\r\nför biståndet måste vara att skapa en långsiktigt håll-\r\nbar utveckling för alla människor i alla länder och\r\nkulturer och ge dem ett värdigt liv, en framtidstro och\r\nförmågan att på ett aktivt sätt forma sin egen framtid.\r\nNär man måste konstatera att världens samlade bi-\r\nstånd under förra året sjönk till 0,25 % av BNI, kan\r\nman inte låta bli att ställa sig frågan om de flesta\r\nländerna tar utvecklingssamarbetet på allvar.\r\nSedan 1975 har konsumtionen i världen fördubb-\r\nlats. En stor del av jordens befolkning har fått ökad\r\nvälfärd genom detta. En miljard av jordens befolk-\r\nning har dock fått mycket liten del av de här förbätt-\r\nringarna. Denna miljard svarar för så litet som 1,3 %\r\nav den årliga konsumtionen av varor och tjänster.\r\nDen rika femtedelen däremot, som vi tillhör, tar för\r\nsig hela 86 % av den totala konsumtionen. Även i\r\nfattiga länder med ekonomisk tillväxt växer klyftorna.\r\nFördelningen av jordens resurser måste betecknas\r\nsom djupt orättfärdig.\r\nNaturligtvis räcker det inte med bistånd för att få\r\nbukt med de här orättvisorna. Det tror jag att vi alla är\r\nmedvetna om. Utrikespolitiken måste få en breddad\r\noch tydlig profil. Det är viktigt att vi mycket tidigt\r\nförsöker att ta itu med spirande konflikthärdar för att\r\nhindra att krigets fasor bryter ut. Nu rör det sig oftast\r\nom interna konflikter. Men de är minst lika förödande\r\nför befolkningen. Vi har på flera olika håll i vår värld\r\nden senaste tiden, inte minst i Afrika, sett hur männi-\r\nskor far illa, svälter och dödas av andra etniska grup-\r\nper på grund av att konflikterna får härja fritt. Vi har\r\nvid många tillfällen påpekat att FN ofta alltför sent\r\ningriper i konflikten. Det får man sedan dras med i\r\nmånga år framöver, till stor skada för människorna i\r\nde länder som är drabbade.\r\nUnder det senaste året har ohyggliga naturkatast-\r\nrofer härjat på ett sätt som vi inte har sett på mycket\r\nlänge. Vi kan nämna Bangladesh och naturligtvis den\r\nsenaste katastrofen i Mellanamerika. Det är oerhörda\r\nhjälpinsatser som skall till. Världssamfundet har varit\r\nsnabbt med att reagera på katastrofen. Det får vi vara\r\ntacksamma för. Man talar också om att detta är ett\r\ntillfälle att bygga från grunden i de här länderna. Men\r\nvisst är det svårt att se att sådana här katastrofer skall\r\ntill för att man skall se nödvändigheten att bygga från\r\ngrunden. Det skulle man kanske ha kunnat starta med\r\nbetydligt tidigare. Men det är viktigt att insatserna nu\r\ngörs.\r\nEn fredsfrämjande säkerhetspolitik är viktig för\r\natt kväva oroshärdarna i sin linda. En generös flyk-\r\ntingpolitik behövs och inte minst en handelspolitik\r\nsom ger öppnare och rättvisare marknader, som ser\r\ntill konkurrensvillkoren även för de länder som inte är\r\nlika lyckligt lottade som vi och gör det möjligt för\r\ndem att handla på lika villkor.\r\nVi hör också till dem som tycker att det är bra att\r\nMAI-avtalet har stoppats, åtminstone för tillfället. Vi\r\nmenar att det måste vara förhandlingar av ett helt\r\nannat slag, där alla parter kan delta på lika villkor.\r\nÄven om detta är svårt att åstadkomma är det nöd-\r\nvändigt för att vi skall få rättvisa handelsvillkor.\r\nSamtidigt är det viktigt att marknaderna öppnas för\r\ndessa länder så att de kan delta som partner i det\r\nhandelsutbyte som sker.\r\nBiståndet fyller dock en viktig funktion för att\r\nlindra de ekonomiska orättvisorna, för att främja\r\ndemokrati och för att se till att konventionen om\r\nmänskliga rättigheter uppfylls i alla de länder som har\r\nskrivit under den. Jag tror att det mer och mer har gått\r\nupp för de olika länderna att hur man behandlar sina\r\negna medborgare inte är ens ensak, utan det är nå-\r\ngonting som andra länder har rätt och plikt att lägga\r\nsig i.\r\nI jämförelse med de flesta av världens rika länder\r\nkan man säga att Sverige står sig gott i konkurrensen.\r\nHar vi då anledning att vara nöjda med oss själva och\r\nmed de insatser som vi gör? Med sin historia på det\r\nhär området borde Sverige ha en betydligt högre\r\nambition.\r\nFör några årtionden sedan var alla partier i riksda-\r\ngen överens om att Sverige borde ge 1 % av BNP i\r\nbistånd via budgeten. Nu har det ena partiet efter det\r\nandra i praktiken svikit detta mål.\r\nLars Ohly talade sig varm för enprocentsmålet.\r\nDå kan jag inte låta bli att säga att den budget som ni\r\nnu har gått med på har minsann inte främjat enpro-\r\ncentsmålet. Ni måste ta ert ansvar för er medverkan\r\ntill att den budget för biståndet som vi i dag behandlar\r\nhar antagits. Den ligger fortfarande kvar på 0,7 %,\r\noch det skall - som vi har hört här i dag - höjas\r\nmycket minimalt med 0,005 % för 1999. Sedan går\r\nman uppåt mycket långsamt till 0,72 % och 0,73 %.\r\nDetta är inte tillräckligt.\r\nVi har länge påpekat att regeringen med stöd av\r\nolika partier - Moderata samlingspartiet och Center-\r\npartiet under föregående riksdagsperiod och nu Mil-\r\njöpartiet och Vänstern - inte har, trots att man skryter\r\nmed att ekonomin är balanserad och att Sverige är på\r\nrätt väg, velat se till de allra fattigaste i världen. Detta\r\ntycker vi är skamligt.\r\nVill man bli trodd när man talar om en återgång\r\ntill enprocentsmålet, då måste man beträda den vägen\r\nnu. Man får inte låta det ta så många år som det i\r\nverkligheten kommer att göra, om man tar så små\r\nsteg framåt. Andra områden har nu fått mera pengar,\r\nvarför inte biståndet, som rör de absolut fattigaste?\r\nDär har vi ett stort ansvar. Även om Sverige befinner\r\nsig bland de främsta länderna är det inte tillräckligt.\r\nVi vill därför se en återgång till enprocentsmålet i\r\nsnabbare takt. Därför vill vi i vår budget lägga mer\r\npengar på biståndet för 1999. Vi har anvisat 1,7 mil-\r\njarder mer än regeringen. För 2000 har vi anvisat 2,4\r\nmiljarder mer och för 2001 har vi föreslagit 2,6 mil-\r\njarder utöver regeringens förslag. Detta visar sig på\r\nnästan alla områden i biståndsbudgeten. Vi har då\r\nmöjlighet att fördela mer pengar, och vi önskar att\r\ndetta skulle ha fått genomslag, att det var fler partier\r\nsom ställde upp på vår strävan.\r\nDet är inte för att det skulle vara något magiskt\r\nmed talet 1 %. Men alla har varit överens om enpro-\r\ncentsmålet, och det är så starkt förankrat hos många\r\nsvenskar. Och det viktigaste av allt: Det målet tar inte\r\nhänsyn till de fluktuationer som vi har i svensk eko-\r\nnomi, eftersom det gäller 1 % av BNI oavsett hur\r\nekonomin fungerar i Sverige.\r\nSedan behövs det en stor flexibilitet både när det\r\ngäller innehållet i biståndet och när det gäller hur\r\nmedlen fördelas. Vi vill inte ha långa avtalsperioder\r\ndär man inte kan överföra pengar från ett land till ett\r\nannat. Jag vet att man har börjat att göra så i viss\r\nutsträckning, men man är fortfarande alltför bunden\r\nav landramarna. Medlen kan komma till nytta på ett\r\nbättre sätt om man kan göra förflyttningar och snabbt\r\nändra i biståndet. Men detta betyder inte att biståndet\r\ninte måste vara mycket väl planerat.\r\nEn annan sida som vi är mycket strikta med gäller\r\nutvärdering och uppföljning. Under fyrpartiregering-\r\nen 1991-1994 inrättades en utvärderingsenhet för\r\nbiståndet. Vi tycker att det är skada att den har tagits\r\nbort, för det är viktigt att ha ett oberoende institut\r\nsom är helt fristående och där man på olika sätt kan\r\nkritisera och föreslå förändringar.\r\nDet är viktigt att det inte finns minsta skugga av\r\ntvivel på att medlen används så effektivt som möjligt.\r\nMotpolen till ett generöst bistånd är ett effektivt bi-\r\nstånd. För oss är det motpoler som är två sidor av\r\nsamma sak. Vi vill ha generositet, men vi vill också\r\nha effektivitet.\r\nJag vill också nämna hur viktigt det är att vi med\r\nall makt bekämpar korruptionen. Vi har under senare\r\ntid sett exempel på hur EU-biståndet har kritiserats\r\nkraftigt på grund av att pengar har skickats i väg t.ex.\r\ntill Västbanken och Gaza utan kontroll. I stället för att\r\ngå till bostäder för fattiga och behövande människor\r\nhar pengarna gått till bostäder för kretsen kring Yassir\r\nArafat. Tidigare har man inte kunnat redogöra för\r\n40 % av den egna budgeten, och detta påverkar na-\r\nturligtvis också hur biståndet används. Även om vi\r\ninte kan peka på att svenskt bistånd har gått fel och\r\nman har använt sina egna medel på fel sätt, så måste\r\nvi som partner - det ingår i partnerskapets idé - säga\r\nifrån mycket kraftfullt att detta inte kan tolereras.\r\nFör att ingen skall tro att vi är emot att det ges bi-\r\nstånd till dessa områden vill jag säga att vi faktiskt\r\nligger 20 miljoner högre än vad regeringen gör, så det\r\när inte det som det handlar om. Men vi vill se något\r\nhelt annat när det gäller hur man skall se över att\r\nbiståndet kommer i rätta händer.\r\nI samband med EU-biståndet vill jag också nämna\r\ndet som man nu försöker att göra för Ryssland. Det\r\ntalas om att det där kan finnas stora behov av hjälp\r\nmed mat, men man är inte riktigt säker på om det\r\nberor på distributionen. Från EU har man räknat med\r\natt sända en hel del livsmedel. Vi vill mana till för-\r\nsiktighet, men om man skall sända livsmedel från EU\r\nså bör även Sverige ha möjlighet att delta. Vi har\r\nväckt en motion om detta, men det bör verkligen ses\r\növer. Det bör finnas en kontrollfunktion som ser till\r\natt hjälpen kommer i rätta händer och att det inte\r\nförstör för bönderna i Ryssland och i de närliggande\r\nländerna. Det är viktigt.\r\nJag ser att min taletid är slut. Jag återkommer se-\r\nnare med att säga lite mera om vårt samarbete med\r\nöst, men jag vill redan nu yrka bifall till reservatio-\r\nnerna nr 6, 23 och 27.</pre><pre>Anf.  5  LARS OHLY (v) replik:\r\nFru talman! Ingrid Näslund och jag är helt över-\r\nens om vikten av att återställa enprocentsmålet. Den\r\nkritik som riktas mot Vänsterpartiet, Miljöpartiet och\r\nSocialdemokraterna för denna budget är jag beredd\r\natt ta.\r\nVår budgetprocess gör att ett valresultat svårligen\r\nslår igenom i praktisk politik samma höst som valet\r\nhar skett.\r\nDet här är i allt väsentligt en socialdemokrati-\r\ncenterpartipartibudget. Alternativet till att inte gå in i\r\nen överenskommelse som trots allt, tack vare\r\nMiljöpartiets och vår medverkan, ledde till 100\r\nmiljoner kronor mer i bistånd hade varit att hoppa av\r\ndessa förhandlingar. Hade resultatet då blivit någon\r\nenda krona mer till biståndet? Nej, knappast.\r\nDet politiska alternativ som finns i riksdagen är\r\nett fyrpartialternativ, vilket jag antar att Ingrid Näs-\r\nlunds parti eftersträvar, som tillsammans med Mode-\r\nraterna skall marschera tillbaka till enprocentsmålet.\r\nDet tror jag blir väsentligt svårare än att så småning-\r\nom övertyga Socialdemokraterna i förhandlingar om\r\nenprocentsmålets vikt.</pre><pre>Anf.  6  INGRID NÄSLUND (kd) replik:\r\nFru talman! Jag tycker i alla fall inte att Lars Ohly\r\noch hans parti kan frångå ansvaret att ha stött en bud-\r\nget där biståndet får så lite pengar.\r\nVad beträffar samarbetet inom fyrpartiregeringen\r\nvill jag påpeka att vi, trots mycket svåra ekonomiska\r\nkriser under den tiden, sänkte biståndet långt mindre\r\nän vad man i dag har gjort. Det var faktiskt också ett\r\nav de två tillfällen där man lyckades nå enprocents-\r\nmålet och kom upp i 1,03 %. När vi lämnade över till\r\nden här regeringen var biståndet 0,93 %, om jag\r\nminns rätt. Så det är från den nivån man har sänkt till\r\n0,7 %.\r\nPraktiken talar mer än vackra ord. Vi skall nog\r\nkunna få med oss andra partier om vi får regerings-\r\nmakten igen.</pre><pre>Anf.  7  LARS OHLY (v) replik:\r\nFru talman! Ja, praktiken talar mer än vackra ord.\r\nDet finns två partier i denna riksdag som aldrig varit\r\nmed om att sänka biståndet. Dit hör inte Ingrid Näs-\r\nlunds parti. Dit hör enbart Miljöpartiet och Vänster-\r\npartiet. Därför är det lite förmätet att påstå att ett parti\r\nsom har varit med om sänkningar skall kritisera ett\r\nparti som faktiskt ser till att åtminstone börja höja\r\ntillbaka.\r\nDen sänkning som var den värsta, den mest dras-\r\ntiska, genomfördes av Socialdemokraterna och Cen-\r\nterpartiet. Ett av dessa partier vill Ingrid Näslund\r\nregera tillsammans med. Ett annat parti, som inte är\r\nsärskilt angeläget om att återgå till enprocentsmålet\r\noch som är det största på den borgerliga sidan, vill\r\nIngrid Näslund också regera tillsammans med.\r\nViktigare än att vi kastar paj på varandra är att vi\r\nsamlar oss för att faktiskt få en återgång till enpro-\r\ncentsmålet, som vi är överens om.</pre><pre>Anf.  8  INGRID NÄSLUND (kd) replik:\r\nFru talman! Man behöver bara läsa betänkandet. I\r\nden tablå som visar hur mycket alla partier satsar på\r\nbiståndet finns inga siffror för Vänsterpartiet. Ni visar\r\nalltså inte på något sätt att ni vill satsa mer än de 100\r\nmiljoner som ni skall ha kredit för. Men i övrigt visar\r\nni inte i denna budget att ni vill satsa något mer än\r\nvad regeringen gör på biståndet. Detta är faktum.</pre><pre>Anf.  9  MARIANNE ANDERSSON (c):\r\nFru talman! Nog passar det ganska bra att vi i dag\r\ndiskuterar biståndet, när vi samtidigt firar 50-\r\nårsjubileet av FN:s deklaration om de mänskliga\r\nrättigheterna.\r\nDe 30 artiklar som den deklarationen innehåller\r\nbetyder så mycket mer än det som vi traditionellt\r\ntänker på som mänskliga rättigheter - yttrandefrihet,\r\nfrihet från slaveri, rättvisa rättegångar osv. De inne-\r\nhåller även rätten till levnadsstandard; föda, kläder,\r\nbostad, hälsovård och skola. Med detta i åtanke inser\r\nvi att de mänskliga rättigheterna kränks överallt på\r\njorden. Men allra mest kränks de för de fattigaste\r\nmänniskorna i de fattigaste länderna.\r\nDeklarationen innehåller även förpliktelsen att re-\r\nspektera och stödja andras fri- och rättigheter. Alltså\r\när biståndet något som vi har en skyldighet och en\r\nplikt att lämna - inte något som vi gör av vår allmän-\r\nna välvilja på något sätt.\r\nDet internationella biståndet hör till vårt lands\r\nviktigaste och mest konkreta utrikespolitiska insatser.\r\nBiståndet från världens rika till världens fattigaste är\r\nett uttryck för solidaritet och rättvisa. Sverige är ett\r\nrikt land. För Centerpartiet är det en självklarhet att\r\nSverige - i handling - skall medverka till att lösa de\r\nstora ödesfrågor som världen står inför.\r\nKonflikter, krig, miljöförstöring och naturkatast-\r\nrofer plågar många människor på vår gemensamma\r\nplanet. Många tvingas till flykt från oro i sitt hem-\r\nland. Naturresurserna utarmas. Antalet fattiga ökar.\r\nÖver en miljard människor lever i absolut fattigdom.\r\nKlyftorna mellan fattiga och rika bara växer. Tudel-\r\nningen finns överallt; mellan nord och syd, men ock-\r\nså i Europa och i vårt eget land. Våra samhällen -\r\nlokalt, regionalt och globalt - riskerar att spricka itu.\r\nTyvärr är behoven av omfördelning och bistånd\r\noändligt mycket större än vad som kan tillfredsställas\r\növer den svenska statsbudgeten. Att dimensionera\r\nbiståndet efter behoven är därför orealistiskt. Vad vi\r\nhär har att ta ställning till är hur mycket av våra sam-\r\nlade resurser som vi är beredda att avsätta som vårt\r\nbidrag till att lösa de stora globala problemen.\r\nPå denna punkt finns det all anledning att vara\r\nkritisk till den biståndsram som regeringen och de två\r\nstödpartierna, Miljöpartiet och Vänsterpartiet, är\r\növerens om. Med tanke på hur dessa två partier agerat\r\nunder förra mandatperioden är jag förundrad över hur\r\nplatt man nu lagt sig för regeringen när det gäller\r\nbiståndsramen.\r\nFör ett år sedan stod Vänsterpartiet här och krävde\r\nen miljard kronor mer än regeringen till bistånd. Bi-\r\nståndsramen skulle höjas till 0,9 % av BNI redan\r\n1999 och till 1 % året därefter. Miljöpartiet drev för\r\nett år sedan att ramen för 1999 skulle uppgå till\r\n0,81 % av BNI och för år 2000 till 0,84 %. Ni är nu\r\nstolta över att ha medverkat till att höja nivån för\r\n1999 med 0,005 procentenheter av BNI. Det är till att\r\nha låga ambitioner för framgång!\r\nJag blev lite förvånad, precis som Ingrid Näslund,\r\nnär jag lyssnade på Lars Ohly alldeles nyss. Det har\r\nfaktiskt skett en sänkning, som jag skall redogöra för\r\nsenare, från vårbudgeten och fram till nu. Så det\r\nstämmer inte med vad vi kom överens om i vårbud-\r\ngeten.\r\nMitt parti har färska erfarenheter av att samarbeta\r\nmed en socialdemokratisk regering, så jag vet jag vad\r\njag talar om. Centerpartiet och Socialdemokraterna\r\ntvingades under saneringsperioden till besparingar\r\nockså på biståndet. Vi var tvungna, det var nödvän-\r\ndigt och det var mycket beklagligt. Jag var en av dem\r\nsom led mycket svårt av det beslutet.\r\nMen nu när statsfinanserna visar överskott, hur\r\nkan ni då ha så låga ambitioner för det svenska bi-\r\nståndet som budgetpropositionen innebär? Er höjning\r\nav biståndet är ju i själva verket en sänkning. Jämfört\r\nmed vårpropositionen har majoriteten nu sänkt ut-\r\ngiftsområde 7 med 5 miljoner kronor. Mot denna\r\nbakgrund framstår er höjning av biståndsanslaget med\r\n100 miljoner kronor i en annan och mindre glansfull\r\ndager.\r\nVi var alltså överens med regeringen i våras om\r\natt ramen för utgiftsområdet skulle vara 12 002 mil-\r\njoner kronor. Vi står fast vid detta och har inte ändrat\r\nåsikt. Vi anser att ramen för utgiftsområde 7 borde\r\nhöjas med 102 miljoner kronor. Detta har vi finansie-\r\nrat. Det har majoriteten nu förhindrat.\r\nCenterpartiet har en betydligt ambitiösare plan för\r\nhur enprocentsnivån för biståndet stegvis skall åter-\r\nupprättas. Med det tempo som regeringen och dess\r\nsamarbetspartner förespråkar skulle det ta 30 år att\r\nåterta enprocentsmålet, om ambitionerna för den\r\nkommande treårsperioden skulle förverkligas. Men\r\n30 år gäller under förutsättning att ökningen av ramen\r\nför åren 2000 och 2001 verkligen genomförs. Skulle\r\nhöjningen i 1999 års budget bilda norm skulle det ta\r\n60 år för Sverige att uppnå enprocentsnivån.\r\nVi anser att biståndsramen för 1999 bör uppgå till\r\n0,71 % av BNI, för år 2000 till 0,73 % av BNI och för\r\nbudgetåret 2001 till 0,75 % av BNI. Vi menar att det\r\när en realistisk tempohöjning, och den finns redovisad\r\noch fullt finansierad i vår ekonomisk-politiska mo-\r\ntion. Jag vill inskärpa behovet av att återgången till\r\nenprocentsnivån bör ske successivt och på ett planerat\r\nsätt. Därför anser vi att regeringen bör ge Sida i upp-\r\ndrag att planera för en återgång; detta för att säker-\r\nställa att en utökning av biståndsramen kan ske med\r\nbibehållen kvalitet. Därför vill jag yrka bifall till\r\nreservation nr 7.\r\nFru talman! En debatt om det svenska biståndet\r\nfår inte enbart handla om volymen. Vi måste också\r\ndiskutera innehåll och prioriteringar. Vi har varit\r\npådrivande för att riksdagen via de biståndspolitiska\r\nmålen tydligare skall styra de svenska insatserna.\r\nCenterpartiet har i hög grad medverkat i arbetet med\r\natt formulera de sex fastlagda biståndspolitiska må-\r\nlen, som vi ställer upp på. Men jag kan hålla med\r\ndem som tycker att detta skall utredas om att det är\r\nviktigt att noga följa utvecklingen.\r\nMålen är ju:\r\n- resurstillväxt,\r\n- ekonomisk och politisk självständighet,\r\n- ekonomisk och social utjämning,\r\n- demokratisk samhällsutveckling,\r\n- framsynt hushållning med naturresurser och om-\r\nsorg om miljön samt\r\n- jämställdhet mellan kvinnor och män.</pre><pre>Men vi har samtidigt under en lång följd av år\r\nkritiserat den praktiska inriktningen av politiken.\r\nSvenskt bistånd har alltför ofta direkt eller indirekt\r\nblivit ett stöd till korrupta regimer och ineffektiva\r\nbyråkratier. Kvalitetskontrollen har brustit. Alltför\r\nofta har stödet givits till stora prestigebetonade in-\r\ndustrialiseringsprojekt medan man glömt de grund-\r\nläggande problemen på lokal nivå.\r\nEtt sådant exempel är att Sverige stött byggandet\r\nav dammprojektet i Bío-Bío i Chile som hotar ur-\r\nsprungsbefolkningen, Pehuenche indianerna, och vars\r\nstörsta motståndare i går mottog Right Livelihood-\r\npriset i andrakammarsalen här i riksdagshuset.\r\nJag erkänner gärna att de senaste åren har innebu-\r\nrit att Centerpartiets syn på biståndspolitiken vunnit\r\nökat gehör och bredare acceptans. Ändå återstår ju en\r\ndel att göra. Vi anser att det bilaterala svenska bistån-\r\ndet i högre grad skall koncentreras på att ge männi-\r\nskor på den lokala nivån bättre möjligheter att tillgo-\r\ndose sina grundläggande behov. Det innebär småska-\r\nlighet i biståndet i stället för storskalighet. Det inne-\r\nbär fokus på landsbygdsutveckling, hållbar utveckling\r\noch miljö, anpassad teknik och hjälp till självhjälp.\r\nDet innebär också fortsatt stöd till utbildning och\r\nhälso- och sjukvård. Bistånd som särskilt kommer\r\nkvinnor till del bör prioriteras.\r\nJust kvinnornas situation är det nödvändigt att be-\r\nakta i alla stödinsatser. Det är kvinnorna som bär\r\nhuvudansvaret för familjens försörjning i de flesta\r\nutvecklingsländer. Kvinnorna spelar en nyckelroll i\r\nmånga u-landskulturer - som bönder, handlare, hant-\r\nverkare och ansvariga för familjeekonomin. Ändå har\r\nnästan allt bistånd riktats till män. En tydligare prio-\r\nritering av de fattiga innebär också en prioritering av\r\nkvinnorna.\r\nVi stöder till fullo ambitionen att integrera ett\r\nbarnperspektiv i biståndet. Konventionen om barns\r\nrättigheter utgör grunden i arbetet för att stärka bar-\r\nnens rättigheter och förbättra deras sociala och eko-\r\nnomiska situation.\r\nJag återkommer nu till landsbygdens behov. Vi\r\ntycker att regeringen har ägnat för lite uppmärksam-\r\nhet åt dem och åt problemen inom livsmedelsproduk-\r\ntionen. Vi menar att ökad vikt skall ägnas åt den\r\nsviktande livsmedelsproduktionen och den bristande\r\ntillgången till rent vatten. Att utvecklingsländerna\r\nsjälva klarar livsmedelsförsörjningen för sina med-\r\nborgare är helt avgörande för den globala fattigdoms-\r\nbekämpningen och för möjligheten till utveckling. Vi\r\nanser att än större vikt måste läggas vid att biståndet\r\ninriktas på stöd till ett miljömässigt hållbart jordbruk\r\nsom kan garantera den nationella livsmedelsförsörj-\r\nningen.\r\nEtt omfattande livsmedelsbistånd försvårar denna\r\nsträvan. Därför bör livsmedelsbistånd enbart ges\r\nunder begränsad tid som en del av ett katastrofbistånd\r\neller som humanitärt bistånd i svältsituationer. Ett\r\naktuellt fall är livsmedelsbiståndet från EU till Ryss-\r\nland. Jag tvivlar inte på att det råder matbrist på flera\r\nhåll i Ryssland. Därför är det bra att EU ställer upp.\r\nMen Rysslands bönder får inte konkurreras ut, och\r\ninte heller Baltikums bönder. Livsmedelsbistånd skall\r\nhjälpa mottagarlandet i en akut kris, inte hjälpa EU att\r\nbli av med överproduktion. Det är viktigt att slå fast\r\ndet.\r\nVi har länge kritiserat den dominerande roll som\r\nlandprogrammen haft för Sveriges bilaterala bistånd.\r\nI det svenska biståndet dominerar landramar och stat-\r\ntill-stat-samarbete. Visst närmar sig regeringen en\r\nmer behovsfokuserad biståndspolitik, men i alltför\r\nlångsam takt och i otillräcklig omfattning, menar vi.\r\nDen globala trenden är att i högre utsträckning ar-\r\nbeta problem- och programorienterat och mer med\r\nregionala strategier än med landramar. Genom en\r\nregional ansats framför en nationell, stimulerar insat-\r\nserna gränsregionalt samarbete. Miljöproblemen, t.ex.\r\nklimatfrågor, ökenspridning och livsmedelsförsörj-\r\nning, är ett område i stort behov av samlade grepp\r\noch regionala, gränsöverskridande samarbetsformer.\r\nSom ett första steg i denna riktning har Centerpartiet\r\nföreslagit en omfördelning från landramarna till de\r\nregionala anslagen för Afrika respektive Asien genom\r\nen generell neddragning av respektive landram med\r\n10 %.\r\nDet svenska biståndet måste bli mer flexibelt. Nya\r\nangelägna projekt måste kunna startas, och samtidigt\r\nmåste andra projekt eller landsamarbeten kunna\r\nminska i omfattning eller helt avvecklas. Vi anser att\r\nregeringen bör återkomma till riksdagen med förslag\r\nom hur de bilaterala anslagen kan problemorienteras\r\noch regionaliseras. Det är innebörden i den gemen-\r\nsamma reservationen 12 under mom. 11 från Center-\r\npartiet och Moderaterna vilken jag härmed yrkar\r\nbifall till.\r\nFru talman! I många av biståndsländerna råder\r\nfortfarande diktatur. Regeringen redovisar i proposi-\r\ntionen ärligt sina tillkortakommanden. När det gäller\r\ndemokrati och mänskliga rättigheter konstateras att\r\n\"frågorna får genomslag i allt fler landstrategier.\" Det\r\nmåste vara självklart att demokratisk utveckling och\r\nrespekt för mänskliga rättigheter skall prägla alla\r\nlandstrategier. Demokrati och fungerande institutio-\r\nner är en nödvändig förutsättning för utveckling.\r\nSverige får som biståndsgivare aldrig stå neutralt i\r\nen konflikt mellan demokrati och diktatur. Vi menar\r\natt inslaget av villkor skall öka. Vårt bistånd måste\r\nfrämja förändring. Om inte är det bättre att insatserna\r\navvecklas. Sverige bör avhålla sig från att ge omfat-\r\ntande bistånd till länder och via regimer som inte\r\neftersträvar demokratisering. Olika former av demo-\r\nkratibistånd till diktaturer bör endast kunna ges via\r\nenskilda organisationer.\r\nLandramar till länder vilkas regimer inte efter-\r\nsträvar demokratisering bör inte upprättas eller förny-\r\nas. En mer decentraliserad och problemorienterad\r\nbiståndsgivning, som direkt riktar sig till medborgar-\r\nna, skulle minska risken för att svenskt bistånd blir ett\r\nstöd till odemokratiska regimer.\r\nRiksdagen har krävt att regeringen årligen lämnar\r\nen redogörelse över tillståndet för demokratin och de\r\nmänskliga rättigheterna i länder som mottar svenskt\r\nbistånd. Det som regeringen i budgetpropositionen\r\npresterar av analys och värdering av läget för demo-\r\nkrati och mänskliga rättigheter i mottagarländerna\r\nuppfyller inte på långa vägar vad riksdagen återkom-\r\nmande avkrävt regeringen.\r\nFru talman! Låt mig avslutningsvis redogöra för\r\nde omprioriteringar som Centerpartiet vill se inom\r\nbiståndsanslaget. Tyvärr har vi inte lyckats åstad-\r\nkomma den förändring vi skulle vilja ha. Vi menar att\r\nskuldkrisen är ett av de största hindren för utveckling\r\ni många av tredje världens länder. Vi föreslår att\r\n30 miljoner kronor utöver regeringens förslag tillförs\r\nanslagsposten Ekonomiska reformer. Ökade svenska\r\nresurser på detta område skulle ge Sverige större\r\ntrovärdighet i arbetet med att få till stånd de globala\r\nbeslut om avskrivningar av de fattiga ländernas skul-\r\nder som bl.a. kampanjen Jubel 2000 drivit.\r\nDet är inte rimligt att de fattigaste länderna skall\r\nbetala skuldkostnader som vida överstiger deras\r\nsamlade export eller hela deras sociala budget. På det\r\nviset omöjliggörs verklig utveckling som når de\r\nmånga människorna och ett ökat biståndsberoende\r\nskapas.\r\nDet finns fortfarande anledning att rikta kritik mot\r\nVärldsbanken och Internationella valutafonden för\r\nderas sätt att driva in betalningar utan hänsyn till\r\nnationella katastrofer som t.ex. om torka. I stället är\r\nman mycket snabbare med att hjälpa länder som på-\r\nverkar den internationella ekonomin på ett annat sätt,\r\ntyp Singapore och Brasilien.\r\nPå samma sätt är regeringens stöd till bistånd ge-\r\nnom enskilda organisationer otillräckligt. En viktigt\r\ndel i det svenska utvecklingssamarbetet är folkrörel-\r\nsernas och de enskilda organisationernas bistånds-\r\nverksamhet. Deras konkreta verksamhet stärker det\r\nsvenska biståndets förankring i samhället. Våra  folk-\r\nrörelser och frivilligorganisationer, typ Röda korset\r\noch Rädda Barnen, kan vara bättre budbärare och\r\nmarknadsförare av svenskt bistånd än vad Sida är\r\neller bör vara.\r\nJag ser att min talartid är ute här. Jag skulle vilja\r\nsäga något om Guinea-Bissau och om samarbetet\r\nmed Central- och Östeuropa, men jag får återkomma\r\ntill detta i ett senare inlägg.</pre><pre>Anf.  10  LARS OHLY (v) replik:\r\nFru talman! Jag skall gärna ursäkta Marianne An-\r\ndersson, för hon hade väl skrivit talet innan hon hörde\r\nreplikskiftet mellan mig och Ingrid Näslund, men låt\r\nmig för klarhetens skull ändå upprepa en sak.\r\nVi har en budgetprocess som gör det mycket svårt\r\natt förändra i grundläggande ordning efter ett val. Det\r\när något som riksdagen kommer att debattera särskilt\r\noch utreda. Jag tycker att det är viktigt att vi försöker\r\nfå demokratins genomslag att öka.\r\nVi har ett antal utgiftstak som måste förändras för\r\natt man skall kunna göra stora förändringar. Om man\r\nförändrar på ett område måste man betala det med\r\nnedskärningar på ett annat, såvida inte utgiftstaken\r\nhöjs. Det finns bara ett parti som är berett att kämpa\r\nför att utgiftstaken faktiskt höjs.\r\nSlutligen vill jag säga att Socialdemokraternas\r\noch Centerns samarbete ledde till den mest drastiska\r\nsänkning av biståndet som någonsin skett i vår histo-\r\nria. Det ledde till att vi kom ned till den skammens\r\ngräns som de rika länderna har förbundit sig att ge i\r\nbistånd. I det läget försöker Centerpartiet gå till attack\r\nt.ex. mot partier som aldrig har varit med på någon\r\nsänkning av biståndet och påstå att vi har låga ambi-\r\ntioner när vi just ställer krav på en planerad återgång\r\ntill enprocentsmålet och också säger att detta helst bör\r\nske inom nuvarande mandatperiod. Det är inte sant.\r\nDet är dålig demagogi.</pre><pre>Anf.  11  MARIANNE ANDERSSON (c) re-\r\nplik:\r\nFru talman! Det är faktiskt så att biståndet i bud-\r\ngeten är mindre än det förslag som lades fram i vår-\r\nbudgeten. Så det har faktiskt blivit en sänkning. Och\r\ndet tycker vi inte är rimligt. Vi håller fast vid den\r\növerenskommelse som vi då gjorde.\r\nJag tyckte också att det var oerhört svåra beslut att\r\nfatta att sänka biståndsramen såsom skedde under den\r\nförra mandatperioden. Då skall vi veta att vi hade en\r\nekonomisk situation som gjorde att förtroendet för\r\nsvensk valuta och för Sveriges ekonomi var sådant att\r\nom vi inte hade sanerat finanserna hade vi inte haft\r\nförmågan att över huvud taget hjälpa de fattigaste\r\nländerna. Det var med sorg i hjärtat som vi gjorde\r\ndetta, och det var mycket svårt, men vi lyckades ändå\r\nvända på detta. Men att i en situation då vi faktiskt är\r\ni balans inte ha större ambitioner än vad Vänsterparti-\r\net och Socialdemokraterna har i dag tycker jag är\r\nnågot helt annat.</pre><pre>Anf.  12  LARS OHLY (v) replik:\r\nFru talman! Jag har trott att Marianne Andersson\r\noch jag och våra respektive partier har varit överens i\r\nsynen på biståndet. Men nu börjar jag tveka. Om man\r\nser biståndet som en konjunkturregulator, som skall\r\nvara beroende av svensk ekonomisk utveckling, då\r\nhar man förlorat proportionerna i synen på världens\r\nproblem. Det synsättet ställer jag inte upp på. Att\r\ndessutom säga att vi har låga ambitioner, antagligen\r\nberoende på att biståndet höjs med enbart 100 miljo-\r\nner kronor, 0,05 % av bruttonationalinkomsten, är lite\r\nförmätet samtidigt som man själv vill höja med\r\n0,05 % till. Låt oss i stället samla alla goda krafter för\r\nen planerad återgång till enprocentsmålet.</pre><pre>Anf.  13  MARIANNE ANDERSSON (c) re-\r\nplik:\r\nFru talman! Jag håller med om det sista som Lars\r\nOhly sade. Jag tror nämligen att vi skall samarbeta i\r\nden här riksdagen, och de flesta partierna har en am-\r\nbition att höja biståndet. Och jag tycker också att det\r\när det som enar oss som vi skall ta vara på. Men när\r\nLars Ohly säger att vi vill använda biståndet som en\r\nkonjunkturregulator reagerar jag mycket starkt. Det\r\nhandlade ju inte om en lågkonjunktur, utan det hand-\r\nlade om den djupaste kris som Sverige över huvud\r\ntaget har upplevt, och det handlade alltså om att rädda\r\nförtroendet för svensk ekonomi. Det handlade inte om\r\nen konjunktursvängning. Konjunktursvängningar är\r\nnågot helt annat än det som vi har upplevt under 90-\r\ntalet. Och det var det som gjorde att vi tvingades till\r\ndessa drastiska beslut som jag är den första att bekla-\r\nga.</pre><pre>Anf.  14  KARL-GÖRAN BI-\r\nÖRSMARK (fp):\r\nFru talman! Av de 30 artiklar som vi har hört talas\r\nmycket om här i dag och som är 50 år gamla citeras,\r\nsom jag upplever det, väldigt ofta de 29 första. Men\r\nden trettionde läses inte alltid upp, men jag skall göra\r\ndet nu, om det är någon som inte har helt klart för sig\r\nvad som sägs i den. Den har anknytning till den de-\r\nbatt som vi för i dag. Den trettionde och sista artikeln\r\nlyder:\r\n\"Intet i denna förklaring må tolkas såsom innebä-\r\nrande rättighet för någon stat, grupp eller person att\r\nägna sig åt verksamhet eller utföra handling, som\r\nsyftar till att omintetgöra någon av häri uttalade fri-\r\noch rättigheter.\"\r\nIngen stat, ingen grupp och ingen person. När vi\r\nnu går in i denna biståndsdebatt så är det klart att\r\nmycket av biståndet handlar just om detta. Det är\r\nockså en påverkan i denna riktning som de mänskliga\r\nrättigheterna lyfter fram.\r\nBistånd är ingen lätt sak. Det vet vi alla. Lång er-\r\nfarenhet finns, men ändå görs fortfarande stora miss-\r\ntag. Ända sedan proposition 100 skrevs 1962 har man\r\ngjort nya erfarenheter, och nya glädjeämnen och nya\r\nbakslag har ägt rum. Debatten har under vissa tider\r\ntonats ned, och under andra tider har den varit mer\r\nintensiv.\r\nOm man går ut och frågar svenska folket om bi-\r\nståndet visar det sig att biståndsviljan är på tillbaka-\r\ngång, och det är någonting att fundera över speciellt i\r\nen tid då biståndet kanske är som allra viktigast för att\r\nvi skall få en bra värld på 2000-talet.\r\nJag skall ta ett exempel. Om man går ut och frågar\r\nmänniskor om hur många procent av människorna i\r\nu-länderna de tror kan läsa, tror många människor att\r\ndet rör sig om 20-25 %. Ja, så var det en gång. Men i\r\ndag är det inte så. Det är runt 70 %. Och mycket av\r\ndetta har just biståndet medverkat till. Naturligtvis är\r\ndet inte bara det, men det har haft och har en betydel-\r\nse.\r\nJag tänkte ta upp några positiva och några negati-\r\nva resultat av biståndet.\r\nBarn som föds i u-länder beräknas få 16 års längre\r\nliv än för 35 år sedan. Spädbarnsdödligheten i u-\r\nländerna har mer än halverats under samma tid. Varje\r\når räddas över tre miljoner barns liv tack vare de\r\nsenaste två årtiondenas utvidgade vaccinationspro-\r\ngram. Men samtidigt vet vi att aldrig någonsin har så\r\nmånga människor levt i armod och misär på vår jord.\r\nDet förklaras ju mycket av befolkningsökningen.\r\nSant är också att under de senaste 36 åren har me-\r\ndellivslängden i u-länderna ökat från 46 år till 62 år.\r\nDet är alltså en kraftig ökning av medellivslängden.\r\nNu är det ju stora variationer i detta, inte minst på\r\ngrund av hiv- och aidsproblematiken. I vissa länder,\r\nt.ex. i Zimbabwe, ligger man under 50 år i medel-\r\nlivslängd, och medellivslängden är på väg ned. I vissa\r\nurbana områden i södra Afrika är varannan mor som\r\nföder ett barn hivsmittad.\r\nVi vet också att klyftorna i världen växer mellan\r\nfattiga och rika länder och människor, mellan kvinnor\r\noch män, mellan barn och vuxna, mellan landsbygd\r\noch stad och mellan olika etniska grupper. Men sam-\r\ntidigt har aldrig förr i mänsklighetens historia så stora\r\nframsteg gjorts som under det senaste halvseklet.\r\nHundratals miljoner människor har lyfts ur sin fattig-\r\ndom.\r\nI den rapport från Världsbanken, Assessing Aid,\r\nsom det har refererats till lite grann i dag framgår att\r\nen ökning av det internationella biståndet med 10\r\nmiljarder amerikanska dollar, dvs. ca 20 %, skulle\r\nminska antalet fattiga människor med sju miljoner\r\nmed nuvarande fördelning av biståndet. Men, och det\r\när viktigt, om denna ökning av biståndet riktas till de\r\n32 fattiga länder som bedriver utvecklingspolitik som\r\när ägnad att leda till hållbar utveckling och minskad\r\nfattigdom så skulle 25 miljoner fler människor varje\r\når befrias från fattigdom.\r\nDet betyder alltså att det är viktigt i vilken miljö\r\nbiståndet verkar. Där har naturligtvis demokrati och\r\nmänskliga rättigheter stor betydelse. Därför har Folk-\r\npartiet envist och enträget, år ut och år in, tjatat om\r\natt det är demokratiutveckling och utveckling av\r\nmänskliga rättigheter som ger förutsättningarna. Det\r\när därför vi måste lyfta fram dem.\r\nNi som har varit med om den här diskussionen\r\nnågra gånger vet att vi från Folkpartiet har reserverat\r\noss i flera omgångar, ibland tillsammans med Mode-\r\nraterna, för att vi skall ha en biståndspolitisk utred-\r\nning som, som utgångspunkt, tar ett ganska brett\r\ngrepp. Vi skall bl.a. diskutera de sex biståndsmålen,\r\nsom ju är basen för utvecklingsbiståndet.\r\nVi har pekat på vikten av att där lyfta fram demo-\r\nkratimålet. Vi har fått nej till detta. Även i det betän-\r\nkande som vi nu diskuterar har vi fått nej från majo-\r\nriteten. Även här har vi därför skrivit en reservation\r\npå temat om en bred biståndspolitisk utredning.\r\nDöm om min förvåning när jag upplevde att ord-\r\nföranden i utskottet motionerade just på det temat och\r\nframställde en interpellation till biståndsministern.\r\nFrågan som Viola Furubjelke ställer är: Är bi-\r\nståndsministern mot ovanstående bakgrund beredd till\r\nen bred diskussion och översyn när det gäller bi-\r\nståndsmålen inför 2000-talet?\r\nDet tycker biståndsministern är bra. Biståndsmi-\r\nnistern välkomnar detta. Inte nog med det. Bi-\r\nståndsministern tar också upp det som Folkpartiet i\r\nmånga år har krävt, nämligen att vi borde titta på\r\noberoendemålet - det mål som sattes upp här en gång\r\ni tiden när man ville poängtera oberoendemål för de\r\ngamla kolonialländerna. Alldeles utmärkt, säger bi-\r\nståndsministern.\r\nNästan samtidigt som interpellationen skrevs satt\r\nvi och diskuterade detta i utskottet och fick reservera\r\noss.\r\nSå ser det ut. Det är jättebra. Jag välkomnar detta.\r\nDet är bra att åtminstone biståndsministern är med på\r\nnoterna. Det är tråkigt att riksdagen inte är riktigt på\r\nalerten. Tack, biståndsministern. Det är synd att inte\r\nbiståndsministern är här och får ta emot tacket.\r\nVi väntar på att detta skall komma till skott och\r\natt vi får en signal om hur man tänker sig samman-\r\nsättningen av utredningen.\r\nDet står också i snabbprotokollet från den debatt\r\nsom Pierre Schori hade med ordföranden i utskottet,\r\natt man mycket noga skall lyssna på vad riksdagen\r\nsäger. Passa alltså på nu och ge signaler till bi-\r\nståndsministern hur ni vill se utredningen formas.\r\nDet har talats mycket om pengar. Det är inte\r\nförsta gången vi diskuterar enprocentsmålet och hur\r\nmycket man prutar och slår på när det gäller bistånds-\r\nramen.\r\nJag är imponerad av Lars Ohlys sätt att debattera.\r\nAnfall är bästa försvar, den saken är klar. När Lars\r\nOhly hade orerat ett tag om vikten av enprocentsmå-\r\nlet förväntade jag mig naturligtvis att Lars Ohly\r\nskulle säga: Därför föreslår vi nu samma sak som vi\r\ngjorde förra året, nämligen ett påslag på en miljard,\r\nsom Eva Zetterberg då förde fram. Men icke. Den\r\nmiljarden bara försvann.\r\nVad är det som händer när riksdagsledamöter pas-\r\nserar Strömmen och går över till Rosenbad och börjar\r\nprata med socialdemokraterna? Helt plötsligt är allt\r\nbara borta. Samma sak gäller Miljöpartiet.\r\nNu säger Lars Ohly att det var så svårt att göra\r\ndetta nu därför att budgetprocessen är sådan.\r\nLitet klös är det väl ändå i argumentationen? Det\r\när väl inte så att man bara lägger sig när man går dit\r\nbort.\r\nOm man nu tror att det var svårt första året, borde\r\nman åtminstone ge en signal till år två och tre, dvs. år\r\n2000 och 2001. Inte ens det har man gjort. Noll, står\r\ndet i kolumnerna.\r\nMiljöpartiet har åtminstone givit en signal om att\r\ndet visserligen var svårt i år, men att man måste\r\nkomma igen år 2000 och 2001. Inte ens det har\r\nVänsterpartiet gjort. Då kan man ju inte skylla på\r\nbudgetprocessen, tycker jag.\r\nNär Bertil Persson stod här och pratade så väl om\r\nenprocentsmålet och hur viktigt det är med pengar,\r\ntänkte jag att nu blir det väl en förändring. Men vad\r\nModeraterna egentligen vill på den punkten gick\r\nBertil Persson förbi. Det kom inte något ytterligare,\r\nutan Bertil Persson gick över till en annan del av\r\nbiståndsdebatten. Vi vet ju att Moderaterna har kraf-\r\ntiga nedskärningar på det här området.\r\nDet har skett ett skifte någon gång under de se-\r\nnaste decennierna hos moderaterna också. Om vi går\r\ntillbaka till 1976, alltså för 22 år sedan, stod Mode-\r\nraterna och deras företrädare här och talade väl om\r\nenprocentsmålet. Moderaten Allan Hernelius var på\r\nden tiden mycket positiv och sade att han var glad\r\növer att man nått en procent av BNI, och att man\r\nmåste gå vidare.\r\nJag frågar mig vad det är som har hänt. Vi kan li-\r\ntet till mans fråga oss vad det egentligen är som har\r\nhänt under de här senaste decennierna. Varför har\r\nbiståndet och debatten om pengarna tappat tempo?\r\nDär får vi nog rannsaka oss litet till mans.\r\nSom Lars Ohly sade: Var fanns de här frågorna i\r\nvalrörelsen? Vem lyfte fram dem? Jag skulle vilja\r\nsäga att det för 20 år sedan var omöjligt att ha en\r\npartiledardebatt inför valet utan att någon partiledare\r\nmed kraft tog upp de internationella frågorna. Det\r\ngjorde man då, varenda en. Folk lyssnade och tyckte\r\natt det var rätt.\r\nDetta är inte något som händer bara i Sverige. Det\r\ngäller även internationellt. Det är inte bara i Sverige\r\nman gått ned till skammens gräns. Det är många som\r\nligger långt under det. Jag har tagit fram några siffror:\r\nFinland 0,3 %, Tyskland också 0,3 %, Österrike\r\n0,25 %, Spanien 0,22 %. Det är bara Danmark som\r\ngår över 1 %. Vad är det för stor skillnad mellan\r\nDanmark och Sverige? Det kan jag inte se.\r\nSverige kan vända den trenden. Men då fordras\r\nnågot annat än vad vi sett under de senaste decenni-\r\nerna.\r\nJag skall avslutningsvis yrka bifall till reservation\r\nnr 4 i betänkandet, som tar upp de biståndspolitiska\r\nmålen. Det är den reservation där vi också vill ha en\r\nutredning av oberoendemålet. Jag hoppas att nästa\r\nbetänkande vi skriver inte skall behöva ha den reser-\r\nvationen, utan att utredningen då är på gång.</pre><pre>Anf.  15  VIOLA FURUBJELKE (s) replik:\r\nFru talman! Jag hade inte för avsikt att kasta mig\r\nin i denna debatt, men eftersom den interpellations-\r\ndebatt som jag hade i måndags blev citerad vill jag\r\nsäga till Karl-Göran Biörsmark att han förfalskar\r\nhistorien genom att påstå att vi i utskottet inte har\r\nförebådat att den här diskussionen skulle hållas öp-\r\npen. Jag vill citera ur utskottets betänkande, där just\r\nKarl-Göran Biörsmarks motion är behandlad. Där\r\nsäger vi så här: \"Fattigdomsbekämpning är det över-\r\ngripande målet för svenskt bistånd, till vilket de sex\r\nmålen samverkar på ett flexibelt sätt. Utskottet kon-\r\nstaterar att biståndet i dag bedrivs under helt andra\r\nförutsättningar än när de första målen formulerades.\r\nPartnerskapstanken, globaliseringens effekter, kris-\r\noch krigssituationer, naturkatastrofer samt den eko-\r\nnomiska och sociala situationens betydelse för natio-\r\nnell säkerhet är exempel på faktorer som fått genom-\r\nslag i biståndet.\" Vi skriver också slutligen att vi\r\n\"förutsätter att diskussionen i detta hänseende hålls\r\nöppen.\" Därmed har vi besvarat denna motion.\r\nFolkpartiets motioner har i huvudsak inriktat sig\r\npå att stuva om i de befintliga målen. Den diskussion\r\nsom nu har börjat föras syftar till någonting helt an-\r\nnat. Den syftar till någonting mycket större som inne-\r\nbär att man kan möta helt andra utmaningar för bi-\r\nståndet som inte finns formulerade i dagens mål inför\r\n2000-talet.</pre><pre>Anf.  16  KARL-GÖRAN BIÖRSMARK (fp)\r\nreplik:\r\nFru talman! Det är klart att debatten och diskus-\r\nsionen i utskottet hade blivit annorlunda om vi hade\r\nfått de signaler som den här interpellationen innehål-\r\nler. Följande är så att säga klämmen i interpellatio-\r\nnen: \"Är biståndsministern mot ovanstående bak-\r\ngrund beredd till en bred diskussion och översyn om\r\nbiståndsmålen inför 2000-talet?\" Det är precis som\r\nom det vore hämtat ur Folkpartiets motion!\r\nVi talar inte bara om biståndsmålen. Det är en\r\nviktig del, och vi lyfter fram en inriktning, nämligen\r\ndemokratiutveckling och mänskliga rättigheter som\r\nbas. Därför har vi också ett resonemang om vikten av\r\natt lyfta upp demokratimålet. Vi vill helst se det som\r\nett mål som griper över de sex biståndsmålen - om\r\ndet nu blir sex mål som kommer ur det här. Det kan\r\nju hända att det blir färre eftersom vi också talar om\r\natt oberoendemålet skall bort.\r\nVi för ett resonemang! Och det resonemanget ha-\r\nde vi naturligtvis kunnat ha i utskottet, men av erfa-\r\nrenhet vet jag ju att i politiken är det väldigt svårt för\r\nregeringspartiet att acceptera ett motionsförslag så att\r\ndet blir ett tillkännagivande. Vi vet ju hur svårt det\r\nvar innan det blev ett tillkännagivande nu när det\r\ngäller en rapport om mänskliga rättigheter. Det fick vi\r\nigenom därför att det blev majoritet. Och det var väl\r\nlikadant här; det var kanske mer aptitligt att göra på\r\ndet här sättet, så blir det på något sätt ett socialdemo-\r\nkratiskt initiativ.\r\nJag tycker att det är bra att det kommit, och jag\r\nvälkomnar det. Jag försöker bara förklara lite om\r\nhistorieskrivningen. Vi har tjatat om detta i många\r\nmånga år, och nu är vi glada för att vi är där. Lite\r\nkonstigt var det att det inte kom i betänkandet.</pre><pre>Anf.  17  VIOLA FURUBJELKE (s) replik:\r\nFru talman! Karl-Göran Biörsmark är ju vanligt-\r\nvis väldigt beskedlig, men det här tycker jag nästan\r\ngränsar till oförskämdhet. Faktum är att den motion\r\nsom Folkpartiet har lagt fram har varit densamma i\r\nflera år. Den har repeterats, och den har inte anknutit\r\ntill det allra senaste som har hänt inom biståndet.\r\nFörändringar har skett efter det kalla krigets slut och\r\nkatastrofer och andra angelägna behov - men även\r\nmöjligheter skulle jag vilja säga - har uppstått i bi-\r\nståndet. Det är den utgångspunkten som en sådan här\r\növersyn skulle ta fasta på.</pre><pre>Anf.  18  KARL-GÖRAN BIÖRSMARK (fp)\r\nreplik:\r\nFru talman! Politik är mycket att tjata, och det är\r\ndet vi har hållit på med här. Det är riktigt att vi har\r\nskrivit samma förslag om och om igen. Det är ju så\r\ndet ofta går till i politiken. Det är ju inte så att när\r\nman får nej första gången så lägger man sig och kla-\r\ngar över att man inte fick igenom sitt förslag. Man\r\nkommer ju igen! Och man försöker övertyga med\r\nargument osv. och det är det vi har gjort. Och nu har\r\ndet fallit på plats, kanske som jag sade på ett lite\r\nkonstigt sätt, men ändå. Det är jättebra! Så det är väl\r\ninget konstigt i att vi kommer igen. Det gör man även\r\ni både propositioner och motioner. Man kommer\r\ntillbaka till förslag. Och vår envishet har gett resultat,\r\noch det tackar vi för!</pre><pre>Anf.  19  LARS OHLY (v) replik:\r\nFru talman! K-G Biörsmark frågade vart de inter-\r\nnationella frågorna tog vägen i valrörelsen. De hand-\r\nlade ju bara om säkerhetspolitik i ett snävt Europa-\r\nperspektiv eller ett ännu snävare EU-perspektiv. Jag\r\ntror aldrig jag i den här valrörelsen - eller faktiskt\r\növer huvud taget - har hört Lars Leijonborg i en par-\r\ntiledardebatt prata om internationell solidaritet. Jag är\r\nhelt överens med K-G Biörsmark om att de frågorna\r\när alldeles för viktiga för att bara lämna åt sidan.\r\nVi är offensiva i biståndsfrågan. Vi vill ha en\r\nsnabb återgång till enprocentsmålet, och vi lägger\r\nfram en reservation om att ge regeringen i uppdrag att\r\nplanera en sådan återgång och komma tillbaka till\r\nriksdagen med hur det skall gå till. Men vi lägger inte\r\nfram förslag om antal kronor för 2000 och 2001,\r\ndärför att det betyder inte ett smack. Det är inte i\r\nkolumner i en motion som resultatet visar sig, utan\r\ndet är i förhandlingar för att skapa en majoritet i den-\r\nna riksdag som resultatet kan visa sig, och de för-\r\nhandlingarna tänker vi föra på ett mycket offensivt\r\nsätt.</pre><pre>Anf.  20  KARL-GÖRAN BIÖRSMARK (fp)\r\nreplik:\r\nFru talman! Det är inte första gången jag i olika\r\nsammanhang har påpekat att jag beklagar att de inter-\r\nnationella frågorna inte kom fram i debatten. Jag vill\r\ninte stå här och kasta smuts på den ena eller andra\r\npartiledaren. Jag tycker att alla hade lika låg profil i\r\ndet här sammanhanget, även Gudrun Schyman. Jag\r\nupplevde aldrig henne som någon profil på det här\r\nområdet i valrörelsen. Så det tror jag att vi alla skall\r\nta till oss.\r\nNär det sedan gäller resonemanget om de signaler\r\nsom man ger om pengar och budget får vi nu höra att\r\nde inte betyder ett smack. Det betyder inte ett smack\r\nom man skriver noll eller någonting annat. Det skall\r\nju ändå till en förhandling. Nej, visst hade det varit en\r\npoäng, Lars Ohly, om ni vänsterpartister hade po-\r\nängterat vad ni vill se 2000 och 2001, som Miljöpar-\r\ntiet har gjort. Då har man i alla fall någonting med sig\r\nnär man knallar över till Rosenbad och skall börja\r\nprata med dem där borta. Nu har ni ju ingenting! Nu\r\nhar ni ju gett signal dit bort att ni accepterar det som\r\nregeringen gör. Därför rimmar det ganska dåligt tyck-\r\ner jag när Lars Ohly så vältaligt lyfter fram det här\r\noch sedan säger att det inte betyder ett smack vad\r\nVänsterpartiet säger om kronor och ören. Det förstår\r\njag inte riktigt.</pre><pre>Anf.  21  LARS OHLY (v) replik:\r\nFru talman! Jag skall försöka förklara det här så\r\natt K-G Biörsmark förstår.\r\nDet som är problemet är att vi inte förändrar\r\nverkligheten, varken med motioner eller med förslag,\r\nså länge inte dessa omfattas av en majoritet så att de\r\nleder till beslut. Det är på det sättet som vi inte påver-\r\nkar ett smack genom att framhäva vår politik som\r\nskulle vara mer pengar till biståndet och en planerad\r\nåtergång under fyra år, som vi skriver om i vår mo-\r\ntion. Men det påverkar inte verkligheten, så länge vi\r\ninte kan samla en majoritet i denna riksdag för det.\r\nDet är först då som vi kan visa att verkligheten har\r\nförändrats och att resultaten är värda att tas på allvar.</pre><pre>Anf.  22  KARL-GÖRAN BIÖRSMARK (fp)\r\nreplik:\r\nFru talman! Jag skulle få en förklaring som jag\r\nskulle förstå, fru talman, men det här begrep jag inte.\r\nJag är ledsen!\r\nHär har jag just försökt förklara hur viktigt det är\r\natt man kommer igen med förslag om och om igen för\r\natt få igenom dem. Jag har också visat hur det har gett\r\nresultat på flera områden. Jag har nämnt tre områden:\r\nutredning av biståndsmålet, diskussion om oberoen-\r\ndemålet och rapport om MR-utvecklingen i våra\r\nmottagarländer; allt detta vi har tjatat om i åratal. Nu\r\nfinns det på plats!\r\nOch i det läget säger Lars Ohly: Det spelar ingen\r\nroll vad vi skriver i våra motioner. Det spelar ingen\r\nroll vilka pengar vi har i budgetförslagen.\r\nJag får det inte till att gå ihop. Jag tycker nämli-\r\ngen att det betyder någonting. Det betyder mycket\r\nmer än vad Lars Ohly säger: att det inte betyder ett\r\nsmack. Jag menar att det är detta som är politik: att\r\npåverka, ge signaler och tala om vad det är man strä-\r\nvar mot. Och där har Vänsterpartiet sagt 0 kr.</pre><pre>Anf.  23  MARIANNE SAMUELS-\r\nSON (mp):\r\nFru talman! I dag är det 50 år sedan FN:s deklara-\r\ntion om mänskliga rättigheter antogs. Det får natur-\r\nligtvis oss alla att fundera över hur det ser ut med de\r\nmänskliga rättigheterna i dag.\r\nDagligen får vi rapporter om övergrepp på männi-\r\nskor. Samtidigt tycker jag att vi har glömt bort en\r\nväldigt viktig mänsklig rättighet som vi alla borde ha\r\nrätt till, nämligen frisk luft, rent vatten och mat för\r\ndagen.\r\n1 miljard människor lever i extrem fattigdom.\r\nSamtidigt har biståndet sänkts kraftigt efter Riodekla-\r\nrationen. På den konferensen var det uttalade målet\r\natt vi måste vädja till de fattiga länderna som har det\r\nstora regnskogsbeståndet att bevara det för vår över-\r\nlevnads skull.\r\nFör att hjälpa dem med detta gjorde man en över-\r\nenskommelse om att man skulle ge 0,7 % av BNP i\r\nbistånd till länderna. Tyvärr var det få som lyckades\r\nkomma upp till det. På de senaste åtta åren har det\r\ntotala officiella biståndet sjunkit med 30 %.\r\nBiståndet är 30 % mindre i dag än för åtta år se-\r\ndan trots vackra FN-deklarationer, trots löften om\r\nstöd för att bevara en enda jord för kommande gene-\r\nrationer. Vi vet att vi bara har en enda jord med be-\r\ngränsade resurser där vi alla är beroende av varandra.\r\nAnsvaret för tillståndet i världen är gemensamt.\r\nMiljöpartiet de gröna vill verka för en utjämning\r\noch en mer rättvis fördelning av jordens resurser.\r\nWorld Watch Institute brukar årligen komma med en\r\nrapport om tillståndet i världen. För något år sedan\r\nsade man att jordens resurser och tillgång på mat\r\nräcker för att föda alla dess människor. Efteråt har det\r\nvarit en lite mer negativ bild. Den senaste varnings-\r\nsignalen var att i-länderna nu lägger ned så mycket\r\nproduktiv jordbruksmark att vi riskerar att inte kunna\r\nföda jordens befolkning även om vi fördelar tillgång-\r\narna rättvist.\r\nVärlden står inför gigantiska utmaningar i form av\r\nkraftiga befolkningsökningar, storskalig miljöförstö-\r\nring, minskad bördighet och brist på vatten och livs-\r\nmedel. Konkurrensen om jordens resurser skapar\r\nstarka spänningar och konflikter. Politiska ledare,\r\ninternationella organ och enskilda medborgare måste\r\nta sitt ansvar. En solidarisk livsstil ställer stora krav\r\npå förändringar i vårt samhälle.\r\nI en global miljö och ur ett rättviseperspektiv är\r\ndet nödvändigt att den rika världen skyndar på mot ett\r\nkretsloppssamhälle. Vi anser att biståndet måste ut-\r\nformas så att länderna får större möjlighet att utveck-\r\nlas efter sina egna förutsättningar och traditioner och i\r\nen takt som gör att människor inte känner sig utanför\r\noch främmande inför de förändringar som sker. Det\r\när också en förutsättning för att demokratin skall\r\nutvecklas i u-länderna. Det är detta som brukar kallas\r\nför självtillit och som borde ingå i målen för bi-\r\nståndsverksamheten.\r\nSolidaritet med fattiga länder kräver ett utökat och\r\nsamtidigt effektivare svenskt bistånd. I budgetöver-\r\nenskommelsen med regeringen och Vänsterpartiet\r\nbeslöts för år 1999 att ytterligare 100 miljoner kronor\r\nskall gå till bistånd utöver det som tidigare var plane-\r\nrat.\r\nVi tror från Miljöpartiets sida att en liten ökning\r\nav biståndet är bättre än ingen ökning alls. Även om\r\nvi naturligtvis hellre sett en snabbare ökning, vilket\r\nsom här mycket riktigt har påpekats vi i Miljöpartiet\r\nhar föreslagit i våra tidigare budgetmotioner, och\r\nkommer att föreslå för de kommande åren 2000 och\r\n2001.\r\nDet kan låta sig göra att som Folkpartiet, Center-\r\npartiet och Kristdemokraterna här har gjort och an-\r\nklaga Miljöpartiet för att vi sviker och inte höjer\r\nbiståndet. Men det skulle ha varit intressant att se hur\r\nni skulle ha lyckats höja det tillsammans med rege-\r\nringen.\r\nVi kunde naturligtvis ha sagt: 100 miljoner är all-\r\ndeles för lite, och därför ställer vi inte upp på den\r\nbiståndsökningen, utan regeringen får söka stöd nå-\r\ngon annanstans. Vi vet att det finns ett parti som inte\r\nvill öka biståndet, Moderaterna. Då hade förmodligen\r\nden ökningen inte alls gått igenom.\r\nVi hade naturligtvis också kunnat höja biståndet\r\nytterligare om vi i denna kammare hade fått en majo-\r\nritet för hur de globala hoten ser ut i dag. Då hade det\r\ninte funnits någon anledning att som majoriteten i\r\ndenna kammare tycka att det är nödvändigt att lägga\r\ntre gånger så mycket pengar på militären som på\r\nbiståndet.\r\nVi ser att i dag är de globala hoten inte de militära\r\nhoten. I dag är de globala hoten de miljöhot och de\r\növerlevnadshot som finns. Därför borde det från\r\nsvenskt håll ske en kraftig förändring av budgeten så\r\natt man flyttar pengar från militären och över till\r\nbiståndet.\r\nDet tycker jag är en ganska enkel överflyttning.\r\nMen i den debatt som har varit de senaste dagarna har\r\nvi hört ett ramaskri när militären inte får ytterligare\r\npengar utöver dem som den redan har och som finns\r\nmed i budgeten. Det tycker jag visar på att vi har\r\nolika världsbild. Vi har olika uppfattning om vad\r\nhoten är och hur världen ser ut i dag.\r\nDet skall därför bli väldigt intressant med den ut-\r\nredning som nu biståndsministern har aviserat skall\r\nkomma. Vi i Miljöparitet har i vår motion pekat på\r\nbehovet av att se över de biståndspolitiska målen. Jag\r\nser fram emot utredningen så att vi kan få en livlig\r\noch intressant diskussion om biståndets mål och me-\r\ndel i framtiden. Jag tror det är nödvändigt och behöv-\r\nligt.\r\nDet skulle kanske också, herr Biörsmark, göra det\r\nmöjligt att få igång en internationell debatt här hem-\r\nma i Sverige. Karl-Göran Biörsmark påpekar mycket\r\nriktigt att det var väldigt lite av internationell solida-\r\nritet i valdebatten inför valet. Vi i Miljöpartiet de\r\ngröna gjorde vad vi kunde för att lyfta den debatten.\r\nVi påpekade på ett otal torgmöten just den inter-\r\nnationella solidariteten och behovet av att inse att det\r\nkanske är den fattiga delen av världen som behöver\r\nöka sina ekonomiska möjligheter att klara livets\r\nnödtorft medan vi här kanske inte på samma sätt har\r\nmöjlighet till det just nu.\r\nSom jag upplevde det var Folkpartiet under den\r\nhär valrörelsen den allra ivrigaste av löftesgivarna när\r\ndet gällde att ge mer till alla. Det var högre löner till\r\nlärare, högre löner till sjuksköterskor, flera anställda i\r\nkommunerna, osv.\r\nDet hade varit lite intressant om det hade blivit så\r\natt Folkpartiet hade satt sig i regering tillsammans\r\nmed Moderaterna. Då undrar jag om Folkpartiet hade\r\nlyckats få igenom alla sina vallöften tillsammans med\r\nModeraterna. Det kanske hade blivit så att ni på ett\r\neller annat område hade fått göra som Miljöpartiet de\r\ngröna.\r\nVi i Miljöpartiet har kommit en bit på vägen. Vi\r\nhar gjort ett trendbrott när det gäller att öka biståndet.\r\nMen vi klarade inte att lyfta upp det till vår egen nivå\r\neftersom Socialdemokraterna inte tyckte som vi att\r\nman kunde minska lika mycket på andra områden och\r\ndet inte fanns några nya pengar att få in till statskas-\r\nsan.\r\nDen gångna hösten har vi sett enorma miljökatast-\r\nrofer i form av översvämningar som dragit fram fram-\r\nför allt i Mellanamerika. Många människor har om-\r\nkommit och den materiella förstörelsen har varit\r\nkatastrofal. Jag vill här rikta beröm till regeringen för\r\nett snabbt agerande när det gällde att få fram ytterli-\r\ngare pengar och hjälp till det här området.\r\nSamtidigt måste vi också inse att detta inte är det\r\nenda område där vi har haft miljökatastrofer. Kina har\r\ndrabbats av översvämningar. Stora områden med\r\nkorallrev har dött, vilket innebär att risken för svält-\r\nkatastrofer i de här områdena, där fisken är den hu-\r\nvudsakliga födan, kommer att öka.\r\nMiljöproblemen varierar i olika delar av världen\r\nberoende på ekonomiska och ekologiska förutsätt-\r\nningar. Det måste ingå i en helhetssyn på utveckling-\r\nen att beakta konsekvenserna för miljön, eftersom de\r\nberör all mänsklig verksamhet.\r\nÅr 1988 beslutade riksdagen att det svenska bi-\r\nståndet skall bidra till en långsiktig hushållning med\r\nnaturresurserna och en omsorg om miljön. Det bety-\r\nder att man skall ta hänsyn till miljöaspekter vid be-\r\ndömningen av alla biståndsprojekt. Miljöpartiet anser\r\natt miljökonsekvensbeskrivningar skall ingå i all\r\nbiståndsverksamhet.\r\nEn rad viktiga miljöpolitiska frågor handlar om\r\ninternationella eller globala problem, t.ex. försurning-\r\nen, övergödningen av haven, uttunningen av ozon-\r\nskiktet och ökningen av växthusgaser i atmosfären.\r\nFör att lösa dessa miljöproblem behövs ett omfattan-\r\nde internationellt samarbete. Internationella avtal och\r\nkonventioner är viktiga och bör utvecklas genom att\r\nman kopplar kontrollmekanismer och bindande beslut\r\ntill undertecknandet.\r\nInternationellt samarbete med miljöförtecken är i\r\nmånga sammanhang en förutsättning för en långsik-\r\ntigt hållbar utveckling. Samarbetet måste vara flexi-\r\nbelt och öppet för nya tankar för att kunna lösa pro-\r\nblemen i en föränderlig värld.\r\nI vår reservation tar vi upp vikten av att inse att\r\nvattenfrågorna är avgörande för allt liv. Upp till\r\n15 000 människor dör varje dag på grund av vatten-\r\nbrist eller förorenat vatten. Tillgången till vatten är en\r\ngrundläggande förutsättning för utveckling och god\r\nhälsa. Enkel teknik och lokalt engagemang ger stora\r\nförbättringar till små kostnader.\r\nVattenfrågorna handlar även om att sprida kun-\r\nskap och förändra beteende både bland människor\r\noch mellan stater. Jordens vatten är konstant. Beräk-\r\nningar visar att 3 miljarder människor i världen\r\nkommer att bo i områden med vattenbrist år 2025.\r\nNågot måste göras för att jordens färskvatten skall\r\nräcka till alla.\r\nEn ny syn på vatten formulerades i Agenda 21\r\nunder miljökonferensen i Rio. Tillgången till vatten\r\nav god kvalitet är en grundläggande förutsättning för\r\nutveckling och god hälsa. Vatten behövs i hushållen, i\r\njordbruket, för industriutveckling, för ekosystemens\r\növerlevnad och inom många andra områden.\r\nMiljöpartiet anser att regeringen bör verka för ett\r\nintegrerat synsätt på både vatten och mark och inte\r\nbehandla markfrågor för sig och vattenfrågor för sig.\r\nVatten, eller snarare bristen på vatten, utgör också\r\nen risk för konflikter mellan länder som delar på\r\nvattenmagasin. Därför måste vattenfrågorna tas in i\r\nFN:s säkerhets- och konfliktförebyggande arbete.\r\nJag tycker att vatten- och miljöfrågorna är de frå-\r\ngor som måste lyftas fram extra mycket i det interna-\r\ntionella samarbetet om vi över huvud taget skall kun-\r\nna klara de globala miljöfrågor och överlevnadsfrågor\r\nsom vi har att hantera framöver.\r\nÄven om utskottet i många frågor är tämligen\r\növerens och besvarar motioner inom många områden\r\npå ett mycket positivt sätt, vill jag yrka bifall till\r\nreservation 15 som just tar upp vattenfrågan. Vi tyck-\r\ner att den måste få en ökad betydelse i det internatio-\r\nnella samarbetet.</pre><pre>Anf.  24  INGRID NÄSLUND (kd) replik:\r\nFru talman! Jag kan inte komma ifrån att även om\r\nMiljöpartiet har lyckats åstadkomma en höjning av\r\nbiståndet med 100 miljoner - och det är ju mycket\r\nomdiskuterat om det verkligen är så, men man talar i\r\nalla fall om att det är en sänkning av det ursprungliga\r\nbelopp som man hade tänkt sig - så är ju detta en nivå\r\nsom dramatiskt skiljer sig från de ambitioner som ni\r\ntidigare har haft. Det måste betraktas som i allra hög-\r\nsta grad anmärkningsvärt. Hur kunde ni gå med på\r\ndetta? Jag kan inte förstå hur ni kunde gå med på att\r\nbehålla biståndet på en så låg nivå.\r\nFaktum kvarstår. Det finns kolumner där man ta-\r\nlar om vad regeringen vill, och regeringen har ju fått\r\nalldeles för lite kritik här i dag. Men vi vet ju att den\r\nligger på den här låga nivån. Det har vi kritiserat, inte\r\nminst när det gäller enprocentsmålet. Men när det\r\ngäller er insats i det här fallet har ni nu sänkt era am-\r\nbitioner alldeles otroligt mycket. Jag vet att ni för\r\nnästkommande år och året därpå har högre ambitio-\r\nner, men ju längre man behåller den låga procentsats\r\nsom vi har nu, desto svårare blir det att åstadkomma\r\ndessa höjningar.\r\nJag är besviken på både Vänstern och Miljöparti-\r\net. Ni har ansett att andra saker har varit viktigare. Ni\r\nhar prioriterat andra saker än biståndet.</pre><pre>Anf.  25  MARIANNE SAMUELSSON (mp)\r\nreplik:\r\nFru talman! Det är ju just biståndet vi har priorite-\r\nrat. Vi har fått ytterligare pengar till biståndet. Vi\r\nkunde ju ha låtit det vara och sagt att vi accepterar\r\nden nivå som Centern och Socialdemokraterna var\r\növerens om i vårpropositionen och sedan satsat på de\r\nandra områden där vi också har satsat och fått till\r\nytterligare pengar.\r\nDet är kanske ingen ursäkt, men vi hade naturligt-\r\nvis gärna tagit mer pengar från försvaret för att lägga\r\npå biståndet eftersom hotbilden är som den är i dag.\r\nDet hade varit intressant om vi hade kunnat få Krist-\r\ndemokraternas stöd i detta att hotbilden ser annorlun-\r\nda ut och att det faktiskt går att flytta pengar från det\r\nmilitära försvaret till biståndet. Då skulle vi kunna\r\nåstadkomma en väldigt snabb höjning av biståndet.\r\nJag tror att det är oerhört angeläget.\r\nDäremot är det väldigt svårt att i dag inte tillföra\r\nmer pengar till kommunerna. Vi vet ju att det behövs\r\nmer pengar i kommunerna för att klara en bra skola,\r\nen bra barnomsorg och en bra äldreomsorg. Där finns\r\ndet inget att ta. Vi tillförde ytterligare pengar där\r\nockså i budgetförslaget.\r\nJag skulle naturligtvis önska att det fanns en\r\nsamlad majoritet här i kammaren där samtliga partier\r\ninsåg att det är biståndet vi skall satsa extra på, och\r\natt man därmed också var villiga att stödja det försla-\r\nget.</pre><pre>Anf.  26  INGRID NÄSLUND (kd) replik:\r\nFru talman! Marianne Samuelsson vet mycket väl\r\natt Kristdemokraterna har satsat 1,7 miljarder mer för\r\når 1999 när det gäller biståndet. Det betyder inte att vi\r\nhar satsat mindre på kommunerna, utan vi har satsat\r\nmer än regeringen där också. Vi har alltså inte tagit\r\npengar därifrån. Den här debatten förstår jag inte\r\nriktigt.</pre><pre>Anf.  27  MARIANNE SAMUELSSON (mp)\r\nreplik:\r\nFru talman! Jag är glad att Kristdemokraterna,\r\nprecis som vi, vill höja biståndet. Om vi får i gång\r\nmer av en internationell solidaritetsdebatt i Sverige i\r\ndag skulle vi kanske också få ett större gehör för detta\r\ndär fler partier skulle stödja en ökning av bistånds-\r\nbudgeten. Det behövs ju för att vi skall få en majori-\r\ntet.\r\nJag är inte alldeles säker på att Kristdemokraterna\r\nhade lyckats få igenom sitt budgetförslag tillsammans\r\nmed Moderaterna om vi hade haft det regeringsalter-\r\nnativet i dag.</pre><pre>Anf.  28  KARL-GÖRAN BIÖRSMARK (fp)\r\nreplik:\r\nFru talman! I en sådan här debatt blir det ganska\r\nmycket hypotetiska resonemang, om vad som hade\r\nhänt om inte, osv.\r\nDet kan vi naturligtvis hålla på och leka med.\r\nMen det är ändå realiteten som gäller, verkligheten\r\nsom vi ser den.\r\nNär jag tog upp det här med valrörelsen, Marianne\r\nSamuelsson, och nämnde att det var så låg profil på\r\nde internationella frågorna gjorde jag faktiskt det ur\r\nsjälvkritisk synpunkt. Så som jag uppfattade valrörel-\r\nsen var det inget annat parti heller som pratade om\r\ndetta.\r\nNu hör vi här att både Miljöpartiet och Vänster-\r\npartiet säger: Jo, vi pratade minsann om detta. Jag vet\r\ninte om det fick något större genomslag. Jag uppfat-\r\ntade i alla fall inte det, och jag vet inte om väljarna\r\ngjorde det heller.\r\nDäremot ligger Folkpartiets program klart. Vi har\r\nvårt motionsförslag, vi har vår ekonomiska politik\r\noch vi lägger fram det förslaget. Sedan kan man ju,\r\nsom sagt, spekulera i vad som skulle ha hänt om.\r\nNu har Vänsterpartiet och Miljöpartiet testats, och\r\nde har inte levt upp till de vackra ord som de eventu-\r\nellt sade i valrörelsen.\r\nJag tror att vi som deltar i den här diskussionen i\r\ndag, från Moderaterna till Vänsterpartiet, ser behoven\r\noch nödvändigheten av det globala perspektivet, för\r\nen fredligare värld framöver. Det är jag övertygad\r\nom.\r\nSedan är medlen lite olika. Men det är absolut en\r\nsignal till allmänheten om vi inte är beredda att satsa.\r\nJag tror att den biståndsvilja jag tidigare relaterade\r\ntill, som är sjunkande, fick en knäck när biståndet\r\nbörjade sänkas i Sverige.</pre><pre>Anf.  29  MARIANNE SAMUELSSON (mp)\r\nreplik:\r\nFru talman! Jag håller helt med Karl-Göran Bi-\r\nörsmark om att det var ett stort misstag att sänka\r\nbiståndet. Den internationella solidariteten och solida-\r\nriteten med de allra fattigaste måste sättas högt därför\r\natt det påverkar oss alla att inte satsa.\r\nDet innebär trots allt att vi fick en majoritet som\r\nsänkte biståndet till den nivå det låg på i vårproposi-\r\ntionen. Och då har inte vi, som jag tidigare sade,\r\nlyckats höja det med mer än 100 miljoner. Det är\r\nklart att vi gärna hade höjt ännu mer, det har jag sagt\r\ntidigare. Men i majoritetspartiet var man i det här\r\nsammanhanget inte villig. Man hänvisade delvis till\r\nden uppgörelse t.ex. på försvarsområdet som man\r\nhade med Centerpartiet, och möjligen var också\r\nFolkpartiet med i den uppgörelsen. Det innebar att det\r\ninte gick att ta pengar från det området och överföra\r\ndem. Det fanns inte heller några nya skatteintäkter\r\nsom vi skulle ha kunnat plocka in för det här ända-\r\nmålet.\r\nTyvärr lyckades vi inte. Jag är jätteledsen för det,\r\nför jag hade gärna sett att vi hade lyckats få en ytter-\r\nligare höjning. Vi kommer naturligtvis att driva på i\r\nden diskussion vi kommer att ha om budgeten fram-\r\növer för att få ytterligare pengar. Men det är inte vi\r\nsom sitter i regeringen. Vi är bara med och driver på,\r\noch vi försöker göra så gott vi kan för att lyckas få\r\nmer pengar till biståndet. Och det kommer vi att fort-\r\nsätta med.</pre><pre>Anf.  30  KARL-GÖRAN BIÖRSMARK (fp)\r\nreplik:\r\nFru talman! Jag kan bara konstatera att det på nå-\r\ngot sätt är som med de tio små negergossarna, när det\r\ngäller att stå upp för biståndet. De första vek ifrån det\r\nsom sades av dem som agerade på 70-talet, när en-\r\nprocentsmålet fanns och man också kom upp till det.\r\nInom parentes kan sägas att enprocentsmålet har bara\r\nuppnåtts under borgerliga regeringar. Det var mode-\r\nraterna som först föll ifrån och gav nya signaler om\r\ndetta och som också ville pruta på det.\r\nSedan kom Centern in i bilden och accepterade\r\nskammens gräns. Och nu har Miljöpartiet och Väns-\r\nterpartiet gjort samma sak.\r\nDet är klart att folk ute i samhället registrerar\r\ndetta. Nu är kd och Folkpartiet kvar. Det är möjligt att\r\nvi också skall vandra i strömmen över till Rosenbad\r\nnågon dag och förhandla, vad vet jag. Det enda jag\r\nkan säga nu är att då hoppas jag verkligen att gränsen\r\när nådd och att vi kan se en annan tingens ordning.\r\nJag tror nämligen, om igen, att signalen vi politiker\r\nger genom nedskärningarna är förödande för bi-\r\nståndsviljan.</pre><pre>Anf.  31  MARIANNE SAMUELSSON (mp)\r\nreplik:\r\nFru talman! Återigen kan jag hålla med Karl-\r\nGöran Biörsmark när det gäller viljan, målet och vårt\r\nansvar för att driva på i de här frågorna.\r\nMiljöpartiet de gröna driver på i de här frågorna.\r\nVi tycker att de är oerhört viktiga och vi har för första\r\ngången sedan man drog ned på biståndet ändå lyckats\r\nfå en höjning. Det är ett trendbrott, även om jag inte\r\när nöjd med nivån på det hela. Vi ställer oss bakom\r\nJubilee 2000. Vi skall se till att det blir mer pengar till\r\nbiståndet. Jag tror att vi partier som ändå har det\r\nmålet och den viljan tillsammans måste se till att få i\r\ngång och öka debatten. I annat fall kommer det att bli\r\nde båda stora partierna i den här kammaren som styr\r\nbiståndsnivån i framtiden.\r\nVi har ett ansvar för att se till att det blir en debatt\r\noch en diskussion och att viljan också ute bland män-\r\nniskor för ett större internationellt globalt ansvar\r\nökar.</pre><pre>Anf.  32  BERNDT EKHOLM (s):\r\nFru talman! Med anledning av att Biörsmark ville\r\nrikta ett tack till en frånvarande biståndsminister vill\r\njag till protokollet ha antecknat att denna biståndsmi-\r\nnister i dag befinner sig i Washington för att där dis-\r\nkutera hur man skall råda bot på naturkatastrofens\r\nkris i Centralamerika. Och det tycker jag faktiskt är\r\nett mycket laga förfall.\r\nOm vi ser på omvärlden kan vi notera att brotten\r\nmot de mänskliga rättigheterna tyvärr består i en\r\nomfattning som är ofattbar 50 år efter tillkomsten av\r\nden deklaration om mänskliga rättigheter som FN har\r\ngjort och som vi har talat om ett antal gånger här i\r\ndag.\r\nKlyftorna mellan syd och nord är fortfarande sto-\r\nra. Spänningarna tilltar, delvis i alla fall. I-världen\r\nutvecklas och tar merparten av resurserna. Åtminsto-\r\nne 80 % ges till 20 % av världen. De stora FN-\r\nkonferenserna, av vilka jag själv har deltagit i några,\r\noch konferensernas beslut har knappast ändrat på\r\ndetta förhållande.\r\nMen helt stilla har det inte stått. Levnadsstandar-\r\nden har förändrats, exempelvis i Sydostasien, inklusi-\r\nve Kina, och i Latinamerika. Afrika söder om Sahara,\r\nSydafrika undantaget, har däremot backat. Livsläng-\r\nden ökar och svälten minskar. Barnadödligheten\r\nminskar och läskunnigheten ökar kraftigt. Demokra-\r\ntiska framsteg görs. Andelen fattiga människor mins-\r\nkar. Av 90 utvecklingsländer på 60-talet har 25 läm-\r\nnat gruppen. Och visst har biståndet aktivt bidragit,\r\ningen tvekan om det.\r\nMen trots det lever 1,3 miljarder människor i ab-\r\nsolut fattigdom. Mer än 800 miljoner människor är\r\nundernärda. Uppgiften som ligger framför oss som\r\npolitiker i dag är lika stor som våra företrädares upp-\r\ngift var.\r\nDelvis har vi en ny värld omkring oss. Internatio-\r\nnaliseringen har blivit till en globalisering. Ingen kan\r\nvara riktigt oberoende längre, utan alla ingår i ett\r\nglobalt nätverk som hänger ihop. Vi svenskar påver-\r\nkas av vad som händer i Asien och Latinamerika och\r\nde av oss. Förändringar i ekonomin långt borta på-\r\nverkar oss. Förändringar i miljön långt borta kan\r\nockså påverka oss. Det räcker att nämna växthusef-\r\nfekten. Vår säkerhet är beroende av att andra har\r\ntrygghet.\r\nHandeln omfattar hela världen. Det är en snårskog\r\nav relationer. Handeln påverkas i sin tur av stabila\r\nförhållanden, som påverkas av säkerhetspolitiken,\r\nsom påverkas av utrikespolitiken, som påverkas av\r\nden demokratisyn som finns, som påverkas av hur\r\nfördelningen ser ut, som påverkas av biståndspoliti-\r\nken osv.\r\nDetta var ett exempel på nätverk av relationer åt\r\nolika håll. Det går att anföra andra sådana exempel.\r\nSamtidigt kan vi konstatera att vissa länder inte deltar\r\ni världshandeln. De saknar en marknad.\r\nVi ser nya hot: interna konflikter, tilltagande\r\nmigrations- och flyktingrörelser, miljöproblem och\r\nnaturkatastrofer.\r\nVad behövs då för en politik för en rättvisare\r\nvärld? Det globala sammanhanget måste mötas med\r\nett globalt regelverk. Det leder till starkt beroende av\r\nFN, OECD, EU och andra regionala organisationer\r\nför att möta utmaningarna. Inriktningen måste vara att\r\ngenom miljöpolitiken, säkerhetspolitiken och flyk-\r\ntingpolitiken undanröja de nya hoten.\r\nDet här leder till en helhetssyn på den politik som\r\nväxer fram. Den skall innefatta och integrera olika\r\nsakområden, gå över gränser och innefatta regioner.\r\nDet är en politik byggd på koherens eller, med ett\r\nvanligare svenskt ord, samstämmighet mellan olika\r\npolitiska områden. Utrikespolitik, säkerhetspolitik,\r\nmigrationspolitik, handelspolitik biståndspolitik -\r\nkanske kan vi hitta något ytterligare område - måste\r\nhänga samman. En sådan politik kräver koordinering\r\nute på fältet och samverkan mellan olika givare.\r\nBiståndspolitiken blir en del av ett större sam-\r\nmanhang. Detta avspeglar sig nu i UD:s omorganisa-\r\ntion, där inom samma geografiska enhet olika politis-\r\nka områden tacklas samordnat. Biståndspolitiken\r\nmåste drivas i EU, i FN osv. Det innebär självfallet\r\nett mycket starkt stöd för multilaterala biståndsinsat-\r\nser. Vi behöver se mer av gemensamma landstrategier\r\ninom FN:s ram.\r\nDen nya situationens krav har börjat avspegla sig i\r\njusteringar i inriktningen av biståndet. Vi har fått\r\nskrivelser om fattigdom, om demokrati och MR, om\r\nmiljö- och jämställdhetsmål och om Afrika, och vi\r\nkommer också att få en om Asien. Vi har diskuterat\r\nbarnfrågorna och konfliktförebyggande bistånd och\r\nfortsätter att göra det. Vi ser en DAC-strategi inför\r\n2000-talet växa fram. Vi skall inte heller glömma att\r\nden privata sektorns insatser ökar i betydelse. Det\r\nsker stora förändringar.\r\nPartnerskapstanken ligger i globaliseringens för-\r\nlängning, beroendet av varandra. Vi skall behandla\r\nvarandra som jämlikar. Vi måste bli överens om in-\r\nriktning och villkor. Tillväxt kan inte begränsas till\r\nsnävt ekonomiskt tänkande. Det gäller också mänsk-\r\nlig tillväxt. Då blir utbildning och social utveckling\r\ninklusive hälsovård centralt. Kunskapslyft behövs\r\nminsann inte bara i Sverige utan behövs också i värl-\r\ndens länder i övrigt, i-länder som u-länder.\r\nVi måste i den nya situationen fånga upp hur hel-\r\nheten i biståndet skall utformas och biståndets rela-\r\ntion till andra områden. I detta perspektiv måste vi ta\r\nen titt på hur biståndsmålen samverkar och på om de\r\nrätt svarar mot globaliseringens nya fakta - ett sam-\r\nmanfattande arbete baserat på tidigare skrivelser.\r\nJag går nu över till att kommentera betänkande\r\nUU2. Jag börjar med att yrka bifall till utskottsmajo-\r\nritetens förslag och avslag på samtliga reservationer.\r\nFör mina meddebattörers information vill jag säga att\r\njag inte kommer att beröra hela detta betänkande. Jag\r\nlämnar över EU:s gemensamma utvecklingssamar-\r\nbete, det multilaterala utvecklingssamarbetet, inklusi-\r\nve avsnittet om ekonomiska reformer, och samarbetet\r\nmed länder och regioner till Carina Hägg och samar-\r\nbetet med Central- och Östeuropa till Urban Ahlin.\r\nJag går över till målfrågorna. Fattigdomsinrikt-\r\nningen är ett överordnat mål, djupt förankrat i svensk\r\nbiståndspolitik. Det stöds av OECD:s biståndskom-\r\nmitté DAC och av EU.\r\nFolkpartiet vill att demokratimålet skall vara\r\növerordnat. Det känns i det här perspektivet som en\r\nmisslyckad rockad. Demokrati är ett medel för att få\r\nen positiv utveckling. Det skall sägas att det är ett\r\nmycket viktigt medel, men jag tycker inte att Folk-\r\npartiets reservation 4 övertygar i den här delen. Där-\r\nför bör den avslås.\r\nOckså Moderaterna vill ändra i målen. Man vill ha\r\nen uthållig snabb tillväxt med en snabb utrotning av\r\nfattigdomen. Till skillnad från Folkpartiet bibehåller\r\nman fattigdomsinriktningen, men man blandar liksom\r\nFolkpartiet mål och medel. Tillväxten blir för mode-\r\nraterna ett mål i sig, inte ett medel. Dessutom vill\r\nman ha en snabb tillväxt. Vi har sett konsekvenserna\r\nav en sådan i Sydostasien, med svåra bakslag. Det\r\ngäller t.ex. i Indonesien, där snabbheten inte alls lett\r\ntill en snabb utrotning av fattigdomen utan tvärtom\r\ntill en snabb ökning av den.\r\nDet är sant att andra faktorer bidrar, men en snabb\r\ntillväxt rymmer mycket stora risker, kan skapa oba-\r\nlans i fördelningen och förorsaka instabilitet i sam-\r\nhället.\r\nModeraterna hävdar också att hög ekonomisk till-\r\nväxt är ett säkert tecken på att naturresurser tas till\r\nvara på ett effektivt och resurssnålt sätt. Jag tycker\r\nnog att erfarenheten snarare pekar i motsatt riktning.\r\nVi skall ha en uthållig och en balanserad tillväxt.\r\nModeraterna borde lära av historien. Det är intressant\r\natt i den reservation som moderaterna har avgivit har\r\nordet \"snabb\" i kombination med \"tillväxt\" försvun-\r\nnit. Jag utgår från att det är ett misstag, och därför bör\r\nreservation 3 avslås.\r\nI samma reservation slår moderaterna in öppna\r\ndörrar genom att efterlysa demokrati och respekt för\r\nmänskliga rättigheter som centrala målsättningar i\r\nbiståndet. En dag som denna då vi minns FN:s dekla-\r\nration om mänskliga rättigheter, 50 år efter dess till-\r\nkomst, måste det sägas klart och tydligt: Demokrati\r\noch mänskliga rättigheter har länge varit just centrala\r\nmålsättningar i svenskt bistånd, och så är det i än\r\nhögre grad i dag.\r\nFolkpartiet tar upp oberoendemålet. Med modern\r\ntolkning behöver det inte bli några stora problem. Det\r\när fråga om att integrera utifrån egna förutsättningar i\r\ndet samspel som är nödvändigt i dagens värld.\r\nFolkpartiet, Miljöpartiet och Vänstern efterlyser\r\nen ändring av de biståndspolitiska målen. Utskotts-\r\nmajoriteten har i betänkandet noterat att det är tid för\r\natt hålla öppet för diskussion om målens relation till\r\nden omvärld vi i dag lever i. Jag har tidigare i anfö-\r\nrandet försökt motivera detta. Nu har biståndsminis-\r\ntern i en interpellationsdebatt, som har citerats här\r\nredan tidigare, uttalat att han vill se en parlamentarisk\r\ndiskussion i frågan. Han har sagt sig vara beredd att\r\ninbjuda till en översyn av såväl mål som utmaningar\r\ninför 2000-talet. Motionerna är därmed redan tillgo-\r\ndosedda. I detta inkluderas också den moderata och\r\nfolkpartistiska reservationen nr 1.\r\nSå till biståndsramen. Oppositionen redovisar alla\r\nmöjliga alternativ. Jag tror inte på låsningar i planer\r\ninför framtiden när ekonomins förutsättningar trots\r\nallt fortfarande är så svårbedömda. Det kan gå fortare\r\natt komma fram till enprocentsmålet, men det kan\r\nockså ta längre tid. Enprocentsmålet ligger dock fast,\r\noch det är vår bestämda mening att en återgång till\r\nenprocentsnivån bör ske så snart det statsfinansiella\r\nläget tillåter det. Därmed kan reservationerna 5-9\r\navvisas.\r\nDet är här intressant att notera hur avvikande Mo-\r\nderaternas inställning är. När Folkpartiet talar om\r\nmoraliskt åtagande talar Moderaterna om att utgifts-\r\nmål inte är effektiva. Man kan säga: Här möts värme\r\noch kyla, en kombination som inte väcker hetta utan\r\nsnarare svala känslor. Vi har även på andra områden\r\nfunnit att folk ser så på detta samarbete.\r\nModeraterna är inte ens beredda att leva upp till\r\nFN:s rekommendation om 0,7 %. Med en nedskär-\r\nning om ca 1,4 miljarder kronor skiljer moderaterna\r\nut sig. I det särskilda yttrandet nr 3 förordar modera-\r\nterna ett snabbt utrotande av fattigdomen genom\r\neffektivare insatser men också genom minskat bi-\r\nstånd. Det är en lika huvudlös politik som den som\r\nframkommit också i andra uträkningar som modera-\r\nterna gjort i  årets budgetarbete. Man måste fråga sig\r\nvarför moderaterna väljer denna särpräglade politik,\r\nsom knappast hänger ihop.\r\nMed anledning av moderaternas och även krist-\r\ndemokraternas kommentarer vill jag peka på att den\r\ns.k. blygsamma ökningen av biståndsramen ändå\r\ninnebär att det reella biståndet under anslaget A1 ökar\r\nmed drygt en halv miljard kronor. Det är ju inte små-\r\npotatis.\r\nSå något om det bilaterala utvecklingssamarbetet.\r\nNär det gäller anslagsfördelningen inom ramen tycker\r\nvi från regeringsföreträdarnas sida att fördelningen är\r\nbra, och vi avvisar oppositionens förslag.\r\nModeraterna och kristdemokraterna vänder sig\r\nsom tidigare mot landramssystemet. Vi tror att det\r\nfortfarande är ett riktigt system. Det ger möjligheter\r\ntill helhetsbedömningar och till sammanhållande av\r\nbiståndet för överblick. Det ger den långsiktighet som\r\när så viktig - partnerskap fungerar inte utan långsik-\r\ntighet. Det ger anpassning till respektive land.\r\nModeraterna oroar sig för en dålig styrning. Det är\r\nalldeles onödigt. Samarbetsavtalen innehåller de\r\nvillkor som behövs.\r\nModeraterna och Centern vill inte ha ett geogra-\r\nfiskt uppdelat bistånd utan ett problemorienterat.\r\nRisken är då stor att man tappar det helhetsgrepp som\r\nglobaliseringen kräver av biståndet i dag. Det går att\r\ngreppa problemfördelningen även med landramskon-\r\nstruktionen.\r\nNågra ord om demokrati och mänskliga rättighe-\r\nter. Just denna dag känns det särskilt angeläget att\r\npeka på mänskliga rättigheter i biståndet. Det är ett\r\nprioriterat område av grundläggande betydelse för\r\nlångsiktig framgång för utveckling. I allt väsentligt är\r\nvi överens över partigränserna.\r\nModeraterna och Folkpartiet motsätter sig demo-\r\nkratistöd och annat bistånd till diktaturer. Regeringen\r\nanvänder redan de enskilda organisationerna, men det\r\nvore oklokt att måla i svart och vitt. I vissa lägen är\r\ndet faktiskt klokt att påverka diktaturregimer - även\r\nmed hjälp av bistånd. Med den mer nyanserade skriv-\r\nningen i reservationerna 13 och 14 som har kommit\r\nefter behandlingen av motionerna, kan man fråga sig\r\nom reservationerna är nödvändiga.\r\nI avsnittet om mänskliga rättigheter ger utskottet\r\nregeringen till känna att den redovisning om demo-\r\nkrati och mänskliga rättigheter som skett under åren,\r\ntrots förtjänster, bör bli ännu tydligare. Detta uttalan-\r\nde blir denna 50-årsdag också en markering av den\r\nstora vikt den svenska riksdagen fäster vid hur våra\r\nmottagarländer utvecklas avseende demokrati och\r\nmänskliga rättigheter.\r\nSedan är det miljöfrågan. Miljön är prioriterad av\r\nregeringen. Det som tas upp i flera motioner återfinns\r\ni regeringens insatser - färskvatten, jord- och skogs-\r\nbruk, marin miljö och urban miljö. Vi skall också\r\nkomma ihåg att inom FN:s ram och Kommissionen\r\nför hållbar utveckling görs viktiga insatser på områ-\r\ndena. Information och forskning är viktigt, likaså\r\nkapacitetsbyggande. Det står i budgetpropositionen\r\natt miljökonsekvensbeskrivningar är viktiga i bistån-\r\ndet. Så även Miljöpartiets reservation 15 känns onö-\r\ndig. Miljön som säkerhetspolitisk fråga får också allt\r\nstörre genomslag i FN-systemet, utan att för den skull\r\nsäkerhetsrådet i detta ämne spelar en central roll.\r\nSedan har vi frågan om ökningen av katastrofin-\r\nsatser. Vi kan konstatera att vi mer och mer fått betala\r\npriset för att det sker förändringar av miljön. Vi kan\r\nse det i konsekvenserna i t.ex. Centralamerika. Jag\r\nvill i det här sammanhanget stryka under det Folk-\r\npartiet säger i sin motion, nämligen att bistånds- och\r\nflyktingpolitik naturligtvis hör ihop.\r\nSjälvfallet är stödet till de enskilda organisatio-\r\nnernas utvecklingsarbete något som är viktigt. Här\r\nföreslår ett flertal olika partier olika summor. Vi tror\r\nfrån vår sida att den summa som regeringen har avsatt\r\när väl avvägd. Vi har pengar inom ramen för demo-\r\nkrati- och MR-anslaget och inom ramen för ka-\r\ntastrofmedel. Frågan måste naturligtvis ställas: Hur\r\nmycket orkar de enskilda organisationerna att för-\r\nmedla på ett bra sätt?\r\nModeraterna vill utlokalisera en del av Sida till\r\nAfrika. Vi har redan biståndsambassader där med\r\ngoda löpande kontakter. Förslaget verkar spännande,\r\nmen det är knappast seriöst. Moderaterna säger i sin\r\nreservation att man vill utlokalisera arbetet med\r\nmänskliga rättigheter och demokrati till Afrika. Men\r\nde frågorna berör i allra högsta grad också andra\r\nvärldsdelar. Det går att på goda grunder avslå reser-\r\nvation 22.\r\nModerater och kristdemokrater vill återgå till den\r\nborgerliga periodens Sekretariat för analys och utvär-\r\ndering av det svenska utvecklingsbiståndet. Jag tyck-\r\ner att den konstruktion med Sidas utvärderingsarbete,\r\ndet fristående EGDI, Expertgruppen för utvecklings-\r\nfrågor, och de revisionsinsatser som görs täcker be-\r\nhovet. Man måste fråga sig varför denna myndighet\r\nskall särbehandlas i förhållande till andra myndighe-\r\nter när det gäller kontroll och revision.\r\nFru talman! Jag beklagar att jag har gått över ti-\r\nden, men ämnet är så viktigt. Visst finns det utan\r\ntvivel näring till en debatt. Men samtidigt vill jag\r\nbetona att det finns en stor värdegemenskap mellan\r\npartierna i den svenska riksdagen, även om jag inte\r\nkan låta bli att sätta ett stort frågetecken för den avvi-\r\nkande moderatpolitiken.</pre><pre>Anf.  33  BERTIL PERSSON (m) replik:\r\nFru talman! Berndt Ekholm försöker ge intrycket\r\nav att våra envisa krav på mänskliga rättigheter skulle\r\nvara någon form av självklarhet. Då undrar man var-\r\nför socialdemokraterna år efter år har tvingat oss att\r\nreservera oss till förmån för kravet på en redovisning\r\nav MR-läget i biståndsländerna. Först i år har de ställt\r\nupp på detta, så att det har blivit ett tillkännagivande\r\ntill regeringen.\r\nFru talman! Det går att utrota fattigdomen. Det är\r\nviktigt att utrota fattigdomen. Det går att göra det\r\nsnabbt. På sikt skall biståndet vara obehövligt. I det\r\nfallet är jag optimist.\r\nVärldsbanken har visat att projekt lyckas bättre i\r\nländer med bättre ledning och bättre institutioner. De\r\nlyckas inte alls i vissa länder, t.ex. Zambia. Folk i\r\nländer med fel ledning blir fattigare.\r\n1 % ökning av GDP i bistånd leder i länder med\r\nbra ledning till en ökning av tillväxten med 0,5 % och\r\ni länder med dålig ledning en minskning med 0,3 %.\r\nJag tycker inte att vi skall ge bistånd som gör folk\r\nfattiga. Vi skall ge sådant bistånd som ger välstånd åt\r\nfolken. Håller inte Berndt Ekholm med om detta?</pre><pre>Anf.  34  BERNDT EKHOLM (s) replik:\r\nFru talman! Jag vill säga något om MR-\r\nredovisningen som Persson uppehåller sig vid. Det\r\nhar många andra partiföreträdare också gjort.\r\nVi har reserverat oss eftersom vi tycker att det är\r\nett onödigt förslag. Det har funnits många redovis-\r\nningar. Dels har vi den s.k. gula boken, där vi kan\r\nhämta information när det gäller läget. Vi kan där få\r\ningående information om MR-situationen runt om i\r\nvärlden. Dels har vi haft en särskild MR-skrivelse, vi\r\nhar haft en hearing och på andra sätt lyft fram MR-\r\nfrågorna.\r\nInför den här debatten tittade vi på vad det fanns\r\nför grund att göra ett så stort nummer. Vi kunde kon-\r\nstatera att det inte är någon skillnad på MR-\r\nredovisningen under den borgerliga regeringens tid\r\noch den socialdemokratiska regeringens tid.\r\nOm Bertil Persson tittar i boken och jämför med\r\nde böcker som Alf Svensson och hans medarbetare\r\nproducerade under den borgerliga tiden, är de varken\r\nvackrare, snyggare eller mer innehållsrika än vad den\r\nhär boken är.\r\nNi bygger upp en stor myt kring MR-frågorna\r\nsom inte har någon verklighetsförankring.</pre><pre>Anf.  35  BERTIL PERSSON (m) replik:\r\nFru talman! Socialdemokraterna har inte reserve-\r\nrat sig. Nu ställer de upp på våra krav. Det är bra.\r\nFörsök sedan inte plocka bort resonemanget, för vi\r\nhar drivit frågan länge.\r\nDet är viktigt att i den här diskussionen titta på en\r\nannan sak, nämligen utbetalningsmål. De är inte op-\r\ntimala. Utbetalningsmål är uppfyllda, bara pengarna\r\nhar betalats ut - alldeles oavsett om de leder till att de\r\nfolk vi skall hjälpa blir fattigare eller rikare.\r\nÖver huvud taget är betänkandet luddigt när det\r\ngäller målen. Det talas ingenstans om målen. Berndt\r\nEkholm talar om att fattigdomsmålet är överordnat.\r\nSamtidigt hör man i andra sammanhang Berndt Ek-\r\nholm säga att det överordnade är enprocentsmålet, de\r\nsex biståndsmålen eller aidsmålet. Sedan talar han om\r\nfattigdomsbekämpning, t.o.m. fattigdomsutrotning -\r\nvilket är vårt gamla uttryck - utan tillväxt. Hur går\r\ndet till?\r\nNu när biståndsministern anser att det finns an-\r\nledning att utreda målen, vore det inte en fördel om\r\nBerndt Ekholm anslöt sig till reservation 1 så att vi\r\nfår ett riksdagsbeslut om att utreda målen för bistån-\r\ndet ordentligt?</pre><pre>Anf.  36  BERNDT EKHOLM (s) replik:\r\nFru talman! Det är ganska stor skillnad i synen\r\nmellan Moderaterna och i stort sett alla övriga partier\r\nom utbetalningsmål. Det är särskilt intressant för oss\r\natt påminna om det synsätt samarbetspartierna på den\r\nborgerliga kanten har. Det är en stor avgrund mellan\r\nModeraterna och de andra partierna.\r\nNär Moderaterna endast ser effektivitet, en eko-\r\nnomisk teknikalitet, ser de andra partierna detta som\r\nen moralisk ansats. Det är fråga om hur mycket av\r\nvår kaka som vi är beredda att avsätta till dem som vi\r\nkallar för fattiga människor i tredje världen.\r\nSom någon annan talare sade, är det förmodligen\r\nmycket höga tal som man skulle avsätta för att täcka\r\nde behov som biståndet skall täcka, vid sidan av han-\r\ndel och allt annat. Vi når aldrig dit. Därför blir det en\r\nmoralisk fråga hur mycket av det välstånd som vi har\r\nsom vi är beredda att avstå från. Moderaterna är sva-\r\nret skyldiga på den frågan.\r\nEftersom jag har tid över kan jag också säga något\r\nom fattigdom och tillväxt. Man måste skilja på mål\r\noch medel. Det är grundläggande om man skall kunna\r\nföra en logisk diskussion, så att man vet vad som är\r\nmål och vad som är medel. Målet måste ytterst vara\r\natt utrota fattigdomen - jag är gärna med på den for-\r\nmuleringen. Men ett av medlen är naturligtvis till-\r\nväxt. Det kan vi kalla för delmål om vi vill, men det\r\när inget mål i sig att få tillväxt. Det måste vara nå-\r\ngonting annat, som meningen med livet eller välfärd,\r\nsom är målet, och vi använder tillväxt som ett medel.\r\nDet har alltid varit så i moderat politik, även här\r\nhemma, att man gärna vill se tillväxten som ett mål.\r\nJag har väldigt svårt att förstå det.</pre><pre>Anf.  37  KARL-GÖRAN BIÖRSMARK (fp)\r\nreplik:\r\nFru talman! I går var det ett seminarium i Kon-\r\nserthuset om Globaliseringen och demokratin. Bl.a.\r\nvar det en professor, Erik Allardt från Finland, som\r\nskilde på röstningsdemokrati och medborgardemo-\r\nkrati. Han menade att röstningsdemokrati har ökat\r\nmen att medborgardemokrati har minskat. Jag tar upp\r\ndet här därför att det är intressant att Världsbanksrap-\r\nporten också hävdar att bistånd fungerar bara i rätt\r\nmiljö.\r\nNu kommer jag till det som Berndt Ekholm at-\r\ntackerar oss för, nämligen demokratimålet som ett\r\növergripande mål. Biståndet är naturligtvis till för att\r\nlyfta människor och deras ekonomiska situation. Det\r\när vi alla överens om. Men sedan har vi sex bi-\r\nståndsmål som vi skall uppnå. Det är där vårt reso-\r\nnemang från Folkpartiet kommer in. Vi menar att de\r\nandra fem målen - om resurstillväxt, social utjäm-\r\nning, ekonomisk-politisk självständighet, miljömålet\r\noch jämställdhetsmålet - inte fungerar om det inte\r\nfinns demokrati och mänskliga rättigheter. Om det\r\ninte finns kastar man ut pengar. Därför är det vikti-\r\ngast.\r\nDet är intressant att vi nu får en biståndsutredning.\r\nNu kan vi få diskutera och djupborra i detta och se\r\nom det kanske ligger någonting i vad Folkpartiet har\r\nsagt under alla år: satsa på demokrati och mänskliga\r\nrättigheter i biståndssammanhang, så faller mycket\r\nannat på plats. Det är vårt resonemang. Det är det vi\r\nhar reserverat oss för och fört fram i betänkande efter\r\nbetänkande, och även i dagens betänkande. Det är\r\nmitt svar på Berndt Ekholms avslagsyrkande på vår\r\nreservation.</pre><pre>Anf.  38  BERNDT EKHOLM (s) replik:\r\nFru talman! Folkpartiet vill slopa fattigdomsmålet\r\nsom övergripande mål. Man säger att man vill ha\r\ndemokratimålet som övergripande mål. Så har man\r\nskrivit, och så säger man. Jag tycker att det skulle\r\nvara väldigt konstigt att göra på det sättet. Också\r\ndemokratin är i någon mening underordnad det som\r\nhar med människors väl och ve att göra, vilken väl-\r\nfärd vi har, hur vi kan leva, hur fattiga vi är, osv. Det\r\ngrundläggande för oss politiker måste vara att se till\r\natt människor får lika möjligheter på det här området.\r\nDå vet vi som kommer härifrån att demokratin är en\r\noerhört viktig väg för att kunna nå de målen.\r\nDet är klart att man i någon mening kan säga att\r\ndemokrati har ett värde i sig, även om vi är urfattiga\r\noch har ett mycket dåligt liv på alla sätt. Det kan jag i\r\noch för sig förstå. Jämfört med en del andra mål, som\r\ntillväxt, har det en högre nivå. Men trots allt måste\r\ndet grundläggande vara att vi skall göra någonting åt\r\norättvisorna och fattigdomen i världen. Då använder\r\nvi oss av demokratin som ett medel. Men jag kan\r\ngärna hålla med Biörsmark om att om man jämför\r\ndemokratimålet med en del av de andra, underliggan-\r\nde målen, som i mångt och mycket är medel, har det\r\nen lite tyngre ställning. Men att ersätta det övergri-\r\npande målet med detta är helt feltänkt.</pre><pre>Anf.  39  KARL-GÖRAN BIÖRSMARK (fp)\r\nreplik:\r\nFru talman! Det råder något missförstånd här. Vi\r\nvill naturligtvis inte alls ersätta målet om att vi skall\r\nlyfta de fattiga människorna till en högre levnadsnivå.\r\nDet har vi aldrig ifrågasatt. Det är ju det som bistån-\r\ndet går ut på. Vi har alltid sagt detta. Men vi har vänt\r\noss mot resonemanget att fattiga människor inte\r\nskulle ha råd med demokrati, eller att demokrati\r\nskulle vara någon sorts lyx för fattiga människor. Det\r\nresonemanget har jag aldrig förstått. Det finns ingen\r\nkoppling däremellan, men det hävdas ofta.\r\nVad vi säger är - jag upprepar mig nu - att bland\r\nde sex biståndsmålen skall demokratimålet vara para-\r\nply, övergripande. Om det inte är det faller de andra\r\nmålen, dvs. jämställdheten, miljön, ekonomisk ut-\r\nveckling och social rättvisa. Vi får mer och mer be-\r\nlägg för det; rapport efter rapport pekar på detta.\r\nVärldsbankens senaste rapport pekar på det. Demo-\r\nkratiutredningen som sitter pekar på det. I Globalise-\r\nringen och demokratin pekar man på det. Det skall\r\ndärför bli intressant när en utredning nu skall titta på\r\ndet här. Det är möjligt att vi kommer ur detta i den\r\nriktning som vi vill - jag hoppas det. Jag är övertygad\r\nom att utan demokrati faller det andra, och man får\r\ningen uthållig utveckling som håller för flera genera-\r\ntioner framöver.</pre><pre>Anf.  40  BERNDT EKHOLM (s) replik:\r\nFru talman! Jag har inte uppfattat Folkpartiets för-\r\nslag på det här sättet tidigare. Det är i så fall en inno-\r\nvation. Folkpartiet vill ha två paraplyer, inte ett para-\r\nply. Jag har uppfattat att vårt övergripande mål är\r\nfattigdomsmålet, paraplyet, och att vi sedan har sex\r\ndelmål därunder. Att Folkpartiet inte litar på det\r\nförsta paraplyet utan vill ha ett till har jag inte upp-\r\nfattat.\r\nVi kan gärna fortsätta den diskussionen. Det\r\nkommer att ges möjligheter till det, genom att bi-\r\nståndsministern vill träffa oss för en sådan diskussion.\r\nVi får då diskutera om demokratimålet skall ha en\r\nsärställning jämfört med de andra sex målen, trots att\r\nvi har kvar den övergripande målsättningen att göra\r\nnågonting åt fattigdomen. Det är kanske inte särskilt\r\nmeningsfullt att vi strider så mycket om det här, utan\r\ndet är bättre att vi går till verket.</pre><pre>Anf.  41  INGRID NÄSLUND (kd) replik:\r\nFru talman! Jag vill först ta upp enprocentsmålet.\r\nDär säger Berndt Ekholm att diskussionen om att\r\nkomma åt fattigdomssituationen i världen gäller hur\r\nmycket av vår kaka som vi är beredda att avsätta eller\r\navstå från. Men tydligen är Socialdemokraterna inte\r\nberedda att avsätta eller avstå mer än 0,7 %. De för-\r\nbehåll som Berndt Ekholm anför i fråga om när man\r\nskall komma upp till 1 % - om man över huvud taget\r\nskall göra upp någon plan för det, vilket han inte vill\r\n- är att man inte är beredd att göra upp en plan för det\r\ndärför att man vet inte hur den ekonomiska situatio-\r\nnen kommer att se ut. Då har man ju helt gått bort\r\nfrån vad enprocentsmålet innebär som princip. Prin-\r\ncipen är att det skall vara 1 % oavsett hur ekonomin\r\nser ut. Det är klart att det kan vara mycket att svälja,\r\nmen det är det enprocentsmålet handlar om. Social-\r\ndemokraterna är inte beredda att ställa upp på det\r\nlängre. Det fick vi reda på nyss.</pre><pre>Anf.  42  BERNDT EKHOLM (s) replik:\r\nFru talman! Jag vet inte om jag är den bäste att\r\nförsöka skola Ingrid Näslund ekonomiskt - det finns\r\nnog bättre resurser för det. Men man måste skilja på\r\nbruttonationalinkomsten och statens budget. Eftersom\r\nvi nu, på grund av en misskött ekonomi - det skall\r\nerkännas att vi alla har bidragit till den - har hamnat i\r\nen situation med enormt stora budgetunderskott, kan\r\nvi inte bara bortse från hur statens budget ser ut i\r\nrelation till hela den samlade produktionen. Om vi\r\ngjorde det skulle det få väldiga effekter på räntorna\r\noch på den svenska ekonomin som direkt skulle slå\r\nsönder biståndet långsiktigt.\r\nDet har varit helt nödvändigt att göra en insats.\r\nDet kan alltid diskuteras hur mycket man skall göra\r\npå biståndsområdet, men att vi skulle göra någonting\r\nhar varit alldeles uppenbart. Det innebär naturligtvis i\r\ndenna akuta situation ett avsteg från den princip som\r\nIngrid Näslund talar om - att biståndet skall vara 1 %\r\nav BNI - även om hon använder andra ord. Hon talar\r\nom den ekonomiska situationen. Jag tycker att det är\r\nlite oegentligt att säga så.\r\nDet innebär ett avsteg. Det är just det jag syftar på\r\nnär jag talar om hur ekonomin fortsätter. De mark-\r\nnadsaktörer osv. som påverkar hela vår ekonomi och\r\ndärmed indirekt också våra möjligheter att ge bistånd\r\nmåste veta att vi tar oss ur den ekonomiska situatio-\r\nnen och står på fast mark. När vi står på fast mark bör\r\ntiden vara mogen för att trappa upp. Det skall natur-\r\nligtvis ske i en snabbare takt än nu. Det är väl ingen\r\nsom vill vänta i 30 år. Vi behöver inte utgå från att\r\ndet tar så lång tid, utan det måste gå snabbare. Då har\r\nvi de möjligheterna.\r\nMen vi är inte riktigt där än. Det är därför rege-\r\nringen har föreslagit en försiktigare upptrappning,\r\nsom ändå innebär ganska mycket pengar.</pre><pre>Anf.  43  INGRID NÄSLUND (kd) replik:\r\nFru talman! Jo, jag kan skilja på BNI och budget.\r\nDet är därför vi inom Kristdemokraterna, när vi har\r\nföreslagit anslag till biståndet, har varit väldigt noga\r\nmed att balansera det mot andra anslag. Vi håller oss\r\nalltså inom budgetens ram, och vi har faktiskt t.o.m.\r\nvarit stramare än Socialdemokraterna. Det betyder att\r\nvi har tagit hänsyn till den ekonomiska situationen.\r\nJag vill ändå hävda att man har svikit en princip\r\nnär man frångår enprocentsprincipen, som Socialde-\r\nmokraterna har gjort. Man går in för någonting annat.\r\nMan går in för att man i budgeten även måste ta andra\r\nhänsyn. Man står helt enkelt inte längre för denna\r\nprincip. Det kan man inte komma ifrån.\r\nVi har alla ansvar för att balansera budgeten. Vi\r\nhar bidragit lika mycket som Socialdemokraterna till\r\natt sanera i vår budget.</pre><pre>Anf.  44  BERNDT EKHOLM (s) replik:\r\nFru talman! Ingrid Näslunds resonemang innebär\r\natt vi har svikit enprocentsprincipen genom att vi nu\r\ninte ger 1 % i bistånd. Det är bara att notera att det\r\nvar precis vad den borgerliga regeringen, som Krist-\r\ndemokraterna satt i, gjorde. Den svek alltså enpro-\r\ncentsprincipen.\r\nJag tycker inte att man kan använda sådana ord.\r\nMan måste skilja på principer och mål och vad man\r\nde facto kan åstadkomma i en viss given situation. Vi\r\när alla - med undantag för moderaterna, såvitt jag\r\nförstår - överens om enprocentsmålet. Vi sviker inte\r\nprincipen om att vi skall avsätta 1 % av bruttonatio-\r\nnalinkomsten.\r\nVi har problem nu. Vi vill tillbaks dit. Vi har olika\r\nåsikter om hur vi i budgeten kan fördela möjligheter-\r\nna och komma tillbaka dit. Det är en jättestor diskus-\r\nsion att ta upp. Vi ser olika på olika budgetposter.\r\nMen vi sviker inte principen, Ingrid Näslund.\r\n(forts. 8 §)\r\nAjournering</pre><pre>Kammaren beslutade kl. 13.53 på förslag av tredje\r\nvice talmannen att ajournera förhandlingarna till\r\nkl. 14.00 då frågestunden skulle börja.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>7 §  Frågestund</pre><pre>Anf.  45  TREDJE VICE TALMANNEN:\r\nDå följer frågestund. Jag får be regeringens före-\r\nträdare att ta plats här framme.\r\nFöljande statsråd kommer att delta: Justitieminis-\r\nter Laila Freivalds, statsrådet Mona Sahlin, försvars-\r\nminister Björn von Sydow, utbildningsminister Tho-\r\nmas Östros, statsrådet Ulrica Messing, socialminister\r\nLars Engqvist och miljöminister Kjell Larsson. Justi-\r\ntieministern besvarar såväl allmänpolitiska frågor\r\nsom frågor inom sitt eget ansvarsområde inom rege-\r\nringen. Frågorna till övriga statsråd förutsätts beröra\r\nderas ansvarsområden inom regeringen.\r\nFrågor och svar skall vara korta och i princip inte\r\növerstiga en minut.\r\nKunskapslyftet</pre><pre>Anf.  46  LARS HJERTÉN (m):\r\nFru talman! Jag vill ställa en fråga till statsrådet\r\nÖstros.\r\nKunskapslyftet är nu på väg mot halvtid. Inför\r\nnästa termin, vårterminen 1999, finns det 50 000\r\nelevansökningar. Lite drygt hälften av dessa elever är\r\nbeviljade det bidrag de behöver för att kunna fullfölja\r\neller påbörja sina studier. Många måste nu avbryta\r\nsina studier på grund av att de inte får de studiebidrag\r\nsom tidigare utlovats. Kommunerna satsar alltså\r\npengar på utbildningen, men många elever kommer\r\natt utebli. Oron är stor i leden.\r\nMin fråga till statsrådet är följande: Är regeringen\r\nmedveten om de här problemen, och har ni i så fall en\r\nplan för hur de skall lösas?</pre><pre>Anf.  47  Utbildningsminister THOMAS\r\nÖSTROS (s):\r\nFru talman! Lars Hjertén tar upp en av de stora\r\nutbildningsreformer som har genomförts under senare\r\når, nämligen kunskapslyftet. Drygt 100 000 männi-\r\nskor får chansen till en vuxenutbildning, människor\r\nsom tidigare inte har gymnasieexamen och kanske\r\nhar en lång period av arbetslöshet bakom sig.\r\nDen här satsningen fortsätter under kommande år.\r\nNästa år ökar antalet platser i kunskapslyftet med\r\n10 000. Antalet särskilda utbildningsbidrag ökas\r\nockså nästa år jämfört med detta år. Det är alltså en\r\nreform som fortsätter och förstärks under nästa år.\r\nSamtidigt har det här varit en stor succé bland\r\nmänniskor. Många har sökt sig till kunskapslyftet för\r\natt få denna grundläggande utbildning, och platsan-\r\ntalet är stort men begränsat. Det gäller också det sär-\r\nskilda studiestödet, dvs. att man i princip studerar\r\nmed a-kassa. Utrymmet är stort men också begränsat,\r\noch när fler söker än vad som får plats är det natur-\r\nligtvis en del som får nej när det gäller studiestödet.\r\nNu finns det också en annan möjlighet än det sär-\r\nskilda utbildningsbidraget, nämligen särskilt vuxen-\r\nstudiestöd och det s.k. svuxa. Dem kan man också\r\nsöka. De ger en möjlighet till försörjning under studi-\r\netiden.</pre><pre>Anf.  48  LARS HJERTÉN (m):\r\nFru talman! Det är kända faktum som statsrådet\r\nnämner. Frågan är dock vad som skall hända med de\r\n23 000 som har sökt för vårterminen. En del av dem,\r\njag vet inte hur många tusen, har redan påbörjat stu-\r\ndierna och kan alltså inte fortsätta dem om det här\r\nstudiebidraget eller svuxa inte betalas ut.\r\nFinns det inte någon plan för vad dessa personer\r\nskall göra för att kunna fullfölja sina studier, framför\r\nallt de som har påbörjat studier och som tyvärr måste\r\navbryta dem om de inte kan få studiemedel för verk-\r\nsamheten?</pre><pre>Anf.  49  Utbildningsminister THOMAS\r\nÖSTROS (s):\r\nFru talman! Jo, Lars Hjertén, planen är klar. Det\r\nhär är en lång satsning som vi har under en stor följd\r\nav år med över 100 000 människor som får möjlighet\r\natt ta sin gymnasieexamen.\r\nDet är ju så att detta har blivit en sådan stor succé\r\natt vi nu har fler som söker än vad det finns särskilt\r\nutbildningsbidrag för. Det finns också möjlighet att\r\nsöka svux och svuxa.\r\nDet som är intressant med frågan är naturligtvis\r\natt Lars Hjertén representerar ett parti som har varit\r\nemot den här satsningen ända från första stund. Man\r\nhar kallat den att förvara människor, att gömma un-\r\ndan människor och att tricksa med statistik. Jag är\r\nväldigt glad om Lars Hjertén med det här visar att\r\nModerata samlingspartiet har ändrat uppfattning när\r\ndet gäller synen på möjligheterna för vanligt folk att\r\nfå sin utbildning. Då kanske vi kan få ett brett stöd i\r\nriksdagen för fortsatta reformer av den här typen.</pre><pre>Anf.  50  LARS HJERTÉN (m):\r\nFru talman! Jag diskuterade inte vuxenutbildning-\r\nen. Det skall vi göra på tisdag i riksdagen, och då\r\nkanske statsrådet är här. Jag diskuterade bara vad\r\nman skall svara dessa elever. Jag har haft kontakt\r\nmed flera av dem, eftersom det tillhör mitt civila\r\narbete, och de har bett mig ställa den här frågan: Hur\r\nskall de göra när de nu inte får något bidrag så att de\r\nkan fullfölja studierna efter nyår?</pre><pre>Anf.  51  Utbildningsminister THOMAS\r\nÖSTROS (s):\r\nFru talman! Satsningen avslutas inte, Lars\r\nHjertén. Men det är en satsning som har vissa belopp\r\navsatta för detta. Som i många fall när det gäller den-\r\nna typ av verksamhet kan det vara så att alla inte får\r\nmöjligheten, på grund av att vi helt enkelt inte har\r\nhaft så stora resurser att alla har kunnat få det.\r\nSamtidigt utökas satsningen nästa år - både när\r\ndet gäller antal platser, dvs. möjligheter att studera,\r\noch när det gäller antal utbildningsbidrag, dvs. möj-\r\nligheter att finansiera sina studier. Då finns inte bara\r\nsärskilt utbildningsbidrag, utan då finns också svux\r\noch svuxa som möjlighet för människor att få en\r\nförsörjning under sin studietid.\r\nJag är glad om Lars Hjertén och Moderata sam-\r\nlingspartiet fortsätter att driva den här frågan. Det är\r\nen kovändning av mycket stor omfattning när det\r\ngäller synen på utbildning. Moderaterna är nu alltså\r\nintresserade av att satsa på detta. Det välkomnar jag.\r\nSpelmarknaden</pre><pre>Anf.  52  CHARLOTTA L BJÄLKE-\r\nBRING (v):\r\nFru talman! Jag vill ställa min fråga till Ulrica\r\nMessing.\r\nÅterigen har debatten om kasinon kommit upp.\r\nDetta ororar mig ur många aspekter - bl.a. de sociala\r\nkonsekvenser en ändrad spelkultur för med sig, vår\r\nuppgörelse om utgiftstaken, klass- och könsperspek-\r\ntivet, samt det jag hade tänkt fråga ministern om,\r\nnämligen andelen av spelmarknaden.\r\nSvenskarna satsade sammanlagt 27 miljarder kro-\r\nnor på spel 1996, varav de tre spelbolagen omsatte\r\nungefär 20 miljarder kronor och Bingolotto 3 miljar-\r\nder. Resterande 4 miljarder satsades alltså på övriga\r\nsmå, folkrörelsebaserade spel som föreningslotterier,\r\nbingoallianser, ideella föreningar osv.\r\nSpelmarknadens andel är också konstant i Sveri-\r\nge. Det innebär att de små, ideella föreningarna\r\nkommer att förlora på att staten ökar sina intäkter på\r\nspel. Enligt de beräkningar som regeringen har gjort\r\nhandlar det om att statens intäkter kommer att öka\r\nmed 300 miljoner kronor.\r\nJag undrar om man i sina överväganden har tagit\r\nin de här delarna och hur, i så fall, de små, ideella\r\nföreningarna kommer att kompenseras.</pre><pre>Anf.  53  Statsrådet ULRICA MESSING (s):\r\nFru talman! Jag måste erkänna att jag inte riktigt\r\när glasklar över vad Charlotta Bjälkebring vill med\r\nfrågan. Vi delar ansvaret för spelfrågorna inom rege-\r\nringen. Kasinon, spelbolag m.m. ligger på finansmi-\r\nnistern. Jag är med i diskussionen om hur vi skall\r\nfördela en del av överskottet till folkrörelser och till\r\nidrotten.\r\nVi diskuterar också konsekvenserna av spel - dels\r\nhur man kan styra en del av vinsterna till ideella före-\r\nningar och folkrörelser, dels konsekvenerna för oss\r\nsom spelar, för dem som är spelberoende och mycket\r\nannat. Det är ständigt aktuella frågor.\r\nHur man eventuellt kan kompensera små före-\r\nningar vet inte jag, eftersom vi nu tittar på spelmark-\r\nnaden och spelbolagen i stort.\r\nDet som är svårt att beräkna är också den stora\r\nsvarta marknad som finns runt spel och runt kasinon.\r\nJag tror att vi alla är överens om att många av da-\r\ngens spelformer är bra och fyller ett viktigt syfte.\r\nCharlotta Bjälkebring nämnde Bingolotto, som i dag\r\när en av de stora möjligheterna för idrottsrörelsen att\r\nfå in pengar.\r\nMan kan naturligtvis kritiskt granska en del av de\r\nsätt på vilka vi bedriver spel, och också hur vi förde-\r\nlar det överskott som spelen ger. Detta är dock en\r\nfråga som vi får bereda tillsammans inom Regerings-\r\nkansliet, och huvudansvaret för det ligger på finans-\r\nministern.</pre><pre>Anf.  54  CHARLOTTA L BJÄLKE-\r\nBRING (v):\r\nFru talman! Det här är ett stort problem. Vi har\r\nockså, våra partier emellan, en överenskommelse om\r\nutgiftstaken. Det gläder mig ändå att ministern kan\r\ntänka sig att man skall kompensera de små, ideella\r\nföreningarna. Man gör också ett övervägande av de\r\nsociala konsekvenserna.\r\nMen det här ställer också till problem. Om man\r\nskall kompensera de små föreningarna kommer det\r\natt bli en belastning inom utgiftsramen. Antingen\r\nmåste vi, de samverkande partierna emellan, diskute-\r\nra att höja ramen, eller också skall det någonstans ske\r\nneddragningar.\r\nJag vill alltså skicka med Ulrica Messing att vi\r\ngärna vill vara med i de här samtalen, så att varken\r\nnågra småföreningar eller människor socialt kommer\r\natt förlora på förslaget och så att inte heller uppgörel-\r\nsen kommer att gå i stöpet på grund av detta.</pre><pre>Anf.  55  Statsrådet ULRICA MESSING (s):\r\nFru talman! Det vore väl ironiskt om uppgörelsen\r\nstår på spel i och med spelfrågor. Det får vi naturligt-\r\nvis med gemensamma krafter försöka motverka.\r\nFrågorna bereds. Det är delat ansvar inom Rege-\r\nringskansliet kring hur vi skall styra upp spelmarkna-\r\nden, hur vi skall fördela de rättigheter till spel som\r\nfinns, hur vi skall fördela det överskott som upp-\r\nkommer, hur vi skall ta ett gemensamt ansvar för de\r\nkonsekvenser som följer av spel och spelberoende\r\noch även hur vi kan försöka styra den svarta marknad\r\nsom finns. Självklart är det många som vill vara med\r\noch diskutera frågorna kring detta. Jag välkomnar\r\nVänsterpartiet i en sådan diskussion.\r\nEtnisk diskriminering</pre><pre>Anf.  56  LENNART DALÉUS (c):\r\nFru talman! I dag är det 50 år sedan FN:s deklara-\r\ntion om mänskliga rättigheter tillkom. En färsk rap-\r\nport i Malmö visar att Malmö kommun ratar invand-\r\nrarungdomar som söker sommarjobb. Rapporten visar\r\natt det räcker med ett utländskt namn för att man på\r\narbetsplatserna hellre skall välja svenska ungdomar.\r\nJag undrar vad integrationsministern tänker göra åt\r\ndet.</pre><pre>Anf.  57  Statsrådet ULRICA MESSING (s):\r\nFru talman! Jag var i Malmö kommun i går och\r\ndiskuterade precis denna fråga med två av kommu-\r\nnens kommunalråd.\r\nJag är mycket oroad över den situation som råder i\r\nMalmö kommun, men också i resten av landet. De\r\nsignaler som vi kunde läsa om i tidningen speglar\r\nockså arbetsmarknaden i stort, dvs. att en del av oss\r\nfaktiskt utestängs på grund av namn eller på grund av\r\nhudfärg, alltså på grund av annan etnicitet. Jag ac-\r\ncepterar inte det.\r\nNär det gäller arbetsmarknaden har vi nu, för att\r\nkomma till rätta med detta, skärpt lagen mot etnisk\r\ndiskriminering. Det ligger ett sådant förslag här i\r\nriksdagen som ni skall ta ställning till efter jul. Det är\r\nett sätt.\r\nVi har också gett Diskrimineringsombudsmannen\r\nstörre resurser för att man skall kunna arbeta effektivt\r\nför alla de människor som misstänker att de har blivit\r\ndiskriminerade. Det är ett annat sätt.\r\nEtt tredje sätt är de råd som vi nu jobbar på till-\r\nsammans med Diskrimineringsombudsmannen. Vi\r\nskall lägga fram förslaget för arbetsmarknadens par-\r\nter, så att fack och arbetsgivare mycket effektivare\r\nkan driva frågorna om diskriminering. Det vilar ett\r\nstort ansvar på arbetsmarknaden att faktiskt komma\r\nett steg på vägen för att öka integrationen och för att\r\nminska segregeringen.\r\nSjälvklart ligger det ansvaret också på kommu-\r\nnerna. Jag är djupt oroad om man i politisk ledning\r\nsorterar människor på samma sätt som man ibland gör\r\ni det privata näringslivet. Det accepterar jag inte.</pre><pre>Anf.  58  LENNART DALÉUS (c):\r\nFru talman! Jag tycker att det är väldigt bra att\r\nintegrationsministern har varit i Malmö. Listan på\r\nåtgärder tycker jag rymmer mycket av konsekvens.\r\nMen kan statsrådet avslöja lite av vad de kommu-\r\nnala förtroendevalda i Malmö svarade i det här sam-\r\ntalet och tala om vad de till äventyrs har tänkt sig att\r\ngöra för att råda bot på just den konkreta situationen i\r\nMalmö, så att man möjligen kan växla det till något\r\npositivt exempel. Kort sagt: Hade de något konstruk-\r\ntivt att berätta som Ulrica Messing kan avslöja här?</pre><pre>Anf.  59  Statsrådet ULRICA MESSING (s):\r\nFru talman! Som så många andra gånger visade\r\ndet sig att integrationsfrågor också är kunskapsfrågor.\r\nDet var alldeles klart i går, när vi tog upp den här\r\nfrågan och diskuterade oss politiker emellan, att man\r\ninte medvetet har försökt att diskriminera. Ändå blir\r\ndet så när man har satt upp vissa regler och linjer för\r\nhur man t.ex. skall erbjuda sommarjobb. Det är sam-\r\nma sätt att argumentera som man möter i det privata\r\nnäringslivet ibland eller på andra områden i samhäl-\r\nlet. Omedvetet, på grund av okunskap, diskriminerar\r\nman ibland människor.\r\nMan sitter i dag och funderar över hur man skall\r\nkunna ändra på det. Jag utgår från att vi om några\r\ndagar kan läsa lite mer positiva texter om Malmö\r\nkommun och även om andra arbetsplatser, där man\r\nberättar hur man skall hantera de här frågorna. Jag\r\ntycker att vi hade en ganska bra diskussion i går.\r\nKanske fler av oss som sitter här i riksdagen i dag\r\nockså kan hjälpas åt att få våra hemkommuner att\r\npåskynda integreringen och se till att också statliga\r\nmyndigheter, verk och kommuner kan bli förebilder i\r\nintegrationsarbetet för att också så öka trycket på det\r\nprivata näringslivet. Jag utgår från att det kommer att\r\nbli en förändring.\r\nFörsvarsmakten</pre><pre>Anf.  60  JOHAN LÖNNROTH (v):\r\nFru talman! Jag har en fråga till försvarsministern.\r\nVi har en budgetöverenskommelse mellan tre\r\npartier, Socialdemokraterna, Vänsterpartiet och Mil-\r\njöpartiet. Vi är säkert överens om att den överens-\r\nkommelsen inte enbart handlar om ramarna, utan\r\nockså om hur pengarna fördelas inom ramarna. Vi\r\nkommer snart att fatta beslut här i kammaren om\r\nförsvarsbudgeten.\r\nVi är säkert också överens om att vi vill att för-\r\nsvarsindustrins omställning till civil produktion skall\r\nske i ordnade former.\r\nNu går överbefälhavaren ut i ett brev till försvar-\r\nsanställda och talar om att den beslutsprocess som vi\r\nhar haft kring budgeten inte är seriös. Då skulle jag\r\nvilja fråga försvarsministern, för det första: Vem har\r\nansvaret för den uppkomna mycket svåra situationen i\r\nförsvarsindustrin? För det andra: Är försvarsminis-\r\nterns förtroende för överbefälhavaren, som har un-\r\ndertecknat detta brev, obrutet?</pre><pre>Anf.  61  Försvarsminister BJÖRN VON SY-\r\nDOW (s):\r\nFru talman! Johan Lönnroth gick lite långt när han\r\ntalade om att vi har en överenskommelse som gäller\r\ninnehållet i försvarspolitiken. Svaret är nej.\r\nJohan Lönnroth tog vidare upp försvarsindustrins\r\nsituation. Även det kommer att behandlas på ett sätt\r\nsom, såvitt jag förstår, Vänsterpartiet har avvisat när\r\ndet behandlades i försvarsutskottets betänkande. Vi\r\nfår väl se vad eftermiddagens debatt kan ge vid han-\r\nden för ökad klarhet om Vänsterpartiets position\r\ndärvidlag.\r\nÖverbefälhavaren har tydligen kommunicerat med\r\nsina anställda genom ett meddelande. Jag har person-\r\nligen inte läst det. Och jag betraktar det som en\r\nkommunikation inom Försvarsmakten. Jag avser inte\r\natt göra några kommentarer om överbefälhavarens\r\ndialog med de anställda inom Försvarsmakten.\r\nJag kan tillfoga, fru talman, att regeringen har\r\nförtroende för överbefälhavaren. Överbefälhavaren är\r\nförordnad till år 2000 och skall fortsätta i sin tjänst så\r\nlänge förordnandet varar, enligt regeringens mening.</pre><pre>Anf.  62  JOHAN LÖNNROTH (v):\r\nFru talman! Jag sade att det handlade om ramarna\r\noch hur pengarna fördelas inom ramarna. Det gäller\r\nalltså samtliga utgiftsområden. Det har vi haft långa\r\noch mycket svåra diskussioner med finansministern\r\nom. Vi hade ett antal uppfattningar också om omför-\r\ndelning inom ramarna.\r\nDet vi har kommit överens om är helheten. Det\r\nhandlar alltså också om hur pengarna fördelas inom\r\nramarna. Att vi sedan har olika uppfattningar i vissa\r\nfrågor som handlar om investeringar på lång sikt är\r\nen annan sak.\r\nÅterigen tror jag inte att det bara är jag som tyck-\r\ner att det är oerhört anmärkningsvärt att landets över-\r\nbefälhavare och ett antal ledande företrädare för För-\r\nsvarsmakten går ut och säger att den politiska be-\r\nslutsprocess som vi har här i riksdagen inte är seriös.\r\nJag har den bestämda uppfattningen att huvudansva-\r\nret för den svåra situationen beror på att man har\r\növerbeställt material. Det är Försvarsmakten själv\r\nsom har en mycket stor del av ansvaret.\r\nJag tycker att det är dags för en seriös debatt om\r\nförtroendet för överbefälhavaren efter det som har\r\nhänt.</pre><pre>Anf.  63  Försvarsminister BJÖRN VON SY-\r\nDOW (s):\r\nFru talman! Ja, då har vi hört Johan Lönnroths\r\nåsikt om det försvarsekonomiska läget. Vi lever ju i\r\nett fritt land, så det är väl fint att man hör olika inlägg\r\nom komplicerade samhällsfrågor.\r\nSvårigheter att rekrytera personal</pre><pre>Anf.  64  MARIA LARSSON (kd):\r\nFru talman! Jag har en fråga till statsrådet Mona\r\nSahlin.\r\nI tider av så hög arbetslöshet som vi har nu tycker\r\njag att det är anmärkningsvärt att sju av tio företag\r\nuppger att de har rekryteringsproblem. Så är det inte\r\nbara i Gnosjö, som jag kommer från.\r\nEn del i den här problematiken är att rörligheten\r\npå arbetsmarknaden är ganska liten. Den sker endast i\r\nen riktning, från landsbygd och glesbygd till storstä-\r\nderna. Det får stora konsekvenser för tillväxten i vårt\r\nland. Det leder till att företag inte alltid lyckas hitta\r\nlämpliga personer att anställa, vilket i sin tur leder till\r\natt man får säga nej till order. Man får en minskad\r\nproduktion, minskad service till kunden och på lång\r\nsikt en minskad ekonomisk tillväxt i vårt land.\r\nMin fråga till näringsministern lyder som följer:\r\nVad avser näringsministern att vidta för åtgärder för\r\natt skapa incitament för en ökad rörlighet på arbets-\r\nmarknaden i vårt land?</pre><pre>Anf.  65  Statsrådet MONA SAHLIN (s):\r\nFru talman! Maria Larsson pekar på ett väldigt\r\nstort och viktigt problem, men hon riktar in fråge-\r\nställningen på det som inte är det stora problemet.\r\nVi har verkligen problem i Sverige i dag. Vi har\r\nen hög öppen arbetslöshet samtidigt som svårigheten\r\natt rekrytera personal till olika yrken är stor - detta\r\nkallas flaskhalsproblem. Detta är någonting som det\r\nnya Näringsdepartementet har väldigt högt uppsatt på\r\ndagordningen. Vi arbetar nu med frågan hur man\r\nskall inrikta arbetsmarknadspolitiken på att förmedla\r\narbetslösa till de platser som uppstår och hur man\r\nskall se till att de arbetslösa har den kompetens, den\r\nutbildningsnivå och det yrkeskunnande som krävs för\r\nde lediga jobben. Det är en stor och viktig inriktning\r\nför arbetsmarknadspolitiken som nu kommer att krä-\r\nvas.\r\nNär det gäller de regionala villkoren ser jag fram-\r\nför allt inom det område som jag ansvarar för inom\r\nNäringsdepartementet på hur tillväxtavtalen och hur\r\nvillkoren för småföretagen kan förändras, så att det\r\nblir lättare att starta och driva små företag ute i regio-\r\nnerna samt att tillväxtavtalen skall göra det möjligt att\r\nfå de resurser ute i länen som gör att tillväxtpolitiken\r\nkan anpassas till de egna förutsättningarna. Därmed\r\nmöjliggör man för fler att stanna kvar och leva på den\r\nort där de bor.\r\nUtifrån dessa två utgångspunkter arbetar vi nu på\r\ntillväxtdepartementet.</pre><pre>Anf.  66  MARIA LARSSON (kd):\r\nFru talman! Jag tackar för svaret. Det skapar för-\r\nväntningar på att vi kommer att få många bra förslag\r\nframöver.\r\nDet är riktigt att det handlar om rörlighet och att\r\ndet också handlar mycket om utbildningspolitiken.\r\nJag vill konkretisera detta med ett exempel från verk-\r\nligheten som kanske kan skapa öppenhet för ett annat\r\nsynsätt också på arbetsmarknadspolitiken.\r\nDet kan handla om att det råder brist på verk-\r\ntygsmakare. Den arbetsmarknadsutbildning som\r\nkrävs för att någon skall bli färdig verktygsmakare tar\r\nmellan ett halvår och upp till ett år. Det finns männi-\r\nskor som är intresserade, som har lämplighet och\r\nfallenhet, men de har redan en anställning.\r\nKan man i ett läge, då det är omöjligt att rekrytera\r\npersonal utifrån, flytta en som redan har ett befintligt\r\njobb till den här typen av utbildning? På den lämnade\r\npositionen finns det då möjlighet att sätta in en ar-\r\nbetslös.\r\nDet här kräver ett betydligt flexiblare regelverk.\r\nÄr detta en möjlig utvecklingstendens?</pre><pre>Anf.  67  Statsrådet MONA SAHLIN (s):\r\nFru talman! Jag vill peka på att en del av det som\r\nMaria Larsson tar upp måste företagen själva skaffa\r\nsig en annan framförhållning för och system för hur\r\nman utnyttjar kompetensutveckling för de inställda\r\ninom företaget. Vid sämre konjunkturer kan man då\r\nutbilda människor så att de har den kompetens som\r\nkrävs när konjunkturen vänder.\r\nSå man skall inte enbart sitta och vänta på förslag\r\nfrån staten. Det handlar också om ansvar, hur man\r\nplanerar och organiserar sin verksamhet. För de små\r\nföretagen behövs det dock ett system för stöd och\r\nhjälp.\r\nMaria Larsson sade att hon väntade på förslag. Ja,\r\ndet gör jag också. Tillväxtavtalen bygger nämligen på\r\natt man skall komma igen ute i regionerna och visa\r\nvilka resurser och förändringar av regelverken som\r\nbehövs för att de skall kunna vara med och ta ett\r\nstörre eget ansvar. Dessa förslag skall regionerna\r\nkomma med till staten, så att staten kan vara behjälp-\r\nlig i den processen.\r\nSå ingen är hjälpt av att man sitter och väntar med\r\nförslag. Nej, fram med tankarna ute i regionerna, så\r\nskall vi hjälpas åt att genomföra de regelförändringar\r\nsom behövs.\r\nTillgänglighet för handikappade</pre><pre>Anf.  68  SONJA FRANSSON (s):\r\nFru talman! Jag vill ställa en fråga till justitiemi-\r\nnister Laila Freivalds.\r\nHäromdagen fick jag ett brev från min son. Han\r\nskrev: \"Jag kan inte gå till Minuten. Jag kan inte gå\r\ntill mitt fik. Jag kan med lite tur handla mat ibland,\r\nom det finns en parkeringsplats nära entrén.\" Han är\r\nrörelsehindrad.\r\nSärskilt i dag när det är snö ute är det stora svå-\r\nrigheter när det gäller tillgängligheten. Detta var ett\r\nexempel, men det är väldigt många människor i vårt\r\nland som har svårt att ta sig fram och få tillgänglighet\r\ntill affärer, bussar, kulturupplevelser, ja, till allt i vårt\r\nsamhälle.\r\nI dag när vi högtidlighåller 50-årsminnet av FN:s\r\ngeneralförsamlings antagande av de mänskliga rättig-\r\nheterna är det viktigt att peka på att många människor\r\nblir diskriminerade i vårt samhälle.\r\nJag vill höra om ministern är villig att ta ett initia-\r\ntiv till att införa en generell diskrimineringslagstift-\r\nning liknande den som finns i USA, i Sydafrika, i\r\nEngland och i många andra länder.</pre><pre>Anf.  69  Justitieminister LAILA FREI-\r\nVALDS (s):\r\nFru talman! Frågan om tillgänglighet för handi-\r\nkappade är en mycket angelägen och ganska aktuell\r\nfråga mot bakgrund av att flera departement just nu är\r\nupptagna med att överväga förbättringar av regelverk\r\noch stödformer av olika slag för att säkerställa en\r\nbättre tillgänglighet. Det handlar om att undanröja\r\nfysiska hinder och att anpassa kollektivtrafik till de\r\nhandikappades behov.\r\nDet är helt tydligt att det behövs ett bättre regel-\r\nverk för att vi skall komma längre. Jag trodde länge\r\natt vi låg i framkant på detta område, men jag är inte\r\nsäker på att vi gör det längre.\r\nDäremot är jag inte säker på att sådana regelverk\r\n- vare sig de är specifika eller generella - kan vara\r\ntill hjälp när Sverige varje år överraskas av snöfall.\r\nDetta har nog mer att göra med de resurser som\r\nkommunerna har för snöröjning. Det har blivit sämre\r\npå sina håll, vilket verkligen är att beklaga. Det drab-\r\nbar naturligtvis handikappade, småbarnsföräldrar och\r\nåldringar, eftersom det blir svårare att ta sig fram.\r\nVi överväger alltså hur vi skall skapa ett bättre re-\r\ngelverk för att sätta press på dem som råder över de\r\nförhållanden som betyder så mycket för de handikap-\r\npade.</pre><pre>Anf.  70  SONJA FRANSSON (s):\r\nFru talman! Självfallet är det inte så. Detta var ett\r\nexempel, men det handlar om så många andra sam-\r\nmanhang. Det är naturligtvis ännu svårare för den\r\nsom har ett funktionshinder på vintern, när man inte\r\nheller då tar hänsyn till att de människor som har\r\nsvårt att gå, sitter i rullstol eller på andra sätt är funk-\r\ntionshindrade skall kunna ta sig fram.\r\nDet gläder mig att justitieministern säger att detta\r\när en mycket angelägen fråga. Jag är medveten om att\r\ndet nu ligger en diskrimineringslagstiftning på riks-\r\ndagens bord när det gäller arbetsmarknaden, och det\r\när positivt. Det gläder mig oerhört. Dessutom verkar\r\ndet vara en mycket bra lagstiftning. Men jag hoppas\r\natt denna kan utvecklas så att den gäller tillgänglig-\r\nheten till det som finns i hela samhället. Det är detta\r\ninitiativ som det vore fint att höra att det kommer.</pre><pre>Anf.  71  Justitieminister LAILA FREI-\r\nVALDS (s):\r\nFru talman! Som jag sade pågår det ett arbete i\r\nRegeringskansliet med en översyn av det befintliga\r\nregelverket. I detta ligger att man skall överväga\r\nvilken typ av regelverk och lagstiftning som behövs i\r\ndet här sammanhanget.\r\nVi kan säkerligen ta lärdom av andra länder och\r\nse om vi på något sätt kan översätta deras regler till\r\nsvenska förhållanden, men jag är inte övertygad om\r\natt vi skall kopiera precis det som man har gjort i\r\nandra länder. Men med en anpassning till svenska\r\nförhållanden kan vi skapa en situation där vi återigen\r\nkan vara stolta över hur vi hanterar de handikappade i\r\nvårt samhälle.\r\nRiksväg 50 mellan Tåkern och Omberg</pre><pre>Anf.  72  HELENA HILLAR ROSEN-\r\nQVIST (mp):\r\nFru talman! Jag har en fråga till miljöminister\r\nKjell Larsson angående utbyggnaden av riksväg 50\r\nmellan Tåkern och Omberg. Detta sammanhängande\r\nområde är förklarat som riksintresse för natur, kultur\r\noch friluftsliv.\r\nI mars månad inkom Vägverket till regeringen\r\nmed ett förslag till en nationell väghållningsplan, ett\r\nförslag som regeringen inte ville godkänna. Man\r\ntillbakavisade förslaget med ett uppdrag till Vägver-\r\nket att konsekvensbeskriva alternativet att styra bort\r\ntung trafik.\r\nOm miljöministern haft möjlighet att sätta sig in i\r\ndenna heta fråga, undrar jag hur det går.</pre><pre>Anf.  73  Miljöminister KJELL LARS-\r\nSON (s):\r\nFru talman! Jag måste erkänna att om detta kan\r\njag ingenting. Jag är inte bekant med ärendet och vet\r\ninte ens om det kommit tillbaka till Regeringskansliet\r\nsom ett regeringsärende för närvarande.\r\nAnnat än att uttrycka det angelägna i att vid\r\nvägsträckningar av olika slag spara olika typer av\r\nskyddsvärd natur, tror jag inte att jag kan ge något\r\nsvar på frågan.</pre><pre>Anf.  74  HELENA HILLAR ROSEN-\r\nQVIST (mp):\r\nFru talman! Som upplysning till miljöministern\r\nkan jag säga att området som sådant är uppsatt på\r\nvärldslistan över internationellt skyddsvärda våtmar-\r\nker. Tåkerns västra strandängar hör till en av Europas\r\nfinaste fågellokaler, vilket inte kan vara obekant.\r\nJag kan också tala om att Riksantikvarieämbetet\r\nhar avvisat detta förslag och för första gången lagt sig\r\ni den här typen av fråga.\r\nHar miljöministern någon tanke om att Natur-\r\nvårdsverket skulle kunna komma med något liknan-\r\nde? Det är nämligen det andra benet som man står på\r\nhär. Det är ett natur- och kulturintressant område.</pre><pre>Anf.  75  Miljöminister KJELL LARS-\r\nSON (s):\r\nFru talman! Jag känner till Tåkern och de värden\r\nsom finns i den sjön. De argument som har anförts\r\nhär kommer säkert att spela en stor roll när regering-\r\nen avgör denna fråga, om den nu kommer till avgö-\r\nrande i regeringen.\r\nJag skall egentligen inte ha några uppfattningar\r\nom vad Naturvårdsverket skall göra. Det vore nog lite\r\nfarligt för mig att ha.\r\nNationalstadsparker</pre><pre>Anf.  76  HARALD NORDLUND (fp):\r\nFru talman! Jag vill också ställa en fråga till mil-\r\njöministern.\r\nNationalstadspark finns i Stockholm och numera\r\nockså i Trollhättan. Till det kommer att Uppsala\r\nkommun har erbjudits att i ett område längs Fyrisån\r\ntillskapa detta starka skydd som en nationalstadspark\r\ninnebär. Det är bara Folkpartiet som har svarat posi-\r\ntivt på  erbjudandet. Miljöpartiet, Socialdemokraterna\r\noch Vänsterpartiet vill ha en uppluckring av den lag-\r\nstiftning som styr nationalstadspark.\r\nJag vill fråga miljöministern: Pågår något arbete\r\nför att se över gällande lagstiftning i syfte att lätta upp\r\ndensamma?</pre><pre>Anf.  77  Miljöminister KJELL LARS-\r\nSON (s):\r\nFru talman! Jag är väldigt stolt över den national-\r\nstadspark som vi har i Stockholm. Jag tycker att det\r\när väldigt viktigt att bevara den naturmiljö och också\r\nden kulturmiljö som är värd att bevara i städer genom\r\ndetta instrument.\r\nTrollhättan har väl inte någon nationalstadspark\r\nännu, men jag vet att det finns tankar på att åstad-\r\nkomma en sådan.\r\nVi är positivt intresserade av att se om vi kan för-\r\nverkliga detta även i Uppsala och Trollhättan och till\r\näventyrs i andra kommuner som kan vara intresserade\r\nav det här instrumentet. Däremot vet jag inte hur\r\nfrågan bereds för närvarande. Jag skall inte heller\r\nlägga mig i diskussionerna i de två städerna om det\r\nönskvärda i detta.\r\nDet pågår i dag inget aktivt arbete med att arbeta\r\nom nationalstadsparkslagen, men det kan hända att ett\r\nresultat av de diskussioner som nu förs blir att vi ser\r\növer lagen från den utgångspunkten.</pre><pre>Anf.  78  HARALD NORDLUND (fp):\r\nFru talman! Om en begäran inkommer från kom-\r\nmunen i fråga, är miljöministern då beredd att pröva\r\nen översyn av lagstiftningen. Det är min ena frågan.\r\nDen andra frågan, som jag fick ett halvt svar på,\r\när om miljöministern är beredd att t.ex. skicka med\r\nuppsalabon och utbildningsministern att som en ut-\r\nbildningsuppgift påverka politikerna i Uppsala kom-\r\nmun, eftersom detta är av riksintresse.</pre><pre>Anf.  79  Miljöminister KJELL LARS-\r\nSON (s):\r\nFru talman! Jag är självfallet beredd att pröva en\r\nsådan framställan. Jag är i stort sett beredd att pröva\r\nvad som helst egentligen, fast man kan ju inte veta\r\nhur resultatet blir.\r\nDäremot är jag inte beredd att påverka uppsala-\r\nborna och trollhätteborna. Jag tror att de kan fatta sina\r\nbeslut själva, och jag vet att så är fallet också när det\r\ngäller Thomas Östros och andra i regeringen från\r\nUppsala.\r\nPatienters integritet</pre><pre>Anf.  80  CHRIS HEISTER (m):\r\nFru talman! Jag har en fråga till socialministern\r\nom människors förtroende för sjukvården.\r\nBakgrunden till min fråga är de uppgifter som vi\r\nhar fått på senare tid om att sjukvårdspersonal olovli-\r\ngen går in och läser journaler. Vi har fallet med Leif\r\nBlomberg på Sahlgrenska sjukhuset i Göteborg, och\r\nvi har fallet med Carl Bildt på Danderyds sjukhus i\r\nStockholm.\r\nDet förekommer också att personal bryter mot\r\nsekretessen. Jag tänker på det som vi fick veta i förra\r\nveckan, att en ung tonårsflicka hade genomgått en\r\nabort i Ängelholm och det kom sedan ut på stan att\r\ndetta hade skett, trots att hon på ungdomsmottagning-\r\nen hade blivit försäkrad att detta skulle falla inom\r\nramen för sekretess.\r\nDet här är allvarligt, och jag tror att bara det som\r\nvi har fått veta nu är toppen på ett isberg och att det\r\nfinns stora mörkertal. Jag skulle därför vilja fråga\r\nsocialministern vilka åtgärder han är beredd att vidta\r\nför att se till att patienternas integritet respekteras.</pre><pre>Anf.  81  Socialminister LARS\r\nENGQVIST (s):\r\nFru talman! Jag är i likhet med Chris Heister upp-\r\nrörd över de uppgifter som förekommer om att perso-\r\nnal bryter mot sekretessreglerna, att man tillgodogör\r\nsig information som man inte är behörig att ta del av.\r\nDe uppgifter som har förekommit om att man också\r\nsprider information till människor som inte är behöri-\r\nga att ta del av dem är allvarliga.\r\nDe åtgärder som kan vidtas är naturligtvis rättsli-\r\nga. Det är inte min sak att pröva frågan rättsligt. Men\r\ndet finns möjligheter att ställa de ansvariga inför\r\nrätta, och det är rimligt att så sker.\r\nDet som jag kan bidra med är att se till att ansva-\r\nriga huvudmän för sjukvården och övrig vård bedri-\r\nver utbildning, information och upplysning, som\r\npersonalen uppenbart här och var kan behöva för att\r\nrätt motsvara det förtroende som medborgarna har\r\nrätt att känna för sjukvården.</pre><pre>Anf.  82  CHRIS HEISTER (m):\r\nFru talman! Jag vill tacka socialministern för sva-\r\nret. Jag tycker att detta är en otroligt viktig fråga, för\r\ndet handlar om människors förtroende för sjukvården.\r\nMan kan ju också tänka sig att Socialstyrelsen får\r\nett särskilt uppdrag att i sitt tillsynsansvar se över\r\ndetta. Därför vill jag ställa en följdfråga till socialmi-\r\nnistern om han ser också det som en möjlighet att just\r\ninskärpa att man följer de regler och den lagstiftning\r\nsom finns på sjukvårdens område. Det är få områden\r\nsom är så känsliga som just detta.</pre><pre>Anf.  83  Socialminister LARS\r\nENGQVIST (s):\r\nFru talman! Jag hoppas att Socialstyrelsen följer\r\ndetta. Socialstyrelsen har enligt sitt uppdrag möjlighet\r\natt vidta åtgärder.\r\nJag skall gärna informera mig om vad Socialsty-\r\nrelsen gör. I den mån det skulle behövas skall jag\r\ngärna ge Socialstyrelsen i uppdrag att vidta åtgärder.\r\nTillgängligheten för personer med funktionshinder</pre><pre>Anf.  84  HANS KARLSSON (s):\r\nFru talman! Jag har en fråga till socialminister\r\nLars Engqvist. Det är lite grann en fortsättning på det\r\nsom Sonja Fransson tog upp tidigare. Det handlar\r\nalltså om tillgänglighet för personer med funktions-\r\nhinder.\r\nDet som jag tänker ta upp handlar om situationen i\r\nskolan, såsom den beskrevs i Kommun Aktuellt i\r\nförra veckan. Det visar sig att var tredje skola har för\r\nsmala dörrar för att man skall kunna ta sig in om man\r\nsitter i rullstol.\r\nMed anledning av denna beskrivning och den\r\nomöjliga situationen för föräldrar som är funktions-\r\nhindrade att delta i barnens verksamhet i skolan vill\r\njag fråga vad socialministern skulle vilja göra för att\r\nråda bot på situationen.</pre><pre>Anf.  85  Socialminister LARS\r\nENGQVIST (s):\r\nFru talman! Frågan om tillgänglighet för de funk-\r\ntionshindrade handlar egentligen om just det som vi\r\nhar talat om tidigare, nämligen mänskliga rättigheter.\r\nDet handlar om rätt för alla medborgare att få tillgång\r\ntill den utbildning, information, vård och omsorg som\r\nalla medborgare har rätt till.\r\nFörra året tillsattes på Margot Wallströms initiativ\r\nen särskild utredning som handlar om bemötande av\r\nfunktionshindrade. Det handlar inte direkt om den\r\nfysiska tillgängligheten utan om bemötandet. Utred-\r\nningen leds av Bengt Lindqvist, och den kommer att\r\nredovisas i början av nästa år.\r\nMed denna utredning som utgångspunkt finns det\r\nanledning för regeringen att i arbetet för en nationell\r\nhandlingsplan för handikappolitiken föra in såväl\r\nbemötandefrågorna som tillgänglighetsfrågorna -\r\ndetta för att se till att vi bryter de hinder som finns för\r\nfunktionshindrade att få samma  upplevelser och\r\nsamma rättigheter som övriga medborgare. Jag tycker\r\natt det är viktigt och menar att det skall ligga i den\r\nhandlingsplan som vi skall redovisa för riksdagen.</pre><pre>Anf.  86  HANS KARLSSON (s):\r\nFru talman! Jag vill tacka så mycket för svaret.\r\nJag vill ändå gå vidare lite grann och säga att jag tror\r\natt det är viktigt att sätta rejäl press på alla de aktörer\r\nsom kan påverka utvecklingen här, både inom den\r\noffentliga verksamheten och inom det privata nä-\r\nringslivet.\r\nJag vill ställa ytterligare en fråga. Kan socialmi-\r\nnistern och regeringen tänka sig att fastställa en tids-\r\nplan för när olika förbättringar av tillgängligheten\r\nskall vara genomförda?</pre><pre>Anf.  87  Socialminister LARS\r\nENGQVIST (s):\r\nFru talman! Exakt hur man skall lägga upp ett mer\r\noffensivt arbete för att öka tillgängligheten är jag inte\r\nberedd att gå in på - eller vi har inte diskuterat så\r\nlångt. Men jag tycker att det som Hans Karlsson talar\r\nom är tilltalande, alltså att man fastställer en tidsplan\r\ninom vilken offentliga myndigheter, statliga såväl\r\nsom kommunala, skall ha en skyldighet att göra alla\r\nsina lokaler tillgängliga.\r\nDet handlar ju inte bara om rörelsehindrade. Det\r\nhandlar också om andra funktionshinder. Uppgifter\r\nom att det inte finns hörselslingor i offentliga lokaler,\r\natt man inte har punktskrift vid toaletter osv. är gans-\r\nka upprörande. Detta innebär att många medborgare\r\nfaktiskt inte får möjlighet att fungera som medborga-\r\nre.\r\nJag är alltså mycket intresserad av att arbeta med\r\ndetta som utgångspunkt; att fastställa en sådan tids-\r\nplan och att därmed från regeringens och riksdagens\r\nsida pressa offentliga myndigheter och det offentliga\r\nsamhället till att vidta åtgärder - lika väl naturligtvis\r\nsom att också försöka övertyga privata företag och\r\ninstitutioner om att arbeta mot samma mål.\r\nSamhall</pre><pre>Anf.  88  RAGNWI MARCELIND (kd):\r\nFru talman! Jag skulle också vilja ställa en fråga\r\ntill socialminister Lars Engqvist. Den tenderar att\r\nkomma in på samma område, den handlar om funk-\r\ntionshindrade människor. Men det är kanske inte mer\r\nän på sin plats en sådan här dag då vi firar 50-\r\nårsjubileet av konventionen om mänskliga rättigheter\r\ndär alla människors lika värde alldeles specifikt lyfts\r\nfram.\r\nSamhall har lönsamhetskrav på sin verksamhet.\r\nSamtidigt skall man vara det företag som på olika sätt\r\ntar vara på människors möjligheter att få träning för\r\narbete på den reguljära arbetsmarknaden. Funktions-\r\nhindrade har här också möjligheter till träning och\r\nrehabilitering. Men deras möjligheter att slussas vida-\r\nre är många gånger begränsade.\r\nDet som oroar mig, fru talman, är de signaler som\r\nkommer från olika kommuner i landet om att funk-\r\ntionshindrade får sluta då de inte passar in eller plat-\r\nsar. Det finns en regel om att  minst 40 % av dem\r\nsom arbetar i Samhalls verksamhet skall tillhöra den\r\ns.k. prioriterade gruppen. Den gränsen underskrids i\r\nflera fall.\r\nDärför skulle jag, fru talman, vilja ställa en fråga\r\ntill socialministern. Vad vill socialministern göra för\r\natt det skall bli möjligt att uppnå denna nivå på minst\r\n40 % människor med funktionshinder som skall få\r\nsysselsättning inom Samhall? Och vad vill socialmi-\r\nnistern göra för att inte lönsamhetskraven på Samhall\r\nskall leda till att människor som inte platsar blir mer\r\neller mindre utkastade från de här meningsfulla sys-\r\nselsättningarna?</pre><pre>Anf.  89  Socialminister LARS\r\nENGQVIST (s):\r\nFru talman! Jag blir mycket överraskad av den be-\r\nskrivning av Samhalls verksamhet som jag nu har\r\nfått. Jag vill verkligen ifrågasätta om den är korrekt.\r\nMen jag lovar att omedelbart sätta mig in i det här\r\noch kontrollera i vilken mån uppgifterna verkligen\r\nstämmer. Stämmer de så finns det verkligen anled-\r\nning att vidta åtgärder. Men jag tror att man skall vara\r\nlite försiktig när man påstår att någon blir utkastad\r\nfrån Samhall. Det hoppas jag faktiskt inte stämmer.</pre><pre>Anf.  90  RAGNWI MARCELIND (kd):\r\nFru talman! Jag kan garantera socialministern att\r\njag har tagit reda på fakta i den här frågeställningen.\r\nSenast i går var det ett sammanträde i mitt län som\r\nallvarligt behandlade frågan om hur man skulle han-\r\ntera det här.\r\nFöljdfrågan blir ju då: Vad har kommunerna för\r\nberedskap att ta sig an de här människorna för att\r\nskapa en meningsfull aktivitet och sysselsättning om\r\ninte Samhall kan ta sig an dem?</pre><pre>Anf.  91  Socialminister LARS\r\nENGQVIST (s):\r\nFru talman! Jag betvivlar inte att frågeställaren\r\nhar skaffat sig kunskap. Däremot kan man beskriva\r\nproblem på olika sätt. Jag är inte övertygad om att\r\nansvariga på Samhall, eller ens de som faktiskt i dag\r\när engagerade i Samhalls verksamhet, skulle beskriva\r\nsituationen likadant. Men jag skall som sagt var kon-\r\ntrollera de här uppgifterna.\r\nDet intressanta är ju sedan vad vi har för möjlig-\r\nheter att se till att kommunerna tar sitt ansvar. Det\r\nfinns två saker. Den ena är att kommunerna faktiskt\r\nhar resurser för att leva upp till de krav som allmänt\r\nställs när det gäller deras sociala omsorg och deras\r\nsocialpolitik. Den andra är att kommunerna skall\r\nfungera som arbetsgivare enligt den nya lagstiftning\r\nsom gäller. Det är inte möjligt för någon arbetsgivare\r\n- privat, kommunal eller statlig - att diskriminera\r\nberoende på handikapp.\r\nFörsvarsmakten</pre><pre>Anf.  92  BJÖRN  LEIVIK (m):\r\nFru talman! Jag vill rikta mig till försvarsminis-\r\ntern. Min fråga anknyter lite grann till Lönnroths\r\nfråga, men från en helt annan vinkel.\r\nJag har här en artikel där Björn von Sydow skri-\r\nver. Den är publicerad i dag på Brännpunkt, Svenska\r\nDagbladet. Försvarsministern tar i artikeln starkt\r\navstånd från samarbete med Vänstern och Miljöparti-\r\net i försvarsfrågorna. Min fråga är då: Varför kom\r\ndenna insikt inte till uttryck i förslaget om anslag till\r\nförsvaret redan i den tidigare behandlingen? Där\r\nfanns det faktiskt utrymme för en bred majoritet för\r\natt ge försvaret rådrum för anpassning till en lägre\r\nram. Men Socialdemokraterna valde ändå att gå med\r\nVänstern och Miljöpartiet.</pre><pre>Anf.  93  Försvarsminister BJÖRN VON SY-\r\nDOW (s):\r\nFru talman! Jag går gärna in i en diskussion om\r\nden saken. Kammaren kommer ungefär vid 16.30-\r\ntiden att ha sin stora debatt om försvarsutskottets\r\nbetänkande. Jag gör gärna kommentarer kring dessa\r\nfrågeställningar då. Men det kanske finns anledning\r\njust nu, när det är många andra frågor som är aktuella\r\nsamma dag, att skjuta på det tills dess.</pre><pre>Anf.  94  BJÖRN LEIVIK (m):\r\nFru talman! Jag tackar försvarsministern för detta\r\noch välkomnar en debatt senare. Men jag tolkar ändå\r\nartikeln på det sättet att ett samarbete med de här två\r\npartierna inte kommer att ske i fortsättningen. Det\r\nkanske kan lugna alla dem som jobbar inom för-\r\nsvarsindustrin vid de orter i Sverige som nu är hotade.\r\nRikskvinnocentrum</pre><pre>Anf.  95  BARBRO WESTERHOLM (fp):\r\nFru talman! Min fråga riktar sig till justitieminis-\r\nter Laila Freivalds. Den gäller Rikskvinnocentrum i\r\nUppsala, som ju tar hand om kvinnor som har utsatts\r\nför våld. Jag hade tidigare en debatt med utbild-\r\nningsministern i denna fråga i närvaro av socialmi-\r\nnistern. Det är väldigt bra att alla tre nu är här på en\r\ngång, för det här gäller alla tre.\r\nDetta rikskvinnocentrum ger ju, utöver sina\r\nlandstingsuppgifter, utbildning till personer som ar-\r\nbetar inom åklagarväsende, domstolsväsende och\r\npolis. Det har också en del forskningsprojekt på gång.\r\nFör att det här skall fortsätta fordras en långsiktig\r\nfinansiering som landstinget inte kan ta på sig. Min\r\nfråga till justitieministern är: Vilka lösningar ser hon\r\npå detta med att få att en långsiktig finansiering till\r\nstånd?</pre><pre>Anf.  96  Justitieminister LAILA FREI-\r\nVALDS (s):\r\nFru talman! Rikskvinnocentrum är oerhört vä-\r\nsentligt, inte minst för rättsväsendet och för att ut-\r\nveckla även rättsväsendets metoder när det gäller att\r\nhjälpa kvinnor som är utsatta för exempelvis miss-\r\nhandel, våld av annat slag och våldtäkter. Dessutom\r\när Rikskvinnocentrum väldigt väsentligt för hälso-\r\noch sjukvården och för att utveckla dess metoder när\r\ndet gäller att möta och behandla kvinnor som kommer\r\ntill sjukvården. Det är ofta den första instansen. Där-\r\nför är det viktigt att säkerställa finansieringen.\r\nDet här är en fråga som, när det gäller grundfinan-\r\nsieringen, Socialdepartementet ansvarar för. Sedan\r\ngäller det de särskilda insatser som vi förväntade oss\r\nav Rikskvinnocentrum med anledning av den propo-\r\nsition om kvinnovåld som vi antog. I den propositio-\r\nnen anslogs det särskilda medel till Rikskvinnocent-\r\nrum. I övrigt är detta en fråga som hanteras inom\r\nramen för den vanliga socialbudgeten.</pre><pre>Anf.  97  BARBRO WESTERHOLM (fp):\r\nFru talman! Det är ju väldigt viktigt, fru talman,\r\natt den här finansieringen blir långsiktig. Det gäller\r\natt få medel till forskningsprojekt. Jag tänker t.ex. på\r\ndet här med rättsintygens betydelse för utfallen i\r\ndomstol och på vad som händer med kvinnorna under\r\nden här rättsprocessen. Det är ju ingenting som man\r\nfår klart inom ett år. Och skall man få forskningsme-\r\ndel måste man söka dem utifrån en plattform där det\r\nfinns en garanti för att de som arbetar där också\r\nkommer att finnas kvar under en längre tid.\r\nMin förhoppning är ju nu att ni tre ministrar som\r\nsitter här, var och en med ett ansvar för detta område,\r\nkan komma samman för att lösa denna finansierings-\r\nfråga som landstinget i Uppsala inte kan ta på sig. Det\r\nklarar landstingsdelen, vården, men resten handlar om\r\nUtbildningsdepartementets ansvar, Justitiedeparte-\r\nmentets ansvar och Socialdepartementets ansvar.</pre><pre>Anf.  98  Justitieminister LAILA FREI-\r\nVALDS (s):\r\nFru talman! Jag delar helt Barbro Westerholms\r\nuppfattning att vi har ett ganska spritt ansvar. Det är\r\nmånga intressenter i denna fråga, och det får inte leda\r\ntill att frågan faller mellan stolarna. Det var också\r\ndärför som frågan togs upp i kvinnopropositionen och\r\nblev behandlad där. Jag kan göra mig till talesman för\r\nde statsråd som finns här och som alla har intresse i\r\ndenna fråga och säga att vi givetvis kommer att sam-\r\nordna våra synpunkter och säkerställa att denna fråga\r\nblir omhändertagen.\r\nNya jobb inom turismen</pre><pre>Anf.  99  MONICA GREEN (s):\r\nFru talman! Jag har en fråga till statsrådet Mona\r\nSahlin. Jag vill fråga om tillväxt och nya jobb.\r\nSprånget in i det nya samhället gör ju att gamla\r\njobb försvinner och nya kommer till. Vi talar om IT-\r\nbranschen och om kommunikationer. En annan spän-\r\nnande framtidsbransch och som också har en av de\r\nstörsta tillväxtpotentialerna är faktiskt turismen. Den\r\nger nya jobb för både män och kvinnor i hela landet,\r\npå hotell, på restauranger, på campinganläggningar, i\r\naffärer, inom kultur och i transportbranschen.\r\nSverige har enorma möjligheter att växa ytterliga-\r\nre som turistland, i städerna men också i fjällen och i\r\nvästra Götaland, varifrån jag kommer, med Göta\r\nkanal och Tivedsskogarna osv., och vi kan utveckla\r\nekoturismen. Upplevelseområden och paketlösningar\r\nbehöver tillkomma för att vi skall kunna ordna så att\r\nturismen blir denna stora framtidsbransch som vi\r\nfaktiskt märker att den kan bli.\r\nMin fråga är alltså: Hur skall vi göra det möjligt\r\natt lansera Sverige ytterligare som ett ypperligt tu-\r\nristland?</pre><pre>Anf.  100  Statsrådet MONA SAHLIN (s):\r\nFru talman! Jag vill helt och hållet instämma i den\r\nbeskrivning som Monica Green gör av turistbran-\r\nschens möjligheter. Turismen är ju en av de snabbast\r\nväxande branscherna i världen. Därmed är den också\r\nen av de framtidsområden som det nya Näringsde-\r\npartementet tittar mycket extra på när det gäller var\r\nde nya jobben kommer att kunna växa fram. Den här\r\nbranschen är viktig både allmänt och ur tillväxtsyn-\r\npunkt men också förstås med tanke på den regionala\r\ntillväxten. Potentialen är alltså stor.\r\nRegeringen har också gjort väldigt stora insatser\r\nunder de senaste åren med att forma t.ex. Sveriges\r\nRese- och Turistråd och Turistdelegationen. Och nu i\r\nveckan har jag inlett ett samtal med Turistrådet för att\r\nse vad vi ytterligare kan göra. Vilken roll kan staten\r\nta på sig, och hur kan vi förmå också näringen att ta\r\npå sig den ekonomiska del som man har lovat att göra\r\nför att vara med och marknadsföra Sverige? Jag\r\nkommer att återkomma under våren till förslag när\r\ndet handlar om turismen och framtiden.\r\nFörsvarsmakten</pre><pre>Anf.  101  LARS ÅNGSTRÖM (mp):\r\nFru talman! Jag har en fråga till försvarsministern.\r\nJag fann tidigare fråga intressant, och det sista svaret\r\nsade mig väldigt mycket.\r\nEnligt en PM från Regeringskansliet går det i dag\r\ninte att se om den nya anslagsförordningen har orsa-\r\nkat några negativa konsekvenser på Försvarsmaktens\r\nekonomi. Men i det brev som Överbefälhavaren har\r\nskickat ut till samtliga anställda i sin organisation\r\nhävdar han en rakt motsatt uppfattning, nämligen att\r\nman har reducerat hans anslag med över 9 miljarder\r\nkronor.\r\nDet är ganska anmärkningsvärt att Överbefälhava-\r\nren går ut och hävdar rakt motsatt uppfattning mot\r\nden som regeringen företräder.\r\nMin fråga till försvarsministern, som inte har läst\r\ndet brev som jag råkar ha en kopia av här i min hand,\r\när:\r\nHur kommer försvarsministern att agera för att de\r\nförsvarsanställda skall få korrekt information, till\r\nskillnad från den desinformation som Överbefälhava-\r\nren har gått ut med?</pre><pre>Anf.  102  Försvarsminister BJÖRN VON SY-\r\nDOW (s):\r\nFru talman! Jag tyckte inte att jag såg Lars Ång-\r\nström i kammaren när Johan Lönnroth tidigare ställde\r\nsamma fråga till mig. Kanske missuppfattade Lars\r\nÅngström mitt svar, att jag tycker att det är bra att det\r\nförs en diskussion om komplicerade samhällsfrågor.</pre><pre>Anf.  103  LARS ÅNGSTRÖM (mp):\r\nFru talman! Det är en sak att tycka att det är bra\r\nmed en diskussion. Det tycker vi alla. Men det är en\r\nhelt annan sak att gå ut till samtliga anställda och\r\nförfäkta en ståndpunkt som är den rakt motsatta mot\r\nden som regeringen har.</pre><pre>Anf.  104  Försvarsminister BJÖRN VON SY-\r\nDOW (s):\r\nFru talman! Det är just så i en demokrati, att man\r\nsätter värde på att meningar bryts. Nu handlar det om\r\nen kommunikation inom Försvarsmakten, och jag\r\nkommenterar inte en dialog mellan Försvarsmaktens\r\nanställda.\r\nStudiemedelssystemet</pre><pre>Anf.  105  YVONNE ANDERSSON (kd):\r\nFru talman! Jag har en fråga till utbildningsmi-\r\nnistern.\r\nJämställdhet har varit ett hedersmärke i svensk ut-\r\nbildningspolitik. Själv har jag dragit nytta av det\r\ngenom t.ex. möjligheten att få studiemedel med barn-\r\ntillägg. Det var en förutsättning för mig att kunna gå\r\nvidare. Mina egna döttrar har inte den möjligheten.\r\nDen är borttagen. Är det utbildningsministerns tanke\r\natt unga människor inte skall kunna utbilda sig på\r\ngrund av att de faktiskt har hunnit få barn?</pre><pre>Anf.  106  Utbildningsminister THOMAS\r\nÖSTROS (s):\r\nFru talman! Låt mig försäkra att jag tycker att det\r\när oerhört viktigt att människor oavsett familjesitua-\r\ntion har en reell möjlighet att utbilda sig om de kän-\r\nner att de har den lusten och den möjligheten att gå\r\nvidare. Det är klart att det har legat bakom många av\r\nde satsningar som vi har gjort under senare år på\r\nutbildningspolitiken - satsningen på vuxenutbildning\r\nmed en bra försörjning i botten via det särskilda ut-\r\nbildningsbidraget som vi har talat om tidigare och\r\nutbyggnaden av högskolan över hela landet, så att det\r\nockså är praktiskt möjligt att i närheten av den ort där\r\nman lever kunna genomföra en högre utbildning. Det\r\när många saker som är viktiga för att få detta att fun-\r\ngera i praktiken.\r\nFör ganska länge sedan togs det särskilda barn-\r\ntillägget bort ur studiestödssystemet. Det är inte aktu-\r\nellt att återinföra den typen av stöd till barnfamiljer\r\nvia just studiemedelssystemet. Barnfamiljsstödet är\r\nmycket bredare än så. Det handlar om barnbidragen,\r\ndet handlar om att se till att vi har en förskola med\r\nrimliga avgifter, och det handlar om många andra\r\nåtgärder i samhället. Jag vill helst se att vi använder\r\ndessa instrument.</pre><pre>Anf.  107  YVONNE ANDERSSON (kd):\r\nFru talman! Jag tackar för det svaret. Jag tycker\r\nändå att våra idéer omkring utbildningspolitiken i dag\r\när väldigt förmånliga och bra på många sätt. Men om\r\nmänniskor på grund av sin livssituation inte i realite-\r\nten kan studera blir det ändå fel. Därför vill jag fråga:\r\nKommer ni att se över hur unga människor uppfattar\r\nsina möjligheter att studera utifrån sin reella livssitu-\r\nation?</pre><pre>Anf.  108  Utbildningsminister THOMAS\r\nÖSTROS (s):\r\nFru talman! Jag uppskattar Yvonne Anderssons\r\nengagemang i frågan. Det är klart att det är en fråga\r\nsom vi kommer att arbeta med under kommande år\r\nockså. Hur ser vi till att bedriva en utbildningspolitik\r\nsom gör det reellt möjligt för människor med vitt\r\nskilda livssituationer att faktiskt genomgå den utbild-\r\nning som krävs för att klara sig på den nya arbets-\r\nmarknad som växer fram, vilket vi också har diskute-\r\nrat här i dag?\r\nJag tror inte att det särskilda barntillägget i studi-\r\nestödet är en avgörande fråga i detta sammanhang.\r\nDet handlar om ett bredare perspektiv. Vi måste se till\r\natt det finns ett jämställdhetsperspektiv i utbildnings-\r\npolitiken, att vi lockar båda könen att gå in på varand-\r\nras områden när det gäller utbildningar och att vi ser\r\ntill att vi har ett stöd till barnfamiljerna generellt sett i\r\nsocialpolitiken som gör att detta är praktiskt möjligt.\r\nKommunernas ansvar för hemlösa</pre><pre>Anf.  109  VIVIANN GERDIN (c):\r\nFru talman! Jag vill ställa en fråga till socialmini-\r\nster Lars Engqvist.\r\nI en kommun har det gjorts så kraftiga nedskär-\r\nningar även inom polisen att det har medfört problem\r\natt ta hand om personer med sociala problem under\r\nsena kvällar och nattetid.\r\nUnder förra veckan lämnade två poliser i stället\r\növer två omhändertagna män till ett hotell. Den ene\r\nmannen var alkoholpåverkad, och den andre mannen\r\nvar kriminell, och båda hade blivit hemlösa. Efter en\r\nförfrågan till kommunen klargjorde kommunen för\r\npolisen att den inte har möjligheter att ta hand om\r\nhemlösa under sena kvällar. Kommunen har alltså\r\ninte resurser att ta hand om oplanerade händelser. Till\r\nsaken hör även att dessa personer uppträder mycket\r\nstörande och att personalen på hotellen har protesterat\r\nmot detta.\r\nMed anledning av denna händelse, och eftersom\r\nman inte tänker vidta några åtgärder inom kommu-\r\nnen, vill jag fråga socialministern:\r\nDetta kan väl ändå inte vara förenligt med den so-\r\ncialtjänstlag som vi har?</pre><pre>Anf.  110  Socialminister LARS\r\nENGQVIST (s):\r\nFru talman! Eftersom vi är i slutet av timmen skall\r\njag svara mycket kort. Nej, det kan inte vara mening-\r\nen.</pre><pre>Anf.  111  VIVIANN GERDIN (c):\r\nFru talman! Då vill jag ställa en följdfråga. Jag\r\nvill att man ser över det här och klargör ansvarsta-\r\ngandet. Vem är det som har det yttersta ansvaret,\r\neftersom kommunen ändå inte har för avsikt att göra\r\nnågot?</pre><pre>Anf.  112  Socialminister LARS\r\nENGQVIST (s):\r\nFru talman! Det är kommunen som har ansvaret.\r\nEnligt socialtjänstlagen är det kommunen som skall\r\nansvara för detta.\r\nMan kan möjligtvis hänvisa till bristande resurser\r\ni enskilda fall, och man kan misslyckas. Men ansvaret\r\nligger hos kommunen. Det är viktigt att vi gemensamt\r\nhävdar detta.\r\nDet är kommunen som skall se till att sådana här\r\nsituationer inte uppstår, och det är kommunen som\r\nskall se till att det fungerar så att människor inte råkar\r\nut för den här typen av missöden.</pre><pre>Anf.  113  TREDJE VICE TALMANNEN:\r\nTiden för frågestunden är nu förbrukad. Jag vill\r\ntacka regeringens statsråd för deras medverkan här i\r\ndag.</pre><pre>8 §  (forts. från 6 §) Internationellt bistånd (forts.\r\nUU2)</pre><pre>Anf.  114  MARIANNE ANDERSSON (c) re-\r\nplik:\r\nTack fru talman! Jag skulle vilja ställa en fråga till\r\nBerndt Ekholm. Vi har ju haft ett replikskifte och\r\ndiskussion om nivån på biståndsanslaget.\r\nNär man lyssnar på diskussionen låter det som om\r\ndet varit en ökning i budgeten i år. Vi som var över-\r\nens med socialdemokraterna i våras om en nivå, note-\r\nrar att det är en minskning trots att man gått ut med\r\natt man lägger på 100 miljoner. Det har med teknika-\r\nliteter att göra.\r\nBåde Miljöpartiet och Vänsterpartiet har tydligen\r\nfått intrycket att man bidragit till öka biståndsnivån\r\nnågot från det som vi kom överens om i våras. I själ-\r\nva verket är det 102 miljoner mindre.\r\nDet är ganska smart av socialdemokraterna att i\r\ndessa båda partier lyckas ingjuta intrycket att man\r\nåstadkommit detta. Men så är det inte.\r\nJag skulle vilja ha en kommentar till hur man kan\r\nhantera frågor så, att man säger att det är en ökning\r\nnär det i själva verket är en minskning.\r\nVi har faktiskt mer pengar i vår budget än vad alla\r\nde här tre partierna har.\r\nVi hade också en diskussion om vår reservation\r\nom mer problemorienterat bistånd. Berndt Ekholm\r\nsäger att han tror att det går att arbeta problemoriente-\r\nrat även med den konstruktion vi har i dag\r\nJag skulle vilja att socialdemokraterna tittar litet\r\npå den lösning som vi har presenterat i vår reserva-\r\ntion, där vi faktiskt drar ned 10 % på landramarna och\r\nför över det till motsvarande regionalt anslag, för att\r\nman skall kunna göra en kombination av landramar\r\noch mer problemorienterat bistånd. Man skulle kunna\r\nkomma en bit på väg på det sättet. Skulle inte det\r\nkunna vara en tilltalande modell för socialdemokra-\r\nterna?</pre><pre>Anf.  115  BERNDT EKHOLM (s) replik:\r\nFru talman! När det gäller den sista frågan kan jag\r\nsvara att det redan är så. Det finns särskilda anslag till\r\nmiljö, demokrati, mänskliga rättigheter och en massa\r\nandra områden. De är införda sedan flera år tillbaka,\r\nbåde i form av regionala anslag och i form av särskil-\r\nda anslag. Det är redan fullt möjligt att komplettera\r\nlandramarna med den typen av insatser utan att man\r\nskall behöva dra nerdanslag på landramarna.\r\nNär det gäller ökningen av biståndet avsatte vi re-\r\ndan i förra budgeten 0,7 % av bruttonationalinkoms-\r\nten till biståndet. Det gäller biståndsramen, vill jag\r\ntillägga. Det räknas ju av en del åt olika håll sedan.\r\nVi sade att vi bibehåller den ramen 1999, och vi\r\nökar, om jag minns rätt, till 0,72 % år 2000 och till\r\n0,73 % år 2001.\r\nDet var en klart uttalad inriktning. Så skall det va-\r\nra i budgeten. Vi har aldrig sagt att det är kronor och\r\nören som är ramen för biståndet. Vi har varit överens\r\nom att det är procenttalet som skall gälla. Då kommer\r\ndet att fluktuera i kronor och ören beroende på hur\r\nbra det går för Sverige. Går det riktigt bra ökar brut-\r\ntonationalprodukten och vi får mer pengar till bistån-\r\ndet. Går det sämre blir det något mindre. Andelen -\r\nden moraliska kakan - blir lika stor beroende på vad\r\nvi sätter den till.\r\nDet som Marianne Andersson säger är något som\r\njag inte känner igen. Jag har inte hört talas om att vi\r\nhar bestämt på det sättet. Jag känner alltså inte igen\r\nmig i den beskrivningen över vad vi kommit överens\r\nom.</pre><pre>Anf.  116  MARIANNE ANDERSSON (c) re-\r\nplik:\r\nFru talman! Jag känner självklart också till den\r\nmodell som används. Men det känns litet märkligt när\r\nman påstår att man ökar biståndet när man i själva\r\nverket sänker det. För de fattiga människorna är det\r\nnaturligtvis kronorna som räknas.\r\nVi kan inte diskutera modellen, men att man säger\r\natt man ökar, måste man väl ändå påstå är litet\r\nknepigt.\r\nJag fick inte svar på frågan om det problemorien-\r\nterade biståndet. Vi vet också att det finns en del\r\nsådana anslag till olika områden. Men det är fråga om\r\nhur mycket. För att man skall kunna åstadkomma\r\nresultat för de stora miljöproblemen, såsom vatten-\r\nproblem som t.ex. finns i Afrika, behövs det mer än\r\nde pengar som finns i de anslag som Berndt Ekholm\r\nredovisade. Därför vill vi ha det andra angreppssättet\r\noch anslå mer pengar till det som hjälper människor i\r\nde fattiga länderna. Det är det vi har landramar till.\r\nJag vill också ställa en fråga angående Guinea-\r\nBissau. Där har regeringen dragit ned biståndet till\r\nendast humanitärt bistånd. Det har hänt ganska myck-\r\net där sedan propositionen framlades och sedan vi\r\nskrev betänkandet. Jag skulle vilja fråga hur Berndt\r\nEkholm och socialdemokraterna ser på att upprätt-\r\nhålla biståndet till Guinea-Bissau. Där finns det stora\r\nmöjligheter till en fredlig utveckling. Det är viktigt att\r\nta vara på allt det som Sverige tidigare har investerat,\r\nbåde i form av biståndsinsatser och i form av för-\r\ntjänstfullt arbete som vi vet att ambassadtjänstemän\r\ndär har utfört.\r\nDet vore synd att låta det förstöras och inte hjälpa\r\ntill i det här kritiska läget. Hur ser Berndt Ekholm på\r\nden frågan?</pre><pre>Anf.  117  BERNDT EKHOLM (s) replik:\r\nFru talman! Den sista frågan lämnar jag med varm\r\nhand till Carina Hägg. Eftersom jag redan har sagt att\r\nvi gjort den arbetsfördelningen, så får hon svara på\r\nden när hon kommer till talarstolen.\r\nSå till frågan om landramarna. Det finns pengar\r\ntill miljösatsningar och vattensatsningar i landramar-\r\nna. Det är fråga om synsätt huruvida regionala ramar\r\neller särskilda program är en bättre metod än landra-\r\nmar. Vi har från vår sida valt en kombination och\r\navstämt beloppen i denna kombination på det sätt\r\nsom vi föreslår i budgeten. Det tycker vi är en rimlig\r\navvägning.\r\nDet är inte så att det inte finns pengar inom land-\r\nramarna till att göra de här miljösatsningarna, men\r\njag kan ju inte förneka att ett problemorienterat syn-\r\nsätt också har sin plats, och när man jobbar med land-\r\nramarna måste man naturligtvis också ha med sig det\r\ndärför att exempelvis miljöfrågor går över gränserna.\r\nDå går vi över till frågan om ökning i budgeten.\r\nJa, detta sammanhänger ju med det synsätt som vi\r\nhar: Nu anslår vi en andel av bruttonationalinkomsten\r\ntill bistånd, och nu har det i förhandlingar - om jag\r\nuppfattat det rätt - mellan regeringspartiet, Vänster-\r\npartiet och Miljöpartiet resulterat i en förändring från\r\n0,70 till 0,705. Detta tycker vissa är lite, och Marian-\r\nne Andersson angrep det ganska kraftigt i sitt hu-\r\nvudanförande och sade att Centern är beredda att\r\nlägga på 100 miljoner kronor själva. Det var ju det\r\nsom, vad jag förstår, Miljöpartiet och Vänsterpartiet\r\nlade på budgeten. Marianne Andersson klagade också\r\npå att det tar 30 år att återgå osv. Men Centerpartiet\r\njobbar ju på precis samma sätt som vi, så det är ju\r\nverkligen att kasta sten i glashus att uttala sig på det\r\nsätt som Marianne Andersson gör.</pre><pre>Anf.  118  MARIANNE SAMUELSSON (mp)\r\nreplik:\r\nFru talman! Berndt Ekholm tog i sitt anförande\r\nupp vikten av miljön och lite om att vår reservation\r\negentligen var alldeles onödig därför att man vidtog\r\nalla de miljöåtgärder som krävdes i dag. Bl.a. gjordes\r\ndet noggranna miljökonsekvensbeskrivningar vid alla\r\nprojekt.\r\nDå skulle jag vilja fråga om ett alldeles konkret\r\nprojekt, nämligen Bío-Bío-projektet i Chile, som är\r\nett dammbygge i Bío-Bío-floden. Vi vet att damm-\r\nbygget innebär att man förstör en av världens värde-\r\nfullaste flodbiotoper för all framtid och att man dess-\r\nutom förorsakar ursprungsbefolkningen som bor i och\r\nhar levt i det här området i alla tider en omöjlighet att\r\nleva kvar där och en omöjlighet att idka sin kultur och\r\nsitt sätt att leva. Jag skulle bara vilja veta hur en mil-\r\njökonsekvensanalys i det här fallet kunde ge till re-\r\nsultat att man ändå gick in för att satsa på det här\r\nbygget.</pre><pre>Anf.  119  BERNDT EKHOLM (s) replik:\r\nFru talman! Det är alltså så här att man numera\r\ngenomför miljökonsekvensbeskrivningar om det är\r\nuppenbart att miljön spelar någon roll i ett projekt,\r\noch det är precis samma tillvägagångssätt som vi har i\r\növrigt när det gäller miljökonsekvensbeskrivningar\r\nhär hemma i Sverige.\r\nDet här Bío-Bío-projektet är jag inte så insatt i.\r\nJag vet vad det gäller - jag har snubblat över det eller\r\nkommit i kontakt med det. Om jag minns rätt har det\r\ntillkommit innan miljömålet kom till i biståndet. Det\r\när möjligt att man inte har gjort någon miljökon-\r\nsekvensbeskrivning av det projektet på det sätt som vi\r\nnu vill se. Det känner jag inte till. Skulle man ha gjort\r\ndet på det sätt som är tänkt i det här projektet och\r\nkommit fram till att projektet tål det här har jag ingen\r\nkommentar till det av det enkla skälet att jag känner\r\ntill projektet för lite.</pre><pre>Anf.  120  MARIANNE SAMUELSSON (mp)\r\nreplik:\r\nFru talman! Projektet är ju lite aktuellt eftersom\r\naktionsgruppen i ursprungsbefolkningen fick det\r\nalternativa nobelpriset i går, och därför har det ju\r\nvarit en viss uppmärksamhet kring själva projektet\r\njust nu här hemma. Men det är naturligtvis så att det\r\nhär har pågått ett tag. Såvitt jag minns har det till-\r\nkommit efter 1988, när beslutet fattades om miljö-\r\nkonsekvensbeskrivningar.\r\nJust ett dammbygge är ju väldigt konkret när det\r\ngäller miljöpåverkan. Vi vet ju alla att det påverkar\r\nmiljön, så om något projekt borde miljökonsekvens-\r\nbeskrivas är det just ett dammbygge. Det är ju tragiskt\r\nom det inte har fått någon effekt om man nu har gjort\r\nen miljökonsekvensanalys. Man måste ju dra ut kon-\r\nsekvenserna av en miljöanalys och sedan bestämma\r\nsig för om det verkligen är så här man skall göra.\r\nSom jag ser det är det här ett vansinnesprojekt ur flera\r\nsynvinklar, både när det gäller ursprungsbefolkning-\r\nens möjligheter att få leva i området och ur miljösyn-\r\npunkt.\r\nEn annan fråga som jag också tänkte ta upp\r\nhandlar om miljön och Murmansk. I betänkandet har\r\nvi tagit upp en del kring satsningarna på kärnkraften i\r\nöst och åtgärder för miljön där. Men Murmanskområ-\r\ndet och den förskräckliga situation som råder där,\r\nmed avfall i containrar som håller på att rosta sönder\r\noch där det alltså finns akuta behov av åtgärder, tyck-\r\ner jag att det i utskottets betänkande är ganska lite\r\nskrivet om. Det borde vara så att vi från svenskt håll\r\ngick in och var väldigt aktiva eftersom vi vet att det\r\nhär kommer att drabba vår miljö. Jag skulle vilja veta\r\nvad regeringen ämnar göra.</pre><pre>Anf.  121  BERNDT EKHOLM (s) replik:\r\nFru talman! Ja, jag får säga som jag sade alldeles\r\nnyss; jag får vända mig till min ärade kollega Urban\r\nAhlin, som jag hoppas sitter och tittar på mig i TV-\r\nburken, och vädja till honom att han tar chansen att\r\nsvara på den fråga som kom fram nu. Han har nämli-\r\ngen lovat att ta hand om Östeuropastödet, så jag skall\r\ninte ta ordet från honom.\r\nMen jag vill gå tillbaka till frågan om Bío-Bío. Nu\r\nnämnde Marianne Samuelsson 1988. Ja, det kan nog\r\nstämma att vi införde miljökonsekvensbeskrivningar i\r\nSverige då, men det gjorde vi inte när det gällde bi-\r\nståndet, och det vågar jag vara tvärsäker på, därför att\r\ndet kommer från Riokonferensen som hölls 1992, och\r\nsedan följde vi upp den och introducerade miljömålet\r\ni biståndet. Jag är lite osäker, men jag tror att det kom\r\nin såpass sent som 1996, möjligen något år tidigare.\r\nDet kan alltså vara så att det här projektet har börjat\r\nrulla tidigare i sin planeringsfas och därmed inte har\r\ngått igenom den här processen med en miljökon-\r\nsekvensbeskrivning, på samma sätt som vi har vissa\r\nproblem i Sverige för en del projekt - kanske inte nu\r\nlängre, men det var så tidigare. Det kan vara förkla-\r\nringen till eventuella brister i det här projektet. Men i\r\növrigt vill jag inte kommentera ett projekt som jag\r\ninte är tillräckligt insatt i. Det vore fel att göra det\r\ntycker jag.</pre><pre>Anf.  122  LISELOTTE WÅGÖ (m):\r\nFru talman! Tillåt mig att göra en liten reflexion\r\ninnan jag går in på mitt egentliga anförande.\r\nDen 10 december förra året, på 49-årsdagen av\r\nden allmänna förklaringen av de mänskliga rättighe-\r\nterna, valde vi här i kammaren att ha en annan struk-\r\ntur på den här debatten. Man hade en s.k. MR-runda.\r\nPå 50-årsdagen, alltså ett år senare, har man valt en\r\nannan uppläggning, vilket jag beklagar. Jag tycker\r\nockså att debatten hitintills, både till struktur och\r\ninnehåll och inte minst med tanke på tidsaspekten,\r\nockså visar att vi kanske skall tänka på detta till nästa\r\når när vi skall ha en liknande debatt.\r\nNu förhåller det sig som det gör, och jag tänker\r\nändå inte avstå från att hålla ett anförande om de\r\nmänskliga rättigheterna.\r\nNär FN:s generalförsamling 1948 ställde sig bak-\r\nom den allmänna förklaringen av de mänskliga rät-\r\ntigheterna skedde det efter ett mycket idogt arbete av\r\nett antal mycket dugliga personer som kom från olika\r\ndelar av världen. Arbetet i kommissionen leddes av\r\nEleanor Roosevelt. Hon hade en vision. Hon ville se\r\nett magna charta för alla människor i världen. Och det\r\nvar nog inte så märkligt med det synsättet. Vi måste\r\nha i åtanke i vilken tidsanda detta skedde. Vi hade\r\nlämnat en av världshistoriens mest skändliga tider\r\nbakom oss.\r\nBegreppet \"mänskliga rättigheter\" finns före\r\n1948. I FN:s stadgar nämns mänskliga rättigheter inte\r\nmindre än sju gånger. Franska revolutionen 1789 och\r\ndess Declaration des droites de l'homme, en mänsk-\r\nligrättighetsförklaring, var kanske en förebild för en\r\nperson som ingick i den här kommissionen, nämligen\r\nRené Cassin, som sedermera blev mottagare av No-\r\nbels fredspris.\r\nRené Cassin är en intressant person att nämna en\r\nsådan här dag eftersom han hade ett avgörande infly-\r\ntande över att artikel 22 kom till stånd, en artikel som\r\ntalar om de sociala rättigheterna. Den franska dekla-\r\nrationen går i sin tur tillbaka på de amerikanska fri-\r\nhetsförklaringarna. Det var kanske inte så märkligt,\r\nfru talman, med Eleanor Roosevelts vision om ett\r\nmagna charta för alla människor människor i världen.\r\nEfter 1948 dröjde det nästan 20 år innan förkla-\r\nringen kunde utvecklas till konventionen om medbor-\r\ngerliga och politiska rättigheter samt konventionen\r\nom sociala, ekonomiska och kulturella rättigheter.\r\nDärefter dröjde det sju år innan Sveriges riksdag\r\nfattade beslut om inkorporering av konventionen\r\ngenom lag vilken trädde i kraft den 1 januari 1995.\r\nDet var ett trendbrott. För första gången blev en män-\r\nniskorättskonvention införd i sin helhet i den svenska\r\nrättsordningen.\r\nFru talman! I dag är det också ett trendbrott. Ut-\r\nskottet har biträtt vårt yrkande att en utförlig rapport\r\nom samarbetsländers respekt för mänskliga rättighe-\r\nter och demokrati skall utarbetas. Det är mycket\r\nglädjande. Vi har i flera år begärt det. Nu har utskot-\r\ntet ställt sig bakom detta i form av ett tillkännagivan-\r\nde för regeringen. Jag tycker att det var hög tid.\r\nVisserligen har utskottet tidigare uttalat sig posi-\r\ntivt till detta förslag. Senast i utrikesutskottets betän-\r\nkande 1996/97:UU12 förutsattes det att en samlad\r\nbild av läget beträffande respekten för mänskliga\r\nrättigheter och demokrati i samarbetsländerna skulle\r\nkomma att ges, lämpligen, som det då uttrycktes, som\r\nen bilaga till budgetförslaget.\r\nRegeringen har tyvärr visat ett påtagligt ointresse\r\natt ge riksdagen en utförlig redovisning av läget för\r\nMR i Sveriges samarbetsländer. Den redovisning som\r\nhitintills skett i riksdagen har inte hållit måttet. Snara-\r\nre har den försämrats i jämförelse med redovisningen\r\nför ett par år sedan.\r\nFru talman! I de länder som mottar ett betydande\r\nsvenskt bistånd har Sverige ett särskilt ansvar för att\r\nrespekten för mänskliga rättigheter stärks och för att\r\nregler och principer efterlevs. Detta är vår uppfatt-\r\nning, och den har vi också tidigare påtalat. Sveriges\r\nagerande har varit för svagt.\r\nJag vill inte påstå att det har varit en regel att bi-\r\nstånd har betalats ut utan några direkta krav på att\r\nutvecklingen skall gå i rätt riktning mot demokrati\r\noch ökad respekt för mänskliga rättigheter. Men det\r\nhar hänt, och det händer dessvärre fortfarande.\r\nVi måste därför nu på ett mycket aktivare och\r\ntydligare sätt ställa krav och driva på. Bara den vet-\r\nskapen att den svenska riksdagen årligen inför beslut\r\nom biståndssatsningar följer och värderar utveckling-\r\nen av mänskliga rättigheter och demokrati skulle vara\r\nen viktig signal till samarbetsländerna.\r\nNär Världsbankens forskningschef David Dollar\r\nbesökte utskottet och redovisade sina synpunkter från\r\nett forskningsprojekt om bistånd framkom det med all\r\nönskvärd tydlighet att bistånd som riktar sig till län-\r\nder som kränker mänskliga rättigheter snarare stjälper\r\nän hjälper medborgare. Den nu begärda rapporten\r\nkommer att utgöra ett viktigt underlag för en utförlig\r\ndebatt inför beslut om framtida svenska biståndsinsat-\r\nser.\r\nDet är också vår uppfattning att Sverige inte skall\r\nbetala ut bistånd till statsmakter som grovt och sys-\r\ntematiskt kränker mänskliga rättigheter och som ut-\r\növar förtryck mot sina medborgare. Allvarlig korrup-\r\ntion skall också utesluta bistånd. Att från svensk sida\r\nge bistånd till statsmakten i sådana länder även när\r\ndet gäller demokrati- och MR-bistånd bör endast\r\ntillåtas ske i mycket speciella undantagsfall när alla\r\nandra möjligheter uttömts.\r\nFria och frivilliga organisationer gör och kan göra\r\ngoda insatser. Sådant bistånd har genom personligt,\r\nengagemang, egna arbetsinsatser och lokal erfarenhet\r\nett betydligt större värde än den nominella ekonomis-\r\nka volymen. Via dessa organisationer når svenska\r\ninsatser direkt ut till den behövande befolkningen\r\nutan omvägar via statsapparaten.\r\nFru talman! Att utveckla internationella normer är\r\nkomplicerade och tidskrävande processer. Inte förrän\r\n1989 antogs konventionen om barnets rättigheter.\r\nSverige ratificerade konventionen 1990. Barnkon-\r\nventionen är en internationell förpliktelse som Sveri-\r\nge har åtagit sig gentemot andra stater som också har\r\nanslutit sig till konventionen.\r\nBarns och ungdomars situation runtom i världen\r\när i många fall mycket svår. De sociala skyddsnäten\r\nhar trasats sönder på grund av konflikter. Social lag-\r\nstiftning till skydd och hjälp saknas. Senast i denna\r\nvecka har vi återigen fått rapporter om hur barns och\r\nungdomars villkor ser ut.\r\nBarn dör, barn svälter, andelen gatubarn ökar,\r\nantalet barn som inte får sin utbildning tillgodosedd\r\nökar, våld och övergrepp på barn ökar och antalet\r\nbarn på institutioner ökar. Listan kan göras lång. Det\r\nmesta har sin grund i djup fattigdom men också i\r\nländers förhållningssätt till barns mänskliga rättighe-\r\nter. Kränkning av barns rättigheter sker även i de\r\nländer som ratificerat konventionen.\r\nDetta är en mycket farligt utveckling. För att säkra\r\nden demokratiska utvecklingen, för att säkra mänsk-\r\nliga rättigheter respekteras av nästa generation runt-\r\nom i världen är det av stor vikt att vi från svensk sida\r\npå olika sätt bistår dessa barn och ungdomar. För det\r\nbehövs ett batteri av åtgärder. Därtill kommer att vi\r\nbehöver utarbeta metoder för att arbetet för ekono-\r\nmiska och sociala rättigheter blir effektivt.\r\nFru talman! FN:s barnkonvention innehåller en\r\nsärskild sorts rättigheter som kan sägas vara en ut-\r\nveckling de traditionella mänskliga rättigheterna.\r\nKonventionens olika rättigheter är lika viktiga, och\r\nden skall också ses som en helhet. Rättigheterna är\r\nemellertid lite olika till sin natur.\r\nDe medborgerliga och politiska rättigheterna är\r\nabsoluta till sin karaktär och måste respekteras av alla\r\nstater oavsett utvecklingsnivå. De ekonomiska, soci-\r\nala och kulturella rättigheterna är mer av målsätt-\r\nningskaraktär. Hur de förverkligas är beroende av ett\r\nlands resurser.\r\nFru talman! Låt oss tänka på det när vi i nästa\r\nbudgetprocess med hjälp av en utförlig och genomar-\r\nbetat rapport från regeringen om samarbetsländernas\r\nrespekt för mänskliga rättigheter och demokratisering\r\nskall inrikta vårt bistånd. Jag har inga ytterligare\r\nyrkanden vad avser våra reservationer, men jag står\r\nsjälvfallet bakom samtliga våra reservationer.</pre><pre>Anf.  123  BERNDT EKHOLM (s) replik:\r\nFru talman! Det var ett värdefullt anförande som\r\nLiselotte Wågö höll. Det bra att vi fokuserar MR-\r\nfrågorna. Jag kan hålla med Liselotte Wågö i hennes\r\nreflexion att det inte hade varit så dumt om vi ordnat\r\nen MR-debatt en dag som denna. Men dessa frågor\r\nhar varit så centrala och så ofta varit uppe i utrikesut-\r\nskottet att vi inte kunde hålla oss.\r\nOm jag minns rätt höll vi den debatten förra året.\r\nDet råkade då bli 49 år efter i stället för 50 år efter det\r\natt rättigheterna deklarerades. Det kanske inte hade\r\nskadat om vi haft en liten omgång om det i dag också.\r\nMan kan vara vis i efterhand, men nu är det som det\r\när med det.\r\nDet innebär inte på något sätt att vi inte tycker att\r\ndessa frågor är viktiga. Det tycker vi alla i utskottet.\r\nJag är helt övertygad om det. Men jag gillar inte fullt\r\nut all den kritik som regeringen får utstå för MR-\r\nskrivelsen mot bakgrund av att det som den borgerli-\r\nga regeringen presterade inte var så väldigt mycket\r\ndet heller.\r\nDet är möjligt att den kritik som nu kommer från\r\nModeraterna också riktar sig mot den egna regering-\r\nen, fastän man inte säger det i klartext. Det man\r\npresterade var inte någon särskild MR-redovisning.\r\nDet var ett inslag i en biståndsredovisning som inne-\r\nhöll MR-avsnitt. Om vi jämför det med hur det har\r\nvarit därefter är skillnaden inte stor. Det fanns lite\r\nmer rubriker i den borgerliga redovisningen än vad\r\ndet har funnits i den socialdemokratiska redovisning-\r\nen. Det är i stort sett skillnaden.\r\nTill det kan vi lägga att socialdemokraterna fak-\r\ntiskt har levererat en skrivelse om demokrati och\r\nmänskliga rättigheter. Jag tycker nog att vi har an-\r\nsträngt oss lika mycket som den borgerliga regering-\r\nen har gjort. Till det kan vi också lägga det jag tidiga-\r\nre sade om den gula bok som vi i utrikesutskottet har\r\ntillgång till.\r\nDet är mycket möjligt att MR-bistånd till diktatu-\r\nrer skulle kunna stjälpa mer än hjälpa. Men vi har\r\nockså exempel där vi inte har många alternativ. Det\r\ngäller t.ex. Kina. Jag är av den bestämda uppfattning-\r\nen att det Raoul Wallenberg-institutet har gjort där\r\nhar varit positivt för att stötta MR-frågorna.</pre><pre>Anf.  124  LISELOTTE WÅGÖ (m) replik:\r\nFru talman! Det finns ingenting som är så bra att\r\ndet inte kan bli bättre. Jag tror att det är viktigt att det\r\när ett enigt utskott som står bakom det här tillkänna-\r\ngivandet om att vi vill ha en utförlig rapport så att vi\r\nblir säkrare när vi skall rikta vårt bistånd. Jag tror att\r\ndet är oerhört viktigt. Jag tror att den debatten kanske\r\när viktigare än den debatt som varit hittills om storle-\r\nken på biståndet och vem som skall överträffa vem.\r\nJag är ju ny i utskottet, som Berndt Ekholm vet,\r\noch har kanske inte hela historieskrivningen klar för\r\nmig. Jag skall inte stå här och förhäva mig och påstå\r\natt den rapport som lämnades under den borgerliga\r\ntiden skulle vara den allra bästa. Jag tror att det vore\r\nbra om vi kunde enas om att det är viktigt att vi får\r\ntillgång till det här dokumentet. Jag kommer att noga\r\nbevaka att den här beställningen som utskottet har\r\nlagt till regeringen kommer i god tid före nästa års\r\nbudgetprocess.</pre><pre>Anf.  125  BERNDT EKHOLM (s) replik:\r\nFru talman! Visst är vi eniga. Det är ett enigt ut-\r\nskott som just denna dag, 50 år efter tillkomsten av de\r\nhär deklarationerna, ger ett tillkännagivande till rege-\r\nringen att vi vill se en ännu tydligare redovisning.\r\nDen redovisningen kommer naturligtvis att basera\r\nsig på, om jag minns rätt, tre olika motionskrav som\r\nvi hänvisar till i vår hemställanspunkt. Det som står i\r\nmotionerna om detta blir basen för vad regeringen\r\nskall åstadkomma. Vi får hoppas att vi blir nöjda när\r\nvi får se den redovisningen sedan.</pre><pre>Anf.  126  LISELOTTE WÅGÖ (m) replik:\r\nFru talman! Jag har bara en liten kort kommentar\r\nbeträffande våra insatser i Kina och Raoul Wallen-\r\nberg-institutet. Det är ju de facto så att Raoul Wallen-\r\nberg-institutet är en enskild organisation.</pre><pre>Anf.  127  MURAD ARTIN (v):\r\nFru talman! Många ledamöter har i dag pratat om\r\natt det är 50 år sedan FN:s allmänna förklaring om de\r\nmänskliga rättigheterna antogs. Detta jubileum har\r\nuppmärksammats över hela världen, och inte minst\r\nhär i kammaren av talmannen Birgitta Dahl.\r\nSedan FN:s generalförsamling 1948 antog förkla-\r\nringen har denna varit hörnstenen i arbetet för de\r\nmänskliga rättigheterna och lett till utarbetandet av\r\nmånga internationella och regionala konventioner och\r\nfördrag som har ratificerats av en stor del av FN:s\r\nmedlemsländer, som många också har påpekat här.\r\nTrots detta är brotten mot de mänskliga rättighe-\r\nterna vitt utbredda. Många länders regeringar uppvi-\r\nsar dubbla ansikten i sin attityd till mänskliga rättig-\r\nheter. Jag vill instämma i Lars Ohlys anförande, där\r\nhan tog upp de länder som dagligen begår brott mot\r\nde mänskliga rättigheterna.\r\nJag vill också nämna ett land. I går satt vi och\r\nföljde situationen för författaren Mohammad Moukt-\r\nhari. Det var jag, Lars Ohly och Eva Zetterberg. I går\r\neftermiddag visste vi att han satt inspärrad. Några\r\ntimmar senare fick vi beskedet att han hade blivit\r\ntorterad och avrättad. Detta är skrämmande. Nu har\r\növer 500 författare gått under jorden i Iran.\r\nFru talman! De globala skillnaderna i människors\r\nlevnadsvillkor ökar. Fattigdomen i världen har totalt\r\nsett minskat, men den ökar drastiskt i vissa delar av\r\nvärlden, t.ex. i många länder söder om Sahara.\r\nSkillnaderna i konsumtionen är enorma. Enligt\r\nUNDP står den rikaste femtedelen av världens be-\r\nfolkning för 86 % av världens konsumtion.\r\nDen rikaste femtedelen av världens befolkning\r\nkonsumerar 45 % av allt kött och all fisk medan den\r\nfattigaste femtedelen endast förbrukar 5 %.\r\nDen rikaste femtedelen av världens befolkningen\r\nförbrukar 58 % av all energi medan den fattigaste\r\nfemtedelen förbrukar mindre än 4 %.\r\nDen rikaste femtedelen av världens befolkningen\r\näger 87 % av världens fordonspark medan den fatti-\r\ngaste femtedelen äger mindre än 1 %.\r\nKampen mot fattigdomen är den mest övergripan-\r\nde och viktigaste frågan inom biståndspolitiken. En\r\növersyn av biståndsmålen bör ske för att få en väl\r\nsammanhållen politik. Nu har regeringen aviserat en\r\növersyn av de biståndspolitiska målen. Regeringen\r\nkommer att bjuda in alla riksdagspartier till detta\r\narbete. Vi i vårt parti välkomnar detta med stor gläd-\r\nje. Jag vill hålla med Karl-Göran Biörsmark om att vi\r\nhar haft den debatten i utskottet också.\r\nJag tycker att det är mycket viktigt att man tar upp\r\ndetta. Vi har också en motion om detta. Det togs upp i\r\nen interpellation av ordföranden. Jag tycker att det är\r\nbra att biståndsministern har aviserat den här översy-\r\nnen. Precis som Karl-Göran Biörsmark är jag mycket\r\ntacksam för detta.\r\nFru talman! Sverige är motståndare till kärnva-\r\npenrustningar. Sverige är motståndare till produktion\r\nav olika typer av massförstörelsevapen. Vänsterparti-\r\net är anhängare av den kamp som förs mot dessa och\r\nandra vapentyper.\r\nEtt sätt att hantera förhållandet till länder som\r\nproducerar kärnvapen och andra massförstörelseva-\r\npen är att tillgripa sanktioner för att få slut på vapen-\r\nproduktionen. Historiska erfarenheter visar att sank-\r\ntioner, och framför allt ekonomiska sådana, kan vara\r\nett tveeggat vapen. I några fall har de haft effekt, och\r\ni andra fall har sanktionerna varit tveeggade.\r\nI fallet Sydafrika var sanktionerna ett effektivt va-\r\npen. Där hade man stöd av sydafrikanska folkrörelser\r\nsom ANC, fackföreningsrörelsen och flera andra\r\ndjupt förankrade folkliga organisationer.\r\nI några fall har sanktionerna varit riktade mot bi-\r\nståndet. Ett sådant fall har varit Indien efter\r\nkärnsprängningarna i våras. Regeringens allmänna\r\nreaktion på dessa var att dra in biståndet till Indien\r\nutan att först kontrollera vilken effekt det skulle få. Vi\r\nhar tagit upp frågan i utrikesutskottet några gånger\r\noch diskuterat Sidas projekt i Rajasthan i Indien. Det\r\nblev en ganska segdragen historia.\r\nDetta projekt gick ut på att bibringa unga pojkar\r\noch framför allt flickor elementära kunskaper i att\r\nläsa och skriva.\r\nProjektet har, som sagt, varit osedvanligt fram-\r\ngångsrikt också för Sida. Det ekonomiska biståndet\r\ngick visserligen via regeringen i Rajasthan. Men den\r\nlokala regeringen var i stort sett endast en förmedlare\r\nav biståndsmedel.\r\nTrots att projektet inte innebar stöd till den indis-\r\nka staten tvekade den svenska regeringen länge innan\r\ndet blev klart att man skulle fortsätta med biståndet\r\ntill Rajasthanprojektet. Det tog flera månader, närma-\r\nre bestämt ett halvt år, innan det blev klart att bistån-\r\ndet till Rajasthanprojektet skulle fortsätta. Då blir min\r\nfråga: Varför så lång tid? Varför denna oklarhet?\r\nDe som arbetade lokalt med projektet i Indien fick\r\ninte ut sina löner men fortsatte att arbeta ändå. Detta\r\när inte vad jag kallar effektivitet i bistånd. Inte heller\r\när det en välriktad sanktionspolitik.\r\nNär det gäller sanktioner och deras tillämpning\r\nhar jag ett annat exempel på hur sanktioner slår fel.\r\nDet är inte de makthavande, som driver politiken,\r\nsom upprustar och tillverkar massförstörelsevapen,\r\nsom drabbas. Det är befolkningen, de av regimen\r\nförtryckta, som utsätts för ett förstärkt lidande utöver\r\nde lidanden de utsätts för genom regimens brott.\r\nFru talman! Det svenska biståndet är tänkt att vara\r\nkopplat till arbetet för mänskliga rättigheter. Det är\r\nuppenbart att förverkligandet av dessa rättigheter\r\nintimt hör samman med kampen för jämlika sociala\r\nförhållanden, ett jämlikt fördelat ekonomiskt välstånd\r\noch nationella och kulturella rättigheter. Vi vet att allt\r\ndetta har uppnåtts i få länder. Likafullt måste vi un-\r\nderstödja kampen för dessa olika sidor av samhällsut-\r\nvecklingen för att uppnå något resultat när det gäller\r\nmänskliga rättigheter.\r\nI ett fall, när det gäller Turkiet, har representanter\r\nför Human Rights Foundation i Turkiet vid flera\r\ntillfällen pekat på hur ofta tortyr tillämpas i Turkiet.\r\nMan har bl.a. förklarat att tortyr är en av de vanligast\r\nförekommande folksjukdomarna i Turkiet. Alla är på\r\nett eller annat sätt rädda för myndigheter och poliser.\r\nUtskottets svar är vi nöjda med. Jag vill dock gär-\r\nna fråga om Sida. Man skulle jobba med det här och\r\nkomma med ett svar till oss i slutet av 1998. Vi får\r\nhoppas att vi får ett svar på hur biståndet används och\r\nvilka riktlinjer som man skall ha just när det gäller\r\nbiståndet till Turkiet.\r\nTill sist vill jag bara säga en viktig sak när det\r\ngäller Västsahara. Vi vill att den svenska regeringen\r\nskall vara aktiv i den frågan och att stödet till Polisa-\r\nrio skall fortsätta.\r\nFru talman! Med de orden vill jag yrka bifall till\r\nreservation nr 5 och reservation nr 20.</pre><pre>Anf.  128  JAN ERIK ÅGREN (kd):\r\nFru talman! Det har fallit på min lott att i den här\r\ndebatten lyfta fram den syn vi kristdemokrater har på\r\nbehovet av skuldavskrivning och frågan om varför vi\r\nhar ökat det belopp vi menar att Sverige måste avsätta\r\nför skuldavskrivning till en nivå som är avsevärt\r\nhögre än vad regeringen har valt att göra.\r\nI vårt förslag satsar vi 1 000 miljoner till ekono-\r\nmiska reformer och skuldavskrivning. Det är 530\r\nmiljoner mer än regeringen, som föreslår en i det här\r\nsammanhanget blygsam höjning med 60 miljoner, till\r\ntotalt 470 miljoner\r\nDetta gör man trots att man i budgetpropositionen\r\nsäger att Sverige aktivt kommer att verka för en håll-\r\nbar lösning på de fattigaste ländernas skuldproblem,\r\ninklusive ett beslut eller en plan år 2000 som erbjuder\r\ntillräcklig skuldreduktion för varje land.\r\nDet låter rätt bra, fru talman, men det måste ju\r\nockså innebära att man är beredd att ta fram pengar\r\ntill detta. I den mycket blygsamma ökning av utveck-\r\nlingssamarbetet som man från regeringens sida be-\r\nskriver fram till år 2001 finns inte något större eko-\r\nnomiskt utrymme för att man skall kunna leva upp till\r\nen sådan målsättning. Jag får det i alla fall inte att gå\r\nihop.\r\nVi kristdemokrater menar att det är angeläget att\r\nvi från svensk sida visar att vi inte bara i ord utan\r\näven i handling är beredda att stödja kampanjen Ju-\r\nbel 2000 för en radikal skuldavskrivning av de fatti-\r\ngaste ländernas skulder.\r\nKyrkor och samfund, olika fackföreningsrörelser\r\nm.fl. och oerhört många aktiva enskilda, i vårt land\r\noch i andra länder, måste få känna stöd från oss poli-\r\ntiker i denna fråga. Jag kan konstatera att vi kristde-\r\nmokrater ligger i täten av de politiska partierna när\r\ndet gäller skuldavskrivningsfrågan och Jubel 2000.\r\nEn annan av de många viktiga frågor som vi skall\r\nfatta beslut om i dag rör stödet till de enskilda organi-\r\nsationerna. De utgör en ytterst viktig del av det bilate-\r\nrala biståndet. Deras arbete på lokal nivå ger dem en\r\nunik position som måste tas till vara i biståndsarbetet.\r\nDeras kunskaper, erfarenheter och kompetens kan\r\nmed fördel användas i planeringen och genomföran-\r\ndet av nationella såväl som internationella biståndsin-\r\nsatser.\r\nDet är också väl känt att biståndsinsatser på lokal\r\nnivå ofta kan vara betydligt effektivare än de som\r\ngörs på riksnivå, framför allt beroende på att förut-\r\nsättningarna för projekt och insatser är tydligare på\r\nlokal nivå.\r\nNär det gäller stödet till enskilda organisationer\r\nhar vi kristdemokrater jämfört med regeringen före-\r\nslagit en ökning med 150 miljoner, till sammanlagt\r\n1 000 miljoner. Regeringen höjer visserligen stödet\r\ntill de enskilda organisationerna med 20 miljoner,\r\nmen samtidigt sänks Sidas anslag till Svenska Mis-\r\nsionsrådet. En organisation som servar flera kyrkor\r\noch samfund förlorar alltså lika mycket som de en-\r\nskilda organisationerna som helhet vinner. Det vittnar\r\ninte om något större förtroende för enskilda organisa-\r\ntioner.\r\nVi kristdemokraterna menar att dessa organisatio-\r\nners folkliga förankring och effektivitet är av stor\r\nbetydelse. För att möjliggöra en återgång till en högre\r\nbiståndsnivå - att alltså komma upp till enprocentsni-\r\nvån igen - är det viktigt att tilltron till att biståndet\r\nanvänds effektivt har ett brett folkligt stöd. Utan\r\nengagerade människor, eldsjälar som bärs av ett en-\r\ngagemang som också andra påverkas och berörs av,\r\nkommer vi inte framöver att kunna ha ett bistånd från\r\nSverige som vi kan vara stolta över.\r\nDet ansvar vi här har inför alla berörda kräver en\r\nsnar återgång till enprocentsmålet. Vi kristdemokrater\r\nhar visat att vi är beredda att göra det även när det\r\ngäller ökade anslag till biståndet. Det går inte att bara\r\nsäga i ord att man vill att vi skall återgå till enpro-\r\ncentsmålet. Det gäller också att visa att man är beredd\r\natt prioritera för att få fram pengarna. Vi från Krist-\r\ndemokraterna föreslår 1,7 miljarder mer än regering-\r\nen för 1999, 2,4 miljarder mer för år 2000 och sedan\r\nytterligare 2,6 miljarder för år 2001.\r\nFru talman! Avslutningsvis vill jag säga att jag\r\nnaturligtvis står bakom samtliga reservationer som vi\r\nhar lagt fram, men jag nöjer mig med att instämma i\r\nIngrid Näslunds yrkande om bifall till reservationerna\r\n6, 23 och 27.</pre><pre>Anf.  129  BERNDT EKHOLM (s) replik:\r\nFru talman! Jag skall bara göra en kort kommen-\r\ntar till det som sades om enskilda organisationer. Jag\r\nvill för att det inte skall råda något missförstånd säga\r\natt vi har ökat anslaget. Att sedan Sida gör omfördel-\r\nningar bland de anslag som Sida redan har kan vi inte\r\nlägga oss i. Det vore inte rimligt att vi här i riksdagen\r\nlade oss i varje organisations anslag. Vi har inte kom-\r\npetens för det, utan det får Sida bedöma.\r\nJag känner inte till den sänkning som Svenska\r\nMissionsrådet har fått från Sida och vad den beror på,\r\nmen vi ökar alltså vårt anslag med 20 miljoner till\r\n850 miljoner. Man kan naturligtvis diskutera om det\r\nskall ökas ännu mer, som Kristdemokraterna och\r\nnågra andra partier vill, men som jag sade tidigare är\r\n850 miljoner en ganska vettig summa. Man skall\r\nockså kunna ha kontroll över alla de pengar som skall\r\ngå ut. Man skall komma ihåg att detta inte är det enda\r\nanslaget. Jag repeterar att man också kan få pengar\r\nfrån demokratianslaget och från katastrofanslaget.\r\nJag tycker alltså att även vi från regeringsidan vi-\r\nsar en uppskattning av de enskilda organisationerna.</pre><pre>Anf.  130  JAN ERIK ÅGREN (kd) replik:\r\nFru talman! 20 miljoner är visserligen en ökning,\r\nmen en ganska blygsam ökning för den som anser att\r\ndet som de enskilda organisationerna står för i bi-\r\nståndsarbetet är viktigt. Detsamma gäller för den som\r\nanser att det är viktigt med en folklig förankring, den\r\nopinion som vi politiker är beroende av för att kunna\r\nfatta beslut om ett bistånd som inom en snar framtid\r\nåtergår till det enprocentsmål som vi har talat om i\r\nkammaren i dag. Vi  kristdemokrater har väldigt\r\ntydligt visat att vi är beredda att nå upp till det målet\r\nbetydligt snarare än regeringen.</pre><pre>Anf.  131  BERNDT EKHOLM (s) replik:\r\nFru talman! Jag tycker trots allt att 850 miljoner är\r\nväldigt mycket pengar i relation till den summa som\r\nSida totalt har att fördela. Man kan alltid fråga sig när\r\nvi har en optimal fördelning av de biståndspengar\r\nsom går till enskilda organisationer. Det måste nå-\r\ngonstans finnas ett tak där vi tappar kontrollen över\r\natt pengarna används effektivt. Jag talar här om rela-\r\ntionen till enskilda organisationer. Samma sak kan\r\nnaturligtvis gälla andra anslagsposter.\r\nJag vill hävda att vi är där någonstans. Jag säger\r\ninte att 850 miljoner är den alldeles optimala summan\r\nmen att det är ett rejält tilltaget anslag, för vilket de\r\nenskilda organisationerna kan göra väldigt mycket.</pre><pre>Anf.  132  JAN ERIK ÅGREN (kd) replik:\r\nFru talman! Vi är överens om att det är viktigt att\r\nbiståndspengarna satsas där de används effektivt. Det\r\när just därför att vi menar att enskilda organisationer\r\nanvänder pengarna effektivt som vi menar att det är\r\nbefogat med en höjning. Vi vet att enskilda har ett\r\nstort förtroende för hur man här använder pengarna så\r\natt de verkligen ger ett maximalt resultat. Det är där-\r\nför som vi har velat göra den här höjningen.\r\nDet är ändå anmärkningsvärt att Sida drar ned på\r\ndet som Svenska Missionsrådet får, med ett belopp\r\nsom motsvarar det som regeringen har höjt de här\r\nanslagen med. Vad som ligger bakom det vet jag inte,\r\nmen det är inte den typ av signaler som vi behöver för\r\nbiståndet och de resurser som Svenska Missionsrådet\r\när med om att ta ansvar för.</pre><pre>Anf.  133  CARINA HÄGG (s):\r\nFru talman! Berndt Ekholm har för majoriteten\r\nväl utvecklat utskottets synpunkter. Jag skall inte\r\nupprepa dem utan övergå till att beröra den del i utri-\r\nkesutskottets betänkande 1998/99:UU2 Utgiftsområ-\r\nde 7 Internationellt bistånd, som berör Europabistån-\r\ndet och det multilaterala biståndet. Jag kommer även\r\natt beröra ekonomiska reformer och försöka hinna\r\nmed lite av regions- och länderbeskrivningar.\r\nDet multilaterala utvecklingssamarbetet omfattar\r\nFN:s ekonomiska och sociala verksamhet, de interna-\r\ntionella finansieringsinstitutionerna, övrigt multilate-\r\nralt bistånd och samarbete respektive Europeiska\r\nutvecklingsfonden. Anslagsposten A1.1 Multiutveck-\r\nlingssamarbete för budgetåret 1999 beräknas till\r\n3 362 miljoner kronor. Detta innebär en ökning av\r\nramen med hela 351 miljoner kronor. Merparten av\r\ndenna ökning hänför sig till Europeiska utvecklings-\r\nfonden. Den ökning som vi här ser välkomnas av\r\nutskottet.\r\nCa 85 % av det svenska multilaterala biståndet\r\nkanaliseras genom FN:s organ för ekonomisk och\r\nsocial utveckling inklusive Bretton Woods-\r\ninstitutionerna. Härtill kommer stödet till de regionala\r\nutvecklingsbankerna i Afrika, Asien och Latinameri-\r\nka samt Internationella jordbruksfonden och Nordiska\r\nutvecklingsfonden.\r\nSverige har nu även ansökt om medlemskap i det\r\nåtta år gamla Interamerikanska investeringsbolaget.\r\nEnligt preliminära siffror sker det till en kostnad av\r\nca 10 miljoner kronor per år.\r\nFru talman! Världsbanken har under senare år ut-\r\nsatts för mycken kritik, men vi vet samtidigt att en\r\nomorientering skett inom banken. Genom den nor-\r\ndisk-baltiska gruppens arbete sker också ett arbete\r\nmed att ta fram olika positioner. Där lyssnar man in\r\nrelevanta departement och institutioner men också\r\nenskilda organisationer. Också formerna för parla-\r\nmentarikernas inflytande har stått i fokus. Vi vet att\r\ndet härvidlag är en diskussion på gång. Vi får se hur\r\nvi kan utveckla detta samarbete i världsbanksfrågor-\r\nna.\r\nFrågan om reformer i form av skuldlättnader har\r\nkommit upp i debatten genom jämförelser gjorda i\r\ndiskussioner om det internationella samfundets hante-\r\nring av Asienkrisen och av orkanen Mitchs härjningar\r\ni Mellanamerika samt genom kampanjen Jubel 2000.\r\nDet är helt klart att frågan om skuldlättnader bör\r\nlyftas fram. Så har vi också gjort i HIPIC-initiativet,\r\ndär Sverige har varit en mycket drivande part. Skuld-\r\nbördor kan utgöra ett konkret utvecklingshinder i\r\nmånga fattiga länder. Uttrycket \"den som är satt i\r\nskuld är inte fri\" gäller i hög grad för utvecklingslän-\r\ndernas möjligheter till egna vägval och utveckling.\r\nFru talman! UNDP får nu en samordnande roll\r\nsom koordinator av biståndet i mottagarländerna.\r\nUNDP är också det organ där mycket av vårt miljöar-\r\nbete har kommit att fokuseras, även om vi inte alltid\r\nhar lyckats fullt ut med att få genomslag för våra\r\nuppfattningar på miljöområdet när vi har vänt oss till\r\nUNDP. Det har ändå i mycket varit där som detta\r\narbete har skett.\r\nDet gäller också mycket av vattenarbetet. Man har\r\ntidigare från Miljöpartiets sida lyft fram detta arbete i\r\ndebatten här.\r\nFru talman! Jag vill innan det faller ur minnet pas-\r\nsa på att yrka till förmån för utskottets hemställan och\r\navslag på övriga förslag. Jag är väl medveten om att\r\ntiden för denna angelägna debatt är kort. Även om jag\r\nhar ambitionen att kommentera alla de motioner som\r\nbehandlas i detta betänkande men som inte vunnit\r\nmajoritetens öra, medger tiden inte detta. Vi kommer\r\nändå endast att kunna nudda vid de svåra och ofta\r\nsvårgripbara frågor som ryms inom biståndets ram.\r\nMen ledamöterna har också möjlighet att återkomma\r\ni repliker.\r\nJag vill något beröra Unaids, som är en förhållan-\r\ndevis ny medlem i FN-familjen. Som en ung organi-\r\nsation har den större förutsättningar att arbeta på ett\r\nflexibelt och nytänkande sätt. Och nytänkande är\r\nnågot som verkligen behövs på detta svåra område.\r\nSom nyligen hemkommen från Zimbabwe kan jag\r\ninte förbigå den fruktansvärda sjukdomen aids.\r\nZimbabwe är ett av de länder som hittills har\r\ndrabbats hårt av smittspridning. I dag förkortas be-\r\ngravningarna av tidsbrist i och med att antalet avlidna\r\nhar blivit så stort. Släkten orkar inte längre ta sitt\r\ntraditionella ansvar, och detta bidrar till att gatubar-\r\nnens antal ökar. Barn och gamla lämnas kvar på ett\r\nsätt som vi inte finner paralleller till när vi ser bakåt i\r\nhistorien. I Afrika är slaveriets utarmande inverkan\r\nden enda jämförbara företeelse som jag har kunnat\r\nfinna.\r\nHiv är att betrakta både som ett hälsoproblem och\r\nsom ett utvecklingshinder. 30 miljoner människor\r\nlever i dag med hiv, varav 80 % i utvecklingsländer-\r\nna.\r\nDet är också viktigt att här nämna Gro Harlem\r\nBrundtland. Hon har stötts av Sverige när hon som\r\nnytillträdd chef för WHO deklarerat att hiv/aids är\r\noch förblir ett prioriterat område för organisationen.\r\nSida har också nu presenterat en strategi om hur vi\r\nkan bidra till att bemöta hiv. Här kommer att krävas\r\nmer av omprövning och nytänkande såväl nationellt\r\nsom globalt.\r\nI går delades det ut ett välförtjänt pris i riksdagens\r\nandrakammarsal. Det var 1998 års Right Livelihood\r\nAward, som också kallas för det alternativa Nobelpri-\r\nset. Priset gick bl.a. till den Sidastödda organisationen\r\nInternational Baby Food Action Network. Det är en\r\norganisation som förtjänstfullt kämpar för amning\r\noch mot oetisk marknadsföring i fattiga länder med\r\nWHO:s barnmatskod som grund. Även inom EU\r\npågår ett arbete på området som vi bör följa noga.\r\nMåste vi ändå inte sätta oss ned och fundera över\r\nfrågan en gång till, om det i dag inte krävs en annor-\r\nlunda och mer flexibel metod? I dessa områden, och\r\ndär man vet att mödrarna är hivsmittade, är amning,\r\nutan att andra åtgärder vidtas, det lika självklara valet\r\nför alla. Jag ställer frågan här och nu, och jag har\r\nställt den tidigare i andra sammanhang. Men vi lär få\r\nåterkomma till svaret vid ett senare tillfälle.\r\nVi kan känna en osäkerhet inför statistiken när det\r\ngäller hiv, men det råder inget tvivel om att hotet och\r\nsorgen är påtaglig för många människor i deras var-\r\ndag. Framtiden för många människor har blivit till ett\r\nkanske, och det får mig att tänka på en diktstrof av\r\nMaria Wine som jag läste i skriften Perspektiv på\r\nAIDS.\r\nI ordet kanske finns en\r\nönskedröm men också\r\nen krypande varning\r\neller ett förhoppningens glädjerus\r\nsom släcktes snabbt av ett lurande mörker.\r\nKanske är ordet kanske livets gåta?</pre><pre>Kanske har blivit en verklighet för många av de\r\nmänniskor som har smittats av hiv runt om i världen.\r\nFru talman! Vår målsättning är att den fattige\r\nsjälv - som ofta är en kvinna - skall ha makten över\r\nsin framtid, ha rätt till utveckling och ha rätt till de-\r\nmokrati. Fattigdom är inte bara brist på ekonomiska\r\nresurser utan också brist på rättigheter och inflytande.\r\nSkall vi uppnå målen är samarbete nödvändigt.\r\nEU:s bistånd är i dag en viktig del av vår utveck-\r\nlingspolitik. EU-medlemskapet har gett Sverige möj-\r\nlighet och ansvar för att utforma en stor del av värl-\r\ndens utvecklingssamarbete. Närmare bestämt omfat-\r\ntar det drygt 50 miljarder kronor per år - inklusive\r\nöstsamarbetet.\r\nDet är välkomna steg om vi samtidigt successivt\r\nkan förbättra koordineringen mellan bistånd, handel,\r\njordbruk, migration och säkerhetspolitik. Det skulle\r\ngynna resultatet för biståndet mycket. Men bristande\r\nkapacitet och kompetens på vissa områden i kommis-\r\nsionen har varit ett hinder mer än en bristande policy,\r\nsom det inte har varit så mycket att anmärka på. Den\r\nbristande kompetensen och kapaciteten har varit upp-\r\nenbar i den allmänna debatten under senare tid.\r\nKvalitets- och effektivitetsaspekter samt arbetet\r\nför att höja biståndets profil i fattigdomsbekämpning-\r\nen är viktiga frågor. I arbetet med post-\r\nLoméförhandlingarna kan vi lätt fastna och tappa de\r\nlångsiktiga målen ur sikte. Men vi kan också med\r\nutgångspunkt i den dialogen påverka hela EU:s bi-\r\nståndskaka. Det är just den ansatsen vi skall ta, och vi\r\nhar haft den ansatsen för att påverka biståndet i rätt\r\nriktning.\r\nJag berörde tidigare i mitt anförande aidsfrågan.\r\nNär man ser på regionen Afrika önskar man ett krig,\r\nmen inte ett konventionellt krig med vapen i hand,\r\nutan ett informationskrig mot smittspridningen. Nu\r\nhar vi i stället fått se en militär konflikt segla upp i\r\nStora sjö-regionen. Nio länder är nu inblandade, men\r\nän fler är påverkade av konflikten med säte i Kongo. I\r\nett av de länderna har Sverige via biståndsanslagen\r\nsvarat för civilpolisinsatser. Det är en insats som även\r\nomfattar Guatemala, Västsahara och östra Slavonien.\r\nMen låt oss hålla oss kvar lite till i Afrika. Den\r\ninterna krisen i Guinea-Bissau har berörts av flera\r\ntidigare talare. Krisen i sig har nu klingat av, och vi\r\nhoppas att utvecklingen skall gå i positiv riktning. Vi\r\nhar flera gånger tagit upp frågan om Guinea-Bissau i\r\nutskottet, både vid utvärderingen av biståndet och\r\nsedan på grund av det händelseförlopp som har spe-\r\nlats upp i landet. Under tiden har det skett insatser\r\nsom behövs, inte minst medlarinsatser. Under be-\r\nhandlingen av betänkandet har vi sagt att det under ett\r\nskeende behövs en öppen attityd - det går inte att låsa\r\nsig till hundra procent när man inte vet slutresultatet.\r\nVi skall noga följa upp biståndet till Guinea-Bissau.\r\nVi skall ta del av den utvärdering som håller på att\r\ngöras av Sida och UD.\r\nFru talman! Asienkrisen har avslöjat bristerna i\r\ndemokratin men också Världsbankens kapacitet och\r\naktualiserat behovet av att samarbetsrutinerna med\r\nInternationella valutafonden ses över. Men det finns\r\nländer som krisar till det på egen hand.\r\nIndien är ett sådant land. En ny avstämning kom-\r\nmer att göras längre fram. Men i dag gäller att Sida\r\nfår ta 40 miljoner kronor i anspråk till det undervis-\r\nningsprojekt som drivs av delstatsregeringen i Rajast-\r\nhan och som några ledamöter har egna minnesbilder\r\nav. Men vi har samtidigt ett gemensamt ansvar och\r\nkvar på näthinnan en bild av Indiens och Pakistans\r\nkärnvapensprängningar som i ett slag gjorde världen\r\nosäkrare att leva i för oss alla.\r\nJag blev lite förvånad när jag hörde Murad Artin\r\nfrån Vänsterpartiets sida hävda att vi inte skulle ha\r\nreagerat över vad Indien gjorde. Jag tycker att det var\r\nsjälvklart att vi stannade upp och funderade över våra\r\nrelationer till Indien när dessa fruktansvärda kärnva-\r\npenprovsprängningar skedde. Det var ett stort bakslag\r\nför säkerheten i världen. Jag kan inte riktigt förstå\r\nVänsterns ståndpunkt i den frågan.\r\nFru talman! De ristningar som skakar Indonesien\r\nhar tänt förhoppningar även på Östtimor, men mer än\r\nförhoppningar har inte infriats än utan snarare har nya\r\nskuggor kastats över krisen på Östtimor. Men de får\r\nhumanitär hjälp från Sverige, och vi har tillsammans\r\nmed EU stött en ökad FN-närvaro på Östtimor.\r\nSverige kan vara berett att ge budgetstöd till\r\nKambodja. Men dessförinnan krävs det en bättre\r\noffentlig förvaltning. Något som är glädjande för\r\nstödet i Kambodja är det ökade kvinnliga deltagandet\r\ni biståndsaktiviteterna. Här har vi kunnat se hur ett\r\nmålmedvetet arbete på jämställdhetsområdet också\r\nslår igenom ute i verksamheten.</pre><pre>Anf.  134  MARIANNE ANDERSSON (c) re-\r\nplik:\r\nFru talman! Jag vill ställa en fråga till Carina\r\nHägg. Hon uppehöll sig vid skuldkrisen och de fattiga\r\nländernas skuldbörda. Detta är en gammal fråga som\r\nhar diskuterats mycket, och äntligen har HIPC-\r\ninitiativet kommit.\r\nJag var på en konferens om skuldbördor i helgen i\r\nMoçambique. Där var man mycket missnöjd med\r\nHIPC-initiativet. Man tyckte att där var alldeles för\r\nmånga regler. Reformprogrammen var omgärdade av\r\nalldeles för många regler. Det är ett av världens fatti-\r\ngaste länder.\r\nRegeringen säger sig stödja Jubilee 2000, och det\r\nframgår i betänkandet. Inriktningen är att HIPC inte\r\nräcker till. Vi skall gå snabbare fram. Det behöver\r\nhända någonting mer. Naturligtvis borde det hända\r\nnågonting inför millennieskiftet. Det står bara lite vad\r\nregeringen egentligen tänker göra.\r\nFinns det någon strategi eller är man beredd att ut-\r\nforma en strategi för att trycka på för att genomföra\r\nJubilee 2000? Det skulle vara någonting för att verk-\r\nligen minska biståndsbehovet och göra de fattiga\r\nländerna mer självständiga än vad de är i dag. Det går\r\natt hosta upp pengar när det gäller länder som har stor\r\nbetydelse för den internationella ekonomin, t.ex.\r\nSingapore och Brasilien. När de är i kris ställer\r\nvärldssamfundet upp. När det gäller de fattigaste\r\nländerna ställer man inte upp på samma sätt.</pre><pre>Anf.  135  CARINA HÄGG (s) replik:\r\nFru talman! Det är viktigt, som Marianne Anders-\r\nson tar upp, att dra parallellen till hur världssamfun-\r\ndet har reagerat när det gäller Asienkrisen. Det är\r\nviktigt att vi varje gång som frågan kommer upp\r\nförsöker dra den parallellen och försöker lyfta fram\r\nsituationen i de allra fattigaste länderna i världen. Jag\r\ntycker att en del av oss här i kammaren har försökt\r\nkoppla ihop de här synsätten.\r\nNär det gäller kampanjen Jubelår 2000 är det inte\r\ni första hand ett instrument för regeringarna i världen,\r\nmen däremot är det ett instrument för att påverka\r\ndem. Mot den bakgrunden tycker jag att det är ut-\r\nmärkt att vår regering har uttalat sig, på samma sätt\r\nsom vi här i kammaren ställer oss positiva till kam-\r\npanjen. Inte minst har den en stor möjlighet att påver-\r\nka det som vi tidigare under dagen här i kammaren\r\nhar talat om, nämligen biståndsviljan, att tydliggöra\r\nde här frågorna genom att skapa ett engagemang och\r\nen opinionsbildning ute bland den svenska allmänhe-\r\nten.\r\nMarianne Andersson tog också upp den konkreta\r\nfrågan om skuldavskrivningen i Moçambique. I ett\r\ntidigare skede har vi fått väldigt positiva reaktioner\r\nfrån Moçambique. Om det har upplevts som att reg-\r\nlerna runt omkring är för krångliga tycker jag att vi\r\nskall följa detta noga och ta till oss det. Det är bara\r\nbörjan på en process som vi hoppas skall rulla fortare\r\nframöver.</pre><pre>Anf.  136  MARIANNE ANDERSSON (c) re-\r\nplik:\r\nFru talman! Jag är medveten om att Jubilee 2000\r\när en NGO-rörelse som trycker på regeringarna. Det\r\när mycket bra. Samtidigt är det bra om man låter sig\r\ntryckas på och bidrar till det, som regering och som\r\nparlamentariker, och hjälper till då det handlar om ett\r\nstort internationellt åtagande.\r\nNär det gäller de här reglerna fick jag veta i Mo-\r\nçambique att alla givarna får information om villkor\r\noch allt möjligt som parlamentarikerna i landet över\r\nhuvud taget inte får veta, i varje fall inte förrän långt\r\nefteråt. Det är lite grann den situationen som man\r\nreagerar starkt mot. Det kan jag säga som information\r\n- vi behöver inte ta en stor diskussion om det nu. Så\r\nligger det till.\r\nJag hade tidigare en fråga om Guinea-Bissau som\r\nBerndt Ekholm hänvisade till Carina Hägg. Jag kan-\r\nske kan få svar på den frågan nu.</pre><pre>Anf.  137  CARINA HÄGG (s) replik:\r\nFru talman! När det gäller Jubelår 2000 kan jag\r\nupplysa om att det inte alltid är så lätt att få genom-\r\nslag för den typen av viktiga debatter i den allmänna\r\nopinionsbildningen. Jag erinrar mig från en tidigare\r\ninterpellationsdebatt här i kammaren att finansminis-\r\nter Erik Åsbrink och biståndsminister Pierre Schori\r\nhade meddelat att de skrivit en debattartikel tillsam-\r\nmans för att visa hur viktigt det är att de olika depar-\r\ntementen samarbetar och att det är en angelägenhet\r\nför mer än biståndsenheten och biståndsministern.\r\nMen det har inte funnits något intresse, och man har\r\ninte fått in sådana artiklar. Det är intressant, därför att\r\nvi känner alla ibland att den typen av frågor inte står\r\növerst på nyhetsdagordningen.\r\nNär det gäller Guinea-Bissau tog jag upp lite av\r\ndet i mitt anförande och ville kanske göra frågan lite\r\nmer komplex, som jag tycker att den är. Sedan Sida\r\ngjorde utvärderingen av biståndet till Guinea-Bissau,\r\nsom låg till grund för det seminarium som i sin tur låg\r\ntill grund för den förändrade strategin för bistånd till\r\nGuinea-Bissau, har det hänt oerhört mycket där. Det\r\nmesta har inte varit positivt, men det har ändå föränd-\r\nrat ramarna för hur biståndet ger möjligheter och vad\r\ndet skall göra i Guinea-Bissau.\r\nNär vi skrev det här betänkandet var det mitt un-\r\nder ett händelseskede nere i Guinea-Bissau som vi\r\nförsökte följa, men det var inte möjligt att just då\r\nskriva in våra slutliga ställningstaganden då vi inte\r\nhade dem för handen. Jag hoppas att vi före jul skall\r\nha mer information om hur Sida och UD ställer sig\r\ntill de rapporter som de fick med sig hem från den\r\nperson som hade varit med och medlat i situationen\r\ndär nere.</pre><pre>Anf.  138  MURAD ARTIN (v) replik:\r\nFru talman! När det gäller sanktioner utvecklade\r\njag i mitt anförande hur just ekonomiska sanktioner\r\nkan drabba befolkningen. Jag kan läsa upp för Carina\r\nHägg vad jag sade i mitt anförande: Regeringens\r\nallmänna reaktion på dessa kärnsprängningar var\r\nsjälvfallet sund och riktig. Jag har inte sagt något\r\nannat.\r\nVi menar att det är väldigt många pojkar och\r\nflickor i det här projektet som skulle få kunskaper i\r\natt läsa och skriva som har drabbats. Vi tycker att sex\r\nmånader är lång tid för att avbryta biståndet. Det har\r\nockså drabbat väldigt många av dem som jobbar där,\r\nsom inte har fått sina löner. Det är det som vi kritise-\r\nrar, inte sanktioner som har drabbat regeringen.</pre><pre>Anf.  139  CARINA HÄGG (s) replik:\r\nFru talman! Jag hoppas att jag uppfattade det rätt\r\nnu, att Vänsterpartiet inte är kritiskt mot att den\r\nsvenska regeringen och många av oss här i kammaren\r\nreagerade väldigt starkt på det som hände i Indien och\r\nsenare i Pakistan. Jag upplever att det är helt nödvän-\r\ndigt att visa en klar reaktion efter en sådan händelse,\r\nsom vi visserligen borde ha kunnat ana oss till men\r\nsom ändå kom som en total överraskning för världen\r\nrunt om. Jag hoppas att vi i den delen har klarat ut\r\nfrågan.\r\nDet är subjektivt vad vi tycker är kort eller lång\r\ntid. Man klippte ju inte av biståndet på en gång, utan\r\nunder en liten tid rullade pengarna vidare till de en-\r\nskilda organisationernas verksamhet. Men visst blev\r\ndet bekymmer för dem som fanns ute i verksamheten\r\n- vi har aldrig försökt säga någonting annat. Men vi\r\nkan inte frånta den indiska regeringen sitt ansvar för\r\nden egna politiken, som den dessutom gick till val på,\r\noch vad den innebär för befolkningen. Det som har\r\nhänt i Indien är inte bara den svenska regeringens\r\nansvar, utan det grundar sig i allra högsta grad på de\r\nkärnvapenprovsprängningar som väckte sådan avsky\r\nrunt om i världen.</pre><pre>Anf.  140  MURAD ARTIN (v) replik:\r\nFru talman! Jag sade också i mitt anförande att\r\nVänsterpartiet är anhängare av den kamp som förs\r\nmot dessa och andra vapentyper och att vi tar avstånd\r\nfrån dem. Vänsterpartiet står för detta.\r\nNär det sedan gäller att avbryta biståndet i sex\r\nmånader skall vi ha respekt för just dem som jobbar\r\npå fältet. Vi har fått informationen från dem. Jag vet\r\nockså att andra partier har fått information om att\r\nväldigt många i projektet har drabbats, både pojkar\r\noch flickor men också de som jobbar med projektet.\r\nVi är överens. Jag tycker att det är jättebra att man\r\nnu har anslagit 40 miljoner just till det här projektet.\r\nVi är nöjda med det och tycker att det är bra. Men när\r\ndet gäller sanktionerna har biståndsminister Pierre\r\nSchori sagt att sanktioner inte skall drabba vanligt\r\nfolk. Det har han sagt i sina inlägg förut.</pre><pre>Anf.  141  CARINA HÄGG (s) replik:\r\nFru talman! Jag skulle inte vilja kalla det som\r\nhände sanktioner, när det gällde vårt samarbete med\r\nIndien efter deras kärnvapenprovsprängningar. Att\r\ndet påverkade våra relationer är en sak, men jag kan\r\ninte kalla det sanktioner - det är inte mitt ordval.\r\nDäremot kan sanktioner i stort vara ett trubbigt\r\nvapen, men det är ett av de få vapen vi har när det\r\nhänder saker i vår omvärld som vi känner att vi måste\r\nreagera mot. Jag är den första att understryka att en-\r\nskilda människor ofta har drabbats hårt.\r\nVi har ofta här i kammaren funderat kring de här\r\nfrågorna och försökt ha ett öppet resonemang om det\r\nfinns möjlighet att söka nya vägar och om det är läge\r\natt lyfta sanktioner som finns mot olika länder. Jag\r\nhar själv varit mycket tveksam till sanktionen gente-\r\nmot Burundi från de omgivande länderna, inte mot att\r\nde omkringliggande länderna en gång reagerade och\r\nvidtog åtgärden men mot att man sedan inte släpper\r\nden och inte har gjort det till dags dato.\r\nFrågan om sanktioner är en komplicerad materia,\r\nsom vi nog får återkomma till under många diskus-\r\nsioner framöver. Vi måste ju veta vad sanktion är och\r\nvad andra förhållningssätt är.</pre><pre>Anf.  142  INGRID NÄSLUND (kd) replik:\r\nFru talman! Först skall jag i anslutning till vad\r\nsom har sagts om det innehållna biståndet till Indien\r\nsäga att vi hörde till de partier som reagerade emot\r\ndetta. Det vi har ifrågasatt är om det i ett sådant här\r\nfall inte hade varit en mer adekvat reaktion att inställa\r\nalla typer av vapenleveranser till Indien, även följdle-\r\nveranser. Det är ju ett så extremt fall, när man så\r\nflagrant sätter världsfreden i fara.\r\nSedan vill jag säga att jag tycker att det är bra att\r\nSida nu tar upp aidssituationen i u-världen, inte minst\r\ni Afrika. Det jag skulle vilja fråga Carina Hägg om i\r\ndet sammanhanget är vilka särskilda insatser man\r\ntänker göra för att nå de föräldralösa barnen och i\r\nvilken utsträckning Sverige kan bidra till detta. Afrika\r\när drabbat på många sätt genom katastrofer, krig och\r\nkonflikter, som Carina Hägg också nämnde. Detta gör\r\nläget för barnen ännu mer utsatt. Vi vet att det påver-\r\nkar framtiden när det gäller utveckling väldigt myck-\r\net.\r\nCarina Hägg nämnde situationen i Stora sjö-\r\nområdet. Vad gör Sverige för att bidra till att situatio-\r\nnen i Kongo stabiliseras? De afrikanska staterna ver-\r\nkar ha ganska lätt att ingripa även med vapenmakt. Vi\r\nhar ingått i något slags vänskapsorganisation, där det\r\nhar varit ett tiotal länder organiserade. Vad gör Sveri-\r\nge för att bidra till att situationen lugnar ned sig och\r\natt det inte görs fler och fler ingrepp utifrån, som\r\nkanske förvärrar situationen snarare är förbättrar den?</pre><pre>Anf.  143  CARINA HÄGG (s) replik:\r\nFru talman! När det gäller EU:s relation till Indien\r\nefter kärnvapenprovsprängningarna var det så, att\r\nSverige försökte driva linjen att man gemensamt\r\nskulle fatta sanktionsbeslut. Det var de besluten som\r\nvi inte kunde få någon enighet om. När det gäller hur\r\nvi skulle hantera de inhemska frågorna om vapenex-\r\nporten kan jag säga att man skall följa svensk lag-\r\nstiftning. Varje leverans skall prövas för sig. Det\r\nkänner vi väl till också från tidigare debatter. Sverige\r\nhar följt lagstiftningen. Vi har försökt driva frågorna i\r\ngemensamma forum - i första hand i EU - men inte\r\nlyckats. Vi har försökt att vara så aktiva som vi har\r\nkunnat därför att frågan av oss har bedömts som så\r\noerhört viktig. Jag beklagar att vi inte kom längre i\r\nden delen.\r\nJag hörde inte hela Ingrid Näslunds inlägg när det\r\ngäller aids. Jag tror att hon talade om barnen. Var det\r\nså kan jag bara hålla med. Det känns än mer angelä-\r\nget när vi så nyligen har kommit hem från Afrika och\r\nmötts av de vittnesmål som vi fick ta del av där nere.\r\nDet är ingen nyhet, men det känns ändå mer påtagligt\r\nnär man är i närheten geografiskt.\r\nDet finns många olika delar. Föräldralösa barn har\r\nsvårare att betala skolavgiften och ställs utanför ut-\r\nbildningen. På så sätt blir aids ett utvecklingshinder\r\ninte bara för de själva utan för hela landet.\r\nDet berättades att en skola hade ungefär 1 200\r\nelever, varav något över 300 var föräldralösa. Det är\r\nen situation man kan relatera till aidsfrågan. Man\r\ninser att det blir oerhörda problem om dessa barn\r\nskulle ställas utan utbildning och utan vård och om-\r\nsorg. De instrument vi har haft tidigare - satsningar\r\npå barnbyar och enskilda barnhem - räcker inte rik-\r\ntigt till. Om katastrofen skall fortsätta att rullas upp\r\npå det sätt som vi ser i dag fordras ett nytänkande. Jag\r\ntycker att vi får vara väldigt prövande framöver och\r\nförsöka hjälpas åt för att hitta lösningar och stötta\r\nmed biståndet.</pre><pre>Anf.  144  INGRID NÄSLUND (kd) replik:\r\nFru talman! Jag tycker att det är viktigt att Sverige\r\nkan bidra på olika sätt när det gäller barnens utveck-\r\nling i Afrika till följd av aidssituationen. Jag håller\r\nmed Carina Hägg om att det är viktigt att vi alla för-\r\nsöker bidra till konstruktiva lösningar på detta områ-\r\nde.\r\nJag vill bara säga ytterligare något ord när det\r\ngäller Indien och sanktionerna. Jag vet att Sverige har\r\nförsökt att driva frågan i EU, och det är bra. Vi är nu i\r\ndet läget att tolkningen av reglerna vad gäller följdle-\r\nveranser ses över. Jag tycker att vi skulle hålla inne\r\näven med dessa, om det skulle bli aktuellt.</pre><pre>Anf.  145  CARINA HÄGG (s) replik:\r\nFru talman! När vi skrev kring det faktum att det\r\nskall göras en utredning av följdleveranserna gick vi\r\ninte in på retroaktiviteten. Man kan i efterhand funde-\r\nra över om det var rätt och bra, men det var den be-\r\ndömningen vi gjorde då. Jag kan inte minnas att det\r\nvar någon större opposition mot skrivningarna vid det\r\ntillfället.\r\nDen av Ingrid Näslunds frågor som jag inte hann\r\nbesvara tidigare gällde vad vi gör i Kongokonflikten,\r\nsom har en stor spridning. Det är klart att det är väl-\r\ndigt många olika saker. Vi försöker hålla en dialog\r\nmed dem som är inblandade. Vi försöker på olika sätt\r\nstötta. Vi har t.ex. också givit pengar till den panel\r\nsom har upprättats i Rwanda, där bl.a. svenskar finns\r\nmed. Det är ett sätt att försöka lösa de knutar som\r\nfinns efter tidigare händelser i Rwanda. Vi vet att\r\nRwanda är en väldigt aktiv part i Kongokonflikten.\r\nDet finns många olika små saker som Sverige gör,\r\noch som vi gör via de internationella organisationer-\r\nna. Andra länder försöker naturligtvis också att arbeta\r\nmed detta.</pre><pre>Anf.  146  STEN TOLGFORS (m):\r\nFru talman! Östersjöregionen är den region i värl-\r\nden som växer snabbast ekonomiskt. Polen har fem år\r\ni rad av tillväxt överstigande 5 %. I de baltiska stater-\r\nna var tillväxten i fjol mellan 6 och 11 %, och den\r\növerstiger i år 5 % i alla de tre länderna. Potentialen\r\nför fortsatt ekonomisk utveckling är mycket god i\r\nÖstersjöregionens östra delar. Utbildningsnivån är\r\nhögre än i Ostasien. Läskunnigheten är närmast på\r\nvästerländsk nivå. Det tekniska kunnandet är gott.\r\nDetta sammantaget gör att den bild som finns i dag av\r\natt produktionen i t.ex. Baltikum måste vara av låg-\r\nteknologisk karaktär måste revideras. Möjlighet till\r\ntillverkning av mellan- och högteknologiska produk-\r\nter är i växande.\r\nFör de nordiska länderna innebär den ekonomiska\r\nutvecklingen i våra grannländer att våra företag möter\r\nen ökande konkurrens. Samtidigt erbjuder de snabb-\r\nväxande länderna stora marknader för tjänster och\r\nprodukter. Bara i Polens, Rysslands, Estlands, Lett-\r\nlands och Litauens Östersjöregioner bor 20 miljoner\r\nmänniskor, och marknaden för konsumentprodukter\r\nfördubblas i och med integrationen av Öst- och Cent-\r\nraleuropa i stort.\r\nHandeln i Östersjöregionen har mångdubblats de\r\nsenaste åren, men har alla förutsättningar att mång-\r\ndubblas återigen över de kommande decennierna.\r\nUppskattningar om allt mellan en fördubbling och en\r\ntiodubbling av handeln förekommer.\r\nDe skillnader som finns mellan ländernas ekono-\r\nmiska strukturer innebär en stor möjlighet. För inter-\r\nnationella företag som överväger att investera i Öster-\r\nsjöregionen kan det vara rationellt att placera forsk-\r\nning och utveckling på den västra sidan av Östersjön\r\noch produktionen på den östra, där lönerna i dag\r\nendast är 10-20 % av de svenska. Lönerelationerna\r\nkommer dock naturligtvis att ändras i takt med den\r\nekonomiska utvecklingen.\r\nDen ekonomiska tillväxten i Östersjöområdet som\r\nhelhet dämpas något det kommande året, inte minst\r\nberoende på krisen i Ryssland. Den lägre tillväxttak-\r\nten är i huvuddelen av länderna dock inte anmärk-\r\nningsvärd. I ett längre perspektiv framstår tvärtom\r\nfortfarande möjligheterna till tillväxt och ökad handel\r\nsom utomordentligt betydande, detta beroende på\r\nframgångsrik reformprocess i länderna och en mycket\r\nframgångsrik handelsutveckling och nya han-\r\ndelsmönster.\r\nDet som drar ned den ekonomiska prognosen för\r\nregionen är den djupa ekonomiska krisen i Ryssland.\r\nBNP föll ca 10 % bara mellan september 1997 och\r\nseptember 1998. Landets utveckling hämmas av att\r\nde marknadsekonomiska strukturerna är svaga. Rätts-\r\nsäkerheten brister. Det råder inte konkurrens på lika\r\nvillkor. Det finansiella systemet är i obalans, och\r\nskattesystemet är närmast icke fungerande.\r\nNästa år - 1999 - beräknas BNP falla ytterligare\r\n10 % och inflationen nå tresiffriga tal när sedelpres-\r\nsarna används för att fylla hålen i de mycket svaga\r\nstatsfinanserna. Den internationella kapitalmarknaden\r\när mer eller mindre stängd för Ryssland. IMF:s för-\r\ntroende för ledningens politik är minst sagt bristande.\r\nDet finns en betydande risk - det ser man - för en\r\nond spiral, där statens inkomster minskar och sedel-\r\npressarna därför måste gå på högvarv. Man kanske\r\nt.o.m. kan säga att Ryssland knappt längre är en pen-\r\nningekonomi, utan ett land där byteshandel mellan\r\nföretag beräknas motsvara halva produktionen och i\r\nvissa branscher än mer.\r\nDet befaras livsmedelsbrist i delar av landet, inte\r\nminst beroende på bristande distributionsmöjligheter.\r\nJordbruksproduktionen var i september i år 15 %\r\nlägre än vid samma tid 1997, och på vissa ställen\r\n50 % lägre än normalt. Bara Röda korsets insatser\r\nberäknas hjälpa 1,4 miljoner människor att överleva\r\nvintern i Ryssland.\r\nDe baltiska staterna känner av den ryska krisen\r\ninte minst genom att efterfrågan på jordbruksproduk-\r\nter och livsmedel minskar. Litauen byter i allt större\r\nutsträckning rysk olja mot litauiska livsmedel.\r\nSkall Norden och EU stödja Ryssland med livs-\r\nmedel är en rimlig väg att utnyttja de redan existeran-\r\nde baltiska kanalerna för livsmedelsexport i stället för\r\natt etablera nya, eller i stället för att skicka överskott\r\nav EU:s livsmedel till Ryssland. Ett annat alternativ\r\när att göra som Röda korset, dvs. att köpa förnöden-\r\nheterna på den lokala marknaden.\r\nLitauen är det av våra grannländer som är mest\r\nexponerat för den ryska krisen. Över en femtedel av\r\nexporten går till Ryssland. Räknar man in Vitryssland\r\noch Ukraina kommer man upp i siffror överstigande\r\n40 % för den del av exporten som går till gamla sov-\r\njetstater.\r\nEstlands och Lettlands ryska exporthandel blir\r\ndäremot allt mindre. Den är nu 17 % av exporten i\r\nbåda fallen.\r\nHandelsmönstren för våra baltiska grannar domi-\r\nneras alltmer av exporten till EU-området. Över\r\nhälften av deras export går dit i dag. Det gör att län-\r\ndernas exponering mot Ryssland och den ryska krisen\r\nminskar.\r\nTrots krisen i Ryssland växer de tre baltiska sta-\r\nternas ekonomier starkt, även om tillväxtprognoserna\r\nhar måst justeras ned. Litauens finansdepartement\r\nräknar optimistiskt med en 6-procentig tillväxt nästa\r\når, med fortsatt låg inflation och balans i statsfinan-\r\nserna. Den nya WTO-medlemmen Lettland beräknas\r\nha en tillväxt om ca 4 % år 1999 med lägre inflation\r\nän sina grannländer. Också Estland beräknas få en\r\ntillväxt på 4 % år 1999 med en inflation kring 8 %.\r\nPolen lär nästa år landa i närheten av 5 %.\r\nFru talman! Den gemensamma valutan lär på sikt\r\nförbättra handelsmöjligheterna i regionen, inte minst\r\nför småföretagen, när handeln förenklas och valuta-\r\nriskerna minimeras. Tyskland och Finland går med\r\nfrån starten. Förhoppningsvis - och förmodligen, som\r\ndet verkar nu - kommer Sverige inte att komma långt\r\nefter. Häromdagen kom signaler om att Danmark kan\r\ntänkas folkomrösta om euron redan år 2001. Vi ser\r\nalltså att den gemensamma valutan kommer att få\r\neffekter för handeln i vårt närområde.\r\nValutorna i Polen och de baltiska staterna knyts\r\ntill euron och i några fall också till dollarn. Så små-\r\nningom kommer vi att se ett deltagande också i den\r\ngemensamma valutan, även om det i dag är svårt att\r\nuppskatta tiden för detta. Därmed kan kanske de\r\nsvenska småföretagens relativt avvaktande hållning\r\ngällande bl.a. Polen förändras. Handel och investe-\r\nringar kommer att förenklas och risker minskas på\r\ngrund av den gemensamma valutan.\r\nDet är centralt att Sverige verkar för att den ut-\r\nvidgning av EU vi nu kan se framför oss för det första\r\nverkligen realiseras utan fördröjning, för det andra\r\nföljs av ytterligare utvidgningsomgångar längre fram\r\ni tiden.\r\nEtt avgörande prov för oss i Sverige blir förhand-\r\nlingarna om EU:s institutioner och beslutsregler i\r\nsamband med den första utvidgningen. I det alldeles\r\nomedelbara perspektivet måste den nya \"rödgröna\"\r\neller socialdemokratiska regeringen i Tyskland intres-\r\nseras för Östersjöområdet och för EU:s utvidgning.\r\nFru talman! I dagens betänkande behandlas den\r\ns.k. Östersjömiljarden, som vi moderater varit starkt\r\nkritiska mot sedan tillkomsten. Östersjömiljarden har\r\nhanterats vid sidan av det övriga östbiståndet, först i\r\nStatsrådsberedningen och sedan i Näringsdeparte-\r\nmentet. Regeringen fattar beslut om varje enskilt\r\nprojekt.\r\nI dagens betänkande medger utskottsmajoriteten\r\natt riktlinjerna för Östersjömiljardens användande\r\ninte överensstämmer med riktlinjerna för det reguljära\r\nöstsamarbetet. Känslan av att formerna för Östersjö-\r\nmiljarden var ett sätt att ställa medel till statsminis-\r\nterns förfogande för internationella utspel kan inte\r\nundvikas.\r\nGrundproblemet är dock att utgångspunkten är att\r\nstödja projekt i andra länder för att öka sysselsätt-\r\nningen i Sverige. Detta leder fel. Bidrag utgår endast\r\ntill svenska företag. Det skapar konkurrenssnedvrid-\r\nningar och motverkar strävan att åstadkomma en\r\nrationell resursanvändning.\r\nVi moderater har valt en annan väg. Vi har löpan-\r\nde, i ordinarie budget, anvisat en högre anslagsnivå\r\nän regeringen för stödet till närområdet. Vi menar att\r\ndet är en betydligt bättre åtgärd, ett bättre sätt att\r\nstödja utvecklingen kring Östersjön.\r\nStödet bör inriktas på suveränitetsuppbyggnad och\r\npå uppbyggnad av rättsstatens och marknadsekono-\r\nmins institutioner, miljöförbättringar och kun-\r\nskapsöverföring. Detta måste dock ske i perspektiv av\r\nländernas strävan efter EU-medlemskap och i sam-\r\nordning med EU:s s.k. förmedlemskapsstrategier.\r\nSom framgår av motion U802 förekommer bland\r\nÖstersjömiljardens projekt ett antal större infrastruk-\r\nturella projekt som tar en stor del av miljarden i an-\r\nspråk. Man kan, tycker jag, ifrågasätta om en del av\r\nde här projekten verkligen borde komma i fråga för\r\nskattefinansiering. Större infrastrukturella projekt bör\r\ni stället finansieras via den internationella kapital-\r\nmarknaden.\r\nStödet till Öst- och Centraleuropa är, såsom be-\r\nskrivs i motion U806, väsentligen av en annan ka-\r\nraktär än det stöd till utvecklingsländer som Sida\r\nannars hanterar. De aktuella länderna i Öst- och Cent-\r\nraleuropa integreras fortlöpande i det europeiska\r\nsamarbetet. De svenska insatserna bör inriktas på\r\nhjälp till kandidatländerna att möta de krav som EU-\r\nmedlemskap ställer, varför stödet till Öst- och Cent-\r\nraleuropa naturligen bör överföras till UD.\r\nUnder kommande år finns, som sagt, starka skäl\r\natt stötta de baltiska staterna i uppbyggnad av rätts-\r\nstatens funktioner, förvaltning, marknadsekonomins\r\ninstitutioner liksom på miljöområdet - allt inom ra-\r\nmen för samverkan med EU:s förmedlemskapsstrate-\r\ngier.\r\nPå sikt finns det dock all anledning att utgå från\r\natt våra baltiska grannar måste behandlas precis på\r\nsamma sätt som våra nordiska grannländer i övrigt.\r\nOm allt går som vi hoppas kommer de inom några få\r\når att vara EU-medlemmar, precis som Sverige, och\r\nkanske också - samtidigt som eller före Sverige -\r\nmedlemmar i Nato. Länderna kommer förmodligen\r\natt på en generation nå eller närma sig västeuropeisk\r\nlevnadsstandard.\r\nFör våra barn kommer det att vara lika naturligt\r\natt åka på skolresa till Riga som till Oslo. Det kom-\r\nmer inte att upplevas som annorlunda att besöka Vil-\r\nnius än Helsingfors.\r\nJag tycker att det är viktigt att ha detta perspektiv:\r\nBistånd är inte det långsiktigt naturliga tillståndet vad\r\ngäller relationen till våra baltiska grannstater. Handel,\r\nsamverkan och utbyte på alla områden av samhället\r\noch politiken är det långsiktigt naturliga.\r\nFör att leka med tanken: Den nordiska samord-\r\nningsministern måste bildligt och bokstavligt vara\r\nden som känner ansvar för kontakterna med våra\r\ngrannländer Estland, Lettland och Litauen i framtiden\r\n- precis som för våra övriga grannar i vårt närområde.</pre><pre>Anf.  147  URBAN AHLIN (s):\r\nFru talman! För endast tio år sedan var Östersjön\r\nen vallgrav i det kalla krigets onaturliga uppdelning i\r\nett kommunistiskt Europa i öst och ett demokratiskt\r\nEuropa i väst - en vallgrav som förhindrade männi-\r\nskor att mötas och hindrade ungdomar att bryta nya\r\nvägar, en vallgrav som hindrade ett fritt flöde av\r\ninformation, tankar och idéer.\r\nI dag är Östersjön inte längre en vallgrav utan en\r\nbro mellan demokratiska länder i en av världens\r\nsnabbast växande tillväxtregioner. För första gången\r\npå ett halvsekel har människorna runt Östersjön möj-\r\nlighet att mötas i fredlig handel och samlevnad. För\r\nde 50 miljoner människor som bor i regionen öppnar\r\nsig nu vidsträckta perspektiv för framtiden. Det finns\r\nall anledning att tro att området för lång tid framåt\r\nkommer att vara ett av Europas mest ekonomiskt och\r\npolitiskt dynamiska områden.\r\nÖkningen 1997 i den svenska handeln med de\r\nbaltiska länderna är enastående. Till Lettland ökade\r\nexporten med 40 %. Till Litauen ökade den likaså\r\nmed 40 %. Till Estland ökade exporten med ofantliga\r\n76 %. De svenska investeringarna i länderna har\r\nockså ökat markant de senaste åren. Sverige är den\r\nstörsta investeraren i Litauen och den näst största i\r\nEstland. Redan i dag exporterar vi mer till Östersjöns\r\nstater än till exempelvis Japan. Det finns sålunda en\r\nbetydande marknad som växer snabbt.\r\nNär man i dag ser på all den verksamhet som be-\r\ndrivs över denna en gång så förhatliga vallgrav är det\r\nsvårt att förstå att allt som skett har skett på mindre\r\nän tio år. Många tusen svenskar är i dag involverade i\r\nsamarbetet med våra östliga grannländer. Det är oer-\r\nhört glädjande att så många berörs av detta som i dag\r\nhar blivit ett naturligt inslag i föreningars, kommu-\r\nners, landstings och politiska partiers verksamhet.\r\nDetta om något är ett bevis på att samarbetet har brett\r\nfolkligt stöd och engagemang.\r\nFru talman! Utvidgningen av EU är motorn i ska-\r\npandet av ett Europa med gemensam säkerhet, ett\r\nEuropa med respekt för minoriteter, demokrati och\r\nmänskliga rättigheter, ett Europa där välståndet delas\r\nav alla, inte bara några få.\r\nMed detta som utgångspunkt föreslår regeringen\r\natt det svenska utvecklingssamarbetet med Central-\r\noch Östeuropa, som nästa år uppgår till 750 miljoner\r\nkronor, inriktas på att:\r\n· underlätta Estlands, Lettlands, Litauens och Po-\r\nlens medlemskap i EU,\r\n· vidare integrera Ryssland och Ukraina i europeis-\r\nka samarbetsstrukturer,\r\n· utöka samarbetet på det sociala området.</pre><pre>Utöver anslaget på 750 miljoner kronor har rege-\r\nringen tidigare anslagit medel till ytterligare en Öster-\r\nsjömiljard. Denna miljard, som skall användas under\r\nen femårsperiod, skall inriktas på stöd till näringslivs-\r\nsatsningar och omfattar såväl företagsetableringar\r\nsom projektexport och marknadssatsningar.\r\nRegeringen strävar efter att små och medelstora\r\nföretag skall kunna öka sitt deltagande än mer i Ös-\r\ntersjöhandeln. Regionen har stor tillväxtpotential, och\r\nden har alla möjligheter att utvecklas till en viktig\r\nmarknad för svensk industri. Tanken är att det ordina-\r\nrie östsamarbetet och Östersjömiljarden skall komp-\r\nlettera varandra och underlätta en mångsidig utveck-\r\nling av kontakterna mellan staterna i Sveriges gran-\r\nnområde.\r\nÖstersjömiljarden kan användas från Öresundsre-\r\ngionen till Barentsområdet. Barentsrådet, som bilda-\r\ndes i januari 1993, knyter samman en region där olika\r\nländer delar samma förhållanden vad gäller natur,\r\nklimat och miljö. Rådet diskuterar gemensamma\r\nproblem som handelshinder, miljöproblem, kärnav-\r\nfall, osv. Barentsområdet rymmer stora möjligheter\r\natt bli en dynamisk och expansiv region.\r\nLåt mig också ta tillfället i akt att lämna lite in-\r\nformation, eftersom Marianne Samuelsson tidigare i\r\ndebatten har efterfrågat en del olika insatser i Mur-\r\nmanskområdet, och Berndt Ekholm hänvisade till\r\nmitt tal. Jag ger Marianne Samuelsson rätt. Det är\r\ntråkigt att det inte står mer om vad som görs i Mur-\r\nmanskområdet, dels i propositionen, dels i vårt betän-\r\nkande. Men det görs en hel del.\r\nSedan 1995 har man haft olika managementkurser\r\nför företagsledare. Sedan 1995 har också Sida-öst\r\ndrivit stora projekt för energibesparing. Man har haft\r\nett socialt utvecklingsprogram sedan 1996. Man har\r\nspeciella kurser för kvinnligt företagande. Man har ett\r\nprojekt med prefabricerade trähus från en svensk\r\ntillverkare. Lantmäteriet och skattemyndigheten är\r\ndär för att få ordentlig verksamhet att fungera. Kärn-\r\nsäkerhet och kärnavfall är ett annat område. Sist men\r\ninte minst, man har ett projekt som går ut på att in-\r\nrätta två stycken kvinnokriscentrum i Murmanskom-\r\nrådet för kvinnor som har hamnat i kris. Arbete be-\r\ndrivs ur ett vitt och brett perspektiv även i Murmans-\r\nkområdet.\r\nFru talman! I den nödvändiga omvandlingen från\r\nkommunistisk planekonomi till marknadsekonomi har\r\nfrämst äldre, handikappade och barn drabbats. Vi ser\r\nmed oro på att t.ex. antalet gatubarn ökar i de baltiska\r\nländerna. Enligt UNDP finns åtminstone 200 gatu-\r\nbarn i Riga, men lokala myndigheter tror att det kan\r\nvara ända upp till 700 gatubarn. Förekomsten av\r\ngatubarn är ett bevis på att barn far illa. Och där det\r\nfinns gatubarn uppkommer det snart en kommersiell\r\nsexuell exploatering av barn. På svenskt och norskt\r\ninitiativ har en konferens nyligen hållits i Tallinn mot\r\nkommersiell sexuell exploatering av barn. Det var en\r\nuppföljning av den världskongress mot sexuell explo-\r\natering som ägde rum i denna kammare. Så sent som i\r\ntisdags avhölls en konferens här i Stockholm som\r\nhette Barnforum. Den samlade 300 deltagare, som\r\ndiskuterade fram ett antal åtgärder för att förbättra\r\nbarnens situation. Nordiska rådets ministerråd har\r\nockså i september antagit en handlingsplan för bar-\r\nnen. Det händer alltså oerhört mycket för att förbättra\r\nbarnens uppväxtvillkor kring Östersjön.\r\nSverige bidrar också med stöd till upprättandet av\r\nfungerande socialförsäkringssystem och hälsovård i\r\nflera av länderna. Stöd har också givits till projekt för\r\nhandikappade barn genom att utveckla alternativ till\r\ninstitutionsvård i Litauen och Ryssland. För att för-\r\nbättra barnens situation i Ryssland planeras t.ex. ett\r\nomfattande samarbetsprojekt med 1 000 ryska social-\r\narbetare. Allt detta samarbete måste intensifieras\r\nytterligare.\r\nFru talman! I dag kan vi med facit i hand hävda -\r\noch det gäller för alla våra samarbetsländer - att eko-\r\nnomisk tillväxt är viktig för att höja befolkningens\r\nlevnadsnivå. Men det är inte allt. T.o.m. partier som\r\ntidigare med emfas hävdade chockterapins välgöran-\r\nde kraft har nu insett de sociala konsekvenserna.\r\nEkonomisk utveckling måste kompletteras med en\r\npolitik som syftar till en rättvis fördelning av välfär-\r\nden. I Sverige har vi goda erfarenheter av fördel-\r\nningspolitik; erfarenheter som vi naturligtvis gärna\r\ndelar med oss av.\r\nVårt samarbete med Östersjöregionen kan med-\r\nverka till att skapa världens mest spännande tillväx-\r\ntregion, där människors initiativkraft och uppfin-\r\nningsrikedom kommer till sin fulla rätt - en tillväx-\r\ntregion med socialt ansvar. Låt oss ta den chansen!</pre><pre>Anf.  148  STEN TOLGFORS (m) replik:\r\nFru talman! Den sista slängen tycker jag att Urban\r\nAhlin kunde ha avstått från, att chockterapin och de\r\nsom har förespråkat den på något sätt skulle bära\r\nansvar för de sociala problem som finns. Det är tvärt-\r\nom så, Urban Ahlin, att de länder som har genomfört\r\nen snabb omvandling har fått tidig tillväxt och en\r\nbättre samhällsutveckling. De länder som har gjort\r\nmotsatsen står kvar och stampar. De har sett en kraft-\r\nfullt försämrad utveckling. Placera nu skulden där\r\nden hör hemma. Ansvaret för de sociala problemen\r\nbär den havererade diktaturen, den havererade kom-\r\nmunismen, inte marknadsekonomin, reformen och\r\nomvandlingen.\r\nDet jag egentligen begärde ordet för var att få byta\r\nnågra ord med Urban Ahlin om Östersjömiljarden.\r\nMan kan sammanfatta budgetalternativen så här:\r\nSocialdemokraterna har ett mindre ambitiöst stöd till\r\nBaltikum, men ett mer ambitiöst stöd till svenska\r\nföretag och till en snedvridning av konkurrensen i\r\nBaltikum.\r\nÖstersjömiljarden är inte ett baltstöd. Det är ett\r\nstöd för att öka den svenska sysselsättningen. Jag\r\ntycker att det vore klädsamt om Urban Ahlin kunde\r\nerkänna detta.\r\nDet förekommer ingen samordning mellan Öster-\r\nsjömiljarden och det reguljära stödet. När man sätter\r\nsig vid telefonen och ringer UD och den avdelning\r\nsom ansvarar för Östeuropafrågor upptäcker man att\r\nde inte vet vad som sker inom Östersjömiljarden.\r\nMan blir närmast upprörd över att få frågan om den.\r\nDet finns uppenbarligen spänningar mellan UD och,\r\nsom det tidigare var, Statsrådsberedningen i frågan.\r\nDen som ställer frågor om vilka projekt Östersjö-\r\nmiljarden stöder får reflexmässigt ett svar om att det\r\ninte går att beräkna hur många jobb det ger. Men det\r\nvar inte frågan. Det visar att regeringen är pressad att\r\nmed Östersjömiljarden skapa jobb, inte att hjälpa\r\nBaltikum. Det är ingen vidare solidaritet, Urban Ah-\r\nlin.\r\nOm nu, som ni skriver i betänkandet, Sida är så\r\nlämpligt att hantera östbiståndet, varför menar ni att\r\nStatsrådsberedningen skall hantera Östersjömiljar-\r\nden? Sanningen är uppenbar - därför att Östersjö-\r\nmiljarden inte är till för att hjälpa de baltiska staterna.\r\nDen är till för att regeringen Persson skall försöka\r\nklara svenska sysselsättningsmål. Det är i och för sig\r\nen intressant uppgift, men knappast för baltstödet.</pre><pre>Anf.  149  URBAN AHLIN (s) replik:\r\nFru talman! Jag brukar i de här debatterna göra en\r\ndel ornitologiska utsvävningar. Jag trodde att jag\r\nskulle slippa det den här gången, men när jag hör\r\nSten Tolgfors måste jag ändå göra en sådan, eftersom\r\nSten Tolgfors med en papegojas envishet fortsätter att\r\nhävda de stora fasor över Östersjön som Östersjö-\r\nmiljarden innebär.\r\nÄr det inte så, Sten Tolgfors, att den första Öster-\r\nsjömiljarden har bidragit till ett enormt uppsving i\r\nhandeln mellan de olika länderna vid Östersjön. Är\r\ndet inte just det som är marknadsekonomins drivkraft\r\noch den dynamiska kraft som Sten Tolgfors själv\r\nefterlyste? Är det inte just det det handlar om, att\r\nhandel och bistånd hand i hand faktiskt hjälper till att\r\nöka befolkningens levnadsstandard? Det är det Öster-\r\nsjömiljarden är till för. Lägg märke till att näringsli-\r\nvet tycker att denna Östersjömiljard är oerhört posi-\r\ntiv. Det är också de som har krävt att vi skall ha yt-\r\nterligare Östersjömiljarder.\r\nVad det egentligen handlar om från moderat sida\r\när naturligtvis att man är lite modstulen och lite dys-\r\nterkvist, för det går ju bra för Sverige. Handeln med\r\nöst har ju ökat. Det stämmer naturligtvis inte med\r\nSten Tolgfors verklighet. Det är jobbigt när en social-\r\ndemokratisk regering placerar Sverige främst i Öster-\r\nsjöregionens arbete. Naturligtvis är det det som är\r\nproblemet. Enklast bevisas detta med att han kritise-\r\nrar att östsamarbetet ligger på Sida-öst. Det borde\r\nföras till UD för att skötas av regeringen. Men öst-\r\nmiljarden får absolut inte ligga på regeringen, den\r\nskall någon annanstans.\r\nVarför är det helt okej att det är regeringen som\r\nsköter det i det ena fallet och inte i det andra?\r\nDet är en paradox i den moderata argumentatio-\r\nnen. Det handlar om att man är avundsjuk för att\r\nregeringen har gjort ett bra arbete i Östersjöregionen.</pre><pre>Anf.  150  STEN TOLGFORS (m) replik:\r\nFru talman! Jag föreslår att Urban Ahlin pratar\r\nfåglar i någon annan debatt, där det är mer relevant.\r\nUrban Ahlin hävdar att Östersjömiljarden har bi-\r\ndragit till att öka handeln. Jag har projektlistan fram-\r\nför mig. Jag är starkt tveksam till att de projekt som\r\nfinns där på något sätt har påverkat handelsutveck-\r\nlingen. Det handlar t.ex. om större infrastrukturella\r\nprojekt. Det handlar om att stödja svenska företag\r\nsom tar över företag i Baltikum. Var ligger solidari-\r\nteten i detta? Ett svenskt livsmedelsföretag tar över\r\nett livsmedelsföretag i Baltikum, och får hjälp av\r\nsvenska staten att omstrukturera. Det snedvrider kon-\r\nkurrensen. Det är knappast vad jag menar är det stöd\r\nvi skulle ägna oss åt för att stödja Baltikum.\r\nEtt grundproblem är att det inte förekommer nå-\r\ngon samordning mellan det reguljära öststödet och\r\nÖstersjömiljarden. Där ligger en del av kritiken för\r\nhur man hanterat detta.\r\nDen andra delen av kritiken gäller syftet. Öster-\r\nsjömiljarden har inte till syfte att hjälpa Baltikum.\r\nDen har till syfte att skapa sysselsättning i Sverige.\r\nDet står att läsa i propositionen, och det blir alldeles\r\nuppenbart när man ser projektlistan.\r\nDet blir också alldeles uppenbart när man talar\r\nmed Anders Ahlén, som ansvarar för verksamheten,\r\noch som omedelbart börjar svara på frågor om hur\r\nmånga jobb som har eller inte har skapats och hur och\r\nnär man kan beräkna dem.\r\nMan använder alltså utrikespolitik för inrikespoli-\r\ntik.\r\nMan kan sammanfatta skillnaderna så här: Vi har\r\nett betydligt större reguljärt stöd till Östeuropa, en\r\nkvarts miljard större, än vad regeringen har. Ni har\r\nmer subventioner till svenska företag att konkurrera i\r\nandra länder. Det är knappast tecken på solidaritet.\r\nPrata mindre fåglar i nästa inlägg och svara på\r\nmina frågor i stället.</pre><pre>Anf.  151  URBAN AHLIN (s) replik:\r\nFru talman! När vi började den förra mandatperi-\r\noden 1994, då den borgerliga regeringen hade fått\r\nlämna över makten till en socialdemokratisk, var\r\nkritiken i denna kammare: Gör mer. Gör mer i Öster-\r\nsjösamarbetet. Den svenska socialdemokratiska rege-\r\nringen är för passiv.\r\nNu säger Sten Tolgfors: Ni gör för mycket. Det\r\nborde inriktas enbart på östsamarbetet.\r\nSanningen är ju att vi anslår 750 miljoner i år till\r\nutvecklingssamarbete. Det är 200 miljoner gånger\r\nfem som är Östersjömiljarden. Självklart går solida-\r\nriteten främst. Men det är väl inte fel att vi gynnar en\r\nföretagsutveckling i Östersjöregionen och tar vara på\r\nden tillväxtkraft som finns i regionen och att det ock-\r\nså leder till sysselsättning i Sverige? Det är väl inte\r\nfel, ens ur ett moderat perspektiv?\r\nNågon gång kan ni väl gå i takt med näringslivet.\r\nÄr det inte egentligen så att hela samarbetet och\r\nden fantastiska Östersjöpolitik som den socialdemo-\r\nkratiska regeringen har byggt upp, för moderaterna är\r\nett enda stort surt rönnbär?</pre><pre>Anf.  152  INGRID NÄSLUND (kd) replik:\r\nFru talman! Jag har med stort intresse tagit del av\r\nbåde Sten Tolgfors och Urban Ahlins inlägg om Ös-\r\ntersjöområdet och staterna österut och den utveckling\r\nsom där förekommer. Vi kan inte annat än glädjas åt\r\natt det är en positiv utveckling på många sätt.\r\nJag vill också instämma i vikten av att vi alla ge-\r\nmensamt fortsätter att arbeta för att dessa länder skall\r\nkomma in i EU så snabbt som möjligt. Det är vi över-\r\nens om. Det hörs oroväckande tendenser från andra\r\nhåll i Europa, där man vill förhindra att den utveck-\r\nlingen sker snabbt. Det tycker jag skulle vara stor\r\nskada.\r\nJag vill speciellt ta upp den motion om insatser för\r\nbarn inom östsamarbetet som vi har upprepat i år. Vi\r\nhade en liknande motion förra året. Jag tycker att det\r\nhar utvecklats en del under resans gång, men fortfa-\r\nrande har vi mycket stora sociala missförhållanden\r\noch ett försämrat hälsotillstånd.\r\nDet finns många gatubarn. Jag hörde en skräm-\r\nmande siffra för ett par år sedan, då man talade om\r\n10 000 i Vilnius. Jag vill inte stå för den siffran, men\r\nden var oerhört mycket högre än den man nämnde för\r\nRiga. Jag läste den i en tidning. Jag fick liknande\r\nuppgifter från folk i kommunstyrelsen. Jag vill låta\r\nvara osagt om den siffran håller, men det är alltså\r\nmycket stora behov.\r\nFrån Kristdemokraternas sida har vi tyckt att det\r\nman gör inte riktigt räcker.\r\nJag ser att min talartid är slut, så jag får återkom-\r\nma i nästa replik.</pre><pre>Anf.  153  URBAN AHLIN (s) replik:\r\nFru talman! Vi är glada över det engagemang för\r\nbarnen som Ingrid Näslund visar. I mitt inlägg för-\r\nsökte jag ge exempel på vilket vitt spektrum vi arbe-\r\ntar i för att stödja en social utveckling på andra sidan\r\nÖstersjön.\r\nSten Tolgfors tog åt sig av det jag diskuterade om\r\nchockterapin. Egentligen var det en liten pik också åt\r\nkristdemokraterna. Ni deltog och hävdade med stor\r\nemfas chockterapins välgörande kraft. I dag låter det\r\nannorlunda. Jag är glad åt det.\r\nNi är välkomna ombord till det projekt och sam-\r\narbete som vi har. Vi vill ha ekonomiskt välstånd,\r\nmen vi vill också se till att det finns en tillväxt med\r\nsocialt ansvar.\r\nVi gör mycket. Det finns säkert mycket vi kan gö-\r\nra annorlunda och bättre. Men jag tror att vi båda är\r\növerens om att mer insatser helt enkelt behöver göras\r\npå den sociala sektorn. Det är också vad regeringen\r\nskriver i sin proposition.</pre><pre>Anf.  154  INGRID NÄSLUND (kd) replik:\r\nFru talman! Jag känner inte igen att vi skulle ha\r\nhört till dem som ropade på chockterapi.\r\nVi har begärt konkreta åtgärder. Det görs en del,\r\nmen när man ser på de insatser som är riktade mot\r\nbarn finner man en del projekt som gick upp till unge-\r\nfär 12 miljoner, och något som rörde sig om 14 mil-\r\njoner. Det är alltså ganska blygsamma insatser med\r\ntanke på de oerhört stora behoven.\r\nVad vi hade föreslagit i vår motion var att man\r\nskulle kunna använda en del reservationer som upp-\r\nstått. Vi vet att det inte går att ändra på årets budget,\r\nmen det finns reservationsanslag. Vi skulle vilja att\r\nomedelbara insatser görs.\r\nFör att det skulle kunna ske, menar vi att Sida\r\nskulle använda sig av det reservationsanslag som man\r\nhar fått budgeterat, för att ytterligare sprida upplys-\r\nning om vad som behöver göras.\r\nJag har talat med Kommunförbundet. Där säger\r\nman att de kommuner som redan har vänorter och\r\nsom redan har projekt på gång kommer tillbaka om\r\noch om igen därför att man har sett behoven. Men det\r\nkommer väldigt få nya kommuner. Därför behövs det\r\nupplysning.\r\nVi tycker att man skulle kunna ha gått med på de\r\nhär kraven, även om de kommer från ett oppositions-\r\nparti. Jag tycker att vi egentligen skulle kunna vara\r\növerens om att vi vill se ytterligare insatser och att de\r\nskulle kunna göras inom de ramar vi har. Därför har\r\nvi reserverat oss på den här punkten.\r\nJag vill säga ytterligare en sak. Vi tycker att vi\r\nborde göra större insatser - gärna inom Östersjörådet\r\noch inom EU - för att våra tobaks- och alkoholbolag\r\ninte skall göra reklam, sådan reklam som är förbjuden\r\ni våra länder i Europa och som förvärrar situationen\r\nbland barn och ungdomar på tobaks- och alkoholom-\r\nrådet. Det är skamligt!</pre><pre>Anf.  155  URBAN AHLIN (s) replik:\r\nFru talman! I det sistnämnda håller jag med Ingrid\r\nNäslund.\r\nVad gäller vänorterna säger Ingrid Näslund att det\r\nblir allt färre nya kommuner som söker sig till det här\r\nsamarbetet. Det finns en mycket enkel förklaring till\r\ndet. I dag är över 200 av landets 288 kommuner in-\r\nvolverade i samarbetet med Östersjön. Det ger också\r\nen bild av vilket folkligt stöd detta arbete har. Det\r\nkanske inte är så konstigt om det trappar av på nyan-\r\nlända, när över 200 kommuner redan deltar i detta.\r\nI sak vill Ingrid Näslund använda reservationsan-\r\nslaget till akuta panikåtgärder för att åstadkomma\r\nlösningar för barnen. Jag tror inte att det är rätt me-\r\ntod. Vi behöver naturligtvis mer insatser på det soci-\r\nala området. Men låt oss göra det i god takt och med\r\ngod planering för att få bästa resultat.</pre><pre>Anf.  156  MARIANNE SAMUELSSON (mp)\r\nreplik:\r\nFru talman! Jag vill tacka Urban Ahlin för att han\r\nredogjorde för att det pågår mer än vad vi fått med i\r\nvårt betänkande när det gäller samarbetet kring Öster-\r\nsjön.\r\nJag har också sett och erfarit mycket av det folkli-\r\nga samarbetet runt Östersjön sedan muren föll, som\r\njag tycker är oerhört intressant.\r\nDet jag konkret frågade om, och som jag inte\r\ntycker framgår om det kommit i gång eller inte, gäller\r\ndet saneringsarbete som behöver göras i Murmansk. I\r\nbetänkandet står det att utskottet har erfarit att en\r\ncentral målsättning är att initiera åtgärder för att\r\nminska riskerna från använt kärnbränsle och radioak-\r\ntivt nedfall som förvaras där uppe.\r\nDet är inte tillräckligt att det finns en målsättning\r\natt initiera när läget faktiskt är väldigt krisartat och\r\ndet behöver göras någonting. Vi var ju där och be-\r\nsökte området med Nordiska rådets närområdesut-\r\nskott. Det vi då fick erfara var att den satsning som\r\nman ville göra innebar att man också skulle få natio-\r\nnella pengar till detta projekt. Det var väldigt svårt i\r\ndet ekonomiska läge man hade. Man hade t.ex. inte\r\nbetalat ut lönerna sedan i april månad, och vi var där i\r\naugusti. Ändå krävdes att det också skulle ingå natio-\r\nnella pengar.\r\nJag är mycket orolig för att det här kommer att ba-\r\nra initieras och att inget kommer att bli gjort. Det är\r\ndär oron finns. Börjar de miljöfarliga ämnena läcka ut\r\när det omöjligt att vidta några åtgärder för att samla\r\nupp dem igen. Då har vi dem i våra hav runt omkring.\r\nSkall det göras någonting är det väldigt bråttom att få\r\ndet gjort, och det är därför jag vill höra om regeringen\r\nhar tagit några konkreta initiativ för att det inte bara\r\nskall vara en målsättning utan också verkligen en\r\nhandling.</pre><pre>Anf.  157  URBAN AHLIN (s) replik:\r\nFru talman! Jag vet inte om man har gått från ord\r\ntill handling just när det gäller Murmanskområdet.\r\nDet man hänvisar till är att man naturligtvis måste\r\ngöra en förstudie och se vad som kan göras konkret\r\nför att komma till rätta med situationen. Det vet jag\r\natt man har gjort. Om man sedan har kommit till den\r\naktiva fasen har jag ingen information om i dag, men\r\njag skall genast försöka ta reda på det och leverera\r\nden uppgiften till Marianne Samuelsson senare.\r\nDäremot gör vi mycket på kärnsäkerhetsområdet.\r\nUnder denna samarbetsperiod, från 1992 till nu, har\r\nvi satsat mer än 300 miljoner kronor i kärnsäkerhets-\r\nprogram, och det gäller ju både Ignalina och Ryssland\r\noch både kärnavfall och kärnsäkerhet.\r\nAtt vi har gjort mycket på området stämmer alltså,\r\nmen jag vet inte om vi har gått in i en aktiv fas i\r\nMurmanskområdet. Jag ber att få återkomma med\r\ndet.</pre><pre>Anf.  158  MARIANNE SAMUELSSON (mp)\r\nreplik:\r\nFru talman! Vi är nog överens om att det behövs\r\nen aktiv fas när det gäller Murmansk, och det ganska\r\nsnabbt, på samma sätt som det behövs aktivitet när\r\ndet gäller att se till att det inte händer några ytterliga-\r\nre olyckor på våra kärnkraftverk. Det här bevisar bara\r\natt kärnkraften inte ryms i ett ekologiskt hållbart\r\nsamhälle. Vi måste också se till att börja avveckla\r\nvåra egna kärnkraftverk så att vi får en ekologiskt\r\nhållbar utveckling på energisidan.</pre><pre>Anf.  159  LENNART FRIDÉN (m):\r\nFru talman! Urban Ahlin bjöd nästan in till en\r\nkommentar liknande den jag gjorde förra året apropå\r\natt han har pippi på fågelskåderi. Men gökursgöken\r\nUrban är väl snarast något som är snidat i trä och inte\r\nnågot ornitologiskt fenomen.\r\nEgentligen begärde jag ordet för att jag skulle ge\r\nen liten kommentar kring hanteringen av motion 608,\r\nsom har med Mongoliet att göra. Så här skriver ut-\r\nskottet: \"Utskottet har inhämtat att det svenska bi-\r\nstånd som utgår till Mongoliet bl.a. omfattar stöd till\r\neffektivisering av den offentliga sektorn, utbildning\r\nav statstjänstemän .\" Man fortsätter längre fram\r\nmed att: \"Insatserna har utvecklats för att stärka den\r\ndemokratiska processen i Mongoliet\". Nu är det väl\r\ninte så säkert att man får en särskilt mycket bättre\r\ndemokrati i och för sig om man effektiviserar den\r\noffentliga sektorn.\r\nDet hade varit bättre om utskottet hade inhämtat\r\ninformation om nuläget för den bräckliga mongoliska\r\ndemokratin, som faktiskt närmar sig en kollaps.\r\nBertil Persson och jag var de två första svenska\r\npolitiker som besökte Mongoliet efter regimskiftet\r\n1996, då landet efter exakt 75 år, tre kvarts sekel, av\r\nkommunism inträdde i den demokratiska gemenska-\r\npen. Maktöverföringen hade gått smidigt, och det\r\nmongoliska demokratiinstitutet arbetade mycket am-\r\nbitiöst. Framtiden såg hoppfull ut.\r\nÅr 1998 ser det dessvärre annorlunda ut. Presi-\r\ndenten, den relativt nyvalde, som är kommunist ut-\r\nnyttjar nu sin konstitutionella makt och blockerar en\r\nnödvändig ombildning av regeringen som består av\r\nMongoliets moderater och socialdemokrater.\r\nDen oro och de spänningar som uppstår när man\r\ngår från ett system till ett annat, som också Urban\r\nAhlin påpekade här förut när det gällde de östeuro-\r\npeiska staterna, utnyttjas av de gamla makthavarna\r\nsom blåser under missnöjet hos vissa grupper. Nu är\r\nförekomsten av politiskt våld ganska omfattande. En\r\nav de ledande företrädarna för demokratialliansen\r\nslogs i höstas ihjäl på tröskeln till sitt hem av politis-\r\nka motståndare i ett rått yxmord.\r\nDetta lilla land, inklämt mellan det s.k. stabila Ki-\r\nna, världens största diktatur, och det mot demokrati\r\nsträvande men oroliga Ryssland behöver allt stöd och\r\nkunde få hjälp att bli ett föredöme. Det är detta, fru\r\ntalman, jag menar att utskottet borde ha markerat på\r\nett tydligt sätt.\r\nEtt yrkande om bifall på detta sena stadium är ut-\r\nsiktslöst, och jag nöjer mig med att ställa mig bakom\r\nde moderata yrkanden som gjorts tidigare i debatten.</pre><pre>Anf.  160  MARGARETA VIKLUND (kd):\r\nFru talman! Mina kristdemokratiska kolleger i ut-\r\nrikesutskottet har bl.a. talat om kristdemokraternas\r\nsyn på biståndspolitikens innehåll och ekonomiska\r\nförutsättningar. Jag tänker inte gå in i den debatten\r\nutan lyfta fram en motion som egentligen hade kunnat\r\nbehandlas i betänkandet om mänskliga rättigheter.\r\nDet gäller motion nr 1998/99:U620. Den handlar bl.a.\r\nom att frågan om prenatal könsdiskriminering, dvs.\r\nkönsdiskriminering före födelsen, lyfts fram inom det\r\nbilaterala utvecklingsarbetets ram.\r\nDet är inte första gången som prenatal könsdis-\r\nkriminering behandlas här i riksdagens kammare.\r\nMen resultatet från de diskussionerna har hitintills\r\nvarit ganska harmlösa, om de över huvud taget givit\r\nnågot resultat. Prenatal könsdiskriminering innebär i\r\nordets verkliga innebörd en livsavgörande diskrimi-\r\nnering. Det handlar framför allt om utsortering och\r\nurgallring av dem som var ämnade att bli flickebarn.\r\nDet saknas ungefär 100 miljoner kvinnor i världen\r\npå grund av denna könsdiskriminering före födelsen.\r\nCa 60 miljoner saknas i Asien.\r\nFru talman! Könsdiskriminering förekommer på\r\nmånga håll och på många olika sätt. Men frågan är\r\nom ändå inte den prenatala könsdiskrimineringen tar\r\nalla pris inom det området. På fosterstadiet har man ju\r\ningen chans att föra sin egen talan vare sig det gäller\r\ndiskriminering eller annat. Därför, fru talman, är det\r\nså viktigt att vi som kan tala och agera verkligen för\r\ndessa prenatalt könsdiskriminerade flickebarns talan.\r\nJag vill påstå att den syn på människovärde och\r\nflickor och kvinnor som kommer till tals vid prenatal\r\nkönsdiskriminering är ett av alla de symtom av olika\r\ngrader som totalt finns på diskriminering av flickor\r\noch kvinnor. Jag tror inte heller, fru talman, även om\r\ndet inte är vetenskapligt bevisat, att vi kan svära oss\r\nfria från denna form av könsdiskriminering ens här i\r\nSverige.\r\nMin undran är, oavsett var i världen denna dis-\r\nkriminering äger rum, vilka signaler vuxenvärlden\r\ngenom den sänder till sina söner och döttrar. Om t.ex.\r\nen flicka i Sverige får höra att flickor, var det än sker\r\ni världen, nekas att födas därför att de är flickor, vilka\r\nsignaler sänder det till henne? Eller till pojkarna?\r\nFru talman! Vår gemensamma värld är kanske\r\ninte så stor som vi ibland tror. Olika länders gränser\r\nkommer också allt närmare. Men människovärdet är\r\nändå detsamma var människan än befinner sig på\r\njordens yta. Det anser jag måste vara en grundbult,\r\ninte bara i ord utan också i handling, för framför allt\r\nFN:s arbete och ställningstaganden.\r\nJag instämmer i utskottets mening att befolknings-\r\nfrågor har samband med t.ex. utbildning, hälsovård\r\noch kvinnors roll, områden som är centrala i det\r\nsvenska biståndsarbetet. Utifrån det påståendet är det\r\nmärkligt att utskottsmajoriteten ändå inte har kunnat\r\nställa upp på den angivna motionens förslag om att\r\nSverige som ett föregångsland i arbete för demokrati\r\noch mänskliga rättigheter kunde ta initiativ till att\r\nfrågan om prenatal könsdiskriminering lyfts upp på\r\nFN:s dagordning. Det handlar om jämställdhet, de-\r\nmokrati och mänskliga rättigheter.\r\nDet handlar också indirekt om att ge de flickor\r\nsom i dag redan är födda ett fullt människovärde.\r\nÄven ganska unga flickebarn är inte så okänsliga och\r\nointelligenta att de inte förstår att de inte har samma\r\nvärde som sina bröder. De lyssnar, lägger ihop och\r\ngör sig en bild av sitt eget värde.\r\nDen människosyn som visar sig i den prenatala\r\nkönsdiskrimineringen strider mot Kristdemokraternas\r\nsyn på mänskliga rättigheter och ett likvärdigt männi-\r\nskovärde. Jag förutsätter att denna syn delas av övriga\r\ni riksdagen representerade partier.\r\nJag anser således att Sverige bör ta initiativ till att\r\nfrågan om prenatal könsdiskriminering förs upp på\r\ndagordningen för FN:s generalförsamling, att frågan\r\nom prenatal könsdiskriminering lyfts fram inom det\r\nbilaterala utvecklingsarbetets ram och att stöd ges till\r\nallmän utbildning och upplysningskampanjer för att\r\nändra attityder till flickors och kvinnors människo-\r\nvärde och mänskliga rättigheter.\r\nFru talman! Jag vill inte ta kammarens tid i an-\r\nspråk med att begära en omröstning i frågan. Men jag\r\nlovar att vi kristdemokrater kommer tillbaka till den\r\nhär viktiga frågan om mänskliga rättigheter, männi-\r\nskosyn och människovärde. Det är en fråga som jag\r\nanser är nog så viktig att ta upp i dag på femtioårsda-\r\ngen av FN:s deklaration om mänskliga rättigheter.\r\nFör övrigt instämmer jag i de reservationer som\r\nkristdemokraterna avgivit och yrkar bifall till reser-\r\nvationerna 6, 23 och 27 liksom mina kolleger har\r\ngjort.</pre><pre>Anf.  161  CARINA HÄGG (s) replik:\r\nFru talman! När man lyssnar på Margareta\r\nViklund här i kammaren kan man få uppfattningen att\r\nvi inte på något sätt har berört frågan och att vi inte\r\ntar den oro som hon lyfter fram i sitt anförande på\r\nallvar även i utskottet och i kammaren.\r\nJag vill citera ett par rader som vi har skrivit i det\r\nbetänkande som nu ligger på våra bänkar: \"Åtgärder\r\nsom leder till en snedvriden könsfördelning, och som\r\nkan förmärkas på olika håll i världen är däremot äg-\r\nnade att inge oro.\" Med den skrivningen uttrycker vi\r\nverkligen vad vi tycker och vad vi känner och att vi är\r\noroliga för utvecklingen och är beredd att ta den på\r\nallvar.</pre><pre>Anf.  162  MARGARETA VIKLUND (kd) re-\r\nplik:\r\nFru talman! Tack för det inlägget och den reaktio-\r\nnen. Men jag tycker ändå att det är märkligt att fastän\r\nman säger att man ställer upp på innehållet och det\r\nbudskap jag framfört inte kunde ha uttryckt det med\r\nett ja och ett yrkande om bifall till motionen eller på\r\nnågot sätt sagt att man tänker och ämnar att föra den\r\nhär frågan vidare inför FN:s generalförsamling. Det\r\nhade jag i så fall väntat mig som en aktiv handling.</pre><pre>Anf.  163  CARINA HÄGG (s) replik:\r\nFru talman! Margareta Viklund förväntar sig akti-\r\nva handlingar när det gäller jämställdheten på olika\r\nområden från Sveriges riksdag och regering. På den\r\npunkten kan jag å det bestämdaste lugna henne. Vi\r\nhar varit oerhört aktiva när det gäller jämställdheten.\r\nJag kan lova att vi kommer fortsättningsvis att va-\r\nra minst lika aktiva och vara beredda att gripa in på\r\nde olika områden där vi ser att det kommer att krävas\r\nextra engagemang från vår sida.</pre><pre>Anf.  164  MARGARETA VIKLUND (kd) re-\r\nplik:\r\nFru talman! Jag kan ändå inte riktigt förstå det\r\ninlägg som Carina Hägg här gör om hon verkligen\r\nmenar att detta är en så viktig fråga som jag anser att\r\nden är.\r\nDen handlar ändå om de mänskliga rättigheterna.\r\nDet handlar om människovärde, och det handlar om\r\ndemokrati. Det är en grundläggande bult i FN:s de-\r\nklaration om just mänskliga rättigheter. Varför då inte\r\nta tag i frågan och föra den vidare inför FN:s general-\r\nförsamling?\r\nVisst är det en jämställdhetsfråga, och visst har\r\nman talat om jämställdhet här i kammaren både en\r\noch flera gånger. Men det här är ändå en mycket djup\r\nfråga som handlar om människors lika värde och\r\nmänskliga rättigheter. Det är ett litet snäpp högre och\r\ntyngre än enbart jämställdhet.</pre><pre>Överläggningen var härmed avslutad.\r\nBeslut</pre><pre>UU2 Utgiftsområde 7 Internationellt bistånd\r\nMom. 1 (de övergripande målen och en biståndspoli-\r\ntisk utredning)\r\n1. utskottet\r\n2. res. 1 (m, fp)\r\nVotering:\r\n208 för utskottet\r\n83 för res. 1\r\n10 avstod\r\n48 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  115 s, 37 v, 37 kd, 14 c, 5 mp\r\nFör res. 1:     70 m, 13 fp\r\nAvstod: 1 v, 9 mp\r\nFrånvarande:    16 s, 12 m, 5 v, 5 kd, 4 c, 4 fp, 2 mp\r\nPer Lager (mp) anmälde att han avsett att avstå från\r\natt rösta men markerats ha röstat ja.</pre><pre>Mom. 3 (de biståndspolitiska målen)\r\n1. utskottet\r\n2. res. 4 (fp)\r\nVotering:\r\n219 för utskottet\r\n13 för res. 4\r\n70 avstod\r\n47 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  115 s, 39 v, 37 kd, 14 c, 14 mp\r\nFör res. 4:     13 fp\r\nAvstod: 70 m\r\nFrånvarande:    16 s, 12 m, 4 v, 5 kd, 4 c, 4 fp, 2 mp</pre><pre>Mom. 4 (biståndsramen och enprocentsmålet)\r\n1. utskottet\r\n2. res. 5 (v)\r\n3. res. 6 (kd)\r\n4. res. 7 (c)\r\nFörberedande votering 1:\r\n38 för res. 6\r\n14 för res. 7\r\n250 avstod\r\n47 frånvarande\r\nKammaren biträdde res. 6.\r\nFörberedande votering 2:\r\n39 för res. 5\r\n38 för res. 6\r\n224 avstod\r\n48 frånvarande\r\nKammaren biträdde res. 5.\r\nHuvudvotering:\r\n115 för utskottet\r\n40 för res. 5\r\n147 avstod\r\n47 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 1 m\r\nFör res. 5:     39 v, 1 kd\r\nAvstod: 1 s, 69 m, 36 kd, 14 c, 13 fp, 14 mp\r\nFrånvarande:    16 s, 12 m, 4 v, 5 kd, 4 c, 4 fp, 2 mp</pre><pre>Mom. 11 (en probleminriktad anslagsstruktur)\r\n1. utskottet\r\n2. res. 12 (m, c)\r\nVotering:\r\n216 för utskottet\r\n84 för res. 12\r\n1 avstod\r\n48 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  115 s, 39 v, 37 kd, 12 fp, 13 mp\r\nFör res. 12:    70 m, 14 c\r\nAvstod: 1 fp\r\nFrånvarande:    16 s, 12 m, 4 v, 5 kd, 4 c, 4 fp, 3 mp</pre><pre>Mom. 21 (världens vattenförsörjning m.m.)\r\n1. utskottet\r\n2. res. 15 (mp)\r\nVotering:\r\n285 för utskottet\r\n16 för res. 15\r\n48 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 69 m, 38 v, 37 kd, 14 c, 13 fp\r\nFör res. 15:    1 v, 15 mp\r\nFrånvarande:    17 s, 13 m, 4 v, 5 kd, 4 c, 4 fp, 1 mp</pre><pre>Mom. 35 (bistånd till Östtimor)\r\n1. utskottet\r\n2. res. 20 (v, kd, fp, mp)\r\nVotering:\r\n198 för utskottet\r\n104 för res. 20\r\n1 avstod\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  115 s, 69 m, 14 c\r\nFör res. 20:    39 v, 37 kd, 13 fp, 15 mp\r\nAvstod: 1 m\r\nFrånvarande:    16 s, 12 m, 4 v, 5 kd, 4 c, 4 fp, 1 mp</pre><pre>Mom. 42 (utvärdering och uppföljning)\r\n1. utskottet\r\n2. res. 23 (m, kd)\r\nVotering:\r\n196 för utskottet\r\n107 för res. 23\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  115 s, 39 v, 14 c, 13 fp, 15 mp\r\nFör res. 23:    70 m, 37 kd\r\nFrånvarande:    16 s, 12 m, 4 v, 5 kd, 4 c, 4 fp, 1 mp</pre><pre>Mom. 53 (insatser för barn inom östsamarbetet)\r\n1. utskottet\r\n2. res. 27 (kd, fp)\r\nVotering:\r\n253 för utskottet\r\n50 för res. 17\r\n46 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  115 s, 70 m, 39 v, 14 c, 15 mp\r\nFör res. 17:    37 kd, 13 fp\r\nFrånvarande:    16 s, 12 m, 4 v, 5 kd, 4 c, 4 fp, 1 mp</pre><pre>Övriga moment\r\nKammaren biföll utskottets hemställan.\r\nBeslut om uppskjuten votering</pre><pre>På förslag av tredje vice talmannen medgav kam-\r\nmaren att återstående ärende på dagens föredrag-\r\nningslista fick avgöras vid arbetsplenum fredagen den\r\n11 december.</pre><pre>9 §  Totalförsvarets budget för 1999</pre><pre>Föredrogs\r\nFörsvarsutskottets betänkande 1998/99:FöU1\r\nTotalförsvarets budget för 1999 (prop. 1998/99:1\r\ndelvis)</pre><pre>Anf.  165  HENRIK LANDERHOLM (m):\r\nFru talman! Det är med ovanligt tungt hjärta jag\r\nställer mig i denna talarstol i dag. De senaste veckor-\r\nnas tumult har inte bidragit till respekten för det de-\r\nmokratiska systemet. Vart tog det sunda förnuftet\r\nvägen? Var finns det rationella i den politiska be-\r\nslutsprocessen? Varför utsätts svensk försvarsförmå-\r\nga för detta narrspel på allra högsta nivå? Och varför\r\nsprids lögner och halvsanningar kring vad frågan\r\negentligen handlar om på ett helt okontrollerbart sätt?\r\nSvaren står tyvärr att finna på andra sidan vattnet\r\n- dvs. i Regeringskansliet och dess olika delar. I år\r\nblev de en myndighet, men aldrig tidigare har väl en\r\nstrid mellan delarna skett inför så öppen ridå. Aldrig\r\nhar väl motsättningarna mellan två ministrar framstått\r\nsom så tydliga och handlingskraften sällan så begrän-\r\nsad.\r\nDet är lätt att förstå finansministerns trängda läge.\r\nMen det är oursäktligt att dennes rigiditet tillåts få så\r\nstora konsekvenser på statsbudgetens enskilt största\r\nverksamhetsområde. De närmaste tre åren kommer\r\növer 9 miljarder att fattas för att kunna göra det som\r\navsågs i försvarsbeslutet och som denna kammare har\r\nfattat beslut om. Och det är inte ÖB:s fel. Felet står\r\nhelt - fullt och fast - inte att finna på Lidingövägen\r\nutan på Jakobsgatan. Fyra dagar efter valet lade de-\r\npartementet fast planeringsförutsättningarna för de\r\nnärmaste åren, och det skedde i ett handbrev från en\r\ntjänsteman.\r\nMinskade resurser går att hantera i försvaret lik-\r\nsom i all annan verksamhet, men det går inte med 14\r\ndagars framförhållning. Försvarets kostnader är med\r\nså kort varsel till över 90 % fasta. De anställda kan\r\ninte sägas upp och bör inte heller sägas upp, eftersom\r\nden långsiktiga inriktningen saknas. Mark, anlägg-\r\nningar och lokaler kostar vad de kostar, och de bör\r\ninte säljas utan samlade överväganden.\r\nOch leveranserna av den materiel som redan är\r\nbeställd tickar på. Nästa års beräkningar är att ansla-\r\nget A3 inte ens räcker till för det som redan är be-\r\nställt. Bara där fattas 750 miljoner. Till det kommer\r\nallt det smörjmedel som behövs för att över huvud\r\ntaget bedriva någon verksamhet i Försvarsmakten.\r\nOch det här, fru talman, går inte ihop.\r\nFörsvaret kan inte svänga snabbt, och det är riks-\r\ndagen som har beslutat att försvarsplaneringen skall\r\nvara långsiktig. Den bör inte heller tvingas att svänga\r\nsnabbt på grund av budgettekniska omläggningar. Jag\r\nvill påminna kammarens ledamöter om att alla partier\r\nenhälligt - gång på gång - uttalat att övergången till\r\ndet nya sättet att finansiera förskott till försvarsin-\r\ndustrin skall vara verksamhetsneutral. Varför står ni\r\nandra inte fast? Varför lägger ni i praktiken om förut-\r\nsättningarna på ett sätt som får omvärlden att skratta\r\nåt oss och Försvarsmakten att stanna? Och varför så\r\nfullständigt strunta i de tidigare fattade eniga riks-\r\ndagsbesluten?\r\nDet är klart att vän av ordning eller mer eller\r\nmindre tillkämpad vän av regeringens budgetpropoo-\r\nsition kanske svarar: Javisst skall vi göra det, men det\r\nhär går inte att utvärdera förrän efter försvarsbeslut-\r\nsperioden.\r\nDet kanske är sant, men i så fall fall går systemet\r\negentligen att utvärdera förrän solen slocknar eller\r\nåtminstone när Försvarsmakten eventuellt läggs ned\r\noch det sista bokslutet görs. Problemet här är att varje\r\nsådan läpparnas bekännelse till verksamhetsneutrali-\r\ntet blir helt meningslös, eftersom den verksamhet som\r\nkompensationen skall möjliggöra inte kommer att\r\nkunna genomföras.\r\nFörsvarsmateriel för kanske 9 miljarder kommer\r\ninte att kunna köpas under de närmaste tre åren. Be-\r\nställningar på framtidsprojekt som skulle ha gjorts får\r\nläggas på hyllan, eftersom ÖB inte - mot riksdagsbe-\r\nslutet 1996 - längre kan planera med teknikfaktorn\r\nefter 2001. Det gör ytterligare 7-8 miljarder som inte\r\nkan satsas på framtidens kvalificerade försvarsmate-\r\nriel.\r\nDen - och det finns många sådana i dag - som\r\nhävdar att den här kompensationen skall beräknas\r\nförst år 2002 använder samma argument som den som\r\nhävdar att en sjukdom inte till fullo kan diagnostise-\r\nras innan patienten obducerats. Det är möjligt att\r\noperationen rent tekniskt lyckas då, men patienten - i\r\nden här bemärkelsen den förmåga omläggningen\r\nskulle vara verksamhetsneutral mot - kommer inte att\r\nha överlevt. Principen som skall gälla är tydligen\r\nkompensation först efter obduktion. Jag avslöjar\r\ningen hemlighet om jag säger att det då inte spelar\r\nnågon roll. Då har nya försvarsbeslut fattats, ny verk-\r\nsamhet planerats och alla ansvariga befattningshavare\r\n- inklusive de flitiga medarbetarna på Finansdepar-\r\ntementet - slutat.\r\nJag vill påminna kammaren om att när riksdagen\r\n1996 fattade beslut om oförändrad köpkraft för För-\r\nsvarsmakten var det aldrig tal om att utvärdera först\r\nefteråt. Tvärtom ligger det i kompensationens natur\r\natt den måste ske efter hand. Annars drabbas ju den\r\npågående verksamheten.\r\nNär omläggningen gjordes fick Försvarsmakten\r\n14,6 miljarder i kompensation för att man tvingades\r\nstå som betalningsansvarig för ett lån i riksgälden på\r\nsamma summa. Varför ersattes man med de här\r\npengarna? Jo, Försvarsmakten hade ju redan en gång\r\ntidigare över sina anslag, beviljade av denna kamma-\r\nre, betalat ut just 14,6 miljarder i förskott till indust-\r\nrin. När anslagsfinansiering i enlighet med anslags-\r\nförordningens 16 § skulle ersättas med lånefinansie-\r\nring förvandlades Försvarsmaktens tillgångar - de\r\nuteliggande förskotten - i stället till skulder.\r\nAllt hade väl varit väl om de pengar som man fick\r\nt.ex. satts in på Försvarsmaktens checkräkning i riks-\r\ngälden. Men så blev det inte. Försvaret behövde ju\r\ninte pengarna just då. Man blev i stället offer för en\r\ns.k. likviditetsindragning under förespegling att man\r\nskulle få tillbaka pengarna när de behövdes för att\r\nbedriva verksamheten just på det sätt som bestämdes i\r\n1996 års försvarsbeslut.\r\nDen här indragningen ledde ju till att statens fi-\r\nnanser förbättrades, åtminstone på papperet. De låna-\r\nde pengarna uppfördes av dåvarande finansministern\r\nGöran Persson på inkomstsidan i statsbudgeten. Utan\r\njämförelser i övrigt framstår lord Moyne som en\r\nsmåhandlare i sammanhanget, och Trustorhärvan\r\nbleknar i den bemärkelse som det gäller. Här handlar\r\ndet om lånade 14,6 miljarder som bokfördes som en\r\ninkomst. Det är helt i enlighet med statens regler -\r\ningen har gjort något formellt fel - men Försvar-\r\nsmakten blev sittande kvar med springnotan beståen-\r\nde av materielleveranser för samma summa som man\r\nnu skall betala en gång till, fast den här gången i form\r\nav amortering på lånet.\r\nJag förstår fullt ut att de som bär ansvaret för detta\r\nvill flytta domens dag så långt fram som möjligt i\r\ntiden. På det sättet kanske vi andra kan fås att glöm-\r\nma och ansvaret kan suddas ut. De som mot alla\r\növerenskommelser försett sig vill naturligtvis inte bli\r\ntagna på bar gärning med fingrarna i syltburken.\r\nBättre då att låta tiden läka såren och den lyckosam-\r\nma men djupt oetiska operationen falla i glömska. Låt\r\nalla hinna byta ansvarsområde så att spåren kallnar\r\noch nya beslut om försvaret gör det omöjligt att bevi-\r\nsa vem som var förövaren - det är tyvärr den princip\r\nsom regeringen följt.\r\nFru talman! Den gångna höstens hantering av frå-\r\ngan om försvarets ekonomi är ovärdig. De akuta\r\nproblemen går inte att lösa genom att man försöker\r\ndölja det. Inte heller döljs ansvaret av provkartan av\r\nskenargument som \"överplanering och räntekompen-\r\nsation\" eller häftiga men felaktiga utfall om \"ständiga\r\nfördyranden och överskridanden\" och \"oförmåga att\r\nhålla sig inom de ekonomiska ramarna\". Jag citerade\r\ni allt detta finansministerns väl avvägda ord.\r\nDet akuta problemet, att det finns en brist på drygt\r\n9 miljarder mellan den verksamhet regeringen har\r\nföreslagit och de anslag och utgiftsramar som före-\r\nslagits, kan inte heller döljas av den skenmanöver\r\nsom presenterats som lösning på problemet. Om ens\r\nen 10-procentig anslagskredit vore möjlig att utnyttja\r\nnästa år, så innebär det inte annat än att kostnaderna\r\nskjuts över till år 2000. Då skall Försvarsmakten\r\nbetala tillbaka. Eftersom närheten till utgiftstaket är\r\nskrämmande liten, kan ingen tro att ens detta lilla\r\nteoretiska andningshål skulle vara möjlig att utnyttja.\r\nUtskottsmajoritetens förslag till lösning på detta stora\r\noch grundläggande problem är alltså ett icke-förslag.\r\nEn ökning av anslagskrediten är ett slag i luften i\r\nsyfte att markera politisk handlingskraft. Det behövs\r\nförvisso. Jag menar att regeringen bör ges en tydlig\r\nsignal att det inte är på det sättet problemet kan lösas.\r\nDärför bör riksdagen avvisa förslaget.\r\nHanteringen av försvarsekonomin är särskilt all-\r\nvarlig, eftersom de genomgripande och oförberedda\r\nkonsekvenserna är så stora. Försvarsplaneringen blir\r\nsom den blir, eller som en enig militärledning påpe-\r\nkar i ett brev till samtliga 35 000 försvarsanställda -\r\nett resultat av budgettekniska förändringar i stället för\r\nett beslut efter öppen och seriös debatt. Menar någon\r\nledamot av denna kammare - vid närmare eftertanke\r\nens bland de mest extrema nedrustarna - att det är så\r\nbeslut om försvarets framtida styrka egentligen skall\r\nfattas?\r\nHur kan en regering fungera på ett sådant sätt att\r\nsvansen tillåts vifta på hunden, oavsett om man defi-\r\nnierar Miljöpartiet eller Finansdepartementet såsom\r\nvarande just detta organ?\r\nNu sätts kortsiktigheten helt i förarsätet. Viktig\r\nkunskap i en livskraftig industrigren går förlorad när i\r\nstort sett varje nyutvecklingsprojekt måste ifrågasät-\r\ntas. Det internationella samarbete som försvarsmi-\r\nnistern så förtjänstfullt drivit riskerar att i det när-\r\nmaste helt gå om intet. Hur skall gemensamma pro-\r\njekt drivas när det som skall utvecklas riskerar utplå-\r\nnas i ett svep? Hur skall den omstrukturering och\r\ninternationalisering som är oundviklig och nödvändig\r\nkunna ske i de \"ordnade former\" som försvarsminis-\r\ntern och näringsministern, förmodligen utan att se\r\nironin i sina egna ord, skrev på DN Debatt i går?\r\n\"Ordnade former\"? Hur skall detta kunna ske när\r\nriksdagens majoritet i dag tycks vara beredd att rycka\r\nundan mattan för allt vad långsiktig materielplanering\r\nheter?\r\nDagens debatt är slutpunkten på den stora oredans\r\når i försvarspolitiken. De flesta av oss minns hur\r\nintensiv debatten om försvarets ekonomi och verk-\r\nsamhet var vid den här tiden förra året. Då som nu låg\r\nett betänkande på riksdagens bord. Då, som nu, är vi\r\npå det klara med att riksdagsmajoriteten fattar ett\r\nbeslut som är omöjligt att genomföra. Då, som nu,\r\ndöljer inte retoriken mer än vad kejsarens nya kläder\r\ngjorde i H C Andersens saga. Då, som nu, framstår\r\nbehovet av ett nytt försvarsbeslut som helt klart och\r\ntydligt. Det är omöjligt att hanka sig fram längre.\r\nVarför kan inte regeringssidan medge det? Varför\r\ninte göra upp med fiktionen av en säkerhetspolitisk\r\nkontrollstation nästa år och få fart på en reell be-\r\nslutsprocess i stället för att fortsätta med den nuva-\r\nrande?\r\nVad som nu behövs är en fullständig översyn, en\r\nbottom up review på svenska, där vi konfronterar oss\r\nsjälva med verkligheten. I stället för att fokusera all\r\nkraft till medlen - värnpliktssystemet, industrin och\r\nfredsförbanden - bör regeringen, och vi övriga, ta oss\r\ni kragen och göra vårens beslut om försvaret till det\r\nförsta steget i ett nytt försvarsbeslut. Läget är så all-\r\nvarligt att försvaret snarare är i behov av en haveri-\r\nkommission för att reda ut problemen än en bered-\r\nning. Det krävs en tydlig process där vi börjar med att\r\nreda ut vilka nationella intressen som skall värnas för\r\nmilitära medel. En ny process med ett nytt mandat, ny\r\nledning och nya direktiv är vad som behövs.\r\nDet är glädjande att försvarsministern - extra tyd-\r\nligt i dagens frågestund - så tydligt valt sida i för-\r\nsvarspolitiken. Självfallet skall inte Sveriges säker-\r\nhets- och försvarspolitik drivas tillsammans med\r\npartier som i grunden har extrema uppfattningar i\r\nfrågan. Men hur skall detta gå till, försvarsministern?\r\nHur skall detta långa farväl till Vänstern och Miljö-\r\npartiet - och kanske också till finansministern - ske?\r\nAtt försvarsministern valt sida räcker ju inte så länge\r\nregeringen som helhet inte kommit ur det grepp som\r\nMiljöpartiet och Vänstern kopplat på alla ärenden\r\nsom har ekonomiska implikationer.\r\nDet är ju eld och vatten som skall förenas om\r\nMiljöpartiet och borgerliga partier skall bli överens\r\nom pengar. Jag dristar mig till att säga att det är\r\nomöjligt. Det är bra att försvarsministern bränt alla\r\nbroar till extrempartierna i försvars- och säkerhetspo-\r\nlitiken - i teorin. Men hur skall det gå till i praktiken?\r\nHur skall regeringen få Miljöpartiet, som fått blodad\r\ntand av segern i förra veckan, att nöja sig med åskå-\r\ndarplats i en av hjärtefrågorna - militär nedrustning?\r\nAlla måste vara öppna för diskussion om de stora\r\noch viktiga frågorna. Men någon ordning måste det\r\nfinnas i processen. Någon grad av ärlighet, ordhållig-\r\nhet och struktur måste skapas. Sveriges framtida\r\nförsvars- och säkerhetspolitik är för viktig för att\r\ngöras beroende av svansviftningar. Frågan är om\r\nregeringen också i praktiken är beredd att ta konsek-\r\nvenserna av försvarsministerns övertygelse.\r\nFru talman! Riksdagen är på väg att fatta helt\r\norimliga beslut. Att skjuta på kompensationen är\r\norimligt i sak. Att fatta beslut om anslag och innehåll\r\nsom föga eller inget har med varandra att göra är\r\nkonstitutionellt orimligt.\r\nDet finns fortfarande god tid för Socialdemokra-\r\nterna att dra tillbaka sitt stöd till den goddag-yxskaft-\r\npolitik som propositionen präglas av. Det finns också\r\ntid att byta fot i frågan om att kompensera Försvar-\r\nsmakten och skapa verklig verksamhetsneutralitet.\r\nDärför yrkar jag bifall till reservation 1, som är\r\nden praktiskt framkomliga vägen för den som vill\r\nreda ut detta problem. Den socialdemokrat som är lite\r\nosäkrare på sin sak, men ändå ser det barocka i att\r\nlåta budgetpropositionen gå igenom ograverad, kan\r\njag rekommendera att stödja reservation 2, som åt-\r\nminstone skapar rådrum för den rådville.\r\n(forts.)\r\nAjournering</pre><pre>Kammaren beslutade kl. 17.56 på förslag av andre\r\nvice talmannen att ajournera förhandlingarna till\r\nkl. 19.00 för middagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>9 §  (forts.) Totalförsvarets budget för 1999\r\n(forts. FöU1)</pre><pre>Anf.  166  BERIT JÓHANNESSON (v):\r\nFru talman! Ärade riksdagsledamöter! Ni är inte\r\nmånga, men ni är naggande goda.\r\nJag kommer i min plädering att hålla mig till för-\r\nsvarets ekonomi och de värnpliktigas situation.\r\nMin kära kollega Stig Sandström kommer senare\r\natt ta upp inriktningen av försvaret med sikte på\r\nframtiden.\r\nUnder de senaste veckorna har medierna varit\r\nfyllda av diskussioner kring försvarets ekonomi. Var\r\noch varannan dag har vi fått läsa om det i tidningen.\r\nOrsaken är den s.k. anslagsförordningen och effekter-\r\nna av den på försvarets köpkraft. Argumenten har\r\nhaglat, åsikterna har gått isär och påståendena har\r\nkorsat varandra! Och vem som har ljugit eller ej,\r\nHenrik Landerholm, återstår nog att reda ut.\r\nDet låter som om kassan är tom, men det är den\r\ninte. Det finns 20 miljarder för 1999 till investeringar,\r\ndvs. materiel i första hand, och det finns nästan 40\r\nmiljarder till det militära försvaret.\r\nMan har i debatten kunnat tolka in att problemen\r\nmed ekonomin kommit som en fullständig överrask-\r\nning. Men det framgår klart i budgetpropositionen att\r\nproblemen med ekonomin och uppföljningen av eko-\r\nnomin har kunnat konstaterats både 1997 och 1998.\r\nRegeringen säger vidare att den nya organisationen\r\nav högkvarteret kommer att ge förutsättningar för ett\r\nbättre ekonomiskt underlag och större säkerhet i pla-\r\nneringen. Regeringen har tillskrivit Försvarsmakten\r\natt den skall vara mycket restriktiv med kostnadsdri-\r\nvande åtgärder och reducera sin verksamhet inom\r\nbl.a. materielanskaffning. Det är klart att kunskapen\r\nom brister i ekonomin har varit en realitet. Vi har i\r\nutskottet tagit initiativ till uppföljnings- och utvärde-\r\nringsprojekt, som jag tycker är väldigt viktigt. Jag\r\nanser att det är mycket viktigt att ha ett bra ekonomi-\r\nsystem som ger möjlighet till kontroll och uppfölj-\r\nning. Efter mina år i det politiska livet vet jag att det\r\när A och O.\r\nUtskottet har arbetat hårt och seriöst med proble-\r\nmen kring anslagsförordningen - den anslagsförord-\r\nning som nu skall gälla såväl Försvarsmakten som\r\nalla andra statliga funktioner. Man skall alltså betala\r\nmateriel via anslaget vid leverans, mot att man tidiga-\r\nre betalade i förskott till försvarsindustrin via sina\r\nanslag. Nu är det i stället Försvarets materielverk som\r\ntar lån och gör dessa förskottsinbetalningar om man\r\nanser att det är ekonomiskt försvarsbart när man be-\r\nställer materiel.\r\nI början när vi diskuterade det här i utskottet fick\r\nman uppfattningen att det bara handlade om att mate-\r\nriel som redan var betalt via anslaget i förskott när det\r\nlevererats skulle betalas en gång till. Men frågan är\r\ninte så enkel, även om detta problem var av det mer\r\nkomplicerade slaget. Det handlar om överbeställning-\r\nar. Det handlar om att Försvarsmakten av erfarenhet\r\nhar märkt att leveranserna från försvarsindustrin varit\r\nförsenade och att man tog till i överkant när man\r\nbeställde varor. När försvarsindustrin nu skärpt sina\r\nvillkor och leveranserna kommer i tid kostar det na-\r\nturligtvis mer. Det finns också en diskussion om\r\nräntor, som kan vara till fördel för försvaret, som man\r\ninte heller vet hur det påverkar.\r\nVi har arbetat med frågan. Flera förslag har kom-\r\nmit fram, diskuterats och förkastats. Det som varit\r\ninriktningen är att hålla lösningen på problemet inom\r\nbudgettaket. Det är viktigt.\r\nSocialdemokraterna, Miljöpartiet och Vänsterpar-\r\ntiet inledde ju sina förhandlingar efter valet. Inom\r\nvissa områden skall vi utveckla politiken tillsam-\r\nmans. Vi enades om ett budgettak och en avbetal-\r\nningsplan för statsskulden. I denna överenskommelse\r\ninkluderades inte innehållet för 1999 - märk väl! - i\r\nförsvarsbudgeten, men taket var helt klart. Vänster-\r\npartiet kan aldrig acceptera mer pengar till försvaret.\r\nDet finns många viktiga områden som handlar om\r\nmänniskors liv och livsvillkor som är mycket ange-\r\nlägna att satsa på när ekonomin tillåter det.\r\nNär jag säger att innehållet i försvarets budget var\r\nför 1999 kommer vi naturligtvis att med kontrollsta-\r\ntioner få möjlighet att diskutera innehållet framgent.\r\nHenrik Landerholm säger att det är 9 miljarder\r\nsom fattas. Men i den budget som ligger för modera-\r\nterna är det ungefär 2 miljarder för 1999.\r\nDen lösning som våra tre partier Socialdemokra-\r\nterna, Miljöpartiet och Vänsterpartiet har blivit över-\r\nens om innebär att försvaret vid behov får låna upp\r\ntill 10 % i en anslagskredit. Denna kredit innebär ca 2\r\nmiljarder kronor som man vid behov får disponera.\r\nMen innan dess skall försvaret se över vad som är\r\nviktigast för att behålla kompetensen som erfordras\r\nför det militära försvaret, aktuella försvarsprojekt och\r\nmateriel.\r\nI samband med överenskommelsen lade Social-\r\ndemokraterna in ett extra yrkande i texten. Det står på\r\ns. 69 i handlingen:\r\n\"I en situation med en vikande internationell för-\r\nsvarsindustrimarknad och skärpt konkurrenssituation,\r\nfrämst från Förenta staterna, anser utskottet det an-\r\ngeläget att regeringen vidtar ytterligare åtgärder i\r\nsyfte att skapa bättre förutsättningar för angelägna\r\nexportframgångar för våra viktigaste materielprojekt,\r\ndäribland JAS 39 Gripen.\"\r\nDenna uppfattning delas inte av oss. Vi har till-\r\nsammans med Miljöpartiet reserverat oss mot detta. I\r\nreservationen säger vi: Vi anser inte att försvaret\r\nförutsätter ett europeiskt vapenindustrisamarbete som\r\ndärmed hamnar utanför den svenska vapenexportlag-\r\nstiftningens kontroll. Vi anser inte heller att regering-\r\nen aktivt skall främja svensk vapenexport.\r\nBåde i vår motion om krav på ett nytt försvarsbe-\r\nslut och i denna reservation ger vi uttryck för vår\r\nåsikt. Det nuvarande försvaret är alltför materieltyngt\r\noch mycket uppknutet till försvarsindustrins intres-\r\nsen. Vi tar i vår motion speciellt fram JAS 39 Gripen.\r\nDetta flygplan kostar 7-8 miljarder kronor per år.\r\nDe här kostnaderna har blivit som en gökunge i\r\nmaterielanskaffandet, och vi från Vänsterpartiet rea-\r\ngerade t.o.m. när ägget lades i boet. Vi har sett att\r\ngökungen är ett stort problem framgent.\r\nMed en minskad värnplikt och en annan om-\r\nvärldsanalys som grund för försvarspolitiken kommer\r\ndessa plan att flygas minimalt eller sättas in i hangar-\r\ner. Det hävdas ju från militärt håll att materiel har en\r\nbegränsad livslängd och att den tekniska utvecklingen\r\ngår fram oerhört fort. Jag undrar vad som händer med\r\nde här planen om tio år.\r\nBjörn Rosengren och Björn von Sydow säger i en\r\nartikel den 9 december i DN:\r\n\"Vårt totalförsvar är fortfarande till stora delar ut-\r\nformat utifrån kalla krigets hot om en storskalig inva-\r\nsion från före detta Sovjetunionen och Warszawa-\r\npakten. Vi måste ändra på det!\"\r\nDe orden håller jag fullständigt med Björn von\r\nSydow om.\r\nAtt då binda upp sig för långa serier och tung och\r\ndyr materiel är otaktiskt. Det begränsar vår handlings-\r\nförmåga och anpassningsförmåga. Vi ser oerhört\r\nmycket större och bättre användning för dessa pengar,\r\nnaturligtvis. Därför måste Försvarsmakten, som vi\r\nsäger i vår motion, gå in och omförhandla när det\r\ngäller planen.\r\nTrots att omvärlden ser så annorlunda ut i dag\r\nfinns det alltså tendenser på olika håll att hålla fast\r\nvid det gamla sättet att se vårt försvar.\r\nDet förslag som vi är överens om och som vi lagt\r\nfram för att kunna lösa det jag vill kalla puckel-\r\nproblemet anser jag vara en strategisk reträtt i ordna-\r\nde former. Något idiotstopp som skulle slå mot de\r\nanställda, som med omedelbar verkan skulle få\r\nspringa från sina arbeten, tror vi inte är lösningen. Vi\r\ntror att detta ger möjlighet till en vettig avveckling.\r\nNu har man fått rådrummet. Nu får man prioritera.\r\nBollen ligger hos regeringen och Försvarsmakten.\r\nEn annan fråga av ekonomisk art är frågan om\r\nteknikfaktorn. Det hävdas från försvaret att för-\r\nsvarsmateriel är väldigt speciellt och att uppräkningen\r\ndärmed borde vara större än vanligt när man diskute-\r\nrar penningamängden. Vi ställer oss väldigt skeptiska\r\ntill detta.\r\nNu skall jag ta upp en annan fråga. Det handlar\r\nom de värnpliktiga. Utvecklingen de senaste åren har\r\ngått från allmän värnplikt till \"selektiv värnplikt\".\r\nFörut gjorde i princip alla unga män värnplikt. Un-\r\ndantagna var de som av olika anledningar fick an-\r\nstånd eller befrielse eller sådana som vägrade att göra\r\nvärnplikten. Att göra lumpen var någonting allmänt\r\naccepterat. I dag, 1998, är det bara 20 % av en årskull\r\nunga män som gör värnplikten. Dessutom har kvin-\r\nnorna kommit in, och deras andel ökar successivt.\r\nVi i Vänsterpartiet anser att det är viktigt med\r\nallmän värnplikt, även om den får bli selektiv på det\r\nsätt som den är i dag. Det är behoven som skall styra.\r\nVi vill verkligen inte ha någon yrkesarmé. När ett\r\nbegränsat antal unga män och kvinnor gör värnplikten\r\nbetyder det samtidigt att det blir en väldigt stor skill-\r\nnad mellan villkoren för dessa och villkoren för dem\r\nsom fortsätter att studera eller jobba.\r\nAnledningen till att det är vettigt att faktiskt ha en\r\nbegränsad värnplikt är att alla har rätt att ha menings-\r\nfulla arbetsuppgifter och känna att de gör nytta och\r\nfår en bra utbildning. Det betyder också att man\r\nmåste ha andra villkor och andra ersättningar och\r\nkompensationer när värnplikten inte omfattar alla. De\r\nvärnpliktiga har själva rest krav på detta. De har ock-\r\nså tyckt att man måste kunna anpassa villkoren för de\r\nvärnpliktiga till den allmänna situationen och de\r\nallmänna normer och regler som finns i samhället.\r\nDet handlar om permissionsrätt, civila förtroende-\r\nuppdrag och skyddsfrågor.\r\nDet pågår en pliktutredning, och den kommer del-\r\nvis att ta upp dessa frågor. Vi återkommer med fler\r\noch fördjupade diskussioner kring det när den tas\r\nupp.\r\nI vår motion har vi tagit upp två saker som vi\r\ntycker är så uppenbart felaktiga i dag. En av dem är\r\nmatersättningen.\r\nDet utgår olika matersättning beroende på hur\r\nman rubricerar, men det är samma personer och\r\nsamma hunger som skall tillfredsställas. Vi tycker att\r\ndetta är orimligt och vill att man skall ha 95 kr per\r\ndag i matersättning oavsett rubricering.\r\nNär kvinnorna har kommit in i det militära har de\r\nockså blivit orättvist behandlade. Eftersom de inte\r\nkan använda försvarets kalsonger och annat måste de\r\nnaturligtvis inskaffa andra underkläder och annat som\r\nkvinnor, till skillnad från män, har behov av. Jag\r\nbehöver inte gå in på detaljer. Vi vet alla vad det är.\r\nDen ersättning som utgår visar att försvaret inte har\r\nen aning om vad sådana saker kostar.\r\nDessa uppenbara fel och brister hoppas vi få åt-\r\ngärda snarast. Om det inte kan ordnas på annat sätt\r\nåterkommer vi i budgeten år 2000. Då ämnar vi speci-\r\nficera hur dessa viktiga saker skall finansieras.</pre><pre>Anf.  167  HENRIK LANDERHOLM (m) re-\r\nplik:\r\nFru talman! Det mesta av vad Berit Jóhannesson\r\nsade står alldeles utmärkt väl för sig självt i riksda-\r\ngens protokoll, så det skall jag inte närmare kom-\r\nmentera. Jag har däremot två frågor.\r\nDen första handlar om Vänsterpartiets ställnings-\r\ntagande till den verksamhetsneutralitet och oföränd-\r\nrade köpkraft som ert parti vid två tidigare tillfällen,\r\nnärmare bestämt våren 1996 och våren 1998, varit\r\nbergfast övertygat om. Det finns redovisat i riksda-\r\ngens protokoll. Då var ni för det. Nu är ni emot. Ni\r\nifrågasätter dessutom beskrivningen att det finns en\r\ndiskrepans mellan den planerade verksamheten, som\r\ngrundar sig på försvarsbeslutet 1996, och de anslag\r\nsom faktiskt har givits.\r\nMin fråga är om Vänsterpartiet har övergivit sin\r\nuppfattning om övergången från ett system att finan-\r\nsiera förskotten till försvarsindustrin till ett annat.\r\nMin andra fråga gäller om Vänsterpartiet menar att\r\ndet inte föreligger någon diskrepans mellan plane-\r\nringsförutsättningarna och anslagen och att försvars-\r\nverksamheten alltså inte behöver minskas med de 9\r\nmiljarder som ÖB har redovisat för de närmaste tre\r\nåren.</pre><pre>Anf.  168  BERIT JÓHANNESSON (v) re-\r\nplik:\r\nFru talman! Jag måste erkänna att vi är väldigt\r\ntveksamma när det gäller köpkraften. Vi har haft flera\r\når av nedskärningar här i samhället. Beslut har fattats\r\nhär i riksdagen på grund av att man har varit tvungen\r\natt sanera ekonomin. I det läget har man inte tagit\r\nhänsyn till att bevara köpkraften både för enskilda\r\nmänniskor och för olika institutioner i detta samhälle\r\nsom är beroende av statliga anslag. Där är vi tvek-\r\nsamma.\r\nMen vi anser samtidigt att man måste ha ett nytt\r\nförsvarsbeslut. Vi har en motion i den frågan. Om-\r\nvärlden har förändrats. Vi kan inte köra med samma\r\nvagnar längre. Vi måste stuva om. Vi måste ha ett\r\nannat innehåll när vi går in i framtiden. Just därför\r\ntycker vi att ett nytt försvarsbeslut är så viktigt och\r\nriktigt.\r\nVi i de tre partierna har däremot i vårt förslag\r\nfaktiskt redovisat hur man skall klara av puckeln. Ni i\r\nmoderaterna har inte mer pengar för 1999 än vad den\r\növerenskommelsen ger.</pre><pre>Anf.  169  HENRIK LANDERHOLM (m) re-\r\nplik:\r\nFru talman! I ett avseende var Berit Jóhannessons\r\nreplik ytterligt klargörande. Det står alltså klart att\r\nVänsterpartiet är mycket tveksamt och egentligen inte\r\nser några starka motiv för att Försvarsmakten skall\r\nkompenseras för den minskade köpkraft som hittills\r\nhar blivit resultatet av övergången från ett system till\r\nett annat. Det ger mig en helt annan bakgrund till\r\nVänsterpartiets ställningstagande och stöd till den\r\nmajoritetsuppfattning som finns redovisad i utskotts-\r\nbetänkandet.\r\nVad det gäller min andra fråga - om det finns en\r\ndiskrepans mellan verksamhet och anslag - noterar\r\njag bara att Berit Jóhannesson väljer att inte svara.\r\nÄven det får jag acceptera.</pre><pre>Anf.  170  BERIT JÓHANNESSON (v) re-\r\nplik:\r\nFru talman! Som jag sade är det naturligtvis vik-\r\ntigt att titta över verksamheten, Henrik Landerholm.\r\nNär kartan och verkligheten inte stämmer överens\r\nkan man inte gå efter kartan, utan då måste man se till\r\natt gå efter verkligheten. Det är det vi anser att vi gör\r\nmed trepartiöverenskommelsen.\r\nVi löser det akuta problemet. Vi ger rådrum för att\r\nman skall kunna lösa det. Sedan måste vi sätta oss\r\nned och diskutera en ny inriktning för försvaret.\r\nEftersom även vår käre försvarsminister anser att\r\ndet faktiskt finns grund för en annan inriktning tycker\r\njag att den inriktningen får ganska stor tyngd.</pre><pre>Anf.  171  ÅKE CARNERÖ (kd):\r\nFru talman! I Försvarsbeslut 96 lades det fast att\r\nSveriges militära alliansfrihet förutsätter en betryg-\r\ngande försvarsförmåga. Genom att vidmakthålla en\r\ntrovärdig grund för totalförsvarets långsiktiga styrka\r\noch anpassningsbarhet ger vi vårt bidrag till säker-\r\nhetspolitisk stabilitet i det nordeuropeiska området.\r\nVi kristdemokrater vill upprätthålla ett effektivt total-\r\nförsvar som skyddar vårt territorium från kränkningar\r\ni fredstid och som förhindrar väpnat angrepp eller\r\nfrihetskränkande påtryckningar från främmande\r\nmakt.\r\nI Försvarsberedningens säkerhetspolitiska delrap-\r\nport från februari i år anges \"att det är nödvändigt att\r\nha beredskap också för att dagens gynnsamma säker-\r\nhetspolitiska läge i framtiden kan komma att försäm-\r\nras\". Vi måste därför fortsatt ha en stabil försvars-\r\ngrund för att kunna möta närtida hot mot vårt land\r\nmen också för att kunna bygga ut det vid omvärlds-\r\nförändringar. Även om den positiva bedömning av\r\ndet säkerhetspolitiska läget som gjordes inför för-\r\nsvarsbeslutet fortfarande gäller, kvarstår en grundläg-\r\ngande osäkerhet och svårförutsägbarhet om utveck-\r\nlingen på längre sikt.\r\nEfter det kalla krigets slut har vi en annorlunda\r\nhotbild. Flera olika säkerhetsstrukturer har tillkommit\r\ni Europa med inriktning på ökat samarbete. Vi måste\r\ndärför finna de bästa lösningarna för att behålla vår\r\nfred och frihet och för att kunna möta morgondagens\r\nutmaningar utan gårdagens låsningar.\r\nDet militära försvarets verksamhet, planering och\r\nutveckling måste även i fortsättningen präglas av att\r\nuppgiften att försvara landet mot väpnade angrepp är\r\ndet yttersta motivet för det militära försvarets exis-\r\ntens. Denna uppgift har en dominerande påverkan på\r\ntotalförsvarets utformning och verksamhet.\r\nNuvarande försvarspolitik har skapat en obalans\r\nmellan säkerhetspolitikens mål och totalförsvarets\r\nuppgifter och resurser som på sikt inte ger långsiktig\r\nstyrka i en svårförutsägbar framtid.\r\nFru talman! Säkerhetspolitik, i vilken försvarspo-\r\nlitiken ingår som ett fundament, är en allvarlig sak.\r\nDet måste vara balans mellan uppgifter och ekonomi\r\noch en stabil grund som kan växlas upp i händelse av\r\nkriser. Försvarsbeslut 96 är kanske ett praktexempel\r\npå en inbyggd obalans mellan mål och medel. I våras\r\nsaknades pengar, vilket ledde till reduceringar i för-\r\nbandsverksamheten samt minskad och senarelagd\r\nmaterielanskaffning. I höst har det visat sig att det\r\nenligt Försvarsmakten utifrån budgetpropositionen\r\nsaknas ytterligare ca 7 miljarder kronor för återstoden\r\nav försvarsbeslutsperioden. Det är således ett ansen-\r\nligt glapp mellan uppgifter och anslag.\r\nDet är närmast genant att bedriva en försvarspoli-\r\ntik på detta sätt. Kristdemokraterna varnade redan i\r\nvåras för att anpassnings- och återtagningsdoktrinen\r\nfrån Försvarsbeslut 96 sattes ur spel och att ett nytt\r\nförsvarsbeslut snarast borde utarbetas i stället för att\r\nlappa och laga. När regeringen nu ger Försvarsmak-\r\nten nya ekonomiska spelregler konstaterar jag att\r\nFörsvarsbeslut 96 har kraschlandat. ÖB:s kon-\r\nsekvensförslag utifrån budgetpropositionen som kom\r\nden 13 november förpassade Försvarsbeslut 96 i\r\ngravens djup. De största förlorarna är Försvarsmak-\r\ntens förmåga och dess personal samt försvarsindust-\r\nrins personal. Detta leder till att den förda försvars-\r\npolitikens trovärdighet allvarligt skadas, liksom\r\ntilltron till vår förmåga att spela en aktiv roll för sä-\r\nkerheten i framför allt vår del av världen.\r\nDagens beslut är djupt olyckligt och i strid med\r\nrådande försvarsbeslut. Regeringens sätt att sköta den\r\nhär frågan har varit ett sorgligt spel. Ett enigt för-\r\nsvarsutskott betonade 1996 att övergången till det nya\r\nekonomisystemet skulle vara verksamhetsneutralt och\r\nske \"på ett sådant sätt att Försvarsmaktens köpkraft\r\nförblir oförändrad\". Jag har inte uppfattat att något\r\nparti har ifrågasatt kravet på verksamhetsneutralitet.\r\nDagens beslut går stick i stäv med denna inriktning\r\noch strider mot villkoret i omläggningsbeslutet om\r\nbibehållen verksamhet i Försvarsmakten.\r\nJag beklagar att det nu är de försvarsfientliga par-\r\ntierna som har vetorätt när det gäller Sveriges för-\r\nsvarspolitik. Socialdemokraterna har under hösten\r\nvisat ett vankelmod som överträffat det mesta. Det\r\nhar varit svårt för försvarsutskottet att få besked om\r\nvilken politik som varit regeringens. Försvarspoliti-\r\nken är för viktig för att hanteras på ett sådant sätt.\r\nFru talman! Svensk säkerhetspolitik bygger på en\r\nhög materiell försörjningsgrad, och riksdagen betona-\r\nde i Försvarsbeslut 96 att säkerställandet av Försvar-\r\nsmaktens långsiktiga materielförsörjning utgör en\r\nviktig del av försvarspolitiken. Den svenska för-\r\nsvarsindustrins unika förmåga att leverera kvalifice-\r\nrade högteknologiska system har ett stort försvars-\r\noch säkerhetspolitiskt värde.\r\nKonsekvenserna för den svenska försvarsindustrin\r\nkommer att bli förödande. Det kommer att innebära\r\nstora problem för det internationella samarbetet på\r\ndet försvarsindustriella området. Hur har regeringen\r\nkunnat sända dessa signaler till utländska samar-\r\nbetspartner? Svensk försvarsindustri och försvarspo-\r\nlitik har inte råd med dessa ständiga ekonomiska kast,\r\nvilka skadar pågående utvecklingsverksamhet och\r\nproduktion.\r\nI arbetet med att omstrukturera försvarsindustrin\r\nmåste vår försvarsindustri förbli internationellt at-\r\ntraktiv som samarbetspartner. Försvarsindustrin får\r\näven ökad betydelse för det civila samhället, eftersom\r\ndess spetsteknologier ger spridningseffekter vid ut-\r\nveckling av civila produkter. Kristdemokraterna är\r\ninte beredda att på detta sätt medverka till den kapi-\r\ntalförstöring som dagens beslut innebär.\r\nFru talman! Kristdemokraterna har i en reserva-\r\ntion utvecklat synen på hur övergången till det nya\r\nekonomisystemet bör lösas. Ansvaret vilar tungt på\r\nregeringen att visa att den menar allvar med verk-\r\nsamhetsneutraliteten. Sju partier har tidigare varit\r\növerens om denna lösning, som innebär att regeringen\r\nskyndsamt granskar och gör avstämning av anslags-\r\nförordningens effekter.\r\nDe åtgärder som vi förordat innebär att vissa leve-\r\nransförpliktelser som försvarsindustrin fullgör - tidi-\r\ngare betalda och avräknade mot statsbudgetens anslag\r\n- inte på nytt behöver avräknas mot statsbudgeten.\r\nNågon anslagshöjning erfordras inte för att kompen-\r\nsera för den köpkraftsreduktion som annars skulle\r\nkunna uppstå. Åtgärderna skulle skapa rådrum för att\r\nunder år 1999 stämma av de köpkraftsförändringar\r\nsom uppstår vid övergången till full tillämpning av\r\nanslagsförordningen.\r\nVi avvisar ökade krediter som metod för att hante-\r\nra den nu aktuella situationen. Dels kommer en stor\r\nskuld att rullas ett antal år framåt i tiden, dels förelig-\r\nger en risk att statsbudgetens utgiftstak kommer att\r\növerskridas. Anslagskrediter är enligt vår mening till\r\nför att klara tillfälliga variationer i medelsbehovet\r\nmellan budgetår. Finns det obalanser mellan verk-\r\nsamhet och ekonomi bör dessa i stället rättas till.\r\nMed regeringens synsätt kommer det att dröja sex\r\når från reformens införande till avstämningen av hur\r\növergången till full tillämpning av anslagsförordning-\r\nen påverkat Försvarsmaktens köpkraft. Därmed dras\r\nslutsatser först år 2002 om huruvida denna budget-\r\ntekniska omläggning varit verksamhetsmässigt neu-\r\ntral, dvs. enligt de förutsättningar som riksdagen\r\nuppställde som villkor. Vi ifrågasätter om det är\r\npraktiskt möjligt att följa upp och rätt värdera allt\r\nsom skett under de sex åren. Varför vill regeringen\r\nvänta till år 2002?\r\nVi anser sålunda att man inte kan vänta till år\r\n2002 med att göra denna granskning och avstämning\r\nav omläggningens effekter på Försvarsmaktens köp-\r\nkraft. Majoritetens förslag innebär ingen lösning på\r\ndet verkliga problemet utan är enbart ett sätt att skjuta\r\ndet framför sig. Jag yrkar bifall till reservation 1.\r\nFru talman! Arbetet inför ett nytt försvarsbeslut\r\nmåste nu stramas upp, konkretiseras och ske med hög\r\nprioritet. Våren 1999 skall riksdagen bereda den sä-\r\nkerhetspolitiska kontrollstationen. Försvarsmaktens\r\nuppgifter och verksamhetsinriktning skall då övervä-\r\ngas i ett flerårigt perspektiv. Att vid detta tillfälle ha\r\nstora osäkerheter om de ekonomiska förutsättningar-\r\nna är inte tillfredsställande. I stället måste då läggas\r\nen stabil ekonomisk grund för Försvarsmaktens ut-\r\nveckling. Arbetet inför ett nytt försvarsbeslut måste\r\nvila på fast mark, annars går det inte att planera lång-\r\nsiktigt!\r\nDe ryckigheter som kännetecknar den förda för-\r\nsvarspolitiken kan allvarligt skada vår säkerhetspoli-\r\ntiska trovärdighet. Den säkerhetspolitiska kontroll-\r\nstationen 1999 måste därför bli ett avstamp för ett\r\nnytt försvarsbeslut innebärande en modern försvar-\r\nsmakt med största möjliga handlingsfrihet inför\r\nframtida hot, satsning på förbandsverksamhet och\r\nhög personell och materiell kvalitet.\r\nFru talman! En viktig förutsättning för kontinuer-\r\nlig förnyelse av den materiel som krävs för att upp-\r\nrätthålla en hög försvarsförmåga är att anslagen an-\r\npassas till de verkliga kostnadsförändringarna. Tek-\r\nnikfaktorn som ingick i 1992 års försvarsbeslut är av\r\navgörande betydelse för att kunna fortsätta utveck-\r\nlingen mot ett modernt och allsidigt försvar. Vi menar\r\natt teknikfaktorn alltjämt i enlighet med 1996 års\r\nförsvarsbeslut skall utgöra den planeringsgrund som\r\nska gälla för Försvarsmaktens materielanskaffning.\r\nRegeringen har enligt vår mening undanhållit\r\nriksdagen information om att man i samband med\r\nvårpropositionen 1998 räknat om förslagen till ramar\r\nför utgiftsområde 6, Totalförsvar, och tagit bort den\r\ns.k. teknikfaktorn. Sålunda har regeringen i ytterliga-\r\nre ett avseende vad gäller försvarets planeringsförut-\r\nsättningar ändrat på de grundläggande spelreglerna.\r\nDet är enligt vår mening inte acceptabelt.\r\nDen omprövning av teknikfaktorn som i enlighet\r\nmed riksdagsbeslut skall ske 1999 borde inte ha före-\r\ngripits genom ett borttagande av denna kompensa-\r\ntion. Om teknikfaktorn skall behållas, tas bort, för-\r\nstärkas eller minskas bör beslutas av riksdagen.\r\nFru talman! Försvarets förmåga till anpassning är\r\nen avgörande och central fråga för svensk försvars-\r\npolitik. Grundorganisationen skall utgöra en bas för\r\ntillväxt. Försvarsbeslut 96 betonade att anpassnings-\r\ndoktrinen kommer att vara i behov av ständig utveck-\r\nling, där regelbunden uppföljning och utvärdering är\r\nviktiga ingångsvärden, samt att riksdagen årligen bör\r\nfölja upp beredskapsläget och överväga behovet av\r\nförändrad inriktning.\r\nDe minskningar som genomförts av förbandsverk-\r\nsamheten har lett till brister när det gäller förmågan\r\ntill långsiktig anpassning till ett förändrat omvärld-\r\nsläge. Kristdemokraterna anser inte att den redovis-\r\nning av vår anpassningsförmåga som finns i proposi-\r\ntionen svarar mot de krav som riksdagen ställt. Fort-\r\nfarande saknas betydelsefull information, t.ex. beträf-\r\nfande krigsorganisationens utveckling och anpass-\r\nningsdoktrinens utformning och tillämpning. Efter-\r\nsom anpassningsdoktrinen är en av hörnstenarna i\r\nförsvarspolitiken, menar utskottet att det är ett högst\r\nberättigat krav att regeringen informerar riksdagen\r\nsåväl om dess utformning och utveckling som om\r\ndess tillämpning under det genomförda verksamhets-\r\nåret.\r\nI programredovisningen anges åtskilliga brister\r\nvad gäller krigsduglighet, brist på personal samt att\r\nalltför få samövningstillfällen gör att personalens\r\nkompetens sjunker. Detta är kanske Försvarsmaktens\r\nenskilt största problem i dag. Varje år görs stora in-\r\nvesteringar i utbildning av all personal. Eftersom vår\r\nanpassningsförmåga i hög grad bygger på välutbilda-\r\nde förband bör inte genomförd grundutbildning eller\r\nden anställda personalens kompetens malas sönder\r\ngenom inställda övningar. Det är allvarligt om perso-\r\nner med spetskompetenser och de som varit dyrast att\r\nutbilda flyr försvaret. Regeringen bör därför åter-\r\nkomma med en redovisning till riksdagen av vilka\r\nåtgärder som kommer att vidtas såväl kort- som lång-\r\nsiktigt.\r\nFru talman! För att möjliggöra effektiva och\r\nsnabba svenska fredsfrämjande insatser krävs anpass-\r\nning till internationell standard vad gäller metoder\r\noch materiel. Genom internationell samverkan inom\r\nutbildning, övningar och materiell utrustning, s.k.\r\ninteroperabilitet, förbättras våra möjligheter till säkert\r\ndeltagande för våra civila och militära styrkor.\r\nVi får insyn i och möjligheter att påverka olika\r\nsäkerhetspolitiska forum samtidigt som svenska ar-\r\nmé-, flyg- och marinstridskrafter erhåller viktiga\r\ninternationella erfarenheter.\r\nArbetet med att åtgärda de brister som redovisas\r\nom interoperabiliteten måste intensifieras. Det fram-\r\nstår som ett klart svenskt intresse att förmågan till\r\nsamverkan kan utvecklas såväl genom teknisk an-\r\npassning och samövningar som utbildningsmässigt.\r\nFru talman! När det gäller ekonomin har vi krist-\r\ndemokrater redovisat våra förslag för utgiftsområdet.\r\nVi har föreslagit en höjning av dagersättningen för\r\npliktpersonalen med 5 kr per dag. För detta ändamål\r\nhar vi i vårt budgetalternativ föreslagit att ramen för\r\nFörbandsverksamhet och beredskap m.m. skall utökas\r\nmed 50 miljoner kronor för år 1999.\r\nFör att kunna möta ökade krav på gränskontroller\r\noch uthålligt bedriva miljöskydd till sjöss anser vi att\r\nKustbevakningens resurser bör förstärkas. I vårt bud-\r\ngetförslag har vi utökat ramen för Kustbevakningen\r\nmed 45 miljoner kronor för år 1999.\r\nSammantaget innebär detta att kristdemokraterna i\r\nsitt budgetförslag har utökat ramen för utgiftsområde\r\n6 med 95 miljoner kronor för år 1999. Vårt förslag\r\nhar röstats ned av riksdagen, varför vi nöjer oss med\r\nett särskilt yttrande.\r\nFru talman! Jag står bakom samtliga de reserva-\r\ntioner i vilka kristdemokraterna ingår, men för tids\r\nvinnande yrkar jag bifall endast till reservation nr 1.</pre><pre>Anf.  172  BERIT JÓHANNESSON (v) re-\r\nplik:\r\nFru talman! Åke Carnerö beskriver så livfullt alla\r\nhemskheter som skall hända när det förslag för att\r\nlösa puckeleffekten som våra tre partier står bakom\r\nskall gå igenom. Men då skulle jag vilja fråga varför\r\ninte Kristdemokraterna har mer pengar i budgeten till\r\natt lösa de här problemen. Det enda parti som faktiskt\r\nhar anvisat pengar i budgeten är Moderaterna, men\r\ninte Kristdemokraterna. Det tycker jag är lite viktigt\r\natt komma ihåg.\r\nDet förslag som Åke Carnerö tar upp påverkar\r\nalltså budgettaket på ett negativt sätt.</pre><pre>Anf.  173  ÅKE CARNERÖ (kd) replik:\r\nFru talman! Åren 1996 och 1998 har sju partier\r\nenhälligt sagt här i riksdagen att den nya budgettekni-\r\nken skall vara verksamhetsneutral. Vår hållning är att\r\nfölja upp besluten och se till att det verkligen blir på\r\ndet sättet.\r\nVårt förslag innebär att vi så snart som möjligt\r\nkan få fram sanningen: Är det köpkraftsförändringar\r\nuppåt eller nedåt? Jag menar att det är viktigt att vi\r\nföljer upp detta. Vi kan alltså inte hantera Försvar-\r\nsmakten eller för övrigt någon annan myndighet på\r\ndet här sättet. Det måste finnas stabila spelregler.\r\nVi har i vår budget inte avsatt några medel. Sju\r\npartier har också varit överens tidigare, som jag sade i\r\nmitt anförande, om att detta inte innebär ytterligare\r\npengar till Försvarsmakten.</pre><pre>Anf.  174  BERIT JÓHANNESSON (v) re-\r\nplik:\r\nFru talman! Om man tittar närmare på utveckling-\r\nen av försvarsbudgeten kan man se att beloppet 1997\r\nvar 40,3 miljarder, 1998 är det 41,2 miljarder och för\r\n1999 blir det 44,1 miljarder. Jag tycker att det är en\r\nganska rejäl summa pengar som går till försvaret på\r\ndet här sättet. Det är t.o.m. så att andelen av den to-\r\ntala budgeten från 1998 till 1999 har ökat från 6 % till\r\n6,5 %. Nu beror detta naturligtvis i realiteten på vil-\r\nken grundsumma man har, men jag tycker inte att\r\nförsvaret har haft någon svältföda.</pre><pre>Anf.  175  ÅKE CARNERÖ (kd) replik:\r\nFru talman! År 1996 fattades ett försvarsbeslut.\r\nDå är det naturligtvis väldigt viktigt att Försvar-\r\nsmakten har stabila regler för att kunna fullfölja det.\r\nDetta har vi varit eniga om i kammaren.\r\nDe siffror som Berit Jóhannesson hänvisar till för-\r\nändras ju av olika orsaker. Man kan inte strikt följa\r\ndem och se att det blir precis den här summan det här\r\nåret. Det kan hända olika saker. Teknikfaktorn är en\r\nfaktor som naturligtvis kan påverka.\r\nÄr Försvarsmakten svältfödd eller inte? Försvar-\r\nsmakten gör precis det som vi beslutar att den skall\r\ngöra. Men den kräver stabila spelregler, och det tyck-\r\ner jag att vi skall ge den.</pre><pre>Anf.  176  ERIK ARTHUR EGER-\r\nVÄRN (c):\r\nFru talman! Kvällens debatt handlar som bekant\r\nom försvarsbudgeten för 1999. År 1998/99 är också\r\nmittenåret i det femåriga försvarsbeslutet. Egentligen\r\nborde det vara en transportsträcka på vägen mot vå-\r\nrens säkerhetspolitiska kontrollstation. Försvarsbud-\r\ngeten för 1999 borde ha varit okontroversiell för\r\nriksdagen. Så blev det nu inte.\r\nGenom en uppgörelse i försvarsutskottet med\r\nVänsterpartiet och Miljöpartiet tycks Socialdemo-\r\nkraterna nu ensidigt frånträda viktiga delar av den\r\ngemensamma uppgörelsen med Centerpartiet om\r\nförsvarspolitiken. Jag beklagar det.\r\nUppgörelsen om anslagsförordningens tillämp-\r\nning för Försvarsmakten riskerar att leda till helt\r\noacceptabla konsekvenser för det militära försvaret.\r\nFacit får vi väl i regeringens regleringsbrev till För-\r\nsvarsmakten, där följderna för anställda i svensk\r\nförsvarsindustri, för Försvarsmaktens anseende och\r\ndess folkliga förankring kommer att framgå.\r\nOm regeringen inte finner alternativa besparingar\r\nstår Försvarsmakten inför hotet av vad jag ändå vill\r\nkalla för ett idiotstopp för övnings- och utbildnings-\r\nverksamheterna under de närmaste åren, även om\r\nBerit Jóhannesson kallar detta för en ordnad reträtt. I\r\nså fall är det snarast en oordnad reträtt.\r\nPå försvarsmateriel finns under det kommande\r\nbudgetåret mycket små möjligheter till några reella\r\nbesparingar. Otryggheten om Sveriges långsiktiga\r\nförsvarsbeställningar försvårar naturligtvis också för\r\nsvensk försvarsindustri att utifrån en styrkeposition\r\ndelta i det nödvändiga europeiska försvarsindustri-\r\nsamarbetet.\r\nJag har inga illusioner om att Vänsterpartiet och\r\nMiljöpartiet skulle bry sig om detta. Socialdemokra-\r\nterna inser emellertid sakernas tillstånd, och de har\r\ndärför lagt till en text i betänkandet som pekar på\r\nbehovet av att stödja svensk försvarsindustri. Gårda-\r\ngens debattartikel från näringsministern och för-\r\nsvarsministern har budskapet att de jobb som försvin-\r\nner skall ersättas. Så ser tragiken ut, för att använda\r\nministrarnas egna ord. Så ser konsekvenserna ut på\r\ngrund av uppgörelsen med Vänsterpartiet och Miljö-\r\npartiet, skulle man kunna säga.\r\nJag uppskattar Socialdemokraternas ärliga uppsåt,\r\nmen hade det inte varit bättre att finna en balanserad\r\nlösning, en lösning som skulle ge rådrum och ett\r\nminimum av betänketid för riksdagen, försvarsmak-\r\nten och försvarsindustrin?\r\nEtt sådant förslag fanns nämligen på utskottets\r\nbord och återfinns nu som reservation 2 över moment\r\n1. En reservation från Centerpartiet som också Folk-\r\npartiet anslutit sig till. Jag yrkar bifall till denna re-\r\nservation.\r\nCenterpartiets förslag innebär amorteringsfrihet\r\nunder 1998 och 1999 för Försvarsmakten på lånen\r\nhos Riksgäldskontoret. Genom amorteringsfrihet\r\nskulle det skapas utrymme för ett anslagssparande\r\ninom Försvarsmakten som lättar på statens utgiftstak.\r\nEftersom lånet kvarstår påverkas inte heller statsskul-\r\nden.\r\nCenterpartiets modell innebär inte några höjda an-\r\nslag till Försvarsmakten. Med vår modell klarar riks-\r\ndagen att följa sina utfästelser, dels respekten för\r\nutgiftstaket, dels respekten för utfästelsen till försva-\r\nret om att den tekniska omläggningen av budgete-\r\nrings- och redovisningsrutiner inte skulle försämra\r\nFörsvarsmaktens köpkraft.\r\nJag vill i detta sammanhang också påminna om\r\nvad som står i finansplanen om att samarbetet med\r\nVänsterpartiet och Miljöpartiet inte skulle omfatta\r\nsäkerhetspolitiken, och att tidigare gjorda uppgörel-\r\nser, däribland om försvarspolitiken, ligger fast.\r\nDet är utomordentligt frustrerande att vi står här\r\noch debatterar frågan om anslagsförordningen utan att\r\nvi har ett underlag som visar hur stora summor som\r\negentligen står på spel. Vi vet att det skedde en en-\r\ngångsindragning från Försvarsmakten på 14,6 miljar-\r\nder hösten 1996. Vi vet att Överbefälhavaren anser att\r\nen utebliven kompensation innebär att försvaret förlo-\r\nrar ca 7,8 miljarder kronor i övergången till denna\r\nnya anslagsförordning. Denna siffra är baserad på att\r\nman bortser från den s.k. teknikfaktorn.\r\nOsäkerheten skapar dålig grund för riksdagens be-\r\nslut med anledning av kontrollstationen 1999. Det är\r\notillfredsställande att riksdagsmajoriteten vill skjuta\r\nfram den slutliga bedömningen av utfallet när det\r\ngäller anslagsförordningen ända till år 2001.\r\nI vår reservation kräver vi att försvarsberedningen\r\nges i uppdrag att skyndsamt granska anslagsförord-\r\nningens köpkraftseffekter så att en samlad avstäm-\r\nning kan redovisas i samband med den säkerhetspoli-\r\ntiska kontrollstationen eller i varje fall senast i sam-\r\nband med vårpropositionen.\r\nFru talman! Läget är allvarligt. Det är tid för an-\r\nsvarstagande av partier som förmår att ta ansvar.\r\nSverige behöver fortsättningsvis en bred och långsik-\r\ntig uppgörelse om försvars- och säkerhetspolitiken.\r\nVårens beslut med anledning av kontrollstationen bör\r\nbli ett första inriktningsbeslut på denna grund. Om\r\ndetta beslut bildar etapp ett i ett nytt försvarsbeslut\r\neller inte, är en närmast semantisk fråga.\r\nCenterpartiet har givetvis ambitionen att kon-\r\nstruktivt medverka till att nå samsyn. Vi kommer att\r\nfortsätta arbetet i försvarsberedningen i den riktning-\r\nen.\r\n1996 års försvarsbeslut lade fast kursen för ett\r\nmodernt svenskt totalförsvar anpassat till de delvis\r\nnya utmaningar som vårt samhälle kan komma att\r\nställas inför. Till grund för beslutet låg en mycket väl\r\ngenomarbetad säkerhetspolitisk analys. Beslutet\r\npräglades av insikten om att ett vidgat säkerhetsbe-\r\ngrepp måste vara styrande för totalförsvaret. En hel-\r\nhetssyn skall prägla samhällets hantering av hot och\r\nrisker både i fred och i krig.\r\nGällande försvarsbeslut bildar, enligt Centerparti-\r\nets syn, den enda rimliga utgångspunkten för ett nytt\r\ninriktningsbeslut våren 1999.\r\nFru talman! Militär alliansfrihet är den ram som\r\nmed nu kända förutsättningar bäst förmår tillgodose\r\nde svenska säkerhetspolitiska intressena. Rätt utnytt-\r\njad är den svenska militära alliansfriheten en stor\r\ntillgång i byggandet av en gemensam europeisk\r\nfredsordning.\r\nSveriges militära alliansfrihet förutsätter, som ti-\r\ndigare talare sagt, att vi har en betryggande egen\r\nförsvarsförmåga. Hela Sverige skall kunna försvaras\r\noch den folkliga förankringen och delaktigheten skall\r\ntryggas.\r\nDet svenska försvaret skall vidareutveckla förmå-\r\ngan till anpassning. Det är i första hand den säker-\r\nhetspolitiska utvecklingen i vår omvärld som skall\r\nstyra storleken av vårt militära försvar. Om den posi-\r\ntiva säkerhetspolitiska utvecklingen fortsätter kan\r\nnaturligtvis omfattningen av det militära försvaret\r\ndiskuteras och måhända reduceras.\r\nInriktningen mot ökad rörlighet, ökat skydd och\r\nbättre samverkansförmåga bör fortsätta. Den begrän-\r\nsade inhemska marknaden, svårigheten att bibehålla\r\nkompetens nationellt och behovet av kostnadseffektiv\r\nmaterielförsörjning kräver att det europeiska samar-\r\nbetet på försvarsmaterielområdet utvecklas.\r\nYtterligare åtgärder för att skapa en sammanhål-\r\nlen svensk försvarsmakt bör också uppmuntras och\r\nFörsvarsmaktens internationella huvuduppgift skall\r\nförstärkas. Behovet att se det civila och militära för-\r\nsvaret som en enhet - det s.k. totalförsvaret - blir än\r\nmer angeläget i framtiden.\r\nDet finns problem med gällande försvarsbeslut.\r\nAlltför mycket verksamhet och materiel har, med\r\ngoda föresatser, stoppats in i den givna ekonomiska\r\nramen. Detta bör erkännas. Riksdagen förmådde inte\r\ngenomskåda att de uppgifter som Försvarsmakten\r\npresenterade till en del kanske var glädjekalkyler. Jag\r\nvill dock betona att det inte är de förändringar som\r\nriksdagen gjorde i förhållande till ÖB:s förslag som\r\ngivit detta resultat. Tvärtom är det så att de föränd-\r\nringar som gjordes i riksdagen av försvarsbeslutet\r\ngjorde det något mindre överlastat.\r\nFru talman! Nu gäller det att se framåt. Regering-\r\nen har deklarerat att samarbetet med Vänsterpartiet\r\noch Miljöpartiet inte skall omfatta försvarspolitiken.\r\nJag behöver väl inte förklara varför jag rekom-\r\nmenderar Socialdemokraterna att stå fast vid denna\r\ndeklaration.\r\nAvslutningsvis vill jag säga att jag står bakom de\r\nreservationer där Centern är undertecknare, men att\r\njag yrkar bifall enbart till reservation 2.</pre><pre>Anf.  177  LARS ÅNGSTRÖM (mp):\r\nFru talman! Ärade ledamöter i kammaren och\r\nframtida protokolläsare!\r\nNär man lyssnar på den här debatten och jämför\r\nmed andra debatter under de senaste 20 åren är det\r\negentligen inte några större skillnader. Av det man\r\nhar hört i kväll skulle man kunna tro att omvärlden\r\ninte har förändrats på 20 år. Både de stora frågorna\r\noch de små låter ungefär likadana i dag som de se-\r\nnaste 20 åren. Men den faktiska situationen är ju att\r\nvärlden har förändrats dramatiskt, inte minst de se-\r\nnaste tio åren.\r\nFrån en situation där världen präglades av mellan-\r\nstatliga krig har vi i dag en värld där det bara finns ett\r\nenda mellanstatligt krig kvar, nämligen det mellan\r\nIndien och Pakistan.\r\nVi har också under de gångna tio åren sett hur\r\nmilitärutgifterna i världen har minskat dramatiskt. De\r\nhar minskat med 35 % internationellt. De har halve-\r\nrats i Europa. De har minskat med 80 % i Ryssland.\r\nVi kan också konstatera hur det militära inva-\r\nsionshotet har minskat. Miljöpartiet har under 1990-\r\ntalet gång på gång pekat på hur invasionshotet blivit\r\nallt mindre för att till sist helt upphöra.\r\nDet är med en viss tillfredsställelse vi kan kon-\r\nstatera att Miljöpartiets uppfattning i dag delas av\r\nsåväl regeringen som Överbefälhavaren, jag tror av\r\nen majoritet av partierna i Sveriges riksdag.\r\nDet här är dock en situation som inte innebär att\r\nkrigen har upphört i vår värld. Däremot är de i dag\r\nlokala och regionala. Det är framför allt i tredje värl-\r\nden som krigen förs. Men inte heller vår världsdel är\r\nundantagen, vilket kriget i det forna Jugoslavien och\r\nKosovo påminner oss om.\r\nDet är ett högt pris, i form av mänskligt lidande,\r\nsom vi får betala för de krig som fortsätter. Men det\r\när också ett högt pris för omvärlden, som man kan\r\nräkna i kronor och ören, genom behovet av katastro-\r\nfinsatser, fredsbevarande operationer, livsmedelsför-\r\nsörjning, flyktingströmmar, sjukvårdsinsatser, med-\r\nlingsinsatser och återuppbyggnadsarbete under många\r\når. Det är ett oerhört högt pris.\r\nDärför måste det viktigaste målet för vårt lands\r\nsäkerhetspolitik och för andra länders säkerhetspolitik\r\nvara att aktivt förebygga och föregripa väpnade kon-\r\nflikter.\r\nVi kan också se hur alltfler konflikter i dag har sitt\r\nursprung i bristen på demokrati, i extrem fattigdom\r\neller i miljöförstöring.\r\nDärför bör säkerhetspolitiken i ett längre perspek-\r\ntiv inrikta sig på just dessa tre områden. Det är oer-\r\nhört viktigt att öka stödet till de länder som sakta men\r\nsäkert bygger upp sin demokrati och att stödja demo-\r\nkratiska strukturer och institutionsbyggande. Det är\r\nviktigt med ekonomisk hjälp till självhjälp för att\r\nförsöka förebygga extrem fattigdom, och det är vik-\r\ntigt att fokusera på att identifiera och aktivt föregripa\r\noch bekämpa potentiell miljöförstöring.\r\nI ett kortare perspektiv bör försvars- och säker-\r\nhetsansträngningarna för vår del inriktas på interna-\r\ntionell krishantering och medverkan i fredsfrämjande\r\noperationer i FN-regi. Det är också här jag med till-\r\nfredsställelse konstaterar att Miljöpartiets politik för\r\natt öka våra internationella ansträngningar också\r\ndelas av vår försvarsminister, som så sent som i dag i\r\nen debattartikel skrev: \"Jag tycker också att försvaret\r\nbör satsa mer på de internationella uppdragen.\"\r\nVi kan, fru talman, konstatera att vi har en ny si-\r\ntuation som innebär att hotbilden i dag är helt annor-\r\nlunda. Det är också någonting som Miljöpartiet har\r\npekat på under 90-talet, dvs. hur hotbilden har föränd-\r\nrats bort från de militära hoten till helt andra hot som\r\när icke-militära. Vi ser i dag hur hoten snarare tar sig\r\nuttryck i allt från sönderrostande atomubåtar i Mur-\r\nmansk via rysk maffiaverksamhet, ekonomisk brotts-\r\nlighet, narkotikasmuggling och IT-sabotage till miljö-\r\nförstöring. Detta är de reella hoten, och de kan inte\r\nmötas med JAS-flygplan, ubåtar eller robotsystemet\r\nBAMSE. Det krävs en helt annan inriktning på för-\r\nsvarspolitiken för att försvara oss mot de hoten. Ock-\r\nså här kan jag med tillfredsställelse konstatera hur\r\nförsvarsministern ger stöd för Miljöpartiets uppfatt-\r\nning i dagens debattartikel. \"- - - nya och annorlunda\r\nhot mot Sverige\".\r\nDen medvetenhet som finns i allt större kretsar\r\noch tar sig uttryck i ett och annat tal och en och annan\r\ndebattartikel måste också rimligtvis leda till slutsat-\r\nser, slutsatser som innebär stora förändringar av Sve-\r\nriges försvarspolitik. När vi kan konstatera hur inva-\r\nsionshotet helt har upphört att existera innebär det att\r\nden försvarsstruktur som vi i dag har måste förändras,\r\neftersom den helt och hållet bygger på just det militä-\r\nra invasionshot som enligt militären inte längre finns.\r\nDet är viktigt att se över sådant som krigsmateri-\r\nelbeställningarna. Vi har i dag beställningar som\r\nmotsvarar 90 miljarder kronor de närmaste åren. Det\r\ngäller JAS-flygplanet Gripen, artillerigranaten Bonus,\r\nrobotsystemet BAMSE, stridsvagnen Leopard, Strids-\r\nfordon 90, kustkorvetter, torpeder, radarsystem och\r\nstridsledningscentraler för 90 miljarder kronor, som\r\nallt har motiverats av ett hot som inte längre finns.\r\nDet är orimligt att hantera skattebetalarnas pengar på\r\nett sådant sätt att man fullföljer de här vapenbeställ-\r\nningarna.\r\nDet är också viktigt att se över den allmänna\r\nvärnplikten, som också den bygger på en förlegad och\r\notidsenlig hotbild som låser fast militärutgifterna på\r\nen extremt hög nivå. Vi har sett hur land efter land i\r\nvår omgivning avvecklat den allmänna värnplikten\r\njust därför att den är ett hinder för förnyelse av för-\r\nsvarspolitikens inriktning. Det är viktigt att inte utbil-\r\nda vare sig militär eller civilpliktiga mer än vad som\r\nbehövs, därför att den främsta tillgången för militär\r\npersonal och civilpliktig personal är deras motivation.\r\nDen är långt viktigare än kanske vapnet eller brand-\r\nsprutan. Motivationen kommer just ur att vara be-\r\nhövd. Utbildar man alldeles för många känner de sig\r\ninte behövda, och därmed har man berövat dessa\r\npersoner den främsta motivationen. Den allmänna\r\nvärnplikten utgör ett av de främsta hindren för en\r\nomorientering av den svenska försvarspolitiken, och\r\ndärför måste den avvecklas. Den är otidsenlig och\r\norättvis och den är inte funktionsenlig.\r\nDet är också viktigt att se över regementesstruktu-\r\nren. Vi har en militär utbildningsstruktur som bygger\r\npå både invasionshotet och den allmänna värnplikten,\r\noch den är naturligtvis alldeles för överdimensionerad\r\nför de behov som vi ser framöver när det gäller att\r\nutbilda personal för internationella insatser i FN-regi.\r\nFru talman! De här förslagen till åtgärder och den\r\nnya syn som vi ofta hör i tal och ser i debattartiklar\r\nmenar vi i Miljöpartiet också måste ta sig uttryck i\r\nslutsatser och konkreta förändringar av försvarspoli-\r\ntiken. Vi måste också i Sverige se att vi har möjlig-\r\nheter att genom dessa förändringar minska militärut-\r\ngifterna. De ligger till skillnad mot vad som är fallet i\r\nvår omvärld kvar på samma nivå under 90-talet som\r\nde låg på under 80-talet. De är fortfarande uppe i över\r\n100 miljoner kronor varje dag. Det är också här som\r\njag med tillfredsställelse ser hur försvarsministern\r\ndelar Miljöpartiets syn, och jag vill återigen citera\r\nförsvarsministern från dagens debattartikel i Svenska\r\nDagbladet, där han säger: \"Därför är jag övertygad\r\nom att vi måste göra stora förändringar i försvaret,\r\nsom också kan innebära att vi satsar mindre pengar.\"\r\nDagens debatt handlar mycket om det ekonomis-\r\nka, och både Moderaternas företrädare och Kristde-\r\nmokraternas företrädare talar om Miljöpartiet som\r\nförsvarsfientligt. Och jag får inte riktigt det där att gå\r\nihop. Vi talar om att skapa ett förvar mot de hot som\r\nfinns, men moderater och kristdemokrater talar om att\r\nsatsa mer pengar på vapen för ett försvar mot ett hot\r\nsom inte finns, och det kan inte betraktas som för-\r\nsvarsvänligt. Det är ju vi som står för det försvars-\r\nvänliga, dvs. de förändringar som leder till ett försvar\r\nmot de hot som finns. Det här knyter an till det jag\r\nsade inledningsvis om att debatten inte har förändrats\r\nså mycket. Moderaterna och kristdemokraterna ger\r\nmig ett intryck av att vara fångade i en svunnen epoks\r\nretorik, som i dag blir helt obegriplig.\r\nVi hörde Moderaternas företrädare säga att om\r\nman nu inte tillför försvaret de här 6,3 miljarderna så\r\nkommer man inte att kunna genomföra vapenköp för\r\n9 miljarder de närmaste åren. Det här beskrivs och\r\nutmålas som en fullständig katastrof. Det är en natt-\r\nsvart domedagsprofetia som kommer att haverera allt\r\ni det här landet. Det är inte trovärdigt att bara för att\r\nman eventuellt måste minska vapenbeställningarna\r\nfrån 90 miljarder till 81 miljarder rasar korthuset\r\nsamman. Jag tycker att Moderaterna framför allt har\r\nvisat ett ekonomiskt lättsinne i den här debatten, när\r\nman har varit beredd att tillföra försvaret 6 miljarder\r\nav pengar som inte finns med tanke på den nya, mer\r\nstringenta budgetprocess vi har och vikten av trovär-\r\ndigheten för budgetprocessen. Vi vet vad som händer\r\nnär trovärdigheten sviktar med i förlängningen höjda\r\nräntor som slår stenhårt mot hushållen och mot in-\r\ndustrin. Detta är moderaterna uppenbarligen beredda\r\natt göra: spräcka trovärdigheten, spräcka ramarna,\r\ntillföra mer pengar i elfte timmen och riskera hela den\r\nekonomiska politikens trovärdighet. Det är ett eko-\r\nnomiskt lättsinne som övergår åtminstone mitt för-\r\nstånd.\r\nProblemet i dag är att vi har en överbefälhavare\r\noch en försvarsmakt som inte förmår att hålla i peng-\r\narna och som har skaffat mer vapen än man har haft\r\nanslag för med en överplanering på mellan 15 och\r\n20 % som naturligtvis har lett till ekonomiska pro-\r\nblem. Dessa försöker försvarsmakten skylla på politi-\r\nkerna och kräver att vi i elfte timmen skall tillföra\r\n6 miljarder. Ta dem var som helst ifrån, men ge oss\r\nmer pengar! Där är det självklart att vi i försvarsut-\r\nskottet säger nej. Det blir inte en krona mer utöver\r\nden budget som Sveriges riksdag och regering har\r\nbeslutat om.\r\nFru talman! Jag vill också kommentera det myck-\r\net ovanliga tilltag som vi i dag blev medvetna om där\r\nSveriges överbefälhavare för skattebetalarnas pengar\r\nskickar ut brev till 35 000 försvarsanställda och häv-\r\ndar att politikerna har berövat honom ett antal miljar-\r\nder kronor, tvärtemot tidigare beslut. Det är ett myck-\r\net ovanligt förfarande, och framför allt är det an-\r\nmärkningsvärt att påstå något som är rakt motsatt den\r\nuppfattning som regeringen står för och som har dis-\r\nkuterats.\r\nFörsvarsministerns tidigare obenägenhet i riksda-\r\ngens frågestund i dag att ge ett fullödigt svar på hur\r\nhan ser på ÖB:s påståenden kan ge ett intryck av att\r\nhan som försvarsminister har abdikerat och att det är\r\nÖB som formulerar vad som är rätt eller inte rätt i\r\nverklighetsbeskrivningen och inte regeringen.\r\nDärför skulle jag uppskatta om försvarsministern\r\nhär i kväll i kammaren tydligt klargjorde att det inte\r\när överbefälhavarens verklighetsbeskrivning utan\r\nregeringens uppfattning som han företräder.\r\nFru talman! Jag yrkar slutligen bifall till utskottets\r\nhemställan i betänkandet med reservation för att jag\r\nockså yrkar bifall till reservation nr 6 under mom. 4.</pre><pre>Anf.  178  HENRIK LANDERHOLM (m) re-\r\nplik:\r\nFru talman! Låt mig först av allt konstatera att det\r\ngläder mig att Lars Ångström har lämnat den radikal-\r\npacifistiska retoriken som tidigare präglat såväl hans\r\nparti som honom själv.\r\nSjälvklart skall Sverige ha en modern militärmakt\r\noch moderna militära medel för att möta dagens och\r\nmorgondagens utmaningar. Att det omedelbara exis-\r\ntentiella invasionshotet falnat innebär inte annat än att\r\nförsvaret måste anpassas till de nyare utmaningar, det\r\nbredare hotspektrumet men också den gråzon mellan\r\nkrig och fred där vi behöver militära medel för att\r\nvärna våra säkerhetsintressen. Det kräver omtänkan-\r\nde, om än inte i den riktning som Lars Ångström\r\npekar mot.\r\nFör det andra måste jag verkligen ställa en fråga.\r\nMiljöpartiet har ju varit anhängare av den verksam-\r\nhetsneutralitet som slogs fast av riksdagen såväl 1996\r\nsom 1998. Nu förstår jag att det i linje med Miljöpar-\r\ntiets allmänna logik är fullständigt naturligt att rasera\r\nmilitärmakten så fort som det någonsin är möjligt. En\r\nokontrollerad process av den karaktär som riskerar att\r\nblir resultatet av det beslut som riksdagen fattar i dag,\r\neller rättare sagt i morgon bitti, är självklart något\r\nsom Miljöpartiet kommer att stödja.\r\nMin fråga är ändå: Vad är motivet till att ni från-\r\ngår det enhälliga riksdagsbeslut som fattades våren\r\n1996 respektive våren 1998? Är det för glädjen att få\r\nförstöra, eller för att ni har ändrat uppfattning?</pre><pre>Anf.  179  LARS ÅNGSTRÖM (mp) replik:\r\nFru talman! Nej, Henrik Landerholm, det är en\r\nfelaktig beskrivning. Miljöpartiet står kvar vid det\r\nbeslut som Sveriges riksdag tidigare har fattat om\r\nverksamhetsneutralitet.\r\nDet förvånar mig att Henrik Landerholm med så-\r\ndan självsäkerhet kan påstå att beslutet att inte tillföra\r\n6 miljarder ytterligare till försvaret skulle innebära att\r\növergången till den nya anslagsförordningen inte\r\nskulle vara verksamhetsneutral.\r\nDär delar Miljöpartiet regeringens uppfattning att\r\ndet i dag inte går att utvärdera huruvida det har varit\r\nverksamhetsneutralt eller inte.\r\nDet enda man i dag med säkerhet kan konstatera\r\när att ersättningen för räntor ligger flera hundra mil-\r\njoner över det som överbefälhavaren egentligen\r\nskulle ha fått. Där kan det bli tal om att betala tillbaka\r\npengar.\r\nVi delar uppfattningen som regeringen har fram-\r\nfört att det är först år 2002 som vi kan göra en or-\r\ndentlig översyn, analys och utvärdering.</pre><pre>Anf.  180  HENRIK LANDERHOLM (m) re-\r\nplik:\r\nFru talman! Jag har lätt att förstå att Lars Ång-\r\nström tar lätt på all den verksamhet som kommer att\r\nförsvinna och inte vara möjlig att genomföra under de\r\nnärmaste åren när man väljer ett alternativ som inne-\r\nbär att eventuellt kompensera i efterhand.\r\nDet spelar inte någon roll i Miljöpartiets värld,\r\neller det kanske t.o.m. är positivt, att destruktionen av\r\nde nödvändiga militära medel som Sverige kommer\r\natt behöva även i framtiden går så fort som möjligt.\r\nLikväl är det anmärkningsvärt att Miljöpartiet inte\r\nser problemen. Till skillnad från vad vi i Moderaterna\r\nmenar i det förslag som vi har lagt fram och fortfa-\r\nrande stöder är Miljöpartiet tvärsäkert på att denna\r\nkompensation inte skall utgå under resans gång.\r\nVerksamhetsneutralitet i efterhand är fullständigt\r\nmeningslöst om det de facto inte längre är möjligt att\r\ngenomföra den verksamhet som förändringen skulle\r\nvara neutral emot. Det framhöll jag i mitt eget anfö-\r\nrande. Jag vill gärna att Lars Ångström kommenterar\r\ndet, även om han inte bryr sig om det.</pre><pre>Anf.  181  LARS ÅNGSTRÖM (mp) replik:\r\nFru talman! Henrik Landerholm har inte lyckats\r\nförklara på vilket sätt det inte skulle ha varit verk-\r\nsamhetsneutralt. Det finns olika uppfattningar om\r\nhuruvida överbefälhavaren har lidit ekonomiskt på\r\ngrund av detta eller inte. Jag har inte sett någon till-\r\nfredsställande beskrivning av hur det skulle ha varit\r\nnegativt. Vi kan tvärtom konstatera att räntorna ligger\r\npå en för hög nivå.\r\nJag är också förvånad över det lättsinne som jag\r\ntycker att Henrik Landerholm ger uttryck för när han\r\när beredd att mer eller mindre rasera förtroendet för\r\nden budgetprocess vi har för den ekonomiska politi-\r\nken. Henrik Landerholm är säkert väl medveten om\r\nvad det skulle innebära och vilka konsekvenserna\r\nskulle bli.\r\nDe skulle drabba inte bara de svenska hushållen\r\nutan också svensk industri. Jag har svårt att se vad\r\nModeraterna har för intresse av sådana reaktioner på\r\ngrund av det lättsinne som jag tycker att han har givit\r\nuttryck för.</pre><pre>Anf.  182  ÅKE CARNERÖ (kd) replik:\r\nFru talman! Miljöpartiet står nu bakom de skriv-\r\nningar som finns i betänkandet om att anslagsförord-\r\nningen varit föremål för noggrann beredning i bud-\r\ngetarbetet och att det aktuella anslaget kommer att\r\nvara föremål för riksdagens ställningstagande i kom-\r\nmande budgetpropositioner.\r\nÄr det i linje med Miljöpartiets hantering av för-\r\nsvaret att det skall råda osäkerhet, ingen långsiktighet\r\noch oro bland personalen både i försvarsindustrin och\r\ni Försvarsmakten?</pre><pre>Anf.  183  LARS ÅNGSTRÖM (mp) replik:\r\nFru talman! Åke Carnerö försöker liksom också\r\növerbefälhavaren att lägga ansvaret för Försvar-\r\nsmaktens bristfälliga planering på politikerna. Själv-\r\nklart måste överbefälhavaren och Försvarsmakten\r\nanpassa sin verksamhet till de ramar som riksdag och\r\nregering har beslutat om. Misslyckas man med det får\r\nman självfallet ta konsekvenserna.</pre><pre>Anf.  184  ÅKE CARNERÖ (kd) replik:\r\nFru talman! Lars Ångström talade om trovärdig-\r\nhet. Vad finns det för trovärdighet i det här ageran-\r\ndet?\r\nFörsvarsmakten har de spelregler som beslutas.\r\nBåde mitt parti och de övriga sex partierna, och även\r\nLars Ångströms parti, har två gånger här i kammaren\r\ntalat om att det sk\r\nall vara verksamhetsneutralt, precis som Henrik\r\nLanderholm sade här för en stund sedan. Då agerar\r\nnaturligtvis Försvarsmakten utifrån det.\r\nOrdet köpkraftsförändringar talades det också om\r\ni samma dokument vid två tillfällen. Hur kan då Lars\r\nÅngström förklara att Försvarsmakten skulle ha gjort\r\nnågot fel eller att det är Försvarsmaktens ansvar i\r\ndetta fall? Att delta i en match och plötsligt få ändra-\r\nde spelregler är väldigt svårt.</pre><pre>Anf.  185  LARS ÅNGSTRÖM (mp) replik:\r\nFru talman! Åke Carnerö vet precis lika väl som\r\njag att en stor del av överbefälhavarens ekonomiska\r\nproblem beror på den överplanering han hållit sig\r\nmed. Överplaneringen ligger på 15-20 %. Han har\r\nanskaffat mer materiel än han haft anslag till.\r\nNär försvarsindustrin börjar leverera i tid, vilket\r\nden inte gjort tidigare, innebär detta problem. Man\r\nkan likna det vid när SAS överbokar sina flygplan\r\neftersom man vet att oftast kommer inte 20 personer,\r\noch då bokar man 20 personer extra. Det fungerar\r\nutmärkt ända till den dagen alla kommer. Då brakar\r\ndet samman.\r\nPå samma sätt har ÖB hanterat försvarsmateriel-\r\nbeställningarna. Det är självklart att när materielet väl\r\nkommer har han ekonomiska problem. Det kan han\r\ninte skylla på politikerna. Han måste ta ansvar för\r\ndetta själv.</pre><pre>Anf.  186  TONE TINGSGÅRD (s):\r\nFru talman! Jag vill börja med att yrka bifall till\r\nhemställan i försvarsutskottets betänkande nr 1 To-\r\ntalförsvarets budget för 1999 och avslag på samtliga\r\nreservationer.\r\nDet betänkande som läggs fram har givetvis före-\r\ngåtts av en diskussion i utskottet. Den diskussionen\r\nhar väckt ett visst intresse även utanför denna mindre\r\nkrets.\r\nLåg mig inleda med några ord om anslagsförord-\r\nningen som varit ett ledmotiv i diskussionen. Det\r\nfinns inte så mycket att tillägga efter det som redan\r\nhar sagts i dag, men låt mig ändå säga något helt kort.\r\nDen innebär att förskott betalas med lån. Lånet be-\r\nlastar anslaget när materiel levereras och inte som\r\ntidigare när förskottet betalades ut.\r\nNär riksdagen beslutade om att anslagsförord-\r\nningen fr.o.m. 1996 skall gälla även försvaret, sade\r\nman också att övergången till detta nya sätt och denna\r\nnya tidpunkt att betala materiel skulle vara verksam-\r\nhetsneutral. Själva omläggningen, budgettekniken, de\r\nekonomiadministrativa reglerna skulle inte få styra\r\nverksamhetens innehåll. Så måste det också vara. Ett\r\nnytt innehåll skall vara resultat av riksdagens beslut.\r\nRegeringen konstaterar också i propositionen att\r\nverksamhetsneutralitet är utgångspunkten för om-\r\nläggningen, men menar att en så komplicerad och i\r\ntiden utdragen procedur som materielinköp till för-\r\nsvaret inte kan stämmas av förrän om ytterligare\r\nnågra år. För egen del finner jag en sådan slutsats\r\nrimlig.\r\nSå långt anslagsförordningen. Vare sig man tar\r\nden till utgångspunkt för resonemanget eller inte,\r\nkvarstår att det föreligger en brist på pengar i försva-\r\nrets budget. Ett problem har varit att bestämma hur\r\nstor bristen är och hur den skall avhjälpas. Det är\r\nviktigt att notera att inget parti har varit berett att öka\r\npå utskottets utgiftsram.\r\nMånga ansträngningar har gjorts för att finna lös-\r\nningar på Försvarsmaktens ekonomiska problem som\r\ninte skall kosta pengar. Det går inte. Vare sig man\r\nskjuter upp besluten, avskriver lån eller ger krediter\r\nså kostar det. Det vet alla som någon gång har haft\r\nskulder att hantera.\r\nDet sätt att lösa de akuta problemen som rege-\r\nringen har presenterat i budgetpropositionen, och som\r\nen majoritet av utskottet ställt sig bakom, är att med-\r\nge anslagskrediter upp till högst 10 % av anslaget.\r\nDet kostar som mest 2 miljarder. Det lämnar också en\r\nhel del problem att lösa i en nära framtid. Men detta\r\nstämmer å andra sidan väl med att där, i den nära\r\nframtiden, ligger också den säkerhetspolitiska kon-\r\ntrollstation som skall lägga grunden för lösningen.\r\nModerater och kristdemokrater föreslår i stället att\r\nman skriver av försvarets skulder för 1998 och 1999.\r\nDet kostar också i motsvarande grad i minskad avbe-\r\ntalning på statsskulden under kommande år. Det torde\r\nha en stark påverkan på trovärdigheten för svensk\r\nekonomi att återigen slå in på den vägen. Vi vet alla\r\nvad det betyder.\r\nCenterpartiet och Folkpartiet vill skjuta upp det\r\ndefinitiva ställningstagandet fram till kontrollstatio-\r\nnen. Det är en hållning man kan känna sympati för,\r\nmen jag vill påstå att man vinner både tid och säker-\r\nhet på att de ekonomiska ramarna för 1999 läggs fast\r\nnu. Jag vill upprepa och understryka att inget parti\r\nförklarat sig villigt att öka utgiftsramen.\r\nDet är självfallet otillfredsställande att ingen med\r\nsäkerhet kan säga exakt hur stor försvarets brist på\r\npengar är och exakt vad den beror på. Men låt oss\r\nmedge att vi alla just i det avseendet befinner oss i\r\nsamma situation. Om vi då är i gott sällskap, vill jag\r\nlåta vara osagt. Låt oss tillstå att det finns en lång\r\nhistoria bakom dagens situation. Låt oss se att det\r\nbeslutsunderlag som riksdagen i dag presenteras i\r\nmånga avseenden är bättre än tidigare även om det\r\nfinns god grund för kritik fortfarande.\r\nI en av de moderata reservationerna omnämns\r\n1996 års försvarsbeslut i ordalag som får stå för re-\r\nservanterna. Meningen som följer är det däremot\r\nlättare att skriva under på, nämligen: \"De ekonomiska\r\noch säkerhetspolitiska förutsättningar som gällde vid\r\nbeslutet saknar i dag i stor utsträckning relevans.\"\r\nVad beträffar de ekonomiska förutsättningarna var\r\ndet ju så att efter 1996 års försvarsbeslut följde upp-\r\ntäckten av de svarta hålen i försvarsekonomin. De\r\nledde i sin tur till ett antal utskottsbetänkanden om\r\nverksamhetsförändringar, ambitionssänkningar och\r\nändringar när det gällde Försvarsmaktens styrning.\r\nDet är kanske riktigare att se försvarsbeslutet 1996\r\nsom startpunkten för konstruktiva steg mot en bättre\r\nbalans mellan ekonomi och verksamhet.\r\nVad gäller de säkerhetspolitiska förutsättningar\r\nkan man väl, utan att föregripa kontrollstationen allt-\r\nför mycket, säga att de åtminstone inte blivit sämre.\r\nÄr inte allt detta sammantaget åtminstone en del\r\nav förklaringen till dagens ekonomiska svårigheter?\r\nMot denna bakgrund tycker jag att utskottet har\r\nvalt kloka skrivningar när man avvisar de olika mo-\r\ntionskraven på ett nytt försvarsbeslut. I betänkandet\r\nstår: \"Genom etappindelningen av det nu gällande\r\nförsvarsbeslutet och systemet med kontrollstationer\r\nhar redan steg tagits mot en flexiblare rytm i för-\r\nsvarsplaneringen än tidigare. Olika försvarspolitiska\r\nbeslut får konsekvenser i olika tidsmässiga perspek-\r\ntiv. Enligt utskottets bedömning kommer ett antal\r\nförsvarspolitiskt viktiga beslut att - vid sidan av den\r\nårliga budgetregleringen - fattas successivt under de\r\nkommande åren. Försvarsplaneringen utvecklas enligt\r\nutskottets mening mot att vara mindre bunden till\r\nfemårsperioder.\"\r\nDet beslut som riksdagen inbjuds att fatta innebär\r\nett anslag på 44,1 miljarder kronor till utgiftsområde\r\n6, totalförsvaret. 39,8 miljarder går till det militära\r\nförsvaret, och av dessa lite drygt 20 miljarder till\r\nmaterielanslaget. Det är mycket pengar som motive-\r\nras av vår militära alliansfrihet och av en grundmurad\r\nuppfattning att vårt land skall kunna försvaras.\r\nFör att vi även framöver skall kunna få en stark\r\nfolklig uppslutning kring ett starkt och modernt för-\r\nsvar är jag övertygad om att vi måste kunna visa på\r\nkloka ekonomiska avvägningar gentemot andra poli-\r\ntikområden, ett ansvarsfullt hanterande av totalför-\r\nsvarsplikten och en vilja och förmåga till omställning\r\noch omstrukturering både vad gäller försvaret och\r\nförsvarsindustrin.\r\nDärför är det så viktigt att alla parter tar de möj-\r\nligheter till fortsatt samarbete och samråd som ges,\r\ntrots att lösningarna på dagens ekonomiska problem\r\nser olika ut. I det arbetet får man nog tåla en och\r\nannan hård debatt, men omdömen som kraschland-\r\nning och totalhaveri hör kanske inte hemma där. Det\r\ngör definitivt inte heller det motstånd mot militärt\r\nförsvar och mot försvarsindustriellt samarbete med\r\nandra länder som återfinns i reservation nr 14 från\r\nVänsterpartiet och Miljöpartiet.\r\nFru talman! Med detta vill jag än en gång yrka bi-\r\nfall till hemställan i betänkandet.\r\nLåt mig för egen del tillägga att dessa två första\r\nmånader i det nya utskottet har varit intressanta och\r\nlärorika långt utöver förväntan.\r\nJag vill också passa på tillfället att få uttrycka ett\r\nvarmt tack till utskottets kansli för arbetet med hös-\r\ntens betänkande. Om vi - och då tänker jag på den\r\nsocialdemokratiska gruppen - satt er på hårda prov\r\nnär det gäller arbetsinsatser beror det inte så lite på\r\ndet intryck ni förmedlar av att ingenting är omöjligt.</pre><pre>Anf.  187  HENRIK LANDERHOLM (m) re-\r\nplik:\r\nFru talman! Först vill jag gratulera Tone Tings-\r\ngård till ett klokt och balanserat inlägg i en svår pe-\r\ndagogisk situation, om jag får uttrycka det så, och\r\ndessutom instämma i hennes tack till utskottskansliet.\r\nDet finns dock många problem kvar, trots detta\r\nbalanserade inlägg. Det förslag som utskottsmajori-\r\nteten ligger fram för att lösa problemet är, som jag\r\ntidigare redovisat, ingen lösning. Det har en mängd\r\nbrasklappar, t.ex. om behov uppstår, övergångsvis\r\npröva och beroende av utrymmet under utgiftstaket.\r\nJag skulle vilja fråga Tone Tingsgård om hon an-\r\nser att det finns någon som helst praktisk möjlighet\r\natt utnyttja det här förslaget om anslagskredit.\r\nAlldeles avsett om detta går eller inte är proble-\r\nmet som helhet att grunderna för den långsiktiga\r\nmaterielförsörjningen helt röjs undan genom dagens\r\neller morgondagens riksdagsbeslut.\r\nDet är alldeles riktigt som Tone Tingsgård påpe-\r\nkar: Någon gång skall det betalas. Den grundläggande\r\nanledningen till det är att Försvarsmakten en gång\r\nbetalat 14,6 miljarder till statskassan och att de bok-\r\nfördes som ett plus där.\r\nSjälvklart är att varje lösning som innebär en\r\nkompensation innebär pengar tillbaka på något sätt.\r\nMed det förslag om skuldavskrivning som vi till-\r\nsammans med kristdemokraterna står bakom hade\r\ndetta hanterats på det enklaste och bästa sättet.\r\nMin andra fråga till Tone Tingsgård är: Anser hon\r\natt det är konstitutionellt acceptabelt att riksdagen\r\nmed öppna ögon här i dag fattar beslut om en inrikt-\r\nning av verksamheten inom försvaret och en investe-\r\nringsplan för 1999 till 2001 som uppenbarligen inte\r\nkommer att kunna genomföras? Är det acceptabelt att\r\nregeringen är tvungen att komma tillbaka till riksda-\r\ngen med ändringar om det inte skall strida mot riks-\r\ndagsbeslutet?</pre><pre>Anf.  188  TONE TINGSGÅRD (s) replik:\r\nFru talman! På den första frågan vill jag säga till\r\nHenrik Landerholm att jag självfallet utgår från att\r\nden skrivning som finns i betänkandet om att man\r\nskall kunna utnyttja anslagskrediten upp till 2 miljar-\r\nder gäller.\r\nPå den andra frågan tror jag att mycket hänger på\r\nhur vi hanterar frågorna framöver. Vi har framför oss\r\nett antal beslut som skall fattas. Det vi närmast väntar\r\npå är kontrollstationen.\r\nJag tror att vi är inne i en lite flexiblare planering\r\nsom kan ge riksdagen lite trygghet.</pre><pre>Anf.  189  HENRIK LANDERHOLM (m) re-\r\nplik:\r\nFru talman! Tove Tingsgårds sista inlägg tolkar\r\njag som att det de facto inte kommer att vara möjligt\r\nför regeringen att med myndigheten, Försvarsmakten,\r\nsom verktyg genomföra den verksamhet som riksda-\r\ngen fattar beslut om i dag eller snarare i morgon.\r\nJag tycker att det är djupt otillfredsställande när vi\r\nsom sitter här i kammaren och våra kamrater i mor-\r\ngon vet att verksamheten inte kan bedrivas på de\r\nanslagsnivåer, inom de utgiftsramar som finns inom\r\nde närmaste åren.\r\nDärför rekommenderar jag också den socialdemo-\r\nkratiska gruppen att stödja reservationerna 3, 13 och\r\n15.\r\nNär det gäller den första frågan konstaterar jag ba-\r\nra att en anslagskredit på 2 miljarder skall jämföras\r\nmed den i budgetpropositionen redovisade budget-\r\nmarginalen på 3 miljarder. Det finns inte heller här\r\nnågon praktisk möjlighet, som jag ser det, att kunna\r\nutnyttja anslagskrediten. Även om förslaget präglas\r\nav en god vilja, och inte alls av onda avsikter, kom-\r\nmer möjligheterna att faktiskt hantera de problem\r\nsom uppstår under 1999 i praktiken inte att föreligga.</pre><pre>Anf.  190  TONE TINGSGÅRD (s) replik:\r\nFru talman! Vad gäller konsekvenserna av dagens\r\nbeslut förutsätter jag att regeringen har minst lika gott\r\nomdöme som Henrik Landerholm när det gäller be-\r\nhovet av att återkomma till riksdagen.</pre><pre>Anf.  191  ÅKE CARNERÖ (kd) replik:\r\nFru talman! Enligt kristdemokraterna har För-\r\nsvarsbeslut 96 kraschlandat. Det finns ju inte någon\r\nbalans mellan verksamhet och ekonomi, och det sade\r\nvi redan i våras. Det var redan då så att man inte\r\nkunde höja krigsdugligheten inom ett år på alla för-\r\nband. Det är ett exempel när det gäller anpassnings-\r\nrutiner.\r\nMen jag vill ta upp en annan sak. Menar inte Tone\r\nTingsgård att det behövs en noggrann säkerhetspoli-\r\ntisk analys innan man företar en förändrad försvars-\r\nstruktur? Som det nu är kan vi se oss omkring, och\r\nutifrån det skall vi, utan att ha fattat beslut, genom\r\nbudgettekniska åtgärder plötsligt skapa en osäker\r\nframtid för Försvarsmakten och dess personal.</pre><pre>Anf.  192  TONE TINGSGÅRD (s) replik:\r\nFru talman! Självfallet anser jag att det skall vara\r\nen noggrann säkerhetspolitisk bedömning. Den skall\r\nutföras av Försvarsberedningen i den kontrollstation\r\nsom har aviserats innan man fattar beslut om en för-\r\nändrad inriktning.\r\nJag upprepar bara att jag förutsätter att det beslut\r\nsom vi fattar i dag inte innebär någon ändrad inrikt-\r\nning.</pre><pre>Anf.  193  ÅKE CARNERÖ (kd) replik:\r\nFru talman! Majoriteten har i det beslut som vi\r\nkommer att fatta om en stund sagt att man vill ha en\r\nutvärdering efter sex år av den förändrade budgettek-\r\nniken, alltså anslagsförordningen.\r\nJag skulle vilja fråga Tone Tingsgård: Är det rim-\r\nligt att i dag medvetet besluta att binda upp en svensk\r\nregering för en utvärdering år 2002 inför det som\r\ninfördes 1996?\r\nVi kristdemokrater menar mycket tydligt i vår re-\r\nservation att sanningen måste fram snarast möjligt,\r\nalltså nästa år. Men vilken regering vill ställas inför\r\ndetta år 2002?\r\nVi vet naturligtvis inte vilken regering som kom-\r\nmer att sitta då. Vi vet inte under vilken tid år 2002\r\nsom det här kommer att ske.\r\nMan säger medvetet att man år 2002 gör den här\r\nutvärderingen. Men då kanske det visar sig att det\r\nskall vara plus 2 miljarder eller minus 2 miljarder,\r\neller vad det nu är.</pre><pre>Anf.  194  TONE TINGSGÅRD (s) replik:\r\nFru talman! Det handlar kanske inte så mycket om\r\natt binda upp en regering eller inte som om intresset\r\natt verkligen följa upp vad det är som händer. Pro-\r\nblemet, tror jag, är inte så mycket själva anslagsför-\r\nordningen i sig, som vi har pratat så mycket om, utan\r\nhelt enkelt de långa tiderna i materielplaneringen. De\r\nhar faktiskt varit en orsak till problem även tidigare.</pre><pre>Anf.  195  Försvarsminister BJÖRN VON SY-\r\nDOW (s):\r\nFru talman! Utskottet har i sitt betänkande givit\r\nregeringen både ris och ros. Och det är ju positivt\r\nmed rosor.\r\nJag är dock medveten om att redovisningarna i\r\nflera avseenden är bristfälliga när det gäller t.ex.\r\nförbandsverksamheten, hur en lägre krigsduglighet\r\npåverkar försvarets förmåga, m.m.\r\nVi anser emellertid att vi har gått i rätt riktning\r\noch att det har givits ökad insikt för oss själva och\r\näven för riksdagen i dessa frågeställningar med årets\r\nbudgetproposition.\r\nJag har för avsikt att fortsätta dialogen med ut-\r\nskottet i alla de här frågorna, och jag hoppas att vi\r\nskall hitta former för att rätta till bristerna. Jag kom-\r\nmer att arbeta med det.\r\nDebatten om försvaret förs numera kanske mer\r\nintensivt än på länge. Jag vill därför i mitt anförande i\r\ndag ta upp och visa på att det är förändringens tid vi\r\nbefinner oss i. Det är att slå an en ton.\r\nJag vill också redovisa arbetet som är i full gång\r\nmed den stora omstruktureringen och ominriktningen\r\nav totalförsvaret.\r\nDessutom vill jag än en gång ange bevekelse-\r\ngrunderna för det internationella samarbetet och rege-\r\nringens bestämda nej till att forma framtidens försvar\r\nmed Vänsterpartiet och Miljöpartiet.\r\nFru talman! Efter kalla krigets slut och Berlinmu-\r\nrens fall har två försvarsbeslut fattats i vår riksdag,\r\n1992 och 1996.\r\nBåda dessa beslut har utgått från det radikalt för-\r\nändrade säkerhetspolitiska läget i vår omvärld. I båda\r\nbesluten har man också tagit hänsyn till och intecknat\r\nde s.k. vinsterna av den dramatiska avspänningen -\r\nmen bara delvis.\r\nDet militära försvarets organisation har dragits\r\nned och materielbeställningarna inriktats mot ett mer\r\nanpassningsbart och flexibelt försvar. Det försvar vi\r\nhar kvar är mindre och vassare men bygger trots detta\r\npå uppgiften att kunna avvisa och bekämpa ett stor-\r\nskaligt invasionshot.\r\nEtt sådant invasionshot föreligger inte mot vårt\r\nland under överskådlig framtid. Detta leder ound-\r\ngängligen till omstruktureringar och förändringar. Det\r\nhar den parlamentariska Försvarsberedningen, som ju\r\nhar till uppgift att följa och analysera den säkerhets-\r\npolitiska utvecklingen och lämna underlag till rege-\r\nringens bedömning, kommit fram till i sitt delbetän-\r\nkande i våras.\r\nDärför är jag övertygad om att vi måste göra stora\r\nförändringar i försvaret som också kan innebära att vi\r\nsatsar mindre pengar.\r\nDet euroatlantiska samarbetet utvecklas och för-\r\ndjupas och omfattar i allt högre grad alla länder i\r\nEuropa, även Ryssland. Därmed skapas förbättrade\r\nförutsättningar att hantera många av de lokala och\r\nregionala konflikter som likväl kvarstår i delar av\r\nEuropa och vår närhet.\r\nDe gemensamma insatserna på Balkan fortsätter\r\noch omfattar nu även Kosovo, men några snara lös-\r\nningar på problemen i regionen står inte att skönja.\r\nSäkerhetssamarbetet främjar säkerheten i Europa och\r\ndärmed också Sverige. Det ställer anspråk på Sverige\r\natt ta sin del av ansvaret och aktivt delta på olika sätt.\r\nHotet från hela eller delar av nationer kvarstår\r\ndock. Nationer, enskilda aktörer eller grupper kan\r\ntillfoga vårt land skada och förödelse. De kan utöva\r\nnya och annorlunda hot mot Sverige. Risken för krig\r\nmellan länder i Europa minskar, men komplicerade\r\nhotbilder kan på nytt leda till att det militära säker-\r\nhetstänkandet ställs i främsta rummet.\r\nJag har sagt det tidigare, men det tål att upprepas:\r\nDe som sätter sin tilltro till att den eviga freden in-\r\nfunnit sig riskerar att begå ett oförlåtligt och orepara-\r\nbelt misstag, för trots gynnsammare säkerhetspolitisk\r\nutveckling behöver vi ett starkt totalförsvar. Vi skall\r\näven i framtiden kunna hävda vår territoriella integ-\r\nritet. Vi skall kunna fortsätta att bygga på en kollektiv\r\nsäkerhet och därmed skapa förutsättningar för vår\r\nalliansfria hållning.\r\nVi skall genom att öka vår förmåga att medverka i\r\ninternationella fredsfrämjande insatser bidra till den\r\nsäkerhet som vårt eget land är beroende av. Svenskt\r\nförsvar kan dock inte enbart bygga på viktiga inter-\r\nnationella insatser. För att kunna utföra dessa upp-\r\ngifter krävs god militär utbildning, högteknologisk\r\nmateriel, moderna ledningsstrukturer som måste ha\r\nsin grund i ett starkt och modernt nationellt försvar.\r\nFru talman! Totalförsvarsbeslutet 1996 är i dag ett\r\nbeslut som i avgörande delar är inaktuellt. Vad anled-\r\nningen är kan givetvis diskuteras i all oändlighet. Jag\r\nhar inte för avsikt att fördjupa mig i detta utan kan\r\nendast konstatera att 1996 års beslut inte fullt ut kun-\r\nnat inteckna vinsterna av det gynnsamma säkerhets-\r\npolitiska läget.\r\nFörsvarsmaktens inplanerade verksamhet har inte\r\nrymts inom de ekonomiska ramarna. Därför kommer\r\nden förestående kontrollstationen att bli långt vidare\r\nän vad som förutsågs i 1996 års beslut. Vad vi sedan\r\nkallar beslutet är av mindre betydelse.\r\nVi har nu framför oss ett svårt men nödvändigt\r\narbete för att forma det svenska försvaret som vi vill\r\natt det skall se ut när vi äntrar ett nytt årtusende. Det\r\narbetet pågår i Försvarsberedningen med alla riks-\r\ndagspartier representerade.\r\nKontrollstationen är ett avgörande steg i arbetet.\r\nBesluten vi fattar i den kommer att ligga till grund för\r\nett fortsatt energiskt utredningsarbete. Jag ser framför\r\nmig att processen kommer att ske stegvis för att i\r\nslutändan resultera i en ny inriktning av det svenska\r\nförsvaret. Låt oss kalla det för ett nytt försvarsbeslut.\r\nVi har sedan decennier tillbaka fattat femåriga\r\nförsvarsbeslut, men i en värld som ständigt är i för-\r\nändring politiskt och ekonomiskt verkar det rimligt\r\nmed en kortare beslutsperiod, som kompletteras med\r\nalternativa målbilder på cirka tio års sikt.\r\nDet är dags att fullt ut inteckna det kalla krigets\r\nslut och det faktum att vi inte längre har ett inva-\r\nsionshot hängande över oss. Men vi skall också ta\r\nhänsyn till det faktum att ett väpnat angrepp kan\r\nuppstå i andra former. Jag kan i dag se framför mig\r\natt vi inom det militära försvaret måste utgå från en\r\nkärna av förband, som utgör basen för att lösa de\r\nförsvarsuppgifter som vi anser vara prioriterade med\r\nhänsyn till det säkerhetspolitiska läget. Det måste\r\ninnehålla kvalificerade förband, där vi kan upprätt-\r\nhålla vår territoriella integritet och lösa våra interna-\r\ntionella åtaganden.\r\nDärutöver krävs det en organisation som i takt\r\nmed en militär utveckling i närområdet kan utvecklas\r\ni ett medellångt perspektiv, cirka fem år.\r\nFru talman! Ett viktigt element i tillskapandet av\r\nen ny ordning i hela försvaret är hur vi skall tillämpa\r\ntotalförsvarsplikten. Som kammaren är väl medveten\r\nom arbetar nu en parlamentarisk pliktutredning med\r\nett stort antal frågeställningar på agendan. Min be-\r\nstämda uppfattning är att vi i kontrollstationen måste\r\nta ställning till en principiell inriktning av bl.a. plik-\r\ntens omfattning. Jag uppfattar att den inriktningen\r\ndelas av samtliga partier i Försvarsberedningen, om\r\nän från olika utgångspunkter.\r\nDet är viktigt att förtroendet för plikten stärks och\r\natt en stabil grund skapas. För det krävs en långsiktig\r\ninriktning och en bred parlamentarisk majoritet.\r\nFru talman! I den senaste tidens debatt kring an-\r\nslagsförordningen är min uppfattning att övergången\r\nskall vara verksamhetsmässigt och finansiellt neutral\r\nför Försvarsmakten. Det är också inriktningen i rege-\r\nringens budgetproposition. Regeringens avsikt i pro-\r\npositionen var att hantera de kommande årens effek-\r\nter av anslagsförordningen med hjälp av det ekono-\r\nmiadministrativa systemet. År 2002 skulle en utvär-\r\ndering som slutligt kan hantera omläggningen göras.\r\nAtt denna metod inte accepterades av vår samar-\r\nbetspartner Centerpartiet och ett flertal andra hyser\r\njag respekt för. Jag står bakom regeringens budget-\r\nproposition och det samarbete som regeringen har\r\nmed Vänsterpartiet och Miljöpartiet kring fem klart\r\ndeklarerade områden: ekonomi, sysselsättning, rättvi-\r\nsa, jämställdhet och miljö.\r\nNu har försvarsutskottet lagt fram sitt betänkande,\r\noch riksdagens beslut kommer. När det gäller den\r\nnärmaste tiden framöver har regeringen för avsikt att\r\ninföra ett tillfälligt beställningsstopp för anslaget A3,\r\ndetta utan att äventyra samarbetsprojekt m.m. Rege-\r\nringen kommer vidare, helt i enlighet med utskottets\r\nintentioner, att ge Försvarsmakten i uppdrag att inom\r\nden angivna ramen för anslaget A3 för 1999 prioritera\r\nde mest angelägna kompetenser som erfordras för det\r\nmilitära försvaret, aktuella samarbetsprojekt och\r\nmaterielprojekt.\r\nVi har en ekonomiskt kärv situation, som kräver\r\nen hårdhänt process och som måste leda fram till en\r\nlista med materielprojekt som skall betraktas som\r\nmeningsfulla att fortsätta med. Den bedömningen\r\nskall göras med inriktning på att vi skall släppa taget\r\nom invasionsförsvaret. Att vi släpper det måste åter-\r\nspeglas i vilken sorts materiel vi anskaffar samt vo-\r\nlymen av den.\r\nFru talman! Avslutningsvis vill jag beröra det\r\nparlamentariska läge som råder efter höstens val.\r\nValresultatet lade grund för en socialdemokratisk\r\nminoritetsregering, som skall kunna arbeta med stöd\r\nfrån såväl vänster som höger. Jag står till hundra\r\nprocent bakom regeringens samarbete med Vänster-\r\npartiet och Miljöpartiet inom de fem områden som\r\nhandlar om ekonomi och rättvisa. Försvars- och sä-\r\nkerhetspolitiken omfattas inte av regeringens uppgö-\r\nrelse med Vänsterpartiet och Miljöpartiet. På detta\r\nområde kvarstår regeringens avsikt att finna majoritet\r\nmed de icke-socialistiska partierna och att upprätt-\r\nhålla och fatta blocköverskridande överenskommel-\r\nser.\r\nEtt samarbete med Vänsterpartiet och Miljöpartiet\r\npå detta område skulle, som jag befarar, komma att\r\ninnebära en minskad realistisk och förnuftig föränd-\r\nringsvilja.\r\nJag har fört flera fruktgivande samtal med repre-\r\nsentanter för de icke-socialistiska partierna i För-\r\nsvarsberedningen. Det är min avsikt och vilja att\r\ndessa samtal skall fortsätta.\r\nMed dessa ord, fru talman, vill jag tacka utskottet\r\nför dess noggranna och viktiga arbete och framföra\r\nmin förhoppning att den fortsatta försvarsdebatten,\r\nbåde i riksdagens kammare och utskott och utanför\r\nriksdagen, även fortsatt blir konstruktiv.</pre><pre>Anf.  196  HENRIK LANDERHOLM (m) re-\r\nplik:\r\nFru talman! Låt mig till försvarsministerns anfö-\r\nrande göra en bemärkning och en mera allvarlig in-\r\nvändning.\r\nBemärkningen handlar om invasionsförsvaret. För\r\natt komplettera verklighetsbilden började denna in-\r\nteckning redan i slutet av 80-talet då vi avskaffade\r\nkustinvasionen som s.k. styrande angreppsfall. I 92\r\nårs försvarsbeslut skulle vi inte längre kunna försvara\r\noss i mer än en invasionsriktning. Sedan var det den\r\nmer än ettåriga förberedelsetiden 1993 och den mer i\r\nframtiden avlägsna avsikten att kunna försvara oss\r\nmot en gammeldags storskalig invasion i försvarsbe-\r\nsluten 1995 och 1996. Så gräsligt mycket kvar att\r\ninteckna finns inte i det hänseendet.\r\nDäremot tror jag inte att det finns något parti i\r\ndenna kammare som är motståndare till att skapa ett\r\nmodernt och allsidigt försvar med moderna och allsi-\r\ndiga militära medel som kan klara en mängd olika\r\nutmaningar. Även invasionsförsvaret skall i en mer\r\navlägsen framtid långsiktigt vara dimensionerad för\r\ndet vi bestämmer oss för i dag.\r\nMin mer allvarliga invändning gäller anslagsför-\r\nordningen. Jag tolkar försvarsministerns redovisning i\r\ndag - tack för den - som ett konstaterande att materi-\r\nelförsörjningen i Försvarsmakten de facto har\r\nkraschlandat. Ett beställningsstopp kombinerat med\r\nen total omprioritering av redan beställt materiel\r\nunder 1999 skulle kunna vara välavvägt om det hade\r\nskett i avsevärt bättre tid, då möjligheten att avbe-\r\nställa en del materiel som vi inte ser något behov av i\r\nframtiden de facto fanns. I dag ifrågasätter jag myck-\r\net kraftigt om det finns några ekonomiska möjligheter\r\natt de facto avbeställa materiel 14 dagar före det år\r\nunder vilket leveranserna skall ske. Jag anser att det\r\nhär är oerhört allvarligt och innebär stora risker för\r\ndet internationella samarbete som försvarsministern\r\nsjälv har gått i bräschen för, men också - och det är\r\nsärskilt viktigt att poängtera - för vår långsiktiga\r\nförsvarsindustriella kompetens.\r\nJag är rädd för - och det har diskussionen i dag\r\nvisat mig - att den kortsiktiga anslagskredit som\r\nförsvarsutskottets majoritets förslag innebär inte alls\r\nräcker för att hantera problemen. Även det skulle jag\r\nvilja ha försvarsministerns kommentar till.</pre><pre>Anf.  197  ANDRE VICE TALMANNEN:\r\nJag vill erinra ledamöterna om att taletiden för re-\r\nplik är två minuter. Jag är tacksam om det respekteras\r\nframöver.</pre><pre>Anf.  198  Försvarsminister BJÖRN VON SY-\r\nDOW (s):\r\nFru talman! Jag tror att det är riktigt att det har va-\r\nrit en politisk vilja att dimensionera ned invasionsför-\r\nsvaret under lång tid. Men nog finner vi att för fram-\r\nför allt materielförsörjningen har invasionsförsvar-\r\nscenariot dominerat. Jag anser därför att det är riktigt\r\nbåde löpande och i samband med Försvarsberedning-\r\nens kommande betänkande att ta ett betydligt tydliga-\r\nre tag i tillförseln av materiel. Vi står ändå i den sär-\r\negna situationen - som överbefälhavaren med rätta\r\npekade på - att vi i dag har sannolikt ett av Europas\r\nmodernaste försvar teknologiskt sett. Men nog är det i\r\nbetydande utsträckning riktat till ett antiinvasionsför-\r\nsvar.\r\nDen andra punkten gällde anslagsförordningen.\r\nJag avser att till det yttersta anstränga min förmåga\r\nför att genomföra den prioriteringsordning som riks-\r\ndagens utskott har angivit i sitt betänkande, så att vi\r\nkan göra precis den prioritering som i dagens läge är\r\nden riktiga. Jag anstränger mig.</pre><pre>Anf.  199  HENRIK LANDERHOLM (m) re-\r\nplik:\r\nFru talman! Jag vill anknyta till den fråga för-\r\nsvarsministern svarade på vid dagens frågestund. Jag\r\ntolkade försvarsministerns tydliga stöd för överbefäl-\r\nhavaren som en stark markering av en stor förståelse\r\nför den argumentation som militärledningen har fram-\r\nfört i sitt brev till de anställda. Det är gott och väl,\r\noch ingen tvivlar på försvarsministerns goda avsikter.\r\nVad vi däremot tvivlar på, också efter denna höst, är\r\nmöjligheterna att de facto leverera allt det goda som\r\nförsvarsministern talar väl om.\r\nHur menar försvarsministern att verksamhetsneut-\r\nralitet, som har varit det centrala i riksdagsbesluten\r\nsåväl 1996 som 1998, skall kunna bli en realitet om\r\nde medel som skall bekosta denna neutralitet inte\r\ntillförs förrän i efterhand? En mängd av de internatio-\r\nnella samarbetsprojekt som försvarsministern talat sig\r\nvarm för, en mängd av de försvarsindustriella kom-\r\npetenser som är de centrala för oss att behålla även i\r\nframtiden, försvinner de facto under denna tid som\r\nFörsvarsmakten väntar på efterhandskompensationen.\r\nJag vill gärna veta hur försvarsministern har för av-\r\nsikt att lösa detta.</pre><pre>Anf.  200  Försvarsminister BJÖRN VON SY-\r\nDOW (s):\r\nFru talman! En intressant bemärkning är att i det\r\nbudgetår som strax går mot sitt slut ser vi, åtminstone\r\nicke ännu, att Försvarsmakten skulle ha träffats av en\r\notillräcklig kompensation för övergången till full\r\nanvändning av anslagsförordningen.\r\nJag vill ändå fästa uppmärksamheten vid att vi har\r\ndiskuterat den problemställning som bygger på hy-\r\npoteser framåt. Det är därför jag har pekat på att det\r\nfinns många debattinlägg som antar vad som skall\r\nhända. Jag kommer att göra vad jag kan för att se till\r\natt vi med de handlingsmarginaler vi har träffa rätt på\r\nmaterielsidan.\r\nDet pågår ett intensivt arbete, och jag tror att det\r\ngår att få en ganska stor förståelse för att det är viktigt\r\natt prioritera Försvarsmaktens verksamhet i dag.\r\nInom den sektor som har att göra med materiel gäller\r\ndet att så noggrant som möjligt ta vara på varje fri-\r\nhetsutrymme för att följa den prioritetsordning som\r\nutskottet värdefullt anger till regeringens vägledning.</pre><pre>Anf.  201  ÅKE CARNERÖ (kd) replik:\r\nFru talman! Jag lyssnade i dag på riksdagens frå-\r\ngestund kl. 14. Jag blev lite betänksam. Jag skulle\r\ngärna vilja att försvarsministern förtydligade vilka\r\növerenskommelser som regeringen har med Vänstern\r\noch Miljöpartiet. Jag skulle vilja att ministern är\r\nmycket tydlig.\r\nFinns det några garantier för att eventuella över-\r\nenskommelser inte kullkastas av att olika statsråd har\r\nblivit uppmuntrade av försvarsskrotarpartierna Väns-\r\ntern och Miljöpartiet?\r\nJag sade i mitt anförande att vi står inför en pro-\r\ncess med nytt försvarsbeslut. Det gäller att ha fast\r\nmark under fötterna, statsrådet.</pre><pre>Anf.  202  Försvarsminister BJÖRN VON SY-\r\nDOW (s):\r\nFru talman! Jag kan läsa ur det pressmeddelande\r\nsom gick ut den 5 oktober, undertecknat av Göran\r\nPersson, Gudrun Schyman och Birger Schlaug. I den\r\nhar de skrivit under följande paragraf: Partierna är\r\nmedvetna om att tidigare ingångna långsiktiga över-\r\nenskommelser mellan regeringen och andra partier -\r\nsåsom pensionsreformen, energiöverenskommelsen,\r\nförsvarsöverenskommelsen och beslutet om Riksban-\r\nkens ställning - ligger fast och inte berörs av detta\r\nsamarbete. En snarlik formulering finns införd i fi-\r\nnansplanen. Det är utgångspunkterna för regeringens\r\narbete på t.ex. det området.\r\nJag ser att vi inom Försvarsberedningen skall\r\nkunna gå vidare med det samarbete som har funnits\r\nmellan socialdemokratiska regeringen förra mandat-\r\nperioden och Centerpartiet och andra icke-\r\nsocialistiska partier. Går man igenom förloppet kring\r\nförsvarsbeslutet 1996 ser man att det fanns vissa\r\nskillnader, men de var inte jättestora. Jag har också\r\nnoterat vad försvarsutskottets nye ordförande Henrik\r\nLanderholm successivt har sagt under det gångna året\r\nkring vad 1996 års försvarsbeslut handlade om. Han\r\nhar gett en hel del kritiska, men kanske även självkri-\r\ntiska, iakttagelser. Jag anser att här finns en grund för\r\nett politiskt arbete i Försvarsberedningen.</pre><pre>Anf.  203  ÅKE CARNERÖ (kd) replik:\r\nFru talman! Det har varit ytterst pinsamt att följa\r\nden här diskussionen, om manöverkrig, undanmanö-\r\nverkrig m.m. Vi kristdemokrater vill få fram sanning-\r\nen, och därför har vi markerat i vår reservation att det\r\nbör avsättas tillräckliga resurser snarast möjligt för att\r\ngranska, utvärdera och stämma av köpkraftseffekter-\r\nna. Försvarsmakten planerar naturligtvis utifrån de\r\nbeslut som riksdag och regering fattar.\r\nMin enkla fråga till statsrådet är: Varför vill inte\r\nregeringen lösa ut de här effekterna förrän år 2002?\r\nOm t.ex. Försvarsmakten är överkompenserad, som\r\ndet görs gällande här och där, borde väl regeringen\r\nvara mycket angelägen om att få reda på det. Vad har\r\nförsvarsministern för försvar för att inte reda ut den\r\nfrågan?</pre><pre>Anf.  204  Försvarsminister BJÖRN VON SY-\r\nDOW (s):\r\nFru talman! Det är klart att det är två ekonomiska\r\nbeslutssystem som har kommit i kollision med var-\r\nandra. Det är ett försvarsekonomiskt beslutssystem,\r\nsom är femårigt, dessutom med vissa mycket speci-\r\nella inflationskompensationssystem, osv. Det är också\r\ndet ekonomiska system som vi har gått in i genom att\r\nvi följer och tillämpar Europeiska unionens stabili-\r\ntets- och tillväxtpakt, som också har sin grund i kon-\r\nvergensprogrammet. Där är det fundamentala syftet\r\natt åstadkomma långvarigt låg inflation genom att dra\r\nned på budgetunderskotten och inflationsförväntning-\r\narna.\r\nDet är klart att här finns en konflikt. I något av\r\ninläggen tidigare tog man upp budgeteringsmargina-\r\nlen, riksdagens utgiftstak osv. Det är inte någonting\r\natt glida undan, att här har vi en genuin ekonomisk-\r\npolitisk konflikt.\r\nJag anser att de prognoser som vi har presenterat,\r\ni finansplanen och andra dokument, som också Kon-\r\njunkturinstitutet står för, visar att det budgetärt sett\r\nfinns realistiska möjligheter att lösa ut eventuella plus\r\noch minus just efter det att år 2001, dvs. sista året av\r\nden femåriga försvarsperioden, har gått till ända.</pre><pre>Anf.  205  LARS ÅNGSTRÖM (mp) replik:\r\nFru talman! Jag vill uttrycka min uppskattning\r\növer det klargörande som jag tolkar försvarsminis-\r\nterns inlägg som, dvs. att han står fast vid regeringens\r\nverklighetsbeskrivning och inte överbefälhavarens\r\nverklighetsbeskrivning.\r\nJag vill också uttrycka uppskattning över det för-\r\nsvarsministern sade om att söka en uppgörelse med\r\nicke-socialistiska partier, för en förnuftig och nöd-\r\nvändig förnyelse av försvarspolitiken. Men det gäller\r\natt gå varligt fram där. Söker man en uppgörelse med\r\nicke-socialistiska Moderaterna är det svårare att få en\r\nförnyelse än om man söker en uppgörelse med icke-\r\nsocialistiska Miljöpartiet, där jag ser en större samsyn\r\nmed den politik som uttryckts av försvarsministern.\r\nJag noterade också att försvarsministern anser att\r\nvi har Europas modernaste försvar. Vad avser krigs-\r\nmateriel är det nog sant. Det understryker det orealis-\r\ntiska i att fullfölja vapenbeställningar för 90 miljar-\r\nder, och det understryker den förnuftiga slutsats som\r\nregeringen tycks ha dragit, nämligen att införa ett\r\nomedelbart beställningsstopp för materiel.</pre><pre>Anf.  206  Försvarsminister BJÖRN VON SY-\r\nDOW (s):\r\nFru talman! Det är klart att Miljöpartiet kanske\r\nkan klassificera sig som icke-socialistiskt. När det\r\ngäller försvars- och säkerhetspolitiken är det emeller-\r\ntid en annan konfliktdimension som gör sig gällande.\r\nDet är det som Miljöpartiet tydligt fastlägger i sitt\r\nprogram:\r\n\"Vi förespråkar en gradvis övergång från militära\r\ntill civila delar i samhället för att minska det ekono-\r\nmiska beroendet, värna om människor och miljö,\r\nminska sårbarheten och öka självtilliten. Vi strävar\r\nefter total militär avrustning och att försvaret på sikt\r\nska bli helt civilt.\"\r\nDet är en idéståndpunkt som Miljöpartiet har. Det\r\när den som gör att det icke är möjligt att ha ett samar-\r\nbete av den art som föresvävar företrädare för Miljö-\r\npartiet.\r\nDet finns också i Miljöpartiets hållning ett för-\r\nkastande inte bara av vårt medlemskap i Europeiska\r\nunionen utan också av samarbetsmönstren i Europa\r\nkring försvarsmateriel - ja, t.o.m. att vi över huvud\r\nvarken skall importera eller exportera försvarsmateri-\r\nel. Den grundvalen är syftet med Miljöpartiets politik.\r\nDet är på den grundvalen icke möjligt att ha ett sam-\r\narbete.\r\nJag kan säga att det finns all anledning att ha för-\r\ntroendefulla diskussioner i Försvarsberedningen. Det\r\nfinns anledning att i riksdagens utskott och här i\r\nkammaren kunna möta varandra i diskussioner om\r\nframtiden - javisst! - och om det totala försvarets\r\ninriktning osv. Men det går icke att gå under det som\r\när den långsiktiga strävan i Miljöpartiets politik, och\r\nsom på den här punkten, säkerhetspolitik och för-\r\nsvarspolitik, för oss är en omöjlig utgångspunkt.</pre><pre>Anf.  207  LARS ÅNGSTRÖM (mp) replik:\r\nFru talman! Det är viktigt att få klargöra för för-\r\nsvarsministern att Miljöpartiets långsiktiga mål är\r\nidentiskt med det socialdemokratiska partiets lång-\r\nsiktiga mål.\r\nMålet om en allmän och total militär avrustning är\r\nfaktiskt FN:s mål, som Sverige ställt sig bakom och\r\nsom samtliga sju partier i Sveriges riksdag står bak-\r\nom. Därvidlag råder det ingen skillnad.\r\nVårt mål att avveckla den svenska vapenexporten\r\när också någonting som står i samklang både med den\r\nav riksdagen antagna lagen om förbud mot vapenex-\r\nport och med de restriktiva riktlinjer som möjliggör\r\natt bevilja undantag från den förbudslagen. Den står\r\nockså det socialdemokratiska partiet bakom.\r\nTittar man på delar av det socialdemokratiska\r\npartiet hittar man identiska formuleringar med dem\r\nsom finns i Miljöpartiets program. Målet för SSU:s\r\nförsvarspolitik är att helt nedrusta det militära försva-\r\nret. I det socialdemokratiska kvinnoförbundets pro-\r\ngram står det: Vi arbetar för omvandling av militära\r\nresurser till civila.\r\nJag har svårt att se hur man kan ta målen för Mil-\r\njöpartiets långsiktiga försvarspolitik till intäkt för att\r\nsamarbete skulle vara svårt, när det socialdemokratis-\r\nka partiet i stor utsträckning delar dessa långsiktiga\r\nmål och har ställt sig bakom dem i riksdagen, och när\r\nvissa delar av partiet har dem inskrivna i sina pro-\r\ngram.</pre><pre>Anf.  208  Försvarsminister BJÖRN VON SY-\r\nDOW (s):\r\nFru talman! Det finns två skänklar i säkerhetspo-\r\nlitiken. En skänkel är strävan efter avspänning. Den\r\nbejakar vi - det gör många. Den leder till att vi stän-\r\ndigt strävar efter att minska krigsriskerna och minska\r\nnärheten att använda militära resurser i konflikter.\r\nMen världsordningen är icke sådan. Hur är det i\r\nJugoslavien? Hur är det vid gränserna kring f.d. Sov-\r\njetunionen, dagens Ryssland? Vad händer om stor-\r\nmakter dras in i lokala eller regionala konflikter?\r\nDå finns det en annan skänkel, och det är av-\r\nskräckning. Den har ett militärt element och ett civilt\r\nelement. Den ser inte ni. Ni ser bara den första skän-\r\nkeln.\r\nDet gör att samarbetsmöjligheterna inte finns på\r\nett övergripande sätt.</pre><pre>Anf.  209  BERIT JÓHANNESSON (v) re-\r\nplik:\r\nFru talman! Försvarsministern gick in på många\r\nsaker i sitt anförande som jag tycker var utomordent-\r\nligt bra. Jag tycker också att det andas en insikt om att\r\nvi måste ha ett nytt försvarsbeslut. Där delar vi upp-\r\nfattning. Vi delar också uppfattningen att detta för-\r\nsvarsbeslut måste innehålla andra element än det\r\nnuvarande. Det är bra.\r\nNär så försvarsministern citerade ur den uppgörel-\r\nse som vi tre partier har, var det detta att försvarsbe-\r\nslutet är det beslut från 1996 som Socialdemokraterna\r\nhar med Centern. Den nya inriktningen på ett nytt\r\nförsvarsbeslut kommer att innebära att vi får börja på\r\nen ny diskussion. Där tycker jag faktiskt att det är\r\nviktigt att t.ex. Vänsterpartiet är med.\r\nJag kan alltså i princip ställa mig bakom det som\r\nBjörn von Sydow sade från talarstolen. Vi ingår i\r\nFörsvarsberedningen. Vi ingår i Pliktutredningen. Jag\r\ntror inte att det har varit några stora vare sig slagsmål\r\neller kontroverser i dessa diskussioner. Jag tror att det\r\när väldigt viktigt att vi har en bred diskussion om\r\nförsvarspolitiken. Det kan hända att vi inte blir över-\r\nens i alla stycken, men jag tror att det är väldigt vik-\r\ntigt att vi är med och diskuterar både säkerhetspolitik\r\noch försvarspolitik framgent.\r\nJag kände att det fanns ett jättegap mellan vad\r\nHenrik Landerholm sade och vad försvarsministern\r\nsade. Där känner jag verkligen att det är en klyfta.\r\nDen känner jag inte mellan Vänsterpartiets inställning\r\noch det försvarsministern anförde för en stund sedan.</pre><pre>Anf.  210  Försvarsminister BJÖRN VON SY-\r\nDOW (s):\r\nFru talman! Jag vill säga att jag själv har varit i\r\nFörsvarsberedningen och diskuterat och att jag myck-\r\net gärna gör det. Jag sätter värde på att alla riksdagens\r\npartier deltar där. Mina inlägg syftar icke till att för-\r\nhindra en diskussion. Man tar intryck av varandra,\r\nman får höra föredragningar om den militärpolitiska\r\nutvecklingen och sedan diskuterar man. Det är inte\r\nfrågan om någon sådan inställning.\r\nJag vill nämna två ting. Det ena är att för-\r\nsvarsuppgörelsen med Centerpartiet och Socialdemo-\r\nkraterna står fast, ehuru vi icke har majoritet nog i\r\nSveriges riksdag efter det att väljarna har sagt sitt.\r\nJag vill också citera ur finansplanens inledning.\r\nDet är några inledande ord, ungefär som dem som jag\r\nläste när det gällde partiledaruppgörelsen. Det finns\r\nockså en annan formulering: \"Samarbetet berör fem\r\nområden - ekonomi, sysselsättning, rättvisa, jäm-\r\nställdhet och miljö - och innefattar både konkreta\r\nförslag och åtaganden för framtiden. Andra områden\r\nsom t.ex. Europapolitiken och säkerhetspolitiken\r\nomfattas däremot inte av överenskommelsen\". Sedan\r\nnoteras ånyo att respekt skall visas för beslut som har\r\nfattats av andra partikonstellationer under föregående\r\nmandatperiod.\r\nJag vill alltså säga att vi i högsta grad skall ha en\r\nfri diskussion och en modern försvarsdebatt. Men\r\ninriktningen är att det måste finnas ett samband mel-\r\nlan avspänningssträvanden i vår säkerhetspolitik,\r\nintegrationssträvanden t.ex. i vår Europapolitik och\r\navskräckning för att stötta vår alliansfria linje.</pre><pre>Anf.  211  BERIT JÓHANNESSON (v) re-\r\nplik:\r\nFru talman! Det enda vi kan vara överens om är\r\nnaturligtvis att världen förändras. Det vi ser i dag är\r\natt den förändras i positivt avseende när det gäller det\r\nmilitära hotet - när det gäller invasionshotet. Jag tror\r\natt det är oerhört viktigt att det blir en djup diskussion\r\nom detta och att vi penetrerar risker - att vi verkligen\r\ngår på djupet i diskussionen om vilket försvar Sverige\r\nbehöver, vilken inriktning det skall ha osv. Jag ser\r\nfram emot diskussioner kring detta. Jag upplever i\r\ndenna debatt att det är andra tongångar i dag, som jag\r\ntycker är väldigt positiva.</pre><pre>Anf.  212  Försvarsminister BJÖRN VON SY-\r\nDOW (s):\r\nFru talman! Det är positiva utvecklingsförlopp.\r\nDet är det verkligen. Det är demokratins framväxande\r\ni de tidigare kommunistiska diktaturerna och det\r\ndominerande Sovjetväldet. Det är det som är grund-\r\nvalen. Demokratins och den konstitutionella rättsord-\r\nningens framväxt leder också till minskade sociala,\r\nekonomiska och militära hot och konflikter. Ja, det är\r\nmycket positivt.\r\nMen vi är inte framme vid den stabilitet som t.ex.\r\nde nordiska länderna har, som gör att vi lever i förut-\r\nsägbara relationer med varandra. Vi vet inte Ryss-\r\nlands väg. Vi vet inte andra länders väg, plågade som\r\nde har varit av årtionden av förtryck. Kommer männi-\r\nskorna att klara att bära upp den demokratiska formen\r\nunder de oerhörda utmaningarna?\r\nLåt oss inte gå förbi det militära elementet när det\r\ngäller våra insatser på det internationella planet. Allt\r\ndet andra är utmärkt, men vad är det som har stabili-\r\nserat Bosnien? Än så länge är Kosovo icke stabilise-\r\nrat. Vi har icke kunnat finna en politisk överenskom-\r\nmelse som gör det möjligt att förhindra militära eller\r\nparamilitära aktiviteter i dagens Kosovo.\r\nDå behöver vi kunna vara på plats med förband.\r\nHur skall de utbildas? Hur skall officerarna kunna få\r\nsådan erfarenhet att de förmår leda förband? Då be-\r\nhövs det ett genomtänkt svenskt militärväsende, även\r\nom invasionsförsvaret, modell Ä, är överståndet. Vi\r\nmåste tänka att vi är i teknologisk och ledningsmässig\r\nframkant. Vår lilla befolkning, med sin säkerhetspo-\r\nlitiska linje, behöver den framförhållningen.</pre><pre>Anf.  213  OLLE LINDSTRÖM (m):\r\nFru talman! Försvarsministern talade om en för-\r\nänderlig värld. Många andra har också nämnt förnyel-\r\nse och förändring inom försvars- och säkerhetspoliti-\r\nken. Det är alldeles självklart att så skall ske, men den\r\nskall naturligtvis vara kontrollerad.\r\nDagens försvarsbeslut innebär, om det fullföljs, en\r\nokontrollerad avveckling av både försvar och för-\r\nsvarsindustri. För första gången har ett regeringsbä-\r\nrande parti i Sverige tillåtit extrema vänsterpartier få\r\navgörande inflytande på det försvars- och särkerhets-\r\npolitiska området.\r\nSocialdemokraterna har trots tidigare försäkringar\r\natt samarbetet med Vänstern och Miljöpartiet endast\r\nrör budgeten och inte t.ex. försvars- och säkerhetspo-\r\nlitik visat att man givit just dessa partier möjlighet att\r\nutöva sin försvarsfientliga politik.\r\nSocialdemokraterna bär därmed ett stort ansvar\r\nför de allvarliga konsekvenser som blir följden av att\r\ninte kompensera Försvarsmakten enligt tidigare riks-\r\ndagsbeslut.\r\nI utskottsbehandlingen ansträngde sig ett antal\r\npartier - inte minst socialdemokratiska ledamöter -\r\nför att finna en rimlig lösning. Den preliminära majo-\r\nritetsöverenskommelsen om en avskrivning av lån i\r\nriksgälden fick stöd av Försvarsdepartementet, men\r\nsom alla vet föll förslaget inte i god jord hos finans-\r\nminister Åsbrink. Att det går så långt att finansmi-\r\nnistern tillåts ha vetorätt i försvarsutskottet och över\r\nriksdagen är i högsta grad anmärkningsvärt.\r\nInnan jag går vidare i vad som skett beträffande\r\nsenare års försvarspolitik och konsekvenser av det\r\nbeslut som skall fattas i dag vill jag klargöra att vi\r\nmoderater är övertygade om att ett nytt försvarsbeslut\r\nmåste till där förändringar och förnyelse av försvars-\r\noch säkerhetspolitiken är nödvändigt.\r\n1996 års försvarsbeslut innebar en sänkning av\r\nanslagsramen med 4 miljarder. Efter enbart några\r\nmånader insåg Försvarsmakten att det inte fanns\r\nbalans mellan ekonomi och verksamhet. Verksam-\r\nhetsförändringar blev nödvändiga, och i dag har vi\r\ninte det försvar som vi beslutade om 1996.\r\nAnslagsförordningen ändrades, och staten drog in\r\n14,6 miljarder av Försvarsmaktens pengar. Den kom-\r\npensation som riksdagen förutsatte och beslutade om\r\ni två beslut har finansministern glömt. När man talar\r\nom att det inte går att kalkylera eller räkna fram förr-\r\nän år 2002 måste man fundera på hur detta är möjligt.\r\nDet är klart att det är viljan som saknas. Man vill rulla\r\ndet framför sig. Finns inte kompetensen i Finansde-\r\npartementet borde det vara möjligt att anlita någon\r\nannan för att klara av det.\r\nDet gjordes ytterligare en förändring som ökade\r\nförsvarets fasta kostnader, även det för att förbättra\r\nstatens finanser och klara konvergenskraven inför en\r\neventuell EMU-anslutning. Värdet på mark, anlägg-\r\nningar och fastigheter skrevs upp och överfördes till\r\nFortifikationsverket. Försvaret fick då betala hyror\r\nbaserade på de nya, uppskrivna värdena.\r\nAnslagsminskningen, ytterligare besparingar\r\n1997, ökade fasta kostnader och utebliven kompen-\r\nsation för förändringen av anslagsförordningen får\r\ndramatiska konsekvenser för Försvarsmakten och\r\nförsvarsindustrin, eftersom den påverkbara delen av\r\nden totala anslagsramen endast är 30 %.\r\nFru talman! I betänkandet tas också ställning till\r\nverksamhetens omfattning och mål, styrning och\r\nuppföljning, inriktningen av Försvarsmaktens förmå-\r\ngor samt utveckling och investeringar. Det är viktiga\r\nställningstaganden; problemet är att ekvationen mel-\r\nlan å ena sidan ekonomin och å andra sidan verksam-\r\nheten inte går ihop. Den är orealistisk.\r\nKonsekvenserna har Försvarsmakten redovisat:\r\ntotalstopp för försvarsmaterielbeställningar och ytter-\r\nligare kraftiga neddragningar av antalet värnpliktiga.\r\nDetta leder i sin tur till andra negativa följdeffek-\r\nter. Många anställda inom försvaret och industrin\r\nförlorar sina jobb. Krigsmaterielexporten kan påver-\r\nkas, kanske t.o.m. exporten av JAS till Sydafrika.\r\nSamarbetsprojekten med andra europeiska nationer\r\näventyras. Forskning och utveckling får inte möjlig-\r\nhet att fortsätta på samma sätt som tidigare. Rekryte-\r\nringsbasen för de internationella insatserna räcker inte\r\ntill med en halvering, och kanske mer än det, av\r\nmarkstridskrafterna. Det är destruktivt för alla an-\r\nställda inom försvaret. Rekrytering av ny personal\r\nblir också väsentligt svårare med den instabilitet som\r\npräglar försvarspolitiken.\r\nDet är heller inte förtroendeingivande när för-\r\nsvarsministern ena dagen tvingas fatta beslut tillsam-\r\nmans med avvecklingspartier för att dagen efter dek-\r\nlarera att dessa är diskvalificerade för kommande\r\nbeslut som gäller försvars- och säkerhetspolitik.\r\nVidare måste det återskapas ett förtroende mellan\r\nriksdag och regering och Försvarsmakten. De senaste\r\nveckornas turbulens i försvarsfrågan måste av både\r\ninitierade och utomstående betraktas som en ovärdig\r\nhandläggning av en viktig fråga i vår svenska riksdag.\r\nFru talman! Jag står givetvis bakom alla de mode-\r\nrata reservationerna, men liksom Henrik Landerholm\r\nyrkar jag bifall endast till reservation 1.</pre><pre>Anf.  214  STIG SANDSTRÖM (v):\r\nFru talman! Liksom Tone Tingsgård tycker jag att\r\ndet har varit en mycket intressant upplevelse att\r\nkomma till försvarsutskottet. Att komma från ett 20-\r\nårigt politiskt arbete inom den sociala infrastrukturen\r\ntill dagens försvarsdebatt känns som ett jättelikt\r\nsprång från verkligheten till de abstrakta höjdernas\r\noverklighet. Det finns dock vissa likheter mellan\r\nförsvaret och den sociala infrastrukturen, främst då\r\nsjukvården som jag mest har jobbat med. Jag vill\r\nnågot beröra dessa likheter eftersom man kanske kan\r\ndra lärdomar av dem.\r\nBägge sektorerna tar sikte på människors överlev-\r\nnad och hälsa. De skall skydda oss mot farsoter och\r\nden vanmakt som vi kan känna inför katastrofer och\r\ndöd. I bägge fallen kan hoten vara svåra att identifie-\r\nra. Nya, oväntade katastrofer kan plötsligt uppträda\r\nsom kullkastar tidigare antaganden. Ett sådant exem-\r\npel kan vara hiv/aidsepidemin, som oväntat och\r\nplötsligt utsatte vårt smittskyddsförsvar för utomor-\r\ndentligt svåra påfrestningar.\r\nJag vill inte hårdra likheterna, men till viss del\r\nkan man se på försvaret som en del av den sociala\r\ninfrastrukturen. Jag tror också omvänt att en stark\r\nsocial infrastruktur är en av de viktigaste bestånds-\r\ndelarna i ett framgångsrikt totalförsvar. Vi kan se\r\nexempel på nära håll i t.ex. nuvarande Ryssland, som\r\nhar nämnts flera gånger. Där håller den sociala in-\r\nfrastrukturen på att kollapsa. Människor får inte ut\r\nlöner eller pensioner, och man orkar inte ens ta in\r\nskatter. Då ser man vad som händer.\r\nDärmed vill jag övergå till olikheterna. Jag tänker\r\ni första hand på den ekonomiska behandlingen av de\r\nhär olika sektorerna, som knappast kan sägas vara\r\nrättvis. Under de senaste 15-20 åren har den sociala\r\ninfrastrukturen, främst sjukvård och äldreomsorg,\r\nutsatts för stenhårda besparingskrav och tvingats\r\ngenomföra hårdhänta strukturrationaliseringar. I kro-\r\nnor räknat har man tvingats spara in ett helt försvar -\r\nrunt 40 miljarder kronor i nivåsänkning. Samtidigt\r\nhar försvarsutgifterna i stort sett legat stilla de senaste\r\n25 åren.\r\nSer man till den personal som har tvingats lämna\r\nvården och omsorgen blir skillnaden i behandling än\r\nmer anmärkningsvärd. Medan tiotusentals anställda\r\nhar fått lämna sina arbeten inom sjukvård och hem-\r\ntjänst har vi nästan oförändrat antal anställda inom\r\nförsvaret.\r\nI det perspektivet är det mycket märkligt att det\r\nskall vara så svårt att göra omstruktureringar och\r\nminska kostnaderna för försvaret. Varje gång ett\r\nbesparingsförslag läggs fram utbryter ett ramaskri och\r\nkriget tycks nära.\r\nMed den erfarenhet jag har efter att på nära håll\r\nha genomlidit flera års besparingar och nedskärningar\r\ninom vård och omsorg tycks det mig uppenbart att det\r\nfinns utomordentligt goda möjligheter att göra rejäla\r\noch långsiktiga besparingar inom försvaret.\r\nVar och en kan se att materielsidan är överdimen-\r\nsionerad.\r\nVar och en kan se att vi har alltför många yrkesof-\r\nficerare i anställning.\r\nVar och en kan se att den ekonomiska hushåll-\r\nningen kan förbättras.\r\nNu är utgiftsramen fastlagd för kommande år, och\r\nkostnaderna kan endast marginellt påverkas åt ena\r\neller andra hållet. Men inför den kommande debatten\r\ni vår om försvarets framtida inriktning är det absolut\r\nnödvändigt att se över formerna för hur en omstruktu-\r\nrering kan ske och hur en mindre kostym skall se ut.\r\nFru talman! Med detta vill jag komma in på de\r\nfrågor vi har att debattera den närmaste tiden.\r\nEn utomordentligt intressant debattinledning gjor-\r\ndes i gårdagens DN av ministrarna von Sydow och\r\nRosengren. Artikeln innehåller både utropstecken och\r\nfrågetecken, som jag här kort vill kommentera. Jag\r\ntycker dock att den var en utomordentligt bra början\r\npå den debatt som vi ändå är tvungna att ha.\r\nJag skall först bara kort peka på tolv utropstecken\r\nsom jag vill instämma i.\r\n- Den pågående bantningen av försvaret leder med\r\nnödvändighet till att den svenska försvarsindustrin\r\nmåste bli mindre. - Ja. Bra. Alldeles utmärkt.\r\n- Svenskt totalförsvar står inför den största om-\r\nstruktureringen och ominriktningen i modern tid.\r\n- Ja, det tror jag också är riktigt. Kris och kaos\r\nkan skapa möjligheten.\r\n- Det storskaliga invasionsförsvaret är inte aktuellt.\r\nVi måste ändra på det! - Ja, självfallet.\r\n- Man måste släppa det gamla beprövade, ofta tryg-\r\nga, och ge sig in i något nytt, modernt och okänt.\r\n- Ja, det är detta det handlar om, såsom vi också\r\nhar hört tidigare från andra talare.\r\n- Vi värnar den svenska säkerhetspolitiska håll-\r\nningen - alliansfriheten - och värnar ett starkt och\r\nmodernt försvar. - Ja, det kan vi stryka under ock-\r\nså från vår sida.\r\n- Genom att öka vår förmåga att medverka i inter-\r\nnationella fredsfrämjande insatser bidrar vi till\r\nden säkerhet som vårt eget land är beroende av. -\r\nJa, den tanken har vi också. Vi tror att det är en\r\nriktig analys.\r\n- Vi måste och skall kunna förlita oss på vår egen\r\nförmåga och kompetens. - Ja, det är också en vik-\r\ntig slutsats.\r\n- Försvarsmaktens behov av materiel kommer att\r\ninriktas mot mer tekniskt avancerad materiel och\r\nbort från stora kvantiteter och utdragna seriepro-\r\nduktioner. - Ja, självfallet. Det har varit en stor\r\nbrist tidigare. Det systemet måste ändras.\r\n- Vi skall därför i ökad utsträckning hos industrin\r\noch andra köpa utveckling och forskning, med det\r\nuttalade beskedet att allt inte når produktion. - Ja,\r\ndet är ett bra exempel på nytänkande. Det kan\r\nockså gå att ta fram prototyper. Framför allt med\r\ndagens teknik kan vi snabbt ställa om till nya ver-\r\nsioner.\r\n- Bantningen av det militära försvarets storlek leder\r\nmed nödvändighet till att färre människor kommer\r\natt arbeta inom den svenska försvarsindustrin. -\r\nJa, det är också riktigt. Jag tror att vi måste inse\r\ndet. Vi kan inte i fortsättningen lova att alla skall\r\nfå samma säkra, trygga jobb som de tidigare haft\r\ngenom alla tider.\r\n- Där riksdag och regering är direkt ansvariga för\r\natt sysselsättningen minskar och där det är regio-\r\nnalpolitiskt motiverat, där skall staten också ge-\r\nnomföra särskilt stora kraftansträngningar för att\r\nstödja en positiv regional utveckling och en över-\r\ngång till nya näringar. - Det tycker jag också är\r\nriktigt.\r\n- Med en kraftsamling av lokala, regionala och\r\nnationella insatser är förutsättningarna goda att\r\nlyckas. - Ja, vi tror det också från Vänsterpartiets\r\nsida.</pre><pre>Vi tycker att detta är ett alldeles utmärkt diskus-\r\nsionsunderlag. För vår del ser vi inga svårigheter att\r\nställa upp och samarbeta kring det. Det ligger i linje\r\nmed våra intentioner. Däremot kanske vissa av de här\r\npunkterna kan vara svåra att smälta för andra. Men\r\nför vår del är det inga problem. Vi ser fram emot den\r\ndebatt vi har framför oss inför kontrollstationen.\r\nTack!</pre><pre>Anf.  215  MARGARETA VIKLUND (kd):\r\nFru talman! Diskussionen har gått fram och tillba-\r\nka när det gäller hur vårt försvar skall utformas och\r\nhur mycket det får ta av våra gemensamma resurser\r\nnu och inför framtiden.\r\nVem som har rätt eller fel i påståenden om medel\r\nsom tagits i beslag eller redan förbrukats i anslutning\r\ntill det år 1996 ändrade sättet för Försvarsmakten att\r\nanslagsavräkna utgifterna för försvarsmateriel samt\r\nför finansiering av förskottsbetalningar till för-\r\nsvarsindustrin har inte i alla svängar varit enkelt att\r\nfölja. Beskyllningar har gått åt alla håll när det gäller\r\nmiljarder hit eller dit. Men en sak står i alla fall fast, i\r\nsamband med att riksdagen 1996 behandlade försla-\r\nget till nyordning för anslagsavräkning och förskotts-\r\nfinansiering, förutsatte riksdagen att systemomlägg-\r\nningen skulle vara verksamhetsneutral och inte leda\r\ntill förändrad köpkraft för Försvarsmakten.\r\nFru talman! Detta är ett fastställt och gällande\r\nriksdagsbeslut och såvitt jag vet inte formellt upp-\r\nbrutet.\r\nFör den som är ny i försvarsutskottet har det varit\r\nen förvånande, svår och näst intill oåtkomlig debatt\r\nom vad som varit sant eller osant i beskyllningar och\r\npåståenden. Till slut har jag ändå fått en bild som jag\r\ntror stämmer med verkligheten.\r\nFru talman! Hela försvarsutskottet var vid det\r\nsammanträde som skulle föregå den slutliga juste-\r\nringen av det betänkande vi diskuterar i dag helt enigt\r\nom vad som skulle stå i betänkandet, vad som skulle\r\nbli utskottets slutliga skrivningar. I alla fall var det\r\ningen som protesterade. Vi tyckte alla, såvitt jag kan\r\nförstå, att vi hade fått mycket bra och poli-\r\ntiskt/diplomatiskt goda skrivningar. Representanterna\r\nfrån Försvarsdepartementet som besökt utskottet hade\r\nvid ett tidigare sammanträde helt accepterat utskottets\r\nförslag till dessa skrivningar. Men sedan hände något.\r\nHelt plötsligt började debatten, som grundade sig\r\npå utskottets ställningstaganden, att föras utanför\r\nutskottet av personer som inte finns med i utskottet.\r\nMin förundran var stor och ställde tidigare begrepp\r\nom försiktighet med ännu ej beslutat material helt åt\r\nsidan.\r\nVad jag kan förstå begär inte ÖB, fru talman, mer\r\nmedel till försvaret. Men, enkelt uttryckt, det han\r\nbegär är att de medel som staten i och med budge-\r\ntomläggningen i en för stor pott, 7,1 miljarder, över-\r\nfört till sig själv skall föras tillbaka till Försvarsmak-\r\nten, så att ÖB kan betala de räkningar på beställda\r\nvaror som riksdagen varit med om att fatta beslut om\r\nskall införskaffas. För mig handlar det om vanlig\r\nhederlighet att betala för det man köpt eller beställt\r\noch att ord och löften skall gälla.\r\nSedan kan man naturligtvis diskutera hur försvaret\r\nskall se ut inför morgondagen och med tanke på den\r\nsituation som vår omvärld och vi själva befinner oss i\r\ni dag. Som många andra tror jag att det behövs ett helt\r\nnytt tänkande när det gäller försvarsfrågan.\r\nUtvecklingen går ju oerhört snabbt på t.ex. tekni-\r\nkens område. Det som är modernt i dag är helt omo-\r\ndernt i morgon. Personligen tror jag att vi står inför\r\nen försvarsrevolution, med ett helt nytt tänkande.\r\nMorgondagens krig, som vi naturligtvis hoppas att\r\nvi skall slippa, kommer förmodligen att drabba civil-\r\nbefolkningen mer än de försvarande soldaterna. Bal-\r\nkan är ju det skrämmande exemplet. Som jag ser det\r\när det därför oerhört viktigt att landets försvar riktas\r\nin mot försvar av människors liv och rättigheter. Då\r\nhandlar det inte bara om skyddsrum, utan om en or-\r\nganisation med redskap och materiel som kanske är\r\nännu mer terränggående, minröjande, direkt beskyd-\r\ndande än vad jag kan förstå att dagens försvar är\r\ninriktat mot.\r\nFru talman! Jag har besökt Bosnien många gång-\r\ner. Första gången var vid den tidpunkt, december\r\n1995, då Daytonöverenskommelsen undertecknades.\r\nJag har mött och diskuterat med representanter för\r\nolika civila grupper som bildades i Bosnien under\r\nkriget. De hade ett samlande mål, överlevnad för sin\r\nfamilj, samhället och sig själva. Det handlade om att\r\nhjälpa till då sjukhusen översvämmades av skadade,\r\natt ordna nätverk för att hjälpa ensamstående gamla\r\noch sjuka, att ordna nätverk för att skydda varandra\r\nvid vattenhämtning, vid begravandet av döda, att\r\nordna roande och avledande aktiviteter för barnen, att\r\nta hand om barn som blivit föräldralösa, att ordna\r\nskollektioner för skolbarn, att ordna transporter, att\r\nutbilda sig till gerillasoldat för att försvara det ge-\r\nmensamma området osv. Jag har många exempel och\r\nmånga vittnesmål.\r\nFör precis en vecka sedan besökte jag ett flyk-\r\ntingläger i Sarajevo för kosovoalbaner. De 800 män-\r\nniskor som levde i detta läger under fruktansvärda\r\nförhållanden var alla en del av den civilbefolkning\r\nsom fått ta emot ett krigs konsekvenser direkt på\r\nplats. Det är svårt att säga om de är offer för en krigs-\r\nform som vi kan frukta att ett eventuellt kommande\r\nkrig kan utsätta civilbefolkningen för, eller om de är\r\noffer för en form av krig som är medeltida eller ännu\r\näldre.\r\nVårt samhälle är skört, mycket skört, speciellt\r\nmed tanke på att vi gjort oss så beroende av all elek-\r\ntronik och elektricitet. Vi vet inte var ett eventuellt\r\nframtida krig kommer att föras. Om det kommer att\r\nföras utanför eller innanför vårt lands gränser, det vet\r\nvi inte. Gränser mellan länder suddas ut och länderna\r\nkommer närmare varandra. Det är därför inte säkert\r\natt vi i framtiden behöver all den materiella utrustning\r\nsom vi har, utan vi måste kanske ha ett försvar som är\r\nuppbyggt, inte för att föra krig i bestämda arméfor-\r\nmationer eller vad det kan vara vid fastställda till-\r\nkämpade frontlinjer, utan ett mer direkt försvar av det\r\ncivila samhällets funktioner och individuella medbor-\r\ngare.\r\nFru talman! Jag är av den uppfattningen att man\r\nmåste försvara sitt land, att man måste ha ett försvar.\r\nMen jag är inte övertygad om att det försvaret skall se\r\nut som det försvar vi i dag här försvarar. Jag anser att\r\nden kontrollstation som aviseras 1999 har en stor\r\nbetydelse för och också måste ge vissa uppfattningar\r\nom hur försvarets resurser skall tas tillvara på bästa\r\nsätt.\r\nFörsvarsmakten måste ha en stabil ekonomisk\r\ngrund för sin långsiktiga verksamhetsplanering. Och i\r\nden planeringen måste civilförsvaret ha en mycket\r\ncentral roll.\r\nFru talman! Sammanfattningsvis ändras snabbt\r\nsituation och hotbild i omvärlden. Internationella\r\nanfallskrig byts ut och/eller kompletteras med sabo-\r\ntage och strider mellan grupper i det egna landet.\r\nVi kristdemokrater anser att flexibiliteten i total-\r\nförsvarets organisation och beredskap måste öka så\r\natt behövliga insatser kan sättas in så snabbt som\r\nmöjligt.\r\nTotalförsvaret genomgår och måste genomgå en\r\nfortlöpande omorganisation och ändrad inriktning av\r\nsin verksamhet. Kristdemokraterna anser att detta\r\näven måste inkludera civilförsvaret och dess uppgif-\r\nter. Satsningar måste göras på det civila försvarsom-\r\nrådet för att motverka samhällets sårbarhet både i\r\nfreds- och krigstid.\r\nVi kristdemokrater förutsätter att det civila försva-\r\nret och dess integrerade roll och status får en central\r\nbelysning i det nya försvarsbeslut som behöver kom-\r\nma snarast.\r\nFru talman! När det gäller den internationella\r\nsamverkan och de fredsbevarande insatserna anser vi\r\nkristdemokrater att det är av klart svenskt intresse att\r\nförmågan till internationell samverkan utvecklas\r\nsåväl genom teknisk anpassning och samövningar\r\nsom utbildningsmässigt.\r\nGenom att delta i fredsfrämjande och humanitära\r\ninsatser ökar svensk utrikes- och säkerhetspolitiks\r\ntrovärdighet. Det väcker respekt för det svenska för-\r\nsvarets förmåga och Sveriges fredsvilja.\r\nFru talman! Det finns en hel del att göra på för-\r\nsvarsområdet. Det har jag förstått under de två måna-\r\nder som jag har fått vara med i försvarsutskottet. Och\r\ndet finns en hel del att göra under denna mandatperi-\r\nod och säkert också när den är slut.\r\nJag ställer mig bakom de reservationer som bär\r\nkristdemokraternas partibeteckning, men jag yrkar\r\nbifall till reservation 1. Tack.\r\nAnf.  216  ROLF GUNNARSSON (m):\r\nFru talman! Jag har som ny ordinarie ledamot av\r\nförsvarsutskottet självklart inte deltagit i de inre för-\r\nhandlingar och de turer som pågått kring det beslut\r\nsom vi i morgon bitti skall fatta om det svenska för-\r\nsvaret. Jag menar spelet bakom de s.k. kulisserna.\r\nMen jag måste säga att det var en spännande\r\nthriller, för att tala i termer av en bok med mord och\r\nannat elände som ingredienser. Det har varit svårt att\r\nhänga med i vem som varit och är boven i detta dra-\r\nma, även om en viss minister och ett visst departe-\r\nment måste känna sig ordentligt utpekade i dag.\r\nDet fanns en insändare i Expressen i måndags\r\nsom hade följande inledning: Komedi eller tragedi.\r\nDet är inte lätt att hitta rätt namn på det som händer\r\ninom försvarspolitiken, även om jag själv lutar åt det\r\nsenaste alternativet.\r\nSedan tyckte insändarskribenten att vi i beslutan-\r\nde ställning - han vände sig säkert till oss här i riks-\r\ndagen - borde skaffa oss historisk skolning, med\r\nblickar mot 1930-talets Sverige.\r\nJag har därmed redovisat en blick av vad som hänt\r\noch vad som håller på att hända med det svenska\r\nförsvaret. Självklart har jag som ledamot av för-\r\nsvarsutskottet haft en större inblick än vissa andra,\r\nmen alla tycks förvånas av detta politiska spel av\r\nhögsta klass och, kanske, sämsta märke.\r\nDet har varit många snirklingar och krokar innan\r\nman förstår vem eller vilka som är boven eller bovar-\r\nna i detta drama.\r\nDet fanns, som alla vet, möjligheter till en bra\r\nuppgörelse. Ett tag såg det också ut som om dessa\r\nmöjligheter skulle kunna tas till vara. Det var då dra-\r\nmatiken började. In på arenan, in i handlingen, klev\r\nde två partier som socialdemokraterna rent ekono-\r\nmiskt allierat sig med. Här inleds just starten på en av\r\nde frågor som - sett i försvarssammanhang - kan få\r\nett tragiskt slut i morgon.\r\nAtt i en försvarsfråga samarbeta med exempelvis\r\nMiljöpartiet är ju något som ter sig helt omöjligt. Jag\r\ntror inte att det var väljarnas vilja att låta ett i för-\r\nsvarssammanhang extremistiskt 4-procentsparti ha ett\r\nså avgörande inflytande på försvarspolitiken.\r\nVem vill det? Vem ville egentligen det? Knappast\r\nsocialdemokraterna. Knappast heller väljarna - utan\r\natt jag för den skull gör en alltför djärv tolkning av\r\nvalresultatet.\r\nJag citerar också vad försvarsminister Björn von\r\nSydow sade direkt under de hektiska dagar då en\r\nsocialdemokratisk minister sade si, medan en annan\r\ntimmarna efter sade så.\r\nFörsvarsministern sade: Miljöpartiet har visat att\r\nde inte trott på nyttan eller behovet av ett svenskt\r\nförsvar. Därför går det inte att samarbeta med dem.\r\nOrden kom alltså från försvarsministern. Det är\r\nklartext. Ingen kan missförstå detta klara besked. Det\r\nkan inte sägas tydligare.\r\nJag är glad att i kväll få ännu ett klart besked från\r\nförsvarsministern. Man skulle kunna kalla det ett\r\nordentligt avskedstack. Det är ett riktigt tack till Mil-\r\njöpartiet och Vänstern: Hit, men inte ett steg längre,\r\ntolkade jag det besked som försvarsministern gav.\r\nDet gläder i alla fall mig som moderat och för-\r\nsvarsvän en kväll när så mycket går i moll.\r\nJag förstod av replikskiftet senare att Miljöpartiet\r\nuppfattade avskedet. Det var mera oklart om Vänstern\r\nuppfattade avskedet, men protokollet i morgon lär ge\r\nklara besked.\r\nJag tackar försvarsministern för detta klara be-\r\nsked. Jag kan instämma i att han brukar ge klara raka\r\nbesked.\r\nMiljöpartiet är alltså, enligt försvarsministern inte\r\nnågot parti att samarbeta med i försvarsfrågor. Det är\r\nju ord som säger sitt inför beslutet i morgon.\r\nStatsministern hakade ett tag på, och allt såg ljust\r\nut då. Statsministern betonade även han att det var\r\nomöjligt att långsiktigt grunda försvars- och säker-\r\nhetspolitiska frågor på ett samarbete med Miljöpartiet\r\noch Vänsterpartiet.\r\nFru talman! Det är det läge vi befinner oss i i dag.\r\nMolnen hopar sig över det svenska försvaret och över\r\nsvensk försvarsindustri.\r\nSocialdemokraterna har nu försökt att med sin s.k.\r\nbrasklapp - just innan tryckpressarna startade för att\r\nfå betänkandet till kammaren - rädda situationen, och\r\nde har försökt att rädda sitt försvarsansikte genom att\r\npå något sätt beskriva allt som både svart och vitt.\r\nDetta är ju inte möjligt.\r\nDet går inte att på detta enkla sätt dra sig ur den\r\nrödgröna försvarsröra som Socialdemokraterna nu\r\ntyvärr hamnat i genom detta, i försvarssammanhang,\r\ndåliga sällskap.\r\nNu finns inte finansministern i salen, men nog\r\nblev man orolig, ledsen och aningen förargad då man\r\ni helgen läste en artikel i en rikstidning där finansmi-\r\nnistern helt enkelt påstod att det inte alls tagits några\r\npengar från försvaret.\r\nReaktionen från försvaret, med det brev till alla\r\nförsvarsanställda som diskuteras i dag, är väl en\r\nganska naturlig reaktion. På vems bekostnad det gått\r\nut, kan man diskutera. På vems bekostnad står vi och\r\nför vår politik om vad vi tycker om svensk politik och\r\nförsvarspolitik?\r\nDe 9 miljarder som alla vet försvann från försva-\r\nret, togs från försvaret, för att så att säga göra större\r\nnytta i en slutredovisning av rikets affärer. Detta\r\ntycks finansministern ha glömt bort. Det är rent sorg-\r\nligt att en minister agerar så.\r\nFru talman! Det är tyvärr bara att konstatera, som\r\nHenrik Landerholm sade i sitt inledningsanförande,\r\natt försvarsbeslutet 1996 har havererat. Det handlar\r\nom ett rejält haveri.\r\nVi konstaterade i vår reservation nr 5 att de säker-\r\nhetspolitiska och ekonomiska förutsättningar som\r\nfanns 1996 i dag saknar relevans. Vi vet att de tankar,\r\nförslag och åtgärder som ÖB Owe Wicktorin presen-\r\nterat, inte ryms inom någon kontrollstation. Nu\r\nhandlar det om ett nytt försvarsbeslut.\r\nDet skall bli både spännande och intressant att se\r\nhur regeringen, dvs. socialdemokraterna, tar fram\r\nunderlag för en sådan inriktning.\r\nEn annan sak som berörs i ett särskilt yttrande\r\ngäller skjutfältsverksamheten. Jag har tidigare i\r\nkammaren tagit upp frågan om Älvdalens skjutfält\r\nmed försvarsministern. Den frågan tangeras alltså i\r\ndetta särskilda yttrande. Det är viktigt att vi får till en\r\nstabil grund för Älvdalens skjutfält, för att skjutfältet\r\ndär skall överleva och för att rivningar av hus och\r\nannat där uppe skall upphöra.\r\nVi kan bl.a. låta norrmännen få använda vårt\r\nskjutfält. Det har jag föreslagit tidigare, men hittills\r\nfått kalla handen av försvarsministern.\r\nVi har ett fungerande, ur miljösynpunkt accepterat\r\nskjutfält i Älvdalen. Låt oss nyttja detta i stället för att\r\nta strid om skjutfält på andra platser.\r\nFru talman! Jag läste i förrgår en debattartikel från\r\nen socialdemokratisk minister som var ute för att nu\r\nförsöka övertyga folket på platser som drabbas av\r\nmorgondagens klubbslag i försvarsbeslutet att det inte\r\nfanns några problem; allt skulle ordna sig. Det var\r\nandra jobb på gång.\r\nJag kan berätta hur detta går till i socialdemokra-\r\ntisk tappning. Jag har nämligen erfarenhet från min\r\nhemstad, Falun.\r\nDå regeringen, med dåvarande stödparti, lade ned\r\nflygflottiljen F 15, Hälsinge flygflottilj, i Söderhamn\r\nlovades också nya jobb till Söderhamn. Men det går\r\nså till, fortfarande i socialdemokratisk tappning, att\r\nman flyttar jobb från en ort till en annan. Det kallas\r\natt skapa nya jobb. Bl.a. tog man Skogsvårdsstyrel-\r\nsens regionkontor och tvångsförflyttade dessa männi-\r\nskor från Falun till just Söderhamn. Så kan man också\r\nskapa jobb, men det är knappast nya jobb och det\r\ntillför inte arbetsmarknaden någonting. Regeringen\r\nlyckades i alla fall med den flyttningen att hjälpa till i\r\nden meningen att också Dalarnas residensstad Falun\r\nuppvisade minus i befolkningshänseende, och det är\r\nknappast bra att en residensstad blöder.\r\nDet är den typen av löften som nu också ges inför\r\ndetta beslut. Frågan är vilken landsortskommun som\r\ndet skall plockas bort arbetstillfällen från denna gång.\r\nFru talman! Nu här i dag skall socialdemokraterna\r\noch regeringen lägga fast vilken nivå det svenska\r\nförsvaret skall ha. Men egentligen läggs en ekono-\r\nmisk nivå fast, vilket flera varit inne på här, som inte\r\nföljer vad som skall göras rent verksamhetsmässigt.\r\nDet här går ju självklart inte ihop.\r\nNu gäller det för regeringen att också i fortsätt-\r\nningen hålla i skaftet på yxan då omfattande nedlägg-\r\nningar måste till. Allt med tanken att i samma yxa\r\nhåller två partier som gärna gör stora hugg i det\r\nsvenska försvaret. Men ansvaret för yxans hugg har\r\nändock Socialdemokraterna, även om ljusningen kom\r\nkl. 20.40, då försvarsministern hade sin tack- och\r\navskedsföreställning, om jag får uttrycka mig så, för\r\nde två partier som har varit med i det här.\r\nFru talman! Jag yrkar bifall till vår reservation 1.\r\nJag står självklart bakom samtliga reservationer som\r\nvi moderater har, men för tids vinnande yrkar jag\r\nenligt ovan.</pre><pre>Anf.  217  AMANDA GRÖNLUND (kd):\r\nFru talman! Varje år gör mellan 20 000 och\r\n30 000 unga män sin totalförsvarsplikt. Den största\r\ndelen av dem gör en militär grundutbildning, och\r\nungefär 3 000 gör en civilpliktsutbildning. De här\r\nunga männen gör en väldigt förtjänstfull insats för\r\nvårt land, och det är viktigt att uppmärksamma dem\r\noch ge dem ett erkännande. Det är självklart också\r\nviktigt att uppmärksamma de tjejer som gör sin fri-\r\nvilliga plikt. De är också en väldigt värdefull resurs\r\nför totalförsvaret.\r\nDe som gör sin plikttjänstgöring är en av totalför-\r\nsvarets viktigaste resurser. Motiverade soldater är\r\nbland det viktigaste i fredsorganisationen men även i\r\nen eventuell krissituation. Det är viktigt att de som\r\nantas till en utbildning är motiverade redan från bör-\r\njan. Det är viktigt att det är de bästa tjejerna och kil-\r\nlarna vi får som utbildas i den värdefulla uppgiften att\r\nförsvara vårt land i en krigssituation men även att\r\nvara behjälpliga vid svåra påfrestningar i fredstid.\r\nDärför, fru talman, är det väldigt konstigt att inte\r\ndetta premieras bättre.\r\nPå den tiden då alla gjorde plikttjänstgöring fanns\r\ndet nästan ingen debatt om hur förhållandena för de\r\ntotalförsvarspliktiga såg ut. Alla hade det lika dåligt.\r\nNu är det inte riktigt så, och nu ställs det också högre\r\nkrav.\r\nGrundutbildningen måste få ett högre civilt merit-\r\nvärde. Det skall vara en utbildning med kvalitet som\r\när attraktiv. Dagersättningen måste höjas. Vi kristde-\r\nmokrater vill se en höjning från 40 kr till 45 kr, för\r\ndet har inte skett någon höjning av ersättningen de\r\nsenaste tre åren. Jag är medveten om att det här be-\r\nslutet är delegerat till regeringen, men vi kristdemo-\r\nkrater vill att riksdagen återtar denna delegation i\r\nväntan på den översyn som pågår av pliktsystemet.\r\nMen det går inte att vänta med alla meriteringar tills\r\npliktutredningen är klar om vi nu har ambitionen att\r\nbehålla den folkliga förankringen av försvaret. Till-\r\nfredsställda värnpliktiga som har fått en bra, kvalita-\r\ntiv utbildning, är de bästa ambassadörerna vi har för\r\ntotalförsvaret.\r\nFru talman! Om vi skall fortsätta kalla in unga\r\nmänniskor med hjälp av en pliktlag har vi ansvar för\r\nderas förhållanden. Det skall vara en förmån att få\r\ngöra sin plikttjänstgöring, att få göra denna förtjänst-\r\nfulla insats för vårt land.\r\nFru talman! Det har sagts många ord i den här de-\r\nbatten om anslagsförordningen. Jag tänker inte ytter-\r\nligare fördjupa mig i en massa tekniska lösningar,\r\nmen jag vill ställa mig i raden av dem som inte tycker\r\natt regeringen riktigt tagit sitt ansvar i den här frågan,\r\noch jag vill därför yrka bifall till reservation 1.\r\nTill sist, fru talman, är det viktigt att vi får ett nytt\r\nförsvarsbeslut. Omvärlden har förändrats. Därför är\r\ndet viktigt att vi sätter oss ned och gör en djupanalys\r\nav hur hotbilden mot vårt land ser ut. Därefter kan vi\r\nbörja en diskussion om hur försvaret skall vara orga-\r\nniserat.</pre><pre>Anf.  218  BJÖRN LEIVIK (m):\r\nFru talman! Så här sent i debatten är det svårt att\r\nhitta nya infallsvinklar, och därför är det kanske lika\r\nbra att hålla sig till det som är förberett, om än i för-\r\nkortad version.\r\nLars Ångströms beskyllningar nu här i kammaren\r\noch tidigare i dag är oförskämda, tycker jag, och\r\ndelvis osanna. Försvarsledningen har vid upprepade\r\ntillfällen deklarerat att man lojalt anpassar försvaret\r\ntill den ekonomiska ram riksdag och regering fast-\r\nställer, och det är en självklarhet. Men en förutsätt-\r\nning för att så skall ske är att försvaret ges tidsmässigt\r\nutrymme för att göra nödvändiga avvägningar. Enligt\r\nförsvarsledningen tvingas man nu \"göra reduceringar\r\ndär så är möjligt snarare än vad som är rätt och rim-\r\nligt\".\r\nAnsvaret för denna halsbrytande behandling av\r\nförsvarsanslaget vilar naturligtvis på regeringen och\r\nendast på regeringen. Vi är alla medvetna om att det\r\nsäkerhetspolitiska läget snabbt har förändrats och att\r\n70- och 80-talens försvarsdoktriner är förlegade.\r\nT.o.m. försvarsbeslutet 1996 som många har vittnat\r\nom är i vissa väsentliga delar passé. Men detta till\r\ntrots är det helt ofattbart och oförsvarbart att från dag\r\ntill annan förändra spelreglerna på det sätt regeringen\r\nnu gör. I det här sammanhanget får man inte heller\r\nglömma att försvaret redan inför 1999 års budgetbe-\r\nhandling faktiskt genomfört reduceringar på 7 ½\r\nmiljarder kronor.\r\nFru talman! Miljöpartiets och Vänsterpartiets\r\nställningstagande kan man egentligen inte kritisera.\r\nDe har ju ofta deklarerat att försvaret bör avvecklas,\r\noch således är ju deras beslut helt i konsekvens med\r\navgivna löften. Däremot kan man och måste man\r\nkritisera regeringen för att den går armkrok med två\r\nförsvarsfientliga partier i denna för landet så väsentli-\r\nga fråga.\r\nDet här hade man faktiskt inte behövt göra, och\r\ndet har också beskrivits tidigare i dag, därför att det\r\nfanns ett godtagbart förslag som stöddes av en majo-\r\nritet i utskottet. Det skulle ha gett försvaret det\r\nrådrum det så väl behöver för anpassningen till lägre\r\nanslag. Hade försvarsministerns tydliga distansering\r\ntill Vänsterpartiet och Miljöpartiet kommit tidigare så\r\nhade mycket varit vunnet.\r\nVilka blir då konsekvenserna av det beslut riksda-\r\ngen nu förväntas fatta? Ja, för försvaret innebär be-\r\nslutet att 3 miljarder måste bort under 1999. För att på\r\nså kort tid genomföra drastiska besparingar krävs att\r\nmöjliga åtgärder vidtas, inte de mest lämpliga. Det\r\nsom är möjligt, det är att stoppa planerade leveranser\r\nav materiel. Det är också möjligt att återkalla inkall-\r\nningen av en eller flera kullar värnpliktiga, och det\r\ngäller värnpliktiga som redan blivit uttagna och pla-\r\nnerat sina liv - studier och vad det nu är - efter dessa\r\ngivna förutsättningar. Det är också möjligt att ställa in\r\nplanerade övningar.\r\nVilka ytterligare effekter får dessa framtvingade\r\nåtgärder? Ja, besparingen klarar man förmodligen av,\r\nbl.a. tack vare utnyttjande av krediter.\r\nMen det blir konsekvenser för det internationella\r\nsamarbetet inom försvarsindustrin som gör att det kan\r\nkomma att äventyras. Förutom personalneddragning-\r\nar på grund av inställda beställningar riskerar den\r\nsvenska försvarsindustrin på sikt att utarmas.\r\nDrastiskt minskat antal värnpliktiga och övnings-\r\ntillfällen medför utebliven kompetensförstärkning till\r\nkrigsförbanden och en sämre handlingsberedskap.\r\nMen den ur försvarets synvinkel mest svårbedömda\r\neffekten är den uppgivenhet som sprider sig och det\r\nmisstroende som ökar mot politiskt fattade beslut.\r\nEtt mycket påtagligt bevis för detta är den skrivel-\r\nse som flera av oss har fått från ett mycket bittert\r\nbefäl i Flygvapnet. Han är inte på något sätt unik i det\r\nhär sammanhanget. Under de veckor som utskottsbe-\r\nhandlingen pågått har vi fått mängder av bevis på ett\r\nutbrett missnöje. Det är ett missnöje som tar sig ut-\r\ntryck i att kompetent personal söker sig bort från\r\nförsvaret och därmed orsakar nya problem.\r\nDet är på sätt och vis hedrande att Socialdemo-\r\nkraterna har insett sitt felaktiga handlande och i elfte\r\nminuten bifogat till utskottets betänkande några for-\r\nmuleringar om vikten av en stark och väl fungerande\r\nförsvarsindustri. Men det fråntar på intet sätt rege-\r\nringen från ansvaret för att försvaret försatts i en\r\nomöjlig situation.\r\nDet bör också klart framgå att regeringen medvet-\r\net föreslår en anslagsnivå som gör det omöjligt för\r\nförsvaret att nå av samma regering godkända och\r\nuppsatta mål både då det gäller materielanskaffning\r\noch utbildningsinsatser.\r\nFru talman! Med detta vill jag yrka bifall till re-\r\nservation 1.</pre><pre>Anf.  219  LARS ÅNGSTRÖM (mp) replik:\r\nFru talman! Jag skall inte förlänga den här debat-\r\nten mer än nödvändigt. När Björn Leivik hävdar att\r\njag har kommit med oförskämda påståenden vill jag\r\nendast säga att jag ödmjukt konstaterade ett faktum\r\nnär jag sade att överbefälhavaren hade bedrivit över-\r\nplanering, dvs. beställt mer materiel än han hade\r\nanslag för.\r\nJag kan citera ur det PM från Regeringskansliet\r\nsom också Björn Leivik har haft tillgång till. Där står:\r\n\"Försvarsmakten har beställt materiel utöver anvisade\r\nanslag motsvarande ca 25-30 procent\". Det är inte\r\nnågot fritt påhitt från min eller Miljöpartiets sida,\r\nutan det är ett faktum hur ÖB har hanterat ekonomin.\r\nJag konstaterar att Björn Leivik bekräftar det jag\r\ntidigare sade om att vara fast i en svunnen tids retorik\r\nnär han sällar sig till raden av moderater som betrak-\r\ntar Miljöpartiet som försvarsfientligt. Jag vill återigen\r\nunderstryka det orimliga i den retoriken när Miljö-\r\npartiet är det parti som mest tydligt agerar för ett\r\nförsvar mot de nya hot som vi i dag ser.\r\nJag konstaterar också att Moderaterna och Björn\r\nLeivik vill se ytterligare miljarder till vapen som\r\nmotiverats av ett hot som ÖB själv säger inte längre\r\nfinns. Den retoriken är och förblir obegriplig.</pre><pre>Anf.  220  BJÖRN LEIVIK (m) replik:\r\nFru talman! Jag tolkar åtminstone Lars Ångströms\r\nuttalanden som dåliga motiv för sitt handlande och\r\nsina förslag. Lars Ångström har sagt: dålig redovis-\r\nning, övertrassering, bristfällig ekonomisk planering\r\noch slutligen att försvarsledningen ej följer beslut\r\nfattade av riksdag och regering. Jag anser att detta är\r\noförskämt och osant.</pre><pre>Anf.  221  LARS ÅNGSTRÖM (mp) replik:\r\nFru talman! Återigen: Det är ett faktum och inte\r\nett påhitt att Försvarsmakten har beställt mer materiel\r\nän vad man har anslag för. Det är inte ett påhitt, utan\r\ndet är ett faktum. Det är ett sätt att hantera ekonomin\r\nsom jag finner vara ohållbart.</pre><pre>Anf.  222  OLA KARLSSON (m):\r\nFru talman! Regeringens oförmåga att hantera\r\nomläggningen av budgetprinciper för försvaret hotar\r\nnu stora delar av en hel näringsgren i Sverige. De\r\nförändringar i försvarsbudgeten som nu diskuteras\r\nriskerar en stor del av svensk försvarsindustri.\r\nDärmed hotas en av hörnpelarna för vår säker-\r\nhetspolitik. Stora och viktiga kompetensområden\r\nriskeras, samarbete med utländsk försvarsindustri\r\näventyras och tusentals arbetstillfällen, bl.a. i min\r\nhemort Karlskoga, hotas.\r\nDen svenska försvarsindustrin har en mycket hög\r\noch bred kompetens. Inom en rad teknikområden är\r\nsvensk försvarsindustri i världstoppen. Stridsflygpla-\r\nnet JAS, missilkunnande och fartygsbyggande inom\r\nCelsius, elektronikkompetens inom Ericsson och\r\nCelsius är några av exemplen. Det har skapat spin-\r\noff-effekter och gett goda förutsättningar för annan\r\nindustri.\r\nMobiltelefonin är kanske det främsta exemplet på\r\nhur teknik från försvarsindustrin i dag genererar verk-\r\nsamhet med mångmiljardomsättning. Det är också en\r\nverksamhet som i dag bär en stor del av de totala\r\nsvenska forskningsanslagen.\r\nJag vill slå fast att svensk försvarsindustri är en\r\nviktig del av den svenska industrin. Sedan finns det\r\nall anledning att instämma i att det finns ett stort\r\nbehov av samarbete inom och omstruktureringar av\r\nförsvarsindustrin i hela Europa. Jag vill att svensk\r\nförsvarsindustri skall kunna ta aktiv del av och bli en\r\nintressant partner i ett sådant samarbete.\r\nSkall det vara möjligt fordras svenska utveck-\r\nlingsprojekt, materielbeställningar och goda möjlig-\r\nheter till export, och även politiskt stöd för detta. Det\r\nkrävs också långsiktiga åtaganden i form av beställ-\r\nningar och utvecklingsprojekt.\r\nAllt detta riskerar nu att raseras av regeringens\r\nhantering av försvarsbudgeten. Det vore förödande att\r\nnu när vi ser möjligheter till ett utvidgat samarbete\r\nmed europeisk industri ta bort möjligheterna för\r\nsvensk industri att delta.\r\nDet är detta det handlar om och som är konsek-\r\nvenserna av dagens beslut. När vi ser möjligheterna\r\nför de duktiga svenska verkstäderna och ingenjörssta-\r\nberna att kunna vara med och ta aktiv del i ett framti-\r\nda europeiskt försvarssamarbete i gemensamma in-\r\ndustriprojekt skär regeringen hälsenorna av möjlig-\r\nheten att delta.\r\nMan tar bort möjligheten att gå in långsiktigt.\r\nMan tar bort trovärdigheten i projektet. Man tar bort\r\nmöjligheterna att satsa på utvecklingsområdena, och\r\nframtiden omöjliggörs för stora delar av försvarsin-\r\ndustrin.\r\nVi hade bl.a. Celsius hos oss i näringsutskottet i\r\ntisdags, och även andra företrädare för försvarsindust-\r\nrin. Det var mycket tydliga signaler vi fick höra. Från\r\nCelsius redovisade man att vad gäller utvecklings-\r\nkompetenser är konsekvenserna av den försvarsplane-\r\nring som nu ser dagens ljus att merparten av koncer-\r\nnens teknik- och utvecklingskompetens förloras.\r\nSamtliga internationella samarbeten och samgå-\r\nendeinitiativ riskerar att upphöra. Även mycket av\r\nkompetensen att vidmakthålla Försvarsmaktens hu-\r\nvudsystem förloras. Ett flertal projektåtaganden kan\r\nsannolikt inte slutföras enligt plan. Ett mycket stort\r\nantal personer främst i Karlskoga, Järfälla och Malmö\r\nriskerar att mista sina jobb.\r\nVi fick också i går i en debattartikel i Dagens Ny-\r\nheter bekräftelse på att ett mycket stort antal männi-\r\nskor riskerar förlora jobben inom försvarsindustrin.\r\nDär gav Björn von Sydow och Björn Rosengren två\r\nmycket tydliga besked.\r\nDet ena beskedet var att det är riksdag och rege-\r\nring som är direkt ansvariga för att sysselsättningen\r\nminskar. Där det är regionalpolitiskt motiverat skall\r\nstaten genomföra särskilt stora kraftansträngningar.\r\nDet blir väl fler vackra ord.\r\nDet andra beskedet var att trots dessa initiativ,\r\nsom man hade räknat upp tidigare i artikeln, leder den\r\npågående bantningen av det militära försvarets storlek\r\nmed nödvändighet till att färre människor kommer att\r\narbeta inom den svenska försvarsindustrin. Fler orter\r\nberörs, och många människor riskerar att förlora\r\njobbet. Jag tycker att det är tragiskt att vi riskerar att\r\nfå en situation där svensk högteknologi och svensk\r\nspjutspetsteknologi ersätts av AMS-projekt och sys-\r\nselsättningsprojekt. Det skulle innebära att vi raserar\r\nprojekt som skulle kunna ha en stark framtid i ett\r\nsameuropeiskt försvarsindustriprojekt och i stället\r\nersätter dem med statliga sysselsättningsåtgärder där\r\nBamse riskerar att ersättas av Amse.\r\nJag tycker att detta är tragiskt därför att för-\r\nsvarsindustrin representerar en kompetens och ett\r\nteknologiskt kunnande som vi är betjänta av att ha\r\nkvar i Sverige. Det är tragiskt att regeringen är beredd\r\natt offra detta för att få fortsätta att samarbeta med\r\nMiljöpartiet och Vänsterpartiet. Det är tragiskt att\r\nman offrar tusentals jobb för den politiska maktens\r\nskull.\r\nFru talman! Med detta yrkar jag bifall till reserva-\r\ntion 1.</pre><pre>Anf.  223  HELENA FRISK (s):\r\nFru talman! Här kommer nästa karlskogabo.\r\nI Karlskoga utvecklas nu medicinska analysin-\r\nstrument som kan göra en enda liten vattendroppe en\r\nmeter lång. Ur den kan man läsa de finaste resultat,\r\nallt för att snabbare kunna ställa rätt diagnoser och\r\nlindra mänskligt lidanden. Där finns nya företag som\r\ngör krocksensorer till bilindustrin, propellrar till tur-\r\nbiner och pumpar, sprängladdningar till oljeindustrin\r\neller elektroniska förbränningstoaletter.\r\nI Karlskoga finns en försvarsmaterielindustri som\r\nspelar en viktig roll för den tekniska utvecklingen.\r\nJag är stolt över att leva i en kommun där det finns ett\r\ntekniskt kunnande, en nyfikenhet och en utvecklings-\r\nanda som kommer hela Sverige, och inte minst Berg-\r\nslagen, till godo.\r\nVägen till ett Karlskoga i utveckling har inte varit\r\nlätt. Den har inte kommit av sig själv. Tidigare dra-\r\nmatiska neddragningar har satt spår som tomma lä-\r\ngenheter, överdimensionerad infrastruktur på flera\r\nområden och en kraftigt minskad befolkning.\r\nKarlskoga har tagit ett stort ansvar för svensk alli-\r\nansfrihet och svenskt försvar. Spetskompetens inom\r\nviktiga materielområden har betytt att Sverige kunnat\r\nhävda sin alliansfrihet med självförtroende under\r\nefterkrigstiden.\r\nI takt med avspänning och produktionsutveckling\r\nhar Bofors i Karlskoga upplevt mer dramatiska ned-\r\nskärningar än någon del av det svenska totalförsvaret.\r\nPå ett par decennier har nära 10 000 jobb blivit runt\r\n3 000 jobb vid Bofors och dess underleverantörer.\r\nÄndå spelar Bofors en avgörande roll som motor i\r\nden industriella utvecklingen både av Karlskoga och\r\nBergslagen. I en tid när kunskap och nätverk är moto-\r\nrer i den industriella utvecklingen spelar spetskom-\r\npetens och ingenjörstäthet mycket större roll än för\r\nbara några årtionden sedan.\r\nDet är ur försvarsmaterielindustrins tekniska kun-\r\nnande som viktiga produkter som minröjningsutrust-\r\nning, krockkuddar och banbrytande tandvårdspro-\r\ndukter vuxit fram. Det är på grund av detta nätverk av\r\ntekniskt kunnande och kompetens i forskningslabo-\r\nratorier och verkstäder som många nya högteknolo-\r\ngiska företag sökt sig till Karlskoga från olika delar\r\nav Sverige och också från det kapitalmässigt starka\r\nNorge.\r\nFörsvarsutskottet gör en viktig markering när man\r\nöppnar för Försvarsmakten att använda runt 2 miljar-\r\nder kronor 1999 för att minska riskerna för drastiska\r\noch långsiktigt okloka neddragningar av svensk för-\r\nsvarsmaterielindustri.\r\nUtskottet markerar också att det krävs en bred in-\r\nhemsk försvarsindustriell kompetens och att Sverige\r\nbör medverka till att utveckla det europeiska för-\r\nsvarsindustriella samarbetet. Det är viktigt för Sveri-\r\nge att vårt land inte blir helt beroende av amerikansk\r\nförsvarsindustri. Den höga kompetensen på Bofors i\r\nKarlskoga skall kunna tas till vara i ett samarbete\r\nmed demokratiska stater i Europa.\r\nSkattebetalarna har satsat bortåt 2 miljarder kro-\r\nnor på att utveckla luftvärnssystemet Bamse. Det har\r\nförutsättningar att bli en viktig länk i ett europeiskt\r\nsamarbete. Jag vädjar till regeringen, överbefälhava-\r\nren och Försvarsberedningen att noggrant se över\r\nförutsättningarna för att det och andra viktiga utveck-\r\nlingsprojekt vid Bofors i Karlskoga kan fullföljas och\r\natt förutsättningar skapas för att det pågående ut-\r\nvecklingsarbetet inte bryts. Låter vi viktig kompetens\r\ngå förlorad i dag kan den inte återskapas. Därför är\r\ndet också så viktigt att av säkerhetspolitiska skäl slå\r\nvakt om den kvalificerade kompetens som finns hos\r\nBofors.\r\nI lördags samlades, trots snöstorm, 4 000 karlsko-\r\ngingar, bergslagsbor, värmlänningar och örebroare\r\ntillsammans med två landshövdingar på Alfred No-\r\nbels torg i Karlskoga. Där fanns äldre karlskogingar\r\nsom med sorg har sett utflyttningen från Karlskoga\r\noch andra Bergslagskommuner. Och där fanns inte\r\nminst tusentals unga, fulla av lust att vara med och\r\nutveckla det nya Karlskoga.\r\nGe oss tid, stod det på ett plakat som en liten kille\r\nbar. Ge oss tid att utveckla samarbete med internatio-\r\nnella företag, tid för omställning av delar av för-\r\nsvarsmaterielindustrin och tid för att ta vara på det\r\ntekniska kunnandet i Sveriges mest ingenjörstäta\r\nkommun.\r\nFru talman! Mötet ställde två krav till regering\r\noch riksdag. Det första var att staten ser till att Karl-\r\nskogaregionen får tillräckliga resurser för att klara\r\nden omställning som en omstrukturering av för-\r\nsvarsindustrin medför.\r\nDet andra var att regeringen tillsätter en särskild\r\nutredare med en enda uppgift, nämligen att samordna\r\ninsatser för en fortsatt omstrukturering av regionens\r\nnäringsliv.\r\nDen svåra situation som föregått dagens debatt om\r\nförsvaret har visat tre saker. Den första är det som\r\nförsvarsutskottet har markerat om att vi också i en tid\r\nav avspänning behöver en svensk försvarsmaterielin-\r\ndustrin som ett uttryck för svensk alliansfrihet och\r\nsom en del i ett starkare oberoende av en alltför do-\r\nminerande amerikansk industrin.\r\nDen andra är det samband som finns mellan kvali-\r\nficerad kompetens inom försvarsmaterielindustrin och\r\nindustriell utveckling. Hos Celsius, där staten är en\r\nviktig ägare, måste det också ligga ett ansvar för att\r\nutveckla arbetet med att överföra kunnande från för-\r\nsvarsmaterielindustrin till civil utveckling och pro-\r\nduktion.\r\nDen tredje är vikten av insatser för att möta ned-\r\ndragningar på de orter som kommer att drabbas av\r\nframtida minskade försvarsmaterielbeställningar. Där\r\ngjorde försvarsministern och näringsministern ett\r\nmycket tydligt uttalande på gårdagens DN Debatt. I\r\nKarlskoga och i Örebro län tar vi fasta på deras löfte\r\natt särskilt stora kraftansträngningar skall göras för att\r\nstödja en positiv regional utveckling.</pre><pre>I detta anförande instämde Torgny Danielsson,\r\nInger Lundberg, Hans Karlsson och Nils-Göran\r\nHolmqvist (alla s).</pre><pre>Anf.  224  RUNAR PATRIKSSON (fp):\r\nFru talman! 1998 års försvarsdebatt i försvarsut-\r\nskottet gällande totalförsvarets budget för 1999\r\nkommer nog att gå till historien som en av de märkli-\r\ngaste vad gäller argumentationen från socialdemo-\r\nkraterna och deras samarbetsparter Miljöpartiet och\r\nVänsterpartiet inför den slutliga justeringen.\r\nDet som gör det komplicerat är att försvarsminis-\r\ntern säger att dessa partier inte ingår som samver-\r\nkansparter i försvarsfrågan. Politiker och politiska\r\ntjänstemän, beroende på vilken position de har, ver-\r\nkar förvirrade och mycket osäkra på vilken chefs\r\norder de skall vara lydiga.\r\nDirekt motsägelsefulla uppfattningar har framförts\r\nberoende på om uppgifterna kommit från Försvarsde-\r\npartementet eller från Finansdepartementet. Till slut\r\nvisar det sig att det är Finansdepartementet som be-\r\nstämmer i försvarsfrågorna, varför det kanske vore en\r\nrationalisering eller snarare en besparing att försvars-\r\nfrågorna kom till finansministern. Han har ju redan\r\ntullväsendet i sin hand, vilket ju också är en form av\r\ngränsskydd.\r\nFöljderna av anslagsförordningens tolkning ur fi-\r\nnansministerns synpunkt kommer enligt min mening,\r\nom utvärdering inte sker förrän år 2002, att leda till\r\natt försvaret i Sverige förvandlas till ett gränsskydd,\r\ninte ett gränsförsvar, med låg kvalitet för både mate-\r\nriel och soldater.\r\nEtt helt enigt försvarsutskott skrev ett underlag till\r\nbetänkande. Allt var klart för justering.\r\nDe upplysningar som vi i utskottet fick av alla\r\nparter var liktydiga och pekade på att ca 7 miljarder\r\nhade rövats bort från Försvarsmakten i samband med\r\nomläggningen av ansvarsförordningen, som alla ock-\r\nså var eniga om skulle vara helt verksamhetsneutral.\r\nLite konstigt var det ju att den återbetalning på 14\r\nmiljarder som ÖB gjorde till finansen skulle ske just\r\nvid tiden för konvergenskraven för att bli accepterad\r\nsom lämplig EU-medlem. Hade detta något med\r\nönskemålet om återbetalningen till Finansdeparte-\r\nmentet att göra?\r\nJa, misstanken finns och har framkommit flera\r\ngånger under utskottets diskussioner inför betänkan-\r\ndets justering.\r\nVi har också tyckts vara helt överens under viss\r\ntid av utskottsarbetet med företrädare för Försvarsde-\r\npartementet. De ansåg också att det var genant att det\r\nvar utskottet som kom på den geniala lösningen med\r\nen avskrivning av uppkommen skuld till Riksgälden\r\nredan nu, så att man därmed kunde eliminera de upp-\r\nkomna problemen som förorsakats av den nya an-\r\nslagsförordningen.\r\nNär ideliga bordläggningsyrkanden framfördes av\r\nutskottets socialdemokrater med stöd av Miljöpartiet\r\noch Vänstern förstod vi i de övriga partierna att Ro-\r\nsenbad hade synpunkter på det eniga beslutsförslaget.\r\nSå kom då finansminister Åsbrinks slag med näven i\r\nbordet, som vi hade befarat. Därmed väntar ett år av\r\nosäkerhet för Försvarsmakten, och svensk försvarsin-\r\ndustris framtid är osäker. Arbetstillfällen försvinner,\r\ninte minst i det redan hårt drabbade Värmland.\r\nFör att ge möjligheter till en ordentlig undersök-\r\nning av anslagsförordningens konsekvenser under\r\n1999 och för att under 1999 även kunna föra en\r\ngrundutbildning värd namnet samt för att låta löpande\r\nförsvarsbeställningar kvarstå och levereras i enlighet\r\nmed gällande kontrakt tycker Folkpartiet liberalerna\r\noch Centern i en gemensam reservation att uppskov\r\nmed räntor och amorteringar kunde ha gällt för år\r\n1999 och att medel kunde ha använts till verksamhet.\r\nJag yrkar därför bifall till reservation 2 under mo-\r\nment 1.\r\nFolkpartiet liberalerna har under lång tid strävat\r\nefter och kämpat för ett effektivt försvar med gott\r\nmateriel samt en grundutbildning av soldater i en\r\nmängd som motsvarar behovet, men inte en enda för\r\nmycket.\r\nTydligen är min taletid ute. Då går jag till slut-\r\nklämmen i mitt lilla inlägg från Folkpartiet liberaler-\r\nna.\r\nTill sist tror jag att den enighet som försvarsut-\r\nskottet var på väg att visa i försvarsfrågan hade varit\r\nbra för framtida försvarsuppgörelser eftersom jag tror\r\natt breda uppgörelser i frågor av typen försvaret är\r\nbra. Därför beklagar Folkpartiet liberalerna att det\r\nblev en enligt försvarsministern ohelig allians - soci-\r\naldemokrater, vänsterpartister och miljöpartister -\r\nsom majoritet och två reservationsgrupper i årets\r\nbetänkande.\r\nDet blir ett konstigt slut på mitt anförande. Ett\r\ntack till slut till vännerna i utskottet - och det gäller\r\nalla partier - för allt stöd och förtroende som har\r\nvisats oss nyvalda. Det borgar för en god framtid,\r\nförhoppningsvis med ett bra försvar och en stark\r\nsvensk försvarsindustri som följd.</pre><pre>Överläggningen var härmed avslutad.\r\n(Beslut skulle fattas den 11 december.)</pre><pre>10 §  Bordläggning</pre><pre>Anmäldes och bordlades</pre><pre>Proposition\r\n1998/99:44 Ändringar i lagen (1986:436) om närings-\r\nförbud</pre><pre>Finansutskottets betänkanden\r\n1998/99:FiU2 Utgiftsområde 2 Samhällsekonomi och\r\nfinansförvaltning\r\n1998/99:FiU3 Utgiftsområde 25 Allmänna bidrag till\r\nkommuner\r\n1998/99:FiU4 Utgiftsområde 26 Statsskuldsräntor\r\nm.m.\r\n1998/99:FiU5 Utgiftsområde 27 Avgiften till Euro-\r\npeiska gemenskapen</pre><pre>Konstitutionsutskottets betänkanden\r\n1998/99:KU1 Utgiftsområde 1 Rikets styrelse m.m.\r\n1998/99:KU14 Fortsatt giltighet av lagen\r\n(1995:1292) om tillfälliga bestämmelser i fråga\r\nom tillstånd att sända lokalradio</pre><pre>11 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 9 december</pre><pre>1998/99:167 av Thomas Julin (mp) till utbildnings-\r\nministern\r\nSpecialistutbildningar inom vården\r\n1998/99:168 av Jeppe Johnsson (m) till justitiemi-\r\nnistern\r\nÅklagarämbetet\r\n1998/99:169 av Per-Olof Svensson (s) till utrikesmi-\r\nnistern\r\nEU:s nuvarande mål 6-område\r\n1998/99:170 av Patrik Norinder (m) till statsrådet\r\nMona Sahlin\r\nDen svenska julgrisen\r\n1998/99:171 av Maria Larsson (kd) till miljöminis-\r\ntern\r\nKalkningsverksamheten under 1999\r\n1998/99:172 av Inger Strömbom (kd) till näringsmi-\r\nnistern\r\nKunskapslyftet och företagandet</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 15 december.</pre><pre>12 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 9 december</pre><pre>1998/99:129 av Ola Karlsson (m) till statsrådet\r\nMaj-Inger Klingvall\r\nVuxentandvården\r\n1998/99:130 av Sten Andersson (m) till statsministern\r\nKampanj kommunismens brott\r\n1998/99:134 av Carlinge Wisberg (v) till näringsmi-\r\nnistern\r\nHanteringen av resgods\r\n1998/99:136 av Marietta de Pourbaix-Lundin (m) till\r\nnäringsministern\r\nFörnyelse av körkort för funktionshindrade\r\n1998/99:139 av Alf Eriksson (s) till näringsministern\r\nVästkustbanan\r\n1998/99:140 av Sonja Fransson (s) till socialminis-\r\ntern\r\nFunktionshindrades rättigheter\r\n1998/99:141 av Sonja Fransson (s) till näringsminis-\r\ntern\r\nBeläggning av grusvägar i Sjuhärad\r\n1998/99:142 av Sonja Fransson (s) till jordbruksmi-\r\nnistern\r\nAvbytartjänster inom jordbruket\r\n1998/99:146 av Sten Tolgfors (m) till statsrådet Mona\r\nSahlin\r\nSveriges välståndsutveckling\r\n1998/99:148 av Göran Lindblad (m) till socialminis-\r\ntern\r\nTandvårdsförsäkringen\r\n1998/99:151 av Hans Stenberg (s) till näringsminis-\r\ntern\r\nRegeringens regionalpolitik\r\n1998/99:153 av Patrik Norinder (m) till socialminis-\r\ntern\r\nBarn och unga som placerats i annan kommun\r\n1998/99:158 av Cinnika Beiming (s) till näringsmi-\r\nnistern\r\nFörsöksverksamheten med lokal samverkan</pre><pre>den 10 december</pre><pre>1998/99:125 av Kia Andreasson (mp) till justitiemi-\r\nnistern\r\nHandläggningen av domstolsärenden\r\n1998/99:126 av Lars U Granberg (s) till justitiemi-\r\nnistern\r\nBehandlingen av vissa brottmål\r\n1998/99:127 av Åke Sandström (c) till miljöministern\r\nSkogsbruket och miljön\r\n1998/99:131 av Marietta de Pourbaix-Lundin (m) till\r\nmiljöministern\r\nKommersiell valfångst\r\n1998/99:132 av Per-Olof Svensson (s) till utbild-\r\nningsministern\r\nKunskapslyftet\r\n1998/99:133 av Birger Schlaug (mp) till miljöminis-\r\ntern\r\nÖstra Tönningflon\r\n1998/99:135 av Bertil Persson (m) till miljöministern\r\nVindkraftsanläggning på Lillegrund\r\n1998/99:137 av Marietta de Pourbaix-Lundin (m) till\r\nförsvarsministern\r\nHanteringen av pyrotekniska varor\r\n1998/99:143 av Gunnel Wallin (c) till justitieminis-\r\ntern\r\nBedrägeri mot småföretagare\r\n1998/99:144 av Sten Tolgfors (m) till statsrådet Inge-\r\ngerd Wärnersson\r\nSvenska grundskolan\r\n1998/99:145 av Sten Tolgfors (m) till tbildningsmi-\r\nnistern\r\nTillgången till forskare och ingenjörer för högtekno-\r\nlogiska företag\r\n1998/99:150 av Lena Sandlin (s) till socialministern\r\nBarnomsorg på kvällar och helger\r\n1998/99:155 av Willy Söderdahl (v) till justitiemi-\r\nnistern\r\nPolenkabeln\r\n1998/99:156 av Gunnel Wallin (c) till statsrådet\r\nIngegerd Wärnersson\r\nDen psykosociala arbetsmiljön inom skolan\r\n1998/99:157 av Jan Backman (m) till kulturministern\r\nDet markbundna digitala TV-nätets kostnader</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 15 december.</pre><pre>13 §  Kammaren åtskildes kl. 22.16.</pre><pre>\r\nFörhandlingarna leddes\r\nav talmannen från sammanträdets början t.o.m. 6 §\r\nanf. 23 delvis,\r\nav tredje vice talmannen därefter t.o.m. anf. 113,\r\nav andre vice talmannen därefter t.o.m. 8 § anf. 158\r\ndelvis,\r\nav tredje vice talmannen därefter till ajourneringen\r\nkl. 17.56,\r\nav andre vice talmannen därefter t.o.m. 9 § anf. 209\r\ndelvis och\r\nav tredje vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}