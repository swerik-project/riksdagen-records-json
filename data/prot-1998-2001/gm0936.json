{"dokumentstatus":{"dokument":{"hangar_id":"2348711","dok_id":"GM0936","rm":"1998/99","beteckning":"36","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"36","slutnummer":"0","datum":"1998-12-15 00:00:00","systemdatum":"2005-10-27 13:06:50","publicerad":"1998-12-15 00:00:00","titel":"Riksdagens snabbprotokoll 1998/99:36 Tisdagen den 15 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{4FFE5819-C21C-4F65-A94F-FB4507198888}","dokument_url_text":"http://data.riksdagen.se/dokument/GM0936/text","dokument_url_html":"http://data.riksdagen.se/dokument/GM0936","dokumentstatus_url_xml":"http://data.riksdagen.se/dokumentstatus/GM0936","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1998/99:36</div>\r\n<div class=\"sidhuvud_datum\">Tisdagen den 15 december</div>\r\n<div class=\"sidhuvud_klockslag\">Kl. 10.00 - 16.31</div>\r\n<hr class=\"sidhuvud_linje\">\r\n<pre>18.00 - 21.47</pre><pre>Det justerade protokollet beräknas utkomma om 3 veckor</pre><pre>------------------------------------------------------------------------</pre><pre>1 §  Justering av protokoll</pre><pre>Justerades protokollet för den 9 december.</pre><pre>2 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 1998/99:55</pre><pre>Till riksdagen\r\nInterpellation 1998/99:55 av Sten Andersson (m)\r\nom stöd till företag som drabbas av strafftullar.\r\nInterpellationen kommer att besvaras den\r\n19 januari 1999.\r\nSkälet till dröjsmålet är utlandsresa.\r\nStockholm den 7 december 1998\r\nLeif Pagrotsky\r\nEnligt uppdrag\r\nC H Fallenius\r\nExpeditionschef</pre><pre>Interpellation 1998/99:77</pre><pre>Till riksdagen\r\nInterpellation 1998/99:77 av Gunnel Wallin om\r\nvåld mot taxiförare.\r\nFrågan kommer att besvaras tisdagen den\r\n26 januari 1999.\r\nSkälet till dröjsmålet är utlandsresa.\r\nStockholm den 10 december 1998\r\nLaila Freivalds</pre><pre>3 §  Förnyad bordläggning</pre><pre>Föredrogs men bordlades åter\r\nSocialförsäkringsutskottets betänkanden\r\n1998/99:SfU1 och SfU2\r\nSocialutskottets betänkande 1998/99:SoU1</pre><pre>4 §  Beslut rörande utskottsbetänkanden som\r\nslutdebatterats den 11 december</pre><pre>JuU1 Utgiftsområde 4 Rättsväsendet\r\nMom. 1 (utgångspunkter för kriminalpolitiken)\r\n1. utskottet\r\n2. res. 1 (m)\r\nVotering:\r\n237 för utskottet\r\n79 för res. 1\r\n33 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  121 s, 39 v, 33 kd, 14 c, 17 fp, 13 mp\r\nFör res. 1:     78 m, 1 kd\r\nFrånvarande:    10 s, 4 m, 4 v, 8 kd, 4 c, 3 mp</pre><pre>Mom. 6 (särskilt glesbygdsstöd)\r\n1. utskottet\r\n2. res. 3 (v, c, mp)\r\nVotering:\r\n249 för utskottet\r\n66 för res. 3\r\n2 avstod\r\n32 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  120 s, 78 m, 35 kd, 16 fp\r\nFör res. 3:     39 v, 14 c, 13 mp\r\nAvstod: 1 kd, 1 fp\r\nFrånvarande:    11 s, 4 m, 4 v, 6 kd, 4 c, 3 mp</pre><pre>Mom. 11 (ersättning till nämndemän)\r\n1. utskottet\r\n2. res. 6 (s, v)\r\nVotering:\r\n160 för utskottet\r\n160 för res. 6\r\n29 frånvarande\r\nFörste vice talmannen konstaterade att rösterna var\r\nlika delade och ärendet bordlades i enlighet med 6 §\r\n5 kap. riksdagsordningen.\r\nPartivis fördelning av rösterna:\r\nFör utskottet:  1 s, 78 m, 36 kd, 14 c, 17 fp, 14 mp\r\nFör res. 6:     120 s, 40 v\r\nFrånvarande:    10 s, 4 m, 3 v, 6 kd, 4 c, 2 mp</pre><pre>JuU3 Immunitet och privilegier för sekretariatet\r\nför Östersjöstaternas råd i Stockholm\r\nKammaren biföll utskottets hemställan.</pre><pre>JuU4 Immunitet och privilegier för GIWA i Kal-\r\nmar\r\nKammaren biföll utskottets hemställan.</pre><pre>5 §  Beslut rörande utskottsbetänkanden som\r\nslutdebatterats den 14 december</pre><pre>FiU2 Utgiftsområde 2 Samhällsekonomi och fi-\r\nnansförvaltning\r\nMom. 2 (anslagen inom utgiftsområde 2 budgetåret\r\n1999)\r\n1. utskottet\r\n2. res. 1 (c)\r\nVotering:\r\n192 för utskottet\r\n15 för res. 1\r\n110 avstod\r\n32 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  121 s, 7 m, 39 v, 10 kd, 2 fp, 13 mp\r\nFör res. 1:     14 c, 1 fp\r\nAvstod: 70 m, 26 kd, 14 fp\r\nFrånvarande:    10 s, 5 m, 4 v, 6 kd, 4 c, 3 mp</pre><pre>Mom. 4 (Utveckling av BNP-måttet)\r\nProposition ställdes först beträffande utskottets hem-\r\nställan och därefter i fråga om motiveringen.\r\nHemställan:\r\n1. utskottets hemställan\r\n2. hemställan i res. 2 (kd)\r\nVotering:\r\n196 för utskottet\r\n37 för res. 2\r\n85 avstod\r\n31 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  120 s, 23 m, 39 v, 14 mp\r\nFör res. 4:     1 m, 36 kd\r\nAvstod: 54 m, 14 c, 17 fp\r\nFrånvarande:    11 s, 4 m, 4 v, 6 kd, 4 c, 2 mp\r\nMotiveringen:\r\nGodkännande av\r\n1. utskottets motivering\r\n2. motiveringen i res. 4 (m)\r\n173 för utskottet\r\n78 för res. 4\r\n66 avstod\r\n32 frånvarande\r\nKammaren godkände utskottets motivering.\r\nPartivis fördelning av rösterna:\r\nFör utskottet:  120 s, 39 v, 14 mp\r\nFör res. 4:     78 m\r\nAvstod: 35 kd, 14 c, 17 fp\r\nFrånvarande:    11 s, 4 m, 4 v, 7 kd, 4 c, 2 mp</pre><pre>Övriga moment\r\nKammaren biföll utskottets hemställan.</pre><pre>FiU3 Utgiftsområde 25 Allmänna bidrag till\r\nkommuner\r\nMom. 1 (utvecklingen inom kommunsektorn)\r\nProposition ställdes först beträffande utskottets hem-\r\nställan och därefter i fråga om motiveringen.\r\nHemställan:\r\n1. utskottets hemställan\r\n2. hemställan i res. 1 (kd)\r\nVotering:\r\n265 för utskottet\r\n38 för res. 1\r\n16 avstod\r\n30 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  121 s, 75 m, 39 v, 12 c, 4 fp, 14 mp\r\nFör res. 2:     2 m, 36 kd\r\nAvstod: 1 m, 2 c, 13 fp\r\nFrånvarande:    10 s, 4 m, 4 v, 6 kd, 4 c, 2 mp\r\nMotiveringen:\r\nGodkännande av\r\n1. utskottets motivering\r\n2. motiveringen i res. 2 (m)\r\n188 för utskottet\r\n78 för res. 2\r\n52 avstod\r\n31 frånvarande\r\nKammaren godkände utskottets motivering.\r\nPartivis fördelning av rösterna:\r\nFör utskottet:  120 s, 39 v, 14 c, 1 fp, 14 mp\r\nFör res. 2:     78 m\r\nAvstod: 36 kd, 16 fp\r\nFrånvarande:    11 s, 4 m, 4 v, 6 kd, 4 c, 2 mp</pre><pre>Mom. 2-5\r\nKammaren biföll utskottets hemställan.</pre><pre>FiU4 Utgiftsområde 26 Statsskuldsräntor m.m.\r\nKammaren biföll utskottets hemställan.</pre><pre>FiU5 Utgiftsområde 27 Avgiften till Europeiska\r\ngemenskapen\r\nMoment 1 och 2\r\nKammaren biföll utskottets hemställan.</pre><pre>Mom. 3 (komplettering av målen för utgiftsområdet)\r\nProposition ställdes först beträffande utskottets hem-\r\nställan och därefter i fråga om motiveringen.\r\nHemställan:\r\n1. utskottets hemställan\r\n2. hemställan i res. 1 (kd)\r\nVotering:\r\n282 för utskottet\r\n36 för res. 1\r\n31 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  120 s , 78 m, 39 v, 14 c, 17 fp, 14 mp\r\nFör res. 2:     36 kd\r\nFrånvarande:    11 s, 4 m, 4 v, 6 kd, 4 c, 2 mp\r\nMotiveringen:\r\nGodkännande av\r\n1. utskottets motivering\r\n2. motiveringen i res. 2 (c)\r\nVotering:\r\n269 för utskottet\r\n14 för res. 2\r\n35 avstod\r\n31 frånvarande\r\nKammaren godkände utskottets motivering.\r\nPartivis fördelning av rösterna:\r\nFör utskottet:  121 s , 78 m, 39 v, 17 fp, 14 mp\r\nFör res. 2:     14 c\r\nAvstod: 35 kd\r\nFrånvarande:    10 s, 4 m, 4 v, 7 kd, 4 c, 2 mp</pre><pre>KU1 Utgiftsområde 1 Rikets styrelse m.m.\r\nMom. 1 (anslag m.m. under utgiftsområde 1 Rikets\r\nstyrelse)\r\n1. utskottet\r\n2. res. 2 (v)\r\n3. res. 3 (c)\r\n4. res. 1 (mp)\r\nFörberedande votering 1:\r\n14 för res. 3\r\n14 för res. 1\r\n291 avstod\r\n30 frånvarande\r\nFörste vice talmannen konstaterade att lika röstetal\r\nuppkommit. Utgången skulle avgöras genom lottning.\r\nFörste vice talmannen anmodade Agne Hansson (c)\r\noch Carl-Erik Skårman (m) att fungera som kontrol-\r\nlanter vid lottningen samt Lars Ohly (v) att förrätta\r\nlottningen\r\nDen upptagna lottsedeln visade ett nej och kammaren\r\nhade således antagit res. 1.\r\nFörberedande votering 2:\r\n40 för res. 2\r\n14 för res. 1\r\n265 avstod\r\n30 frånvarande\r\nKammaren biträdde res. 2.\r\nHuvudvotering:\r\n135 för utskottet\r\n39 för res. 2\r\n145 avstod\r\n30 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  121 s, 5 m, 1 kd, 8 fp\r\nFör res. 2:     39 v\r\nAvstod: 74 m, 35 kd, 14 c, 8 fp, 14 mp\r\nFrånvarande:    10 s, 3 m, 4 v, 6 kd, 4 c, 1 fp, 2 mp\r\nLars Lindblad (m) anmälde att han avsett att avstå\r\nfrån att rösta men markerats ha röstat ja.</pre><pre>Mom. 11 (rökavvänjning för riksdagens ledamöter\r\noch anställda m.m.)\r\n1. utskottet\r\n2. res. 4 (mp)\r\nVotering:\r\n283 för utskottet\r\n14 för res. 4\r\n23 avstod\r\n29 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  121 s, 77 m, 19 v, 35 kd, 14 c, 17 fp\r\nFör res. 4:     2 v, 12 mp\r\nAvstod: 2 m, 18 v, 1 kd, 2 mp\r\nFrånvarande:    10 s, 3 m, 4 v, 6 kd, 4 c, 2 mp</pre><pre>Övriga moment\r\nKammaren biföll utskottets hemställan.</pre><pre>KU14 Fortsatt giltighet av lagen (1995:1292) om\r\ntillfälliga bestämmelser i fråga om tillstånd att\r\nsända lokalradio\r\n1. utskottet\r\n2. res. (m, fp)\r\nVotering:\r\n225 för utskottet\r\n94 för res.\r\n1 avstod\r\n29 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  121 s, 38 v, 36 kd, 14 c, 2 fp, 14 mp\r\nFör res.:       79 m, 15 fp\r\nAvstod: 1 v\r\nFrånvarande:    10 s, 3 m, 4 v, 6 kd, 4 c, 2 mp\r\nRunar Patriksson och Johan Pehrson (båda fp) an-\r\nmälde att de avsett att rösta nej men markerats ha\r\nröstat ja.</pre><pre>6 §  Utbildning och universitetsforskning samt\r\nstudiestöd</pre><pre>Föredrogs\r\nUtbildningsutskottets betänkande 1998/99:UbU1\r\nUtgiftsområde 16 Utbildning och universitetsforsk-\r\nning (prop. 1998/99:1 delvis och skr.\r\n1997/98:176)\r\nUtbildningsutskottets betänkande 1998/99:UbU2\r\nUtgiftsområde 15 Studiestöd (prop. 1998/99:1 delvis)</pre><pre>Anf.  1  PER BILL (m):\r\nHerr talman! Jag vill inledningsvis yrka bifall till\r\nreservation nr 2 i betänkande UbU2, som behandlar\r\nutgiftsområde 15, studiestöd, samt reservation 1 i\r\nbetänkande UbU1, som behandlar utgiftsområde 16,\r\nutbildning och universitetsforskning.\r\nNaturligtvis står vi bakom samtliga våra reserva-\r\ntioner, men för att vinna tid och slippa timslånga\r\nvoteringar yrkar vi som vanligt bifall enbart till vår\r\nförsta reservation i respektive betänkande.\r\nSverige är ett rikt land, som på många områden är\r\nmycket framgångsrikt. Vi har de senaste 30 åren\r\nsakta men säkert dock gått tillbaka i välfärdsligan.\r\nFrån att ha tillhört världens tre rikaste länder för 30 år\r\nsedan är vi i dag nere kring 20:e plats.\r\nOrsakerna är många. De höga skatterna, det dåliga\r\nföretagsklimatet och en stel arbetsmarknad är några\r\nav förklaringarna. En annan och minst lika viktig\r\nförklaring är de brister som tyvärr finns i vårt utbild-\r\nningssystem. Bristerna finns på alla nivåer, från\r\ngrundskola till högre utbildning och forskning.\r\nFör oss moderater är utbildning i världsklass en\r\nmycket viktig fråga, som kräver stora satsningar och\r\nförändringar i dagens utbildningssystem. En viktig\r\ndel i en långsiktig strategi är ökade satsningar på\r\ngrundforskning och forskarutbildning. Det innebär\r\nbl.a. att flera forskarstudenter skall få möjlighet att\r\nskaffa sig en nationell och internationell utbildning av\r\nmycket hög kvalitet.\r\nModerata samlingspartiets budget innehåller be-\r\ntydligt mer resurser till utbildning och forskning. På\r\nutgiftsområde 16, utbildning och universitetsforsk-\r\nning, gör vi en avsevärd förstärkning i förhållande till\r\nregeringens förslag.\r\nModeraterna satsar bl.a. 1 ½ miljard kronor mer\r\nän regeringen på forskning och forskarutbildning de\r\nkommande tre åren. Moderaterna satsar t.ex. 205\r\nmiljoner kronor mer på de nya universiteten i Karl-\r\nstad, Örebro och Växjö och på ett IT-universitet i\r\nKarlskrona/Ronneby än vad regeringen gör.\r\nOm vi fått bestämma, herr talman, skulle denna\r\nutbildningsdebatt ha startat med en inledande de-\r\nbattrunda som skulle ha handlat\r\n· om utbildningens betydelse för individen och\r\nsamhället,\r\n· om vikten av kvalitet och relevans i all utbildning,\r\n· om utbildningens betydelse för uthållig tillväxt\r\noch välstånd och\r\n· om varje individs rätt att själv, efter egna talanger\r\noch intressen, skaffa sig en utbildning som han\r\neller hon finner lämplig.</pre><pre>Tyvärr har vi inte någon tid för en sådan debatt.\r\nDäremot hade vi i förra veckan - som vanligt, höll\r\njag på att säga - tid att debattera energiskatt på råtal-\r\nlolja i en dryg timme. Herr talman! Det är säkert en\r\nviktig fråga. Jag är dock övertygad om att en övergri-\r\npande utbildningsdebatt är betydligt viktigare för\r\nutvecklingen av vårt land, om vi tror att de debatter vi\r\nför i den här kammaren faktiskt inspirerar till en all-\r\nmän debatt.\r\nNu har vi inte någon sådan här inledande debatt. I\r\nstället går vi rakt in på utgiftsområde 15, studiemedel,\r\noch de delar av utgiftsområde 16 som rör högre ut-\r\nbildning och universitetsforskning. Senare i dag\r\nkommer vi också att debattera skolfrågor, barnom-\r\nsorgsfrågor osv.\r\nLåt mig inleda med utgiftsområde 15, studiestö-\r\ndet. Eftersom regeringen hade utlovat en proposition\r\nom studiestödet under innevarande riksmöte, har vi\r\nmoderater avstått från att väcka motioner om de\r\ngrundläggande principer som ett sunt och överblick-\r\nbart studiestödssystem måste grunda sig på. Det är\r\ndärför med stor besvikelse vi i dag kan konstatera att\r\nden utlovade propositionen om studiestödet ser ut att\r\nbli kraftigt försenad.\r\nDetta är mycket olyckligt. Det är olyckligt därför\r\natt jag delar utbildningsministerns insikt att dagens\r\nsystem inte är hållbart och att det ger fel signaler till\r\nde studerande. Trots denna insikt säger utbildnings-\r\nministern att det kan dröja flera år innan ett nytt stu-\r\ndiemedelssystem införs och att han hoppas att rege-\r\nringen kan genomföra en reform under mandatperio-\r\nden.\r\nHerr talman! Snart har Socialdemokraterna inne-\r\nhaft makten i fem år. Trots detta går utbildningsmi-\r\nnistern bara runt och hoppas kunna göra något åt\r\nstudiemedelssystemet, som inte är hållbart och som\r\nger fel signaler till de studerande. Vilken ynkedom!\r\nMin första fråga till utbildningsministern är: Av-\r\nser du att lägga fram en proposition om nytt studi-\r\nestödssystem under våren 1999 så att det kan träda i\r\nkraft senast den 1 januari 2000?\r\nVi moderater har tidigare påpekat att ett sådant\r\nsystem skall vara överblickbart, uppmuntra till låg\r\nskuldsättning, snabb avbetalning och effektiva studi-\r\ner. Systemet skall vara så tydligt att studenten skall\r\nkunna överblicka de ekonomiska konsekvenserna och\r\ndärmed se till att lånet han eller hon tar för sin utbild-\r\nningsinvestering blir en lönsam investering på lite\r\nsikt. Det måste nämligen löna sig att utbilda sig, och\r\ndet gör det tyvärr inte för många i Sverige.\r\nTvå konkreta moderata förslag är att ta bort fri-\r\nbeloppet och att göra räntorna avdragsgilla.\r\nSå går jag över till utgiftsområde 16, den högre\r\nutbildningen och forskningen.\r\nNär det gäller området högre utbildning och\r\nforskning vill vi sätta studenten i centrum. Vi vill att\r\nstudenterna själva skall bestämma var de skall stude-\r\nra, och vi vill att det skall finnas en mångfald av olika\r\nutbildare att välja mellan.\r\nI dag har Sverige tyvärr ett centraliserat och poli-\r\ntiserat fördelningssystem, där politiker delar ut platser\r\ngrundat på politiska värderingar och inte efter stu-\r\ndenternas val av utbildning och den faktiska kvalite-\r\nten. Studenternas val, utbildningens kvalitet och tidi-\r\ngare uppnådda resultat skall styra resurserna.\r\nI utbildningsutskottets betänkande kan vi läsa att\r\nbesparingar med 1,52 % görs på anslagen till grund-\r\nläggande utbildning och till forskning och forskarut-\r\nbildning. Denna osthyvelstyp av besparingar på lång-\r\nsiktig, strategisk utbildning är inget nytt. Ända sedan\r\n1994 har Socialdemokraterna sparat på det här sättet.\r\nDe blivande universiteten Karlstad, Växjö och\r\nÖrebro samt högskolan i Karlskrona/Ronneby får\r\negna anslag till forskning och forskarutbildning. Det\r\när bra.\r\nKarlstads, Växjös och Örebros upphöjning från\r\nhögskola till universitet skulle vi däremot kunna\r\ndebattera länge och väl här. En självklarhet är att\r\nforskningen vid de små och medelstora högskolorna\r\nmåste svara mot samma kvalitetskrav som universi-\r\nteten. I detta sken måste regeringens hantering av de\r\nnya universiteten i Karlstad, Växjö och Örebro be-\r\ntraktas som ett gigantiskt misstag.\r\nRegeringen körde först över Högskoleverkets pro-\r\nfessionella bedömning när det gäller vid vilken tid-\r\npunkt de olika högskolorna skulle få universitetssta-\r\ntus. Valfrossa, i ett som det skulle visa sig historiskt\r\ndåligt val för Socialdemokraterna, är en förklaring till\r\nde snabba utnämningarna och de stora förväntningar\r\nom mer resurser som man skapade. Men det är inte\r\nnågon ursäkt.\r\nDet ännu större sveket kom dock i denna budget-\r\nproposition. De nya universiteten får inte de ökade\r\nresurser som de förespeglats - resurser som är en\r\nförutsättning för att de skall kunna nå upp till de kva-\r\nlitetskrav som vi ställer på ett universitet.\r\nVi moderater anser att en utnämning av ett nytt\r\nuniversitet måste följas av en samtidig ökning av\r\nanslagen till det nya universitetet.\r\nMin andra fråga till utbildningsministern lyder:\r\nAnser du att principen om att en utnämning av ett nytt\r\nuniversitet måste följas av en samtidig ökning av\r\nanslaget till det nya universitetet? Är detta en bra\r\nprincip?\r\nHerr talman! Utbildningsminister Thomas Östros\r\nmåste nu bekänna färg. Senast i vårpropositionen\r\nmåste regeringen riva upp sin aviserade treårsplan för\r\nhögre utbildning och forskning på de nya universite-\r\nten. Nya resurser måste till - annars hotas den lång-\r\nsiktiga kvaliteten på de nya universiteten. Att bygga\r\nupp forskning och forskarutbildning av hög kvalitet\r\ntar tid och kräver resursförstärkningar.\r\nDet moderata förslaget ger de nya universiteten\r\ngoda förutsättningar att stegvis förbättra och förstärka\r\nsin forskning och forskarutbildning. Vårt mål är att de\r\nnya universiteten i rimlig takt skall kunna leva upp\r\ntill sin nyvunna universitetsstatus.\r\nVi moderater föreslår en successiv uppbyggnad av\r\nde nya universiteten. Vi utökar stegvis anslagen för\r\nforskning och forskarutbildning till de nya universi-\r\nteten i Örebro och Växjö med 50 miljoner kronor och\r\ntill universitetet i Karlstad med 75 miljoner kronor\r\nmer än regeringen budgeterat under de kommande tre\r\nåren.\r\nLåt mig avslutningsvis kommentera en del av den\r\nnya utredningen Forskning 2000. I utredningen avli-\r\nvas inledningsvis myten om att svenska staten satsar\r\nmest pengar i världen på forskning och utveckling.\r\nDet är en sanning som inte kan sägas tillräckligt ofta.\r\nAtt Sverige står sig bra i statistiken beror framför allt\r\npå att näringslivet i allmänhet och ett fåtal internatio-\r\nnella storföretag, som Astra och Ericsson, i synnerhet\r\ngör mycket stora forskningsinsatser.\r\nDe statliga satsningarna på forskning och utveck-\r\nling uppgår till knappt 30 % av de totala svenska\r\nsatsningarna. Det är inte tillräckligt för att åstadkom-\r\nma önskvärd kvalitet. Utredningens enhälliga slutsats\r\när att man skall öka resurserna för grundforskning\r\noch forskarutbildning, och det är någonting som vi\r\nhär i riksdagen och regeringen borde ta till oss. Av\r\ndetta syns tyvärr ingenting i regeringens budget.\r\nAtt skriva vackra saker om grundforskning och\r\nforskarutbildning i en utredning är i sig positivt. Ty-\r\nvärr blir det en tom gest när det följs av en budget\r\nsom inte satsar några nya pengar på grundforskning\r\noch forskarutbildning. I budgeten handlar det fortfa-\r\nrande om nedskärningar vad gäller medlemskapen i\r\ninternationella forskarorganisationer, dyrbar veten-\r\nskaplig utrustning samt forskningsrådens anslag till\r\nett sammanlagt belopp om 150 miljoner kronor.\r\nMin tredje fråga till utbildningsministern, var han\r\nnu är, gäller vilka konsekvenser han tror att bespa-\r\nringarna på medlemskapen i internationella forsk-\r\nningsorganisationer, dyrbar vetenskaplig utrustning\r\nsamt forskningsråden får.\r\nVi moderater, däremot, lever upp till utredningens\r\nidé om ökade statliga resurser till grundforskning och\r\nforskarutbildning. I ett första steg bör riksdagen anslå\r\nytterligare en och en halv miljard kronor till forskning\r\noch forskarutbildning. Detta är en viktig åtgärd för att\r\nåterskapa ett framgångsrikt Sverige - ett land med\r\nhög tillväxt och utbildning och forskning i världs-\r\nklass.</pre><pre>Anf.  2  BRITT-MARIE DANESTIG (v):\r\nHerr talman! För Vänsterpartiets del är det vikti-\r\ngaste målet under denna mandatperiod att arbeta för\r\natt öka sysselsättningsgraden. Både i kampen mot\r\narbetslösheten och i arbetet för att utveckla och stärka\r\nvår demokrati - vilket för oss också omfattar den\r\nekonomiska demokratin och därmed att minska de\r\nekonomiska klyftorna i samhället - utgör satsningen\r\npå utbildning en mycket betydelsefull del.\r\nVi ser utbildning som ett av de viktigaste instru-\r\nmenten för att öka sysselsättningen, men också för att\r\nminska inkomstskillnader. Vi menar till skillnad från\r\nvissa borgerliga politiker att en sammanpressad lö-\r\nnestruktur inte alls behöver leda till minskad syssel-\r\nsättning om den är korrelerad med utbildningens\r\nfördelning. Att utbilda dem som har lägst utbildning\r\nså att de bli mer efterfrågade på arbetsmarknaden och\r\nkan betalas bättre är enligt vår mening helt avgörande\r\nför att vi skall få en jämnare inkomstfördelning och\r\nen förbättrad sysselsättning. Internationella jämförel-\r\nser visar också detta mycket tydligt.\r\nBättre utbildad arbetskraft skapar ökade möjlig-\r\nheter att klara den ständiga omställning som präglar\r\ndagens arbetsmarknad. Utbildning ökar möjligheterna\r\natt få ett arbete; fler utbildade och ökad mångkunnig-\r\nhet innebär att flaskhalsarna också blir färre. Sverige\r\nbör alltså sträva efter att ha världens bästa kortutbil-\r\ndade. Det finns ingen motsättning mellan det och att\r\nsamtidigt sträva efter att de med bäst utbildning skall\r\nkunna hävda sig bland dem som är bäst utbildade i\r\nvärlden. Kunskap är inte en ändlig mängd. Den kan\r\nfördelas till hur många som helst.\r\nOm man resonerar så här är grundskolan och\r\ngymnasieskolan avgörande både för vår produktivitet,\r\nhur vi fördelar inkomsterna och vår sysselsättnings-\r\ngrad. Ungdomar med god utbildningsbakgrund har i\r\ndag fyra gånger så stor chans att få ett arbete som\r\nmedelålders kortutbildade. Ett av de viktigaste verk-\r\ntygen för att påverka fördelning av makt, inkomster,\r\nsysselsättningsgrad och tillväxt i Sverige är därför att\r\nminska antalet ungdomar som inte klarar av skolan.\r\nI det moderna samhället kommer de som är skol-\r\ntrötta eller som hoppar av från skolan att få det svårt.\r\nI Sverige är det 6 % eller ca 10 000 elever som läm-\r\nnar skolan varje år med ofullständiga kunskaper. När\r\ndet gäller de elever som har svårigheter i skolan är det\r\ni själva verket en lönsam investering för samhället att\r\nsatsa så mycket som upp till 1 miljon extra per barn\r\nför att föra upp dem till en godtagbar utbildningsnivå.\r\nDet är just dessa elever som senare kan få problem på\r\narbetsmarknaden och som kan kräva mycket stora\r\nresurser i denna storleksordning. Det långsiktiga\r\nsättet att resonera skulle ge utrymme för en mycket\r\nmer dynamisk pedagogik och också en bättre mix\r\nmellan teori och praktik.\r\nMen vad gjorde vi i stället under förra mandatpe-\r\nrioden? Samtidigt som kraven på arbetsmarknaden\r\nhar ökat har resurserna till skolan minskat generellt\r\nmed ca 20 % och med ca 30 % för de barn som har\r\nsärskilda behov. Det menar vi i Vänsterpartiet är ett\r\nstort misstag som vi måste reparera, och håller på att\r\nreparera, under denna mandatperiod.\r\nEn förutsättning för att minska strukturarbetslös-\r\nheten är också att öka utbildningsnivån för de medel-\r\nålders kortutbildade. Jag skulle i en randanmärkning\r\nvilja säga till Per Bill att Moderata samlingspartiets\r\nbudget innehåller betydligt mindre pengar till särskil-\r\nda utbildningssatsningar för just dessa vuxna.\r\nNågon - jag tror att det stod i LO-rapporten - har\r\nräknat ut att vinsten för samhället är ca 180 miljarder\r\nkronor om 5 % av alla mellan 18 och 38 år som\r\nmisslyckas med grundskolan förmås att studera så att\r\nde får gymnasiekompetens. Det är alltså lönsamt för\r\nsamhället att satsa stora resurser på dessa grupper.\r\nDet är det som görs i det nationella kunskapslyftet.\r\nSärskilt gäller det dem som på grund av ålder, etnici-\r\ntet eller bristande hälsa har stora problem på arbets-\r\nmarknaden. Här tycker vi att staten har ett särskilt\r\nansvar för att motverka den diskriminering som in-\r\nvandrade och handikappade utsätts för.\r\nVi kan alltså slå fast att ålder, kön, klasstillhörig-\r\nhet och etnicitet har betydelse för tillgången till ut-\r\nbildning. Staten har självklart ett ansvar för att ut-\r\nbildningssystemet utformas så att det ger en hög och\r\njämnt fördelad utbildning. Verkligheten ser något\r\nannorlunda ut. Den sociala snedrekryteringen till\r\nhögre utbildning har inte förbättrats nämnvärt under\r\nde senaste tio åren. Den relativa chansen att påbörja\r\nhögskoleutbildning vid 21 års ålder var sju gånger\r\nhögre för ungdomar från högre tjänstemannahem än\r\nför dem från arbetarhem i årskullen ungdomar födda\r\n1976.\r\nMed detta sätt att se på saker är det lätt att inse att\r\ndet framtida studiestödssystemet måste vara både\r\ngeneröst och rekryterande. Förslaget till nytt studi-\r\nestödssystem kan inte skjutas upp längre. Ett nytt\r\növerblickbart studiestödssystem är ett måste för att\r\nstudenternas vardag skall bli dräglig. Studenterna är\r\nockså en av de grupper som under de senaste årens\r\nnedskärningar fått ett betydligt minskat konsumtions-\r\nutrymme. Jag menar också att det är ekonomiskt\r\nförsvarbart att ge människor möjlighet att studera\r\näven efter det att de har fyllt 45 år, och det menar jag\r\ni ljuset av den stora vuxenutbildningssatsningen.\r\nFör några veckor sedan fick jag ett brev från Ma-\r\nria. Hon har deltagit i kunskapslyftet, och i vår når\r\nhon en nivå motsvarande gymnasieskolekompetens.\r\nMaria - arbetslös sedan väldigt lång tid - var i början\r\ninte särskilt motiverad, men intresset och glädjen över\r\nnya kunskaper och insikter har under studietiden\r\nständigt vuxit sig starkare. Hennes studieresultat är\r\nutmärkta.\r\nMed en återerövrad framtidstro och stärkt själv-\r\nkänsla vill hon nu vidareutbilda sig till lärare. Men\r\ntyvärr har hon fyllt 45 år innan hon påbörjar sina\r\nstudier, och hon beviljas därför inget studiestöd.\r\nRent mänskligt - för Marias del - är det självklart\r\natt beskedet om uteblivet studiestöd innebär en stor\r\nbesvikelse och frustration. Men frågan är ju om det är\r\nklokt ur ett samhällsekonomiskt perspektiv. Vad\r\nkommer det att kosta samhället om Maria nu tvingas\r\ntillbaka till arbetslöshet, varvad med olika arbets-\r\nmarknadspolitiska åtgärder, fram till pensionsåldern?\r\nVad kan hennes svikna förhoppningar i form av för-\r\nsämrat psykiskt välbefinnande kosta samhället?\r\nPonera att hon i stället beviljas studiestöd och ge-\r\nnomgår en lärarutbildning.\r\nHon har med sin stora livserfarenhet säkert möj-\r\nlighet att bli en mycket god lärare. Visserligen kom-\r\nmer hon inte att hinna betala tillbaka sina studieskul-\r\nder före pensionsåldern, men chanserna att få ett jobb\r\nökar och hon kommer att betala skatt under ett antal\r\når.\r\nNu undanröjer inte ett nytt studiestödssystem en-\r\nsamt de studiesociala problemen och den sociala\r\nsnedrekryteringen; det tror inte jag heller. Det finns\r\nandra mycket allvarliga brister. En är den bristande\r\nsamordningen mellan de olika sociala stödsystemen\r\noch vem som skall ha samordningsansvar för den\r\nsocialpolitik som berör studenterna. Vänsterpartiet\r\nhar därför krävt att en bredare studiesocial utredning\r\ngörs parallellt med att ett nytt studiestöd utformas.\r\nDen bristande samordningen har medfört en\r\nmängd oacceptabla konsekvenser. Dit hör t.ex. praxis\r\ni många kommuner att neka studenterna socialbidrag\r\nunder sommaren, trots att detta strider mot social-\r\ntjänstlagen. Dessutom saknar studenterna alla former\r\nav arbetsskadeförsäkring, ett område där det borde\r\nvara enkelt att snabbt nå enighet om vidare lagstift-\r\nning.\r\nDen mycket svåra bostadssituationen i framför allt\r\nUppsala, Stockholm, Lund och Göteborg kräver att\r\nsnara åtgärder vidtas. Annars är jag rädd att den soci-\r\nala snedrekryteringen ytterligare kommer att förstär-\r\nkas. Redan nu tvingas duktiga ungdomar att tacka nej\r\ntill en utbildningsplats därför att de inte kan hitta en\r\nbostad som de har råd att betala i storstäderna.\r\nFler måste alltså få möjlighet att tillägna sig aka-\r\ndemisk utbildning, även bland dem som kommer från\r\nstudieovana hem.\r\nVi menar också att kostnaderna för det livslånga\r\nlärandet måste fördelas på ett mer rättvist sätt mellan\r\nindividen, samhället och arbetslivet. Därför har vi\r\nföreslagit att fonder, vi har kallat dem framtidsfonder,\r\nbör skapas som gör det möjligt för individen att få\r\nekonomiskt stöd för att sadla om till ett nytt yrke eller\r\nta ett rejält kunskapssteg.\r\nDet är ställt utom allt tvivel att en fortsatt väl-\r\nståndsutveckling i Sverige också förutsätter en om-\r\nfattande och väl fungerande forskning. Vi menar\r\nockså att resurserna till framför allt den fria, forskar-\r\nstyrda forskningen och forskarutbildningen från sam-\r\nhällets sida måste öka väsentligt. I den parlamentaris-\r\nka utredningen Forskning 2000, som nyligen lade\r\nfram sitt slutbetänkande, rådde också partipolitisk\r\nenighet om detta.\r\nTill grund för den medicinska och teknologiska\r\nutvecklingen ligger framför allt den naturvetenskapli-\r\nga forskningen. Dessa samband kommer sannolikt att\r\nfå en ökad betydelse i framtiden, kanske främst inom\r\nområdena IT, bioteknik, energi och ekologi. Därför\r\nanser vi att det är nödvändigt att den naturvetenskap-\r\nliga forskningen får utökade resurser.\r\nEn storsatsning på utbildning kräver också lärare.\r\nVi är bekymrade över den stora lärarbrist som sam-\r\nhället tycks stå inför, dels beroende på större barn-\r\nkullar och den utökade vuxenutbildningen, dels bero-\r\nende på stora pensionsavgångar. Drygt 40 % av lärar-\r\nna kommer att gå i pension fram till år 2010. För\r\ngymnasielärarna är siffran hela 60 %. Framför allt\r\ngäller detta lärare i matematik, naturvetenskap och\r\nteknik.\r\nOm lärarna saknar naturvetenskaplig kompetens i\r\nframtiden och dessutom kanske har dålig utrustning\r\när det inte så konstigt om barnens bild av naturveta-\r\nren och naturvetenskapen kommer att bli skev. Det är\r\nockså svårt att entusiasmera barn för någonting som\r\nde varken kan exponeras för eller få förklarat på ett\r\ntillfredsställande sätt.\r\nVi är alltså mycket kritiska till den ryckighet som\r\nregeringens beställning av lärarexamina för grund-\r\nskolans årskurser 4-9 innebär för lärarutbildningarna.\r\nVi menar att det knappast är försvarbart att arbeta\r\nmed beställningar som ställer högskolorna inför så\r\nsnabba omställningar och svåra dimensioneringsbe-\r\nslut. Det måste vara möjligt att tidigare kunna förutse\r\nförändrade dimensioneringsbehov och i tid ge sådan\r\ninformation att man successivt kan förändra sin orga-\r\nnisation i enlighet med detta. Vi anser att ett bättre\r\nplaneringsunderlag för regeringens beställningar av\r\nutbildningsplatser på lärarutbildningarna måste ut-\r\nvecklas.\r\nVi tycker också att det är lite förvånansvärt att re-\r\ngeringen i propositionen inte alls berör den situation\r\nsom håller på att uppstå för de yrkesinriktade pro-\r\ngrammen i gymnasieskolan. Enligt en rapport från\r\nSkolverket finns en stor risk för att den svaga rekryte-\r\nringen av lärare i yrkesinriktade karaktärsämnen -\r\ntidigare kallade yrkeslärare - parat med de väntade\r\nstora pensionsavgångarna kan leda till en ytterst stor\r\nlärarbrist i karaktärsämnen på de yrkesförberedande\r\nprogrammen. Detta vore väldigt beklagligt.\r\nRegeringen framhåller också i propositionen att\r\nskolans långsiktiga behov motiverar att minst hälften\r\nav antalet lärarexamina bör vara inom områdena\r\nmatematik, naturvetenskap och teknik, och det kan\r\nman hålla med om. Samtidigt talas på andra ställen\r\nom det angelägna i att öka antalet utbildningar som\r\nkräver förkunskaper från de naturvetenskapliga pro-\r\ngrammen. Av propositionen framgår dock inte hur\r\nregeringen har tänkt sig att antalet studerande som har\r\ndenna kompetens skall räcka till alla utbildningar som\r\nkräver kompetensen och som erbjuds av högskolorna.\r\nDet är här det s.k. basåret spelar en viktig roll. Vi\r\nmenar att det bör få utökat utrymme och att det bör\r\nges som ett särskilt utbildningsuppdrag till högsko-\r\nlorna med öronmärkta pengar för att säkerställa att\r\ndet får växa fritt utan konkurrens om anvisade medel.\r\nJag vill avsluta mitt anförande med att mycket\r\nkort beröra situationen efter de nya antagningsregler-\r\nna till doktorandutbildningarna, hur det ser ut på\r\nuniversiteten och vilka konsekvenser det här har fått.\r\nSituationen är, i varje fall som jag har förstått det,\r\nväldigt mörk i Uppsala, Lund, Stockholm och Göte-\r\nborg. I Uppsala befinner sig den humanistiska forsk-\r\nningen närmast i kris, enligt uppgifter. Vid historisk-\r\nfilosofiska sektionen råder antagningsstopp, trots att\r\nden är en av de mest välskötta i landet. Vid språkve-\r\ntenskapliga sektionen är antagningen närmast obe-\r\nfintlig. Vid teologiska sektionen råder absolut antag-\r\nningsstopp.\r\nDe första fallen av antagning med annan finansie-\r\nring har nu börjat dyka upp: ett fall i Stockholm och\r\nett i Uppsala. I båda fallen har den äkta maken ställt\r\nfinansiella garantier för hustruns försörjning under\r\nforskarutbildningen. Det känns nästan overkligt,\r\ntycker jag - i dag, 1998. Det kan väl knappast heller\r\nha varit regeringens avsikt med den här reformen.\r\nKänsloläget bland de doktorander som har påbör-\r\njat sin utbildning under de gamla reglerna skulle jag\r\nvilja beskriva som snudd på katastrof. De har hunnit\r\ndefiniera sina avhandlingsämnen och planerat sin\r\nforskarutbildning efter helt andra regler. Bara i Upp-\r\nsala är de ca 150 stycken. Många av dem kan nu\r\ntvingas avbryta sina studier.\r\nKraven på individuella studieplaner och mer an-\r\nsvarstagande från fakultetsnämnderna - det måste jag\r\nändå säga - är någonting som alla doktorander väl-\r\nkomnar. Det är inte där felet ligger. Vi tycker dock att\r\nregeringen nu utan prestige skulle försöka titta ige-\r\nnom vilka konsekvenser det här har fått och hur över-\r\ngångsreglerna är utformade. Vi måste ge rätt signaler\r\ntill unga människor när det gäller studier på högsko-\r\nlenivå.</pre><pre>Anf.  3  PER BILL (m) replik:\r\nHerr talman! Det var mycket bra att Britt-Marie\r\nDanestig tog upp de nya antagningsreglerna för fors-\r\nkarstuderande. Jag håller med om att det är en mycket\r\nmörk situation. Det sade vi moderater redan när rege-\r\nringen införde dessa regler, och vi har hela tiden varit\r\nmycket kritiska till detta.\r\nMitt råd till Britt-Marie Danestig är att vi inte be-\r\nhöver fundera så mycket över regeringens prestige.\r\nLåt oss samlas, vi partier här i riksdagen som vill\r\nändra på de här reglerna och göra detta och köra över\r\nregeringen! Eller är det så att det är viktigare att sitta\r\noch vara regeringsunderlag än att se till att vi får ett\r\nbra antagningssystem för doktorander?</pre><pre>Anf.  4  BRITT-MARIE DANESTIG (v) re-\r\nplik:\r\nHerr talman! Jag vill inte säga att det ena utesluter\r\ndet andra. Jag tror att man kan utgöra ett bra rege-\r\nringsunderlag och också se till att doktoranderna får\r\nden hjälp de behöver.\r\nNu är det här beslutet fattat. Vi var, precis som\r\nModerata samlingspartiet, emot beslutet när det fatta-\r\ndes. Vi hade de här farhågorna, och en del av dem\r\ntycks nu - i varje fall enligt mina kontakter - ha be-\r\nsannats. Jag tror inte att vi tjänar på att riva upp be-\r\nslutet, men jag tror att vi borde se över övergångsbe-\r\nstämmelserna och titta på konsekvenserna. Det är\r\nnämligen de som befinner sig i systemet nu som har\r\ndet svårast, de som har planerat sina studier efter helt\r\nandra regler.</pre><pre>Anf.  5  PER BILL (m) replik:\r\nHerr talman! Här tror jag att Britt-Marie har en för\r\npositiv bild. Jag är övertygad om att det här systemet\r\noch de krav man ställer på finansieringen av hela\r\nutbildningen kommer att göra att det blir betydligt\r\nfärre som kommer in i systemet. Det är väldigt trå-\r\nkigt, när vi precis tvärtom skulle behöva betydligt fler\r\nsom kommer in i systemet och betydligt fler som\r\nkommer ut examinerade.</pre><pre>Anf.  6  BRITT-MARIE DANESTIG (v) re-\r\nplik:\r\nHerr talman! Som jag sade i mitt anförande är en\r\nav de farhågor vi har att antagningsstoppen gör att vi\r\nkommer att få stora brister. Det blir svårt att senare\r\növerbrygga dem.\r\nJag tror att det vore väldigt viktigt att vi nu tog re-\r\nda på vilka konsekvenserna har blivit, så att vi har väl\r\nunderbyggda argument och även en väl genomlyst\r\nbild av situationen. Det beror lite grann på vilka före-\r\nträdare man talar med vilka bilder man får, men jag\r\ntycker att regeringen skulle ta initiativ till att skynd-\r\nsamt utreda frågan.</pre><pre>Anf.  7  YVONNE ANDERSSON (kd):\r\nHerr talman! Stora verksamhetsområden som för-\r\nskola, skola, vuxenutbildning, högskoleutbildning,\r\nforskning och studiestöd har alla med samhällets\r\npåverkan och inverkan på människors liv att göra.\r\nDärför är det med största ansvar som jag närmar mig\r\ndessa frågor. Vem av oss vill inför våra barnbarn stå\r\ntill svars för att de inte fått de möjligheter som de haft\r\nrätt till, att unga människor inte har fått en värde-\r\ngrund att bygga sina liv på eller att Sverige som na-\r\ntion halkat efter i kunskapsnivå? Ingen. Ändå är ris-\r\nken påtaglig.\r\nDet finns elever i dag som känner att ingen vuxen\r\nhinner hjälpa dem, som inte hittar orienteringen i vad\r\nsom är rätt och fel. Dessutom har landets kunskapsni-\r\nvå sjunkit drastiskt i internationellt perspektiv, enligt\r\nde OECD-mätningar som genomförts. Vi kristdemo-\r\nkrater menar att skolan och systemet kan bli bättre.\r\nVår utgångspunkt finns i den grundläggande sy-\r\nnen på människan, en västerländsk humanistisk män-\r\nniskosyn byggd på kristen etik. Den innebär att alla är\r\nunika och att alla har olika behov som skall tillfreds-\r\nställas. Människor har förmåga att i gemenskap med\r\nandra påverka och ta ansvar för sina liv. Den förmå-\r\ngan innebär vidare att värden som frihet för den en-\r\nskilde, solidaritet med svaga, jämställdhet mellan\r\nmän och kvinnor och alla människors lika värde skall\r\ngenomsyra hela verksamheten. Värdegrunden måste\r\nomfattas i praktiken, i det dagliga arbetet. Det tar sig\r\nuttryck i att våld, mobbning och främlingsfientlighet\r\nmotverkas.\r\nVi kristdemokrater menar samtidigt att en sådan\r\nsyn får konsekvenser för hur man organiserar system-\r\nen. Det nuvarande utbildningssystemet är i alltför hög\r\ngrad anpassat till att elever och människor är lika. De\r\nskall lära sig ungefär lika mycket på ungefär lika lång\r\ntid och på ungefär samma sätt. Dessutom skall det ske\r\nvid ungefär samma tillfälle i livet.\r\nDetsamma gäller studiefinansieringen, som endast\r\ni ytterst ringa del accepterar individuella förutsätt-\r\nningar. Detta måste vara feltänkt, eller vad tycker\r\nskolministern om detta, herr talman?\r\nSkola, utbildning och forskning har dubbla upp-\r\ngifter. Dels syftar verksamheten till att fylla samti-\r\ndens behov i form av kortsiktiga lösningar, självklart,\r\ndels framtidens, som kräver långsiktighet och sam-\r\nordning. Tyvärr tycks regeringen i alltför hög grad\r\nvara inriktad på kortsiktiga lösningar i stället för\r\nlångsiktiga, med allvarliga konsekvenser som följd.\r\nVi menar att en balans är nödvändig, skeenden\r\nkan aldrig frysas. Mitt under det att vi arbetar med\r\nmorgondagens behov är de dagens, medan många\r\nsamtida problem först är lösta när de är gårdagens.\r\nExempel på detta är den hårda besparingen av basre-\r\nsurser på skolorna, vilken har fått till följd att alltmer\r\nresurser måste sättas in för att möta elever i behov av\r\nsärskilt stöd. Konsekvenserna har blivit att vi visser-\r\nligen löst ett kortsiktigt ekonomiskt problem, men att\r\nfler människor mår dåligt, och vi berövar barnen en\r\nharmonisk uppväxt, där olikheter är en tillgång snara-\r\nre än en belastning.\r\nPlaneringen av den högre utbildningen har flera\r\nfrågetecken. Ett frågetecken rör det samhälleliga\r\nproblemet att vi behöver spetsutbildad arbetskraft.\r\nPrognoserna visar att vi redan nu står inför problem\r\natt t.ex. rekrytera civilingenjörer och läkare. Samti-\r\ndigt har regeringen redan tidigare år satsat stora re-\r\nsurser på naturvetenskapliga och tekniska grundut-\r\nbildningar.\r\nHär blir jag naturligtvis tveksam till Vänsterparti-\r\nets nyligen gjorda uttalanden. De här medlen har inte\r\nens hittat sina användningsområden, utan medlen tas i\r\nbruk nu i en nyligen beslutad tilläggsbudget. Likväl\r\nsatsar regeringen ytterligare medel på de sistnämnda\r\nutbildningarna, samtidigt som alltför få platser finns\r\npå bristutbildningarna. Det tar ca 13 år att bli special-\r\nutbildad medicinare, var finns långsiktigheten när\r\nmedicinarutbildningen inte har ett tillräckligt antal\r\nplatser?\r\nHerr talman! Min undran är om utbildningsmi-\r\nnistern och socialministern över huvud taget diskute-\r\nrar långsiktiga lösningar tillsammans.\r\nMotsvarande problem har vi inom lärarprofessio-\r\nnen. Alltför få behöriga lärare finns att tillgå. Att bli\r\nlärare tar runt fyra år. Barnen har funnits i kroppslig\r\ngestalt under denna tid. Likväl har man inte för fyra\r\når sedan planerat fler utbildningsplatser. Vi kristde-\r\nmokrater vill möta framtida behov genom åtgärder i\r\ndag. Det är en ansvarsfull politik, som inte enbart\r\nverkställer i dag det som skulle skett i går.\r\nSamma synsätt gäller studiefinansieringen. Änd-\r\nringar som varit ologiska i relation till andra mål i\r\nsystemet har gjorts. Människors liv hänger ihop i\r\nhelheter, även om politiker har en tendens att tro att\r\ndelarna tillsammans ger helheten.\r\nVi har låg nativitet i Sverige. Vi har sett det som\r\nett problem. Vi vill att alltfler skall utbilda sig allt\r\nhögre upp i åldrarna. Samtidigt försvårar vi livssitua-\r\ntionen för dem som vill förena reproduktiva och pro-\r\nduktiva syften i sina liv.\r\nSom fembarnsmor studerade jag under rimliga\r\nvillkor. Det är jag tacksam för. Men mina döttrar har\r\ninte samma möjlighet. Barntillägg finns inte, och\r\nfribeloppet är så lågt att extrainkomster för att slippa\r\nden ofta förnedrande proceduren att söka ekonomiskt\r\nbistånd är ingen idé. Pappaledighet saknas helt, sam-\r\ntidigt som jämställdhet är ett så viktigt mål att det\r\nskall genomsyra all verksamhet.\r\nMin fråga är: Hur kan utbildningsministern stå till\r\nsvars för att möjligheten för unga människor att stu-\r\ndera har försämrats de senaste åren, åtminstone för\r\ndem som har barn? I mitt fall får jag säga: Så var det\r\ninte förr i tiden. Då fanns det möjlighet att studera när\r\nman hade barn.\r\nStudiestödssystemet måste omgående förändras,\r\nmänniskors olika livsval respekteras och systemet\r\nkopplas till målstyrning. Om den studerande förenar\r\nstudier och arbete, kanske just för att dessa områden\r\nbefruktar varandra, skall det vara görligt utan att\r\nlivsvillkoren försämras. Lusten att lära tillsammans\r\nmed respekt för individens ansvar måste i alla lägen\r\nvara vägledande för de principer och system som\r\nfinns.\r\nHerr talman! Vuxenutbildningen har inte tagits på\r\ndet allvar den är förtjänt av. Mycket är bra, männi-\r\nskor har fått en ny chans att lära det som de av olika\r\nanledningar inte har kunnat ta vara på tidigare i sina\r\nliv. Men denna utbildning har till stor del varit riktad\r\nmot vissa målgrupper. Mitt under det att behov och\r\nen lust att lära har funnits hos vissa grupper, har vux-\r\nenutbildningen av arbetsmarknadsskäl tvingats på\r\nandra. Detta är kristdemokraterna kritiska mot. Lä-\r\nrandet är en subjektiv företeelse och bygger på intres-\r\nse och motivation.\r\nVi anser att vuxenutbildning skall utvecklas med\r\nhög kvalitet och finnas till för dem som själva önskar\r\natt lära. Vi vill dämpa takten i regeringens förslag till\r\nutbyggnad där stora risker finns för att kvantiteten\r\nblir viktigare än kvaliteten. Kvaliteten ser vi som\r\nviktig i hela verksamheten. Ett sätt att säkerställa den\r\när att lärarna har en vuxenpedagogisk utbildning. Det\r\när inte rimligt att vi utbildar lärare enbart till förskola,\r\ngrundskola och gymnasium men inte till vuxenutbild-\r\nning. Man skall kunna välja att utbilda sig till vuxen-\r\nlärare. Det är beklämmande att regeringen i proposi-\r\ntionen ojar sig över flykten av lärare från gymnasie-\r\nskolan till vuxenutbildningen och menar att fler gym-\r\nnasielärare skall utbildas. Att först behöva bli ung-\r\ndomslärare för att senare bli vuxenlärare, med fort-\r\nbildning i vuxenpedagogik, kan knappast vara önsk-\r\nvärt. Om gymnasielärare flyr den verksamhet de är\r\nutbildade för, är det naturligtvis ett annat problem\r\nsom måste lösas.\r\nHerr talman! Vi ser fram emot Lärarutbildnings-\r\nkommitténs arbete i detta avseende, och vi undrar om\r\nministern är beredd att verka för att vuxenlärarexa-\r\nmen kommer till stånd.\r\nAlla vuxna har rätt till grundläggande vuxenut-\r\nbildning. Det är bra. Vi kristdemokrater har varit\r\nbekymrade över att inte särvux har varit en motsva-\r\nrande rättighet. Jag kan inte heller förstå att denna\r\norättvisa har fått leva så länge och lever fortfarande.\r\nMan noterar med tillfredsställelse i propositionen att\r\nvolymen har ökat till 3 997 studerande. Med hänsyn\r\ntill dem som borde ha fått möjlighet att studera på\r\nsärvux är detta ytterst bekymmersamt - både med\r\ntanke på attityd och det faktiska förhållandet. Behovet\r\nberäknas vara 22 500. Därför var det med tillfreds-\r\nställelse jag fick skolministerns svar i kammaren den\r\n3 december att problemet skulle åtgärdas. Men vad\r\ninnebär åtgärdande? De berörda människorna har\r\nnaturligtvis rätt att utvecklas efter sin förmåga. Vi\r\nkristdemokrater sade i valrörelsen att vi ville vara en\r\nröst för den som inte kunde göra sin röst hörd. Det\r\nhar vi tagit på allvar. Och, herr talman, frågan är om\r\nministern tänker verka för att människor får en laglig\r\nrätt till särvux.\r\nGymnasieskolan har problem och genomgår en\r\növersyn. Det tycker vi är bra. Vi avvaktar resultatet,\r\nmen vi vill här peka på att just en omväxlande lär-\r\nlingsutbildning och teoretisk utbildning skulle möta\r\nen del problem.\r\nDet finns också andra problem vi vill peka på.\r\nMånga ungdomar har inte någon trygg hemmiljö och\r\nnärstående att luta sig mot. Deras problem möts i\r\nskolan som om de vore skolproblem. I verkligheten är\r\ndet problem som närmast skulle åtgärdas med hjälp\r\nav närhet till vuxna i livet utanför skolan. Vi vill\r\ndärför dra lärdom av vad t.ex. folkhögskolorna har\r\nvisat, dvs. att internatvistelse eller annat boende kan\r\nkombineras med gymnasieskolans utbildning. Social\r\ntrygghet är en förutsättning för att må gott och lära.\r\nFöräldrarna har huvudansvaret för barnens vård\r\noch uppfostran. Det är viktigt att föräldrarna får ha\r\ninflytande över vilken påverkan barnen utsätts för.\r\nRätten att välja skola är en demokratisk självklarhet,\r\noch fristående skolor ser vi som ett naturligt och\r\nutvecklande inslag i ett pluralistiskt samhälle.\r\nSkolan är ett stöd till föräldrarna och har som\r\nuppgift att fostra och ge eleverna baskunskaper för\r\ndet fortsatta livet. Målet är att varje elev skall få möj-\r\nlighet att utveckla sin särskilda begåvning och sina\r\nsärskilda intressen. Alla kan utvecklas utifrån sin\r\nnivå. Därför är det inte minst viktigt att barn med\r\nolika typer av handikapp stimuleras.\r\nSedan har vi frågan om synen på kunskap. Vi\r\nkristdemokrater menar att den teoretiska kunskapen\r\nhar fått alltför stort utrymme och högt värde i relation\r\ntill den praktiska. Vi menar att en balans är nödvän-\r\ndig både för samhället, för kunskapen i sig och för de\r\nenskilda medborgarna.\r\nKring sekelskiftet var balansen en annan. Männi-\r\nskor hade det praktiska kunnandet i ryggmärgen. Det\r\nvar självklart. Det teoretiska kunnandet var huvud-\r\nsakligen någonting för de besuttna. Folkbildningen\r\nstartade med att göra den teoretiska kunskapen till-\r\ngänglig för folket. Så småningom tog också politiker-\r\nna sitt ansvar i denna fråga. Nu är läget ett annat. Den\r\nteoretiska kunskapen är tillgänglig för alla som vill.\r\nMen hur är det med den praktiska?\r\nHerr talman! Företräder utbildningsministern och\r\nskolministern ett synsätt som uppvärderar handens\r\narbete och det praktiska kunnandet och gör det till-\r\ngängligt för alla?\r\nJag har lyft fram några uppfattningar, varav alla\r\ngrundas på att system kring skola, utbildning, forsk-\r\nning och studiestöd skall vara flexibelt nog att möta\r\nolika människors förutsättningar och livsvillkor. Ge-\r\nnom att vars och ens olika behov tillgodoses utifrån\r\nen tydlig värdegrund byggs det goda samhället. Jag\r\nhar också ställt sex frågor till ministrarna, som jag\r\nförväntar blir besvarade i den efterföljande debatten.\r\nHerr talman! Jag vill för tids vinning yrka bifall\r\ntill reservation 3 under mom. 1 och 5 i utbildningsut-\r\nskottets betänkande 1, men står naturligtvis bakom de\r\növriga reservationerna. Jag står bakom samtliga mina\r\nreservationer i utbildningsutskottets betänkande 2,\r\nmen för tids vinnande yrkar jag bifall till reservation\r\nnr 1.</pre><pre>Anf.  8  BRITT-MARIE DANESTIG (v) re-\r\nplik:\r\nHerr talman! Yvonne Andersson talar om att alla\r\nmänniskor är lika, i betydelsen lika värde. Jag skulle\r\nvilja säga att människor har olika livschanser. Varför\r\när då Kristdemokraterna så pass njugga och vill dra\r\nned på de särskilda utbildningsinsatserna för vuxna?\r\nDet är just de vuxna som har lika värde men som har\r\nhaft olika livschanser.\r\nYvonne Andersson talade om kvantitet kontra\r\nkvalitet. Jag skulle vilja veta vad Yvonne Andersson\r\nstödjer sig på när hon säger att hon är oroad för kva-\r\nliteten i kunskapslyftskurserna. Det enda jag har hört\r\när att man mest skall oroa sig för att privata entrepre-\r\nnörer har fått uppdraget, bl.a. i den kommun vi båda\r\nkommer från. Där har lärarna varit dåligt utbildade,\r\noch de har definitivt inte haft någon pedagogisk ut-\r\nbildning. I det fallet är Kristdemokraterna ett parti\r\nsom stöder just det privata entreprenörskapet i de\r\nkommunala sammanhangen.</pre><pre>Anf.  9  YVONNE ANDERSSON (kd) re-\r\nplik:\r\nHerr talman! För det första är jag ledsen att Britt-\r\nMarie Danestig inte lyssnade på hela mitt anförande.\r\nJag utgick från en ökad flexibilitet där man skall\r\nkunna ta hänsyn till livsvillkor och möjligheter till\r\nstudier.\r\nFör det andra vill vi dämpa takten men ändå fort-\r\nsätta att utveckla vuxenutbildningen. I dag finns ing-\r\nen kvalitetssäkring. Man har inte i statens regi tagit\r\nnågot som helst ansvar för att de lärare som skall\r\nundervisa inom kunskapslyftet har vuxenpedagogisk\r\nutbildning. Därför har vi yrkat på att det omgående\r\nskall genomföras.</pre><pre>Anf.  10  BRITT-MARIE DANESTIG (v) re-\r\nplik:\r\nHerr talman! Jag håller med Yvonne Andersson\r\nom att det är väldigt viktigt att lärarna är välutbildade\r\noch att de som skall undervisa vuxna har en vuxenpe-\r\ndagogisk utbildning. Men både Yvonne Andersson\r\noch jag vet ju att det är få lärare som har någon typ av\r\nvuxenpedagogisk utbildning. De skulle knappast\r\nräcka till för denna jättestora satsning.\r\nJag har en annan fråga, och den gäller gymnasie-\r\nskolan som Yvonne Andersson tog upp. Skall jag\r\ntolka Kristdemokraterna och Yvonne Andersson så,\r\natt ni nu har lämnat kravet på att nivågruppera kär-\r\nnämnena och satsningen på att alla elever skall läsa\r\ngemensamt till en viss kompetens i kärnämnena? Har\r\nni lämnat er tidigare vilja att individualisera proble-\r\nmet och låta vissa slippa denna kunskapsnivå?</pre><pre>Anf.  11  YVONNE ANDERSSON (kd) re-\r\nplik:\r\nHerr talman! Det som först och främst förvånar\r\nmig är att utbildningen för vuxenlärare skulle ha\r\nföregåtts av denna jättestora satsning. Då vill jag\r\nåterigen säga: Kristdemokraterna vill utvidga antalet\r\nplatser med 7 500 per år, men vi anser att det i dag\r\ninte finns den kvalitetssäkringen och det kraftfulla\r\nengagemanget från majoritetens sida att utbilda lärare\r\nför detta.\r\nNär det gäller gymnasieskolan är vi beredda att\r\ndiskutera hur olika människor kan tillgodogöra sig\r\nolika typer av undervisning. Målet, att de skall ha\r\ndetta kunnande, är också vårt mål, men utbildningen\r\nkan ske på varierande sätt och med olika typer av\r\nvarvningar mellan t.ex. lärlingsutbildning och teore-\r\ntisk utbildning. Vi löser alltså upp det statiska i sys-\r\ntemet.</pre><pre>Anf.  12  SOFIA JONSSON (c):\r\nHerr talman! Det moderna samhället ställer högre\r\nkrav än någonsin på människors kunskap. Varje år\r\ntillkommer ca 10 % nya arbetstillfällen med krav på\r\nhöga kvalifikationer. Samtidigt försvinner en lika stor\r\ndel arbetstillfällen med enklare arbetsinnehåll. Fler\r\nmänniskor måste därför få en kvalificerad grundläg-\r\ngande utbildning och förutsättningar att återkomma\r\nhela livet till utbildningen.\r\nI dag kan vi se att 40 % av befolkningen någon\r\ngång under livet studerar vidare. Detta är en siffra\r\nsom vi med säkerhet vet kommer att bli allt högre i\r\nframtiden. Kunskapssamhället är på väg att förverkli-\r\ngas. Det innebär också stora utmaningar för den na-\r\ntionella högskolepolitiken.\r\nDet senaste årtiondet har den svenska högskolan\r\ngenomgått sin största förändring någonsin. På åtta år\r\nhar vi sett hur högskolan fått mer än 100 000 nya\r\nplatser.\r\nSverige får till årsskiftet tre nya universitet och\r\nom något år till förmodligen ytterligare ett. Jag vill\r\nmed glädje uttrycka att de insatser som bl.a. Center-\r\npartiet medverkat till de senaste åren har gett ett så-\r\ndant resultat.\r\nSamtidigt, herr talman, måste man oroas över re-\r\ngeringens agerande. Man utnämner universitet, men\r\nman ger dem inte några nya pengar. Trots att både\r\nHögskoleverkets granskningsgrupp och styrelse klart\r\nuttryckt att universitetsbildningar förutsätter nya\r\npengar till forskning och forskarutbildning, väljer\r\nregeringen att låtsas som om det regnar.\r\nDet är inte utan att man frågar sig vad ordet\r\n\"universitet\" betyder för vår utbildningsminister. Å\r\nena sidan är det de som skall bära den svenska forsk-\r\nningen. Å andra sidan innebär det ingenting i prakti-\r\nken att bli utnämnd till universitet. Det kan ju i och\r\nför sig tyckas vara vackert att få examinationsrättig-\r\nheter. Men vad betyder rätten att examinera doktorer\r\nom de inte har pengar till att utbilda sina doktoran-\r\nder? Hur vill utbildningsministern ha det egentligen?\r\nFör Centerpartiet är innebörden av en utnämning\r\ntill universitet entydig: Det skall betyda nya resurser\r\ntill forskning och forskarutbildning. Ett universitet\r\nförutsätts kunna forska och utbilda forskare inom\r\nflera områden. Det är ett krav som vi inte ställer på\r\nhögskolorna. Att bli universitet måste därför betyda\r\natt forskningens andel av verksamheten ökar. Men\r\nhur ser det då ut egentligen i Sverige? Jo, av tre nya\r\nuniversitet har Växjö störst andel forskning. Där\r\nuppgår forskningsresurserna till 18 % av det totala\r\nanslaget. Minst andel har Örebro med 15 %. Detta\r\nkan vara intressant att jämföra med forskningsansla-\r\ngen för andra, äldre universitet. Där varierar andelen\r\nforskning från Luleå Tekniska Universitet och Linkö-\r\npings Universitet med vardera 35 % forskningsanslag\r\nav det totala anslaget upp till Stockholm och Uppsala,\r\ndär forskningsanslagen uppgår till mer än hälften av\r\ndet totala anslaget. Nu är det inte min avsikt att kräva\r\nper-capita-baserade forskningsanslag. Men nog måste\r\nutbildningsministern erkänna att det är en orimlig\r\ndiskrepans mellan villkoren för de nya och för de\r\näldre universiteten?\r\nHerr talman! Riksdagen har redan godkänt ramar-\r\nna för 1999 års budget. Centerpartiet hade velat se ett\r\nannat beslut, så jag kan tyvärr inte yrka på vårt bud-\r\ngetalternativ som hade betytt 25 miljoner kronor extra\r\nvardera till Karlstad, Växjö, Örebro, Mitthögskolan\r\noch 10 miljoner kronor extra till Karlskro-\r\nna/Ronneby.\r\nJag får därför nöja mig med en stilla förhoppning\r\nom att regeringen i vår kommer att leva upp till de\r\nlöften och förespeglingar som man tidigare givit då\r\nman bestämde att Karlstad, Växjö och Örebro skulle\r\nbli universitet och de antydningar som man givit om\r\natt Mitthögskolan har goda chanser att bli universitet\r\nunder år 2000. Det borde innebära att regeringen i\r\nvårpropositionen skapar utrymme för en kraftig ök-\r\nning av forskningsresurserna till dem.\r\nHerr talman! Nu när expansionen inom högskolan\r\när beslutad och under genomförande måste kvaliteten\r\ni utbildningen säkras. Sveriges universitet och hög-\r\nskolor behöver ett kvalitativt språng efter det kvanti-\r\ntativa språng som nu är taget. Den högre utbildning-\r\nens kvalitetsarbete måste ha sin grund i studenternas\r\nrätt till en god utbildning och deras krav och förvänt-\r\nningar på sin studietid. Studenten skall stå i centrum\r\nför utbildningspolitiken. Samtidigt går det inte att se\r\nstudenter som en homogen grupp med likvärdiga\r\nbehov. Vi kan se att såväl andelen vuxenstuderande\r\nsom andelen människor från hem utan utbildningstra-\r\ndition blir allt större inom högskoleutbildningen. Ett\r\nmodernt utbildningsväsende måste vända sig till alla\r\nolika studenter och ge både en utbildning som är\r\nanpassad efter studenternas olika förutsättningar och\r\nsådana sociala villkor att studenterna kan tillgodogöra\r\nsig utbildningen.\r\nEn politik för ett kvalitativt språng i högskolan\r\nmåste givetvis till stor del handla om kvaliteten i\r\nundervisningen och hur den säkras. Den måste också\r\nadressera frågor om studenternas villkor och möjlig-\r\nheter att tillgodogöra sig utbildningen. Kvalitetsarbe-\r\ntet måste också syfta till att förbättra kontakten mel-\r\nlan yrkesliv och högskola för att förmedla en utbild-\r\nning som också ger en relevans för arbetslivets be-\r\nhov.\r\nNär nu alltfler studenter med olika bakgrund söker\r\nsig till högskolan ökar också kraven på skolan att\r\nanpassa undervisningen så att alla studenter kan få en\r\nbra del av den. Högskolan är i dag den enda delen av\r\nutbildningssystemet där lärarna inte omfattas av for-\r\nmella krav på pedagogisk, metodisk eller didaktisk\r\nkompetens. Följden är att alltför mycket av högskole-\r\nutbildningen fortfarande bedrivs på samma sätt som\r\nför 30 år sedan.\r\nBehovet av högskolelärare kommer att öka kraf-\r\ntigt de närmaste åren. Det är därför viktigt med en\r\nsamlad strategi för att få fler lärare. Här vore det\r\nintressant att höra utbildningsminister Östros om hur\r\nregeringen kommer att arbeta för att säkra tillgången\r\npå kompetenta lärare vid våra högskolor och univer-\r\nsitet.\r\nEn bra högre utbildning och forskning måste ock-\r\nså sätta jämställdheten i fokus. I dagens högskola\r\nminskar andelen kvinnor påtagligt på de högre nivå-\r\nerna i hierarkin. Ca 90 % av professurerna innehas i\r\ndag av män. För att uppnå en ökad jämställdhet inom\r\nhela högskolan är det nödvändigt att börja redan i\r\ngrundutbildningen. Det behövs en aktiv rekrytering\r\nav kvinnor till forskarutbildningen, fler handledare\r\ntill forskningsarbeten och en strävan efter större jäm-\r\nlikhet i högskolans tjänstestruktur.\r\nCenterpartiet anser att också studenterna inom\r\ngrundutbildningen borde omfattas av bestämmelser\r\nmotsvarande dem som finns i jämställdhetslagen.\r\nSådana motsvarande regler bör skrivas in i högskole-\r\nförordningen.\r\nHerr talman! Studiemedelssystemet måste refor-\r\nmeras. Ett nytt studiemedelssystem skall vara hållbart\r\noch överskådligt såväl för den enskilde som för sta-\r\nten. Det måste framför allt minska den sociala sned-\r\nrekrytering som finns i dag.\r\nUtbildning är ett av de viktigaste inslagen i en po-\r\nlitik för att slå vakt om alla människors lika möjlig-\r\nheter. Investeringar i utbildning är av avgörande be-\r\ntydelse för såväl samhället som människorna. En\r\npolitik för rättvisa måste i stor utsträckning bygga på\r\nen politik för att erbjuda alla lika möjligheter till\r\nutbildning.\r\nÄven om möjligheterna till högre studier ökat ef-\r\nter expansionen så kommer inte de här möjligheterna\r\nalla till del. Den sociala snedrekryteringen till högre\r\nutbildning är i stort sett oförändrad sedan 1960-talet.\r\nDe kommande åren bör stora ansträngningar göras för\r\natt bryta detta mönster och uppmuntra fler att studera.\r\nEn stor andel av dem som i dag studerar på hög-\r\nskolan kommer att hamna i en livslång skuldfälla.\r\nUnder den resterande delen av sitt yrkesverksamma\r\nliv kommer de att betala en akademikerskatt på 4 %\r\nav bruttoinkomsten i stället för att snabbt amortera av\r\nskulden. Den höga skuldsättningen gör att många\r\ntvekar inför att påbörja högre studier. De som tvekar\r\nmest är ofta de som är i störst behov av ett samhälls-\r\nstöd för att våga ta språnget. Skuldsättningen bidrar\r\ndärför till att bibehålla den sociala snedrekryteringen.\r\nHerr talman! Centerpartiet ser tre principer som\r\nbör ligga till grund för en ny studiemedelsreform.\r\n1.      Den första principen innebär att skuldbördan efter\r\nstudietiden måste lättas.\r\n2.      Den andra principen innebär att studiemedelssys-\r\ntemet skall vara enkelt och lättöverskådligt.\r\n3.      Den tredje principen innebär att systemet skall\r\nkonstrueras så att subventioner i systemet blir\r\ntydliga.</pre><pre>Med dessa principer som grund menar Centerpar-\r\ntiet att det nya studiemedelssystemet bör utgå från att\r\nansvaret för studiefinansieringen skall delas lika\r\nmellan stat och student. Studiemedlens totalbelopp\r\nskall därför utgöras av lika delar bidrag och lån.\r\nOm vi läser i riksdagspartiernas motioner ser vi\r\natt de flesta partier ser det som mycket angeläget att\r\ninom kort införa ett nytt studiemedelssystem. Utifrån\r\ndetta är det rätt förvånande att det endast är Center-\r\npartiet som lagt fram ett konkret förslag i frågan.\r\nCenterpartiet har ett finansierat förslag som kan ta sin\r\nbörjan redan hösten -99.\r\nFolkpartiet visar sig ha en vision och en målsätt-\r\nning om ett nytt studiemedelssystem. Kristdemokra-\r\nterna ser vikten av ett nytt system, och Moderaterna\r\nvill se en skyndsam utredning i frågan. Alldeles nyss\r\nkunde vi höra Britt-Marie Danestig från Vänsterparti-\r\net prata om vikten av ett nytt studiemedelssystem och\r\natt detta bör komma i gång så snart som möjligt.\r\nMen då frågar jag mig: Var finns förslagen? Det\r\nhandlar ju inte längre bara om att diskutera fina ord,\r\nom att diskutera att propositionen är på väg. Nu be-\r\nhövs det ett riktigt förslag med konkreta åtgärder för\r\nett nytt studiemedelssystem.\r\nI betänkandet kan vi i alla fall läsa att utskottet\r\n\"erinrar om att regeringen har aviserat en proposition\r\nom ett nytt system som skall träda i kraft år 2000\".\r\nDetta har sin grund i tidigare utbildningsminister\r\nThams uttalande. Nu är det bara att hoppas att nuva-\r\nrande minister Östros tänker hålla fast vid regering-\r\nens tidigare löfte.\r\nHerr talman! Då studiemedlen är avsedda för hel-\r\ntidsstudier under nio månader måste det naturligtvis\r\nvara tillåtet med yrkesarbete under de månader då\r\nstudiemedel inte ges. Centerpartiet anser att dagens\r\nsystem hindrar många studenter. Det skall vara möj-\r\nligt att undvika en hög skuldsättning genom eget\r\narbete under t.ex. sommaren eller under helger. Vi\r\nvill därför höja fribeloppet till två basbelopp, vilket\r\nmotsvarar 74 000 kronor per år. Vi anser också att det\r\nskall vara möjligt att jämka mellan höst- och vårter-\r\nmin då man studerar båda terminerna.\r\nDet är inte utan att man förvånas över att inte ens\r\nen sådan justering aviserats. Höjningar i den storleks-\r\nordning som Centerpartiet föreslår är inte svåra att\r\nfinansiera men skulle betyda mycket för de studenter\r\nsom i dag drabbas orättvist hårt av fribeloppsreglerna.\r\nHerr talman! Det finns många frågor som hade\r\nvarit värda att ta upp. Med den tid som har stått till\r\nmitt förfogande har jag dock nöjt mig med att fokuse-\r\nra på de viktiga förändringar som inte har synts i\r\nbudgeten. En sådan viktig  förändring är forsknings-\r\nanslaget, som jag har tagit upp. Människor skall kun-\r\nna lita på löften från riksdag och regering. I och med\r\natt regeringen skapade de nya universiteten gjorde\r\nman ett åtagande att öka forskningsresurserna till\r\ndem. Jag hoppas att de nya förslagen kommer under\r\nvåren.\r\nSlutligen vill jag när det gäller UbU1 yrka bifall\r\ntill reservation 4 under mom. 7 och när det gäller\r\nUbU2 till reservation 4.</pre><pre>Anf.  13  YVONNE ANDERSSON (kd) re-\r\nplik:\r\nHerr talman! Det är förvånande att Centern kan\r\nkritisera andra partier för att inte ha gått igenom det\r\nhär närmare och samtidigt i sitt anförande uppehålla\r\nsig vid studiemedel. Som om detta skulle vara det\r\nallenarådande för en studerande!\r\nVi i Kristdemokraterna har faktiskt arbetat fram\r\nnågonting som vi kallar för studiestöd i stället. Studi-\r\nestöd är en mycket bredare fråga. Det handlar ju fak-\r\ntiskt om att se den studerandes hela situation. Då\r\ngäller det boendet. Då gäller det trygghetssystemen,\r\nsom i dag inte finns. Det gäller pensionsförmåner,\r\nsjukförsäkringar, föräldraförsäkringar etc. Hur har\r\nCenterpartiet hanterat det?</pre><pre>Anf.  14  SOFIA JONSSON (c) replik:\r\nHerr talman! Vi kan höra här hur Kristdemokra-\r\nterna börjar fundera över sina system. Men vi har\r\nockså under dagen hört dem diskutera och föra fram\r\nvikten av alla människors lika möjligheter. För min\r\ndel handlar ett nytt studiemedelssystem om alla stu-\r\ndenters lika möjligheter. Det är något som för mig är\r\nväldig viktigt.\r\nI fråga om de diskussioner som Kristdemokrater-\r\nna tar upp här vad gäller det tidigare barntillägget vill\r\njag säga att också Centerpartiet har engagerat sig\r\nkring dessa frågor. Det är en del av bakgrunden till att\r\nvi har föreslagit en studiesocial utredning.\r\nJag skulle vilja komma med en motfråga till\r\nKristdemokraterna. Jag funderar på hur deras budget\r\nser ut. Här sparar man 317 miljoner kronor på univer-\r\nsiteten och högskolan. Det gör Kristdemokraterna\r\nganska unika eftersom det är det enda parti som fak-\r\ntiskt vill minska resurserna till den högre utbildning-\r\nen och forskningen i det här landet.</pre><pre>Anf.  15  YVONNE ANDERSSON (kd) re-\r\nplik:\r\nHerr talman! Vi ökar på forskningen med\r\n50 miljoner kronor, för att ta Sofia Jonssons sista\r\nfråga först. För övrigt är det ju så att i Kristdemokra-\r\nternas politik är inte ekonomin det allra första. Det är\r\ninte prioritet 1. Prioritet 1 är människors möjligheter\r\natt utveckla någonting. Då är ekonomin den fråga\r\nsom man naturligtvis får pröva och möta i de här\r\nsammanhangen. Vi anser att vi från grunden har gått\r\nigenom vilka behov som kan finnas. Det är inte så att\r\nvi kommer att spara på sikt. Det är snarare så att vi\r\nhar en långsiktigare lösning så att vi inte hamnar i en\r\ndålig kvalitetssituation.\r\nNär det gäller studiemedelssystemet och studi-\r\nestödet vill jag fortfarande påpeka att om man nämner\r\nnågra exempel i ett replikskifte i en debatt som denna\r\nså kan vi sedan mötas och se hur pass genomtänkta\r\nförslag vi har. Vi vill inte ha ett system som är statiskt\r\ngentemot att alla människor skulle vara lika. Det\r\nhoppas jag framkom i inledningsanförandet.</pre><pre>Anf.  16  SOFIA JONSSON (c) replik:\r\nHerr talman! Yvonne Andersson, jag ställer gärna\r\nefteråt upp på att diskutera hur vi kan lösa frågorna\r\nmed anledning av det nya studiemedelssystemet och\r\nvilka förslag som vi kan komma överens om.\r\nMen det som är intressant och som jag vill komma\r\ntillbaka till är att Kristdemokraterna fortfarande vill\r\nminska resurserna till högre utbildning. De talar så\r\nvackert i motionerna om att kvaliteten skall bevaras\r\nsamtidigt som en lugnare utbildningstakt väljs. Men\r\nde talar inte om var besparingarna skall göras. I stället\r\nanger man besparingarna i en klumpsumma.\r\nMan kan fundera över var Kristdemokraterna vill\r\natt besparingarna skall göras. Vem är det som inte\r\nskall få möjlighet att studera nästa höst, och vilken\r\nhögskola är det som inte skall få ökade möjligheter\r\ntill sin nya forskning?</pre><pre>Anf.  17  BRITT-MARIE DANESTIG (v) re-\r\nplik:\r\nHerr talman! Jag delar till en del det som Sofia\r\nJonsson har sagt om studiemedelssystemet, både när\r\ndet gäller den höjda bidragsdelen och fribeloppet\r\nsamt samordningen med olika sociala stödsystem.\r\nJag har en fråga som gäller något mycket konkret.\r\nCenterpartiets förslag innebär faktiskt att studenten\r\nfår ungefär 600 kr mindre per månad i handen att\r\nklara sig på, trots att vi vet att studenterna som grupp\r\nhar fått ett betydligt minskat konsumtionsutrymme på\r\ngrund av höjda bondekostnader, dyrare litteratur, osv.\r\nHur har man i Centerpartiet funderat när det gäller\r\ndetta? Hur har man kommit fram till att man skall\r\nerbjuda studenterna betydligt mindre pengar i måna-\r\nden än vad de nu får?</pre><pre>Anf.  18  SOFIA JONSSON (c) replik:\r\nHerr talman! Visst har vi i Centerpartiet funderat\r\npå detta. Vår målsättning med det nya studiemedels-\r\nsystemet och vårt konkreta förslag, som är det enda\r\nkonkreta förslag som finns på bordet här i dag, inne-\r\nbär ju att alla studenter skall få möjlighet att studera\r\npå en högre utbildning. Vårt förslag innebär precis\r\nsom Britt-Marie Danestig sade att totalbeloppet sänks\r\nmed 400 kr, vilket innebär att studenterna under stu-\r\ndietiden får mindre pengar i handen. Men på längre\r\nsikt tryggar vi studenten. Det är det långsiktiga pers-\r\npektivet som Centerpartiet har tagit fram, långsiktigt\r\nhållbart och långsiktiga möjligheter för studenten.\r\nGenom de undersökningar som har gjorts vet vi att\r\ndet är skuldbördan som till största delen gör att\r\nmånga inte börjar studera på den högre utbildningen.\r\nJag vill ställa en motfråga till Britt-Marie Danes-\r\ntig. Nu har vi hört Britt-Marie Danestig stå här och\r\ndiskutera hur viktigt det är med ett nytt studiemedels-\r\nsystem. Om ni i Vänsterpartiet tycker att det nu är så\r\nviktigt, hur ser då ert förslag ut, och hur vill ni finan-\r\nsiera det?</pre><pre>Anf.  19  BRITT-MARIE DANESTIG (v) re-\r\nplik:\r\nHerr talman! Jag tycker att frågan hur studenterna\r\nmed 400 kr mindre - enligt Sofia Jonsson, men jag\r\nhar för mig att det var fråga om ungefär 600 kr - skall\r\nklara sin direkta försörjning varje månad kvarstår.\r\nSkall de arbeta, skall de få stöd av sina föräldrar, eller\r\när det andra sociala stödsystem, t.ex. bostadsbidrag,\r\nsom skall fylla ut detta, vilket en centerpartist som jag\r\nmötte i en debatt före valet påstod? Då tycker jag att\r\ndetta blir väldigt skevt.\r\nVi har avstått från att lägga fram något konkret\r\nförslag därför att vi förväntar oss att regeringen någon\r\ngång i mars månad eller åtminstone någon under\r\nvåren kommer att lägga fram ett sådant förslag. Men\r\nvi har i tidigare debatter och i tidigare motioner\r\nangett att det är viktigt med en väsentlig höjning av\r\nbidragsdelen och att vi tycker att denna trappa är\r\nriktig. Vi har talat om att utbildning på grundskoleni-\r\nvå borde vara en rättighet för alla om någon av någon\r\nanledning har missat den. Vi har talat om att indivi-\r\nden skulle behöva satsa något lite när det gäller ut-\r\nbildning på gymnasieskolenivå men att det är ett\r\nstarkt samhällsintresse att bidra med en stor del av\r\ndetta. När det gäller studier på högskolenivå har vi\r\nsagt att nivån kanske borde vara att individen satsar\r\n50 % och samhället 50 %. Vi har också räknat på hur\r\nmycket det kostar att slopa fribeloppet alternativt att\r\nhöja det. Ungefär så anser vi att det skall vara, vilket\r\nhar framgått av tidigare motioner. Men vi har i dag\r\ninte låst oss vid ett konkret förslag. Vi avvaktar.</pre><pre>Anf.  20  SOFIA JONSSON (c) replik:\r\nHerr talman! Det är intressant att höra Britt-Marie\r\nDanestig från Vänsterpartiet börja diskutera och pro-\r\npagera och använda de termer som hon gör om det\r\nnya studiemedelssystemet - 50 % bidrag och 50 %\r\nlån. Det är jättebra. Men samtidigt hör vi hur man\r\nfrån Vänsterpartiet från talarstolen frågar: När kom-\r\nmer propositionen? Vi har väntat länge nog. Är det då\r\ninte rätt att vara med och bilda en opinion, så att vi\r\ntillsammans kan försöka få fram ett förslag som är\r\nlångsiktigt hållbart och där det finns lika möjligheter\r\nför studenter att bedriva högre studier?</pre><pre>Anf.  21  BARBRO WESTERHOLM (fp):\r\nHerr talman! Jag kommer att koncentrera mitt in-\r\nlägg på högre utbildning och forskning. För oss libe-\r\nraler är det den enskilda människan och hennes frihet\r\natt välja väg så länge hon inte skadar någon annan\r\neller begränsar andras frihet som är grunden för vår\r\npolitik. Oavsett bakgrund, begåvning, fysisk eller\r\nmental styrka måste alla människor få många chanser\r\ni livet. För att nå detta mål måste man ständigt in-\r\nhämta kunskap och utveckla sin förmåga. Det innebär\r\ninte att alla gör samma saker utan just det som passar\r\nvar och en bäst.\r\nI ett liberalt samhälle utgör utbildningspolitiken\r\noch forskningspolitiken en mycket viktig grund. Vi\r\nmåste här vara realistiska. Vi ser att vi i dag lever i ett\r\nmycket föränderligt samhälle. Utbildning i dag är en\r\nfärskvara, och det är därför som var och en kommer\r\natt möta utbildning under hela sitt liv. Detta förän-\r\nderliga samhället har vi inte haft förmågan att anpassa\r\noss efter i socialdemokratins Sverige. Vi har inte i tid\r\nlagt om kursen för högre utbildning och forskning.\r\nVi från Folkpartiet har kraxat om att vi inte längre\r\nkan förse svenskt näringsliv med de välutbildade\r\nforskare som behövs, och vi kan se hur inte minst\r\nläkemedelsföretagen har lagt mycket av sin forskning\r\nutomlands där kompetens finns. Nu har Astra t.o.m.\r\naviserat att man skall flytta en mycket viktig del av\r\nsin verksamhet, huvudkontoret, till London där förut-\r\nsättningarna är bättre för företagets arbete.\r\nDetta är dystert. Det är dystert för våra ungdomar\r\nsom ser detta hända, och det är dystert för oss som är\r\ni pensionsåldern och som är beroende av att det finns\r\nett vitalt näringsliv i Sverige för att vi skall ha råd\r\nmed de trygghetssystem som utgör en så viktig del av\r\ndet svenska samhället och som vi har all rätt att vara\r\nstolta över.\r\nI detta betänkande tar utskottsmajoriteten upp den\r\nhär resultatredovisningen. Man konstaterar att man\r\nutbildar 21 400 fler helårsstudenter än regeringen\r\nkrävt och refererar till att RRV anser att det är brister\r\ni budgeteringen.\r\nDetta är väl inte så konstigt med tanke på den\r\nsnabbhet som detta skulle ske. Kanske är det inte helt\r\nfel samhällsekonomiskt att vi har utbildat fler än det\r\nvar tänkt, därför att en del av den överproduktionen\r\nligger inom naturvetenskap och teknik, vilket är tyd-\r\nliga bristområden där vi egentligen behöver utbilda\r\nfler och fler. Men det har varit ett kvantitativt tänkan-\r\nde, inte ett kvalitativt tänkande. Om vi skall kunna\r\nkonkurrera internationellt måste vi erbjuda våra stu-\r\ndenter och våra forskare en kvalitetsmässigt bra ut-\r\nbildning och forskarsituation.\r\nVåra studenter har världen som arbetsmarknad.\r\nDet är också så att svenska företag och svensk of-\r\nfentlig sektor i dag faktiskt har världen som rekryte-\r\nringsbas. Detta ställer höga krav på att vi kvalitets-\r\nmässigt har en bra utbildning.\r\nVi i Folkpartiet menar att regeringens kvali-\r\ntetstänkande är för snävt. Givetvis skall varje fakultet,\r\nvarje högskola och varje universitet självkritiskt\r\ngranska sin egen verksamhet, men det räcker inte. Vi\r\ni Folkpartiet föreslår att fristående ackrediteringsin-\r\nstitut inrättas, så som man har i t.ex. England och\r\nUSA. De här skall vara obundna. De kan också\r\nmycket väl ha ackrediterare som kommer från andra\r\nländer.\r\nMed ackreditering av våra lärosäten får studenter-\r\nna en möjlighet att se var man får den bästa utbild-\r\nningen, var den bästa forskarutbildningen finns. Till\r\ndetta kommer att vi också måste ha människor som är\r\nutbildade i ackreditering. Sådan utbildning finns\r\nfaktiskt inte i Sverige. Man får söka sig till Finland,\r\nEngland eller USA för att få den utbildningen. Det\r\nkrävs nämligen alldeles speciella insatser för detta.\r\nEfter detta med kvalitetssidan vill jag gå över till\r\ndoktorandutbildningen. Flera talare  här har varit inne\r\npå det som skedde under förra mandatperioden och de\r\nproblem som en del fakulteter nu har. I princip är det\r\nju stopp för att rekrytera nya doktorander.\r\nJag skall ta upp ett annat problem som jag har sett\r\ni några forskningsfonder. Genom det fixerade fyraår-\r\nskravet på finansiering kommer man nu från institu-\r\ntioner in med \"färdiga doktorandpaket\". Man kom-\r\nmer in med en ansökan om ett projekt men fortfaran-\r\nde är ingen doktorand så att säga anställd i projektet.\r\nDå har man väl hamnat helt fel i den här forskarut-\r\nbildningen.\r\nJag är kanske gammeldags men jag inbillade mig\r\natt en viktig del av utbildningen är att man kanske\r\nhittar en idé på en institution. Man sätter upp en hy-\r\npotes. Sedan skall man underbygga det här med egna\r\nlitteraturstudier. Man skall själv falsifiera den här\r\nhypotesen, inte få det hela färdigt som ett paket -\r\nman går in och gör de fyra åren och kommer ut med\r\nlagerkrans och hatt och med ring på fingret. Det kan\r\ninte vara rätt väg att gå när det gäller kvalificerad\r\nforskarutbildning.\r\nJag hoppas att utbildningsministern kan nappa\r\nhär. Det gäller att gå in och analysera konsekvenserna\r\nav den förändring som kom till stånd förra året och att\r\nvara villig att ändra på de delar som inte är bra.\r\nEn annan sak som också blir fel tänkt är följande.\r\nVisst, det är bra att en avhandling inte tar 20 år eller\r\nnågot i den vägen. Men det finns frågeställningar som\r\ndet tar längre tid att lösa, att besvara, än just fyra år.\r\nSjälv har jag erfarenhet från området epidemiologi.\r\nDet är som att odla skog. Det kan ta betydligt längre\r\ntid att få fram svaren på de frågor som man har ställt\r\nsig. Medan man väntar på de svaren kan man kanske\r\ngöra någonting annat - på den medicinska sidan, på\r\nsin specialistutbildning eller vad det nu kan vara.\r\nI vår alternativbudget sätter vi av 100 miljoner\r\nkronor till för doktoranderna. Vi vill också kompen-\r\nsera för de förluster som forskningsråden gjorde då\r\nförre utbildningsministern så att säga inte kom åt\r\nstiftelsernas pengar. Där plussar vi alltså på.\r\nNågot som jag som folkpartist naturligtvis ömmar\r\nmycket för är de funktionshindrades möjligheter till\r\nstudier och forskning. Här visar inte minst Bengt\r\nLindqvists utredning hur eländigt det kan vara för\r\nstudenter med olika funktionshinder att komma till\r\nlokalerna, att få hjälp med hörselslingor osv.\r\nHögskoleverket har nu faktiskt fått i uppdrag att\r\ninventera situationen. Man skall redovisa uppdraget\r\ntill regeringen under år 2000. Men detta får inte så att\r\nsäga lägga en kall hand på de förändringar som det\r\ngår att göra redan nu. För en funktionshindrad student\r\när en väntetid på ett år när det gäller det här förslaget\r\noch den tid som det sedan tar att åstadkomma föränd-\r\nringarna en väldigt lång tid.\r\nVi tar upp en rad andra saker men jag kommer\r\ninte att hinna beröra alla. En viktig sak är dock att\r\nhögskolor och universitet får friare antagningsmöjlig-\r\nheter. Vi har ju väldigt god erfarenhet av det som har\r\nhänt inom medicinarutbildningen i t.ex. Linköping\r\ndär lokala antagningskriterier har utvecklats som går\r\nut på att man möter studenten. Man testar hur väl\r\nstudenterna har tänkt över just den här utbildningsvä-\r\ngen. Är det något som passar mig? Det är ju bättre att\r\ni tid få råd om att en utbildningsväg inte passar.\r\nVi tar också upp detta med utlandsstudier. I den\r\ninternationaliserade värld som vi nu lever i skall,\r\ntycker vi, minst en termins studier utomlands vara\r\nregel, inte det undantag som en del studenter väljer.\r\nAlla borde få den här kulturkompetensen, de språk-\r\nkunskaper som detta ger.\r\nVidare har vi tagit upp frågan om utbildnings-\r\nkonton för ett livslångt lärande därför att det är något\r\nsom dagens arbetsmarknad kräver. Man skall kunna\r\ngöra ett avbrott i sina studier när man känner att man\r\nbehöver plussa på. Detta är inte minst viktigt för dem\r\nsom är föräldralediga. Färskvaran, dvs. utbildningen,\r\nkan ju under en föräldraledighet bli förlegad. Man\r\nbehöver därför ta upp studierna igen. Då kan det vara\r\nbra att ha ett utbildningskonto. Idén baseras på, som\r\nvi kallar det, ett pensions- och utvecklingssparande.\r\nMan sätter av t.ex. ett och ett halvt basbelopp per år.\r\nMan kan ta ut en del av de här slantarna för studier\r\noch skjuta upp sin pension men det förutsätter att vi\r\ninte har yrkesförbud för vissa yrkesgrupper vid 65-\r\nårsdagen, som är fallet för läkare och tandläkare. Då\r\ngår det liksom inte att skjuta upp.\r\nFlera talare har varit inne på frågan om studi-\r\nestödssystemet. Vi i Folkpartiet tycker också att det\r\nhar dröjt alldeles för länge innan man har vidtagit\r\nåtgärder här. Vi tycker också att man bör ha 50/50-\r\nfördelningen i ansvar mellan studenten och staten. Vi\r\nhar även en tanke på att man vid varje uppnådd exa-\r\nmensgrad skulle kunna få skriva av en del av studie-\r\nskulden. Det skulle vara en bra \"morot\".\r\nSofia Jonsson, anledningen till att vi inte lagt fram\r\nett konkret budgetförslag här är att vi känner ett stort\r\nansvar för den alternativbudget som vi har presente-\r\nrat. I den har vi prioriterat insatser för funktionshind-\r\nrade och äldre för att bli av med sådana här före-\r\ntagsovänliga skatter; detta för att få i gång jobben,\r\nsom är en förutsättning för att vi skall få in mer skat-\r\nter som vi sedan kan använda t.ex. till ett nytt studi-\r\nestödssystem.\r\nVad vi här gör är att vi säger nej till en höjd expe-\r\nditionsavgift på 20 miljoner kronor Vi tror nämligen\r\ninte att vi skall ha en sådan retroaktivitet.\r\nSedan vill jag säga några ord om jämställdheten\r\ninom forskning och högre utbildning. Här finns ett\r\nojämställt förhållande. Vi har procentsiffror på, jag\r\ntror att det var Sofia Jonsson som tog upp den saken,\r\nhur det ser ut. Vad jag tycker är viktigt här - jag hop-\r\npas att utbildningsministern lyssnar men jag är inte\r\nalldeles säker på det - är att gå in bakom de här siff-\r\nrorna för att se vad det är för beslut som leder fram\r\ntill att den kvinna som söker en professur blir den\r\ngoda tvåan som inte får professuren. När nummer ett\r\navstår från professuren duger hon plötsligt inte, utan\r\ndå skall alltihop utlysas och göras om. Den här kvin-\r\nnan, den goda tvåan, kan då inte kallas till tjänsten i\r\nfråga. Det har hänt flera gånger.\r\nJag tror att man behöver gå in och titta på hela be-\r\nslutsprocessen, från det att en professur söks, och se\r\nvad som händer.  Jag tror att det där finns en del så att\r\nsäga omedvetna beslut som ligger kvinnor i fatet och\r\nsom, om man blir varse dem, kan undanröjas. Jag tror\r\ninte att det är illvilja, utan det har bara blivit så i en\r\nrad beslut.\r\nJag vill runda av med att säga att man, i och med\r\natt FRN skall fördela dessa 230 miljoner till andra\r\nforskningsråd och satsa på tvärsektoriell forskning,\r\nhåller på att landa mellan två stolar.\r\nSlutligen: Vi står naturligtvis bakom reservatio-\r\nnerna i betänkandet, men med tanke på kammarens\r\ntid och i synnerhet då det är risk för kontrapropositio-\r\nner mellan förslag från tre partier som har 16, 17, 18\r\nmandat nöjer jag mig med att yrka bifall till reserva-\r\ntion 6 i UbU1 under mom. 7 om funktionshindrade.</pre><pre>Anf.  22  GUNNAR GOUDE (mp):\r\nFru talman! Jag kommer att beröra hela området\r\nutbildning och forskning.\r\nKvaliteten i den svenska skolan, den högre utbild-\r\nningen och forskningen har under en lång period varit\r\nhög och utgjort en viktig förutsättning för utveckling-\r\nen av det svenska välfärdssamhället. En del av det\r\nväxande välståndet har i sin tur omsatts i en utbygg-\r\nnad av skolan och den högre utbildningen så att allt-\r\nfler har fått möjlighet att studera. Det gäller skola\r\nsåväl som högre utbildning och forskning.\r\nÄven under den ekonomiskt svaga tiden sedan\r\n1990 har det satsats på utbildning och forskning.\r\nUtbyggnaden av barnomsorgen, kunskapslyftet, den\r\ntillämpade forskningen med EU-medel och inrättan-\r\ndet av löntagarfondsstiftelserna och storsatsningar\r\ninom försvarsforskningen har tillförts stora resurser.\r\nMen satsningarna har inte kommit stommen i svensk\r\nutbildning och forskning till del. I själva verket har\r\nkärnverksamheterna grundskola och gymnasieskola\r\nfått vidkännas minskningar av resurserna, på grund-\r\nskolan i storleksordningen 20 % i vissa kommuner.\r\nDetsamma gäller i viss mån kostnaderna per student\r\nvid universitet och större högskolor, vilket bara i viss\r\nmån kompenserats genom att man startat små och\r\nmedelstora högskolor.\r\nGrundforskningen och fakultetsanslagen för\r\nforskning och forskarutbildning har inte ökat och i\r\nvissa mått mätt faktiskt minskat. Det här är en under-\r\nlåtenhetssynd under rätt många år som redan har satt\r\nsina spår.\r\nFörutsättningarna för en bra utbildnings- och\r\nforskningspolitik är emellertid inte dåliga. Men det är\r\nmycket som behöver rättas till eller förbättras. Det\r\nhandlar då om själva kärnan i svensk utbildning och\r\nforskning.\r\nVilka är då problemen som ligger främst och\r\nväntar på en lösning. Miljöpartiet har lämnat en sam-\r\nlad utbildningspolitisk motion med en analys av pro-\r\nblemen så som vi ser dem och förslag till åtgärder.\r\nJag vill kort nämna några. Jag följer den enkla dispo-\r\nsitionen från barn till vuxen och börjar med försko-\r\nlan.\r\nFörskolan har nyligen förts in under skolagen och\r\nfått sin egen läroplan. Redan nu kan vi säga att läro-\r\nplanen är alldeles för torftig. Den måste utvecklas så\r\natt den bättre anger vilka krav som ställs på både\r\ninnehåll och kvalitet i verksamheten. Krav på lärar-\r\nkompetens skall skrivas in i skollagen. Det skall tyd-\r\nligt anges var ansvaret för verksamheten ligger. För-\r\nskollärarnas pedagogiska ansvar skall skrivas in, och\r\nkravet på föreståndare och förståndares ansvar skall\r\nockså anges. Det är egentligen förvånansvärt att inte\r\nregeringen i propositionen förra mandatperioden hade\r\nmed detta. I jämförelse med motsvarande delar för\r\ngrundskolan gör att man faktiskt kan misstänka att\r\nregeringen tyckte att förskolan på något sätt var\r\nmindre betydelsefull.\r\nSå till grundskolan. Kanske är det just grundsko-\r\nlan som drabbats hårdast av nedskärningarna med\r\nfärre lärare, speciallärare, skolpsykologer, kuratorer\r\nosv. som resultat. De elever som fått bära bördan av\r\nsparåtgärderna är de som haft behov av särskilt stöd,\r\nt.ex. barn med specifika läs- och skrivsvårigheter\r\neller barn med olika funktionshinder. Dessa missför-\r\nhållanden är helt oacceptabla och måste snabbt rättas\r\ntill. Det kan bara ske genom att resurser tillförs sko-\r\nlan så att det blir fler vuxna i skolan - lärare, special-\r\nlärare, skolpsykologer - och eleverna kan få det stöd\r\nsom de enligt lag är berättigade till.\r\nNär det gäller gymnasiet är spåren efter den illa\r\nplanerade gymnasiereformen fortfarande tydliga och\r\nbesvärande. Lärarfortbildningen har inte kommit i\r\nkapp, och många gymnasier har ännu inte ställt om\r\nsin organisation och undervisning efter de nya kraven\r\noch elevkategorierna. Här behövs fortbildning av de\r\nverksamma lärarna. Dessutom är det lärarbrist som\r\nytterligare förvärras framöver genom att en stor del\r\nav lärarkåren närmar sig pensionsåldern. Lärarutbild-\r\nningen måste öka såväl i omfattning som i kvalitet.\r\nI de eftergymnasiala yrkesutbildningarna har un-\r\nder de senaste tio åren skett stora förändringar dels\r\ngenom att bra yrkesutbildningar har tagits bort, dels\r\ngenom att många fristående yrkesutbildningar har\r\nförts över till universitet och högskolor, delvis av\r\nstatusskäl.\r\nMiljöpartiet vill återinföra eftergymnasiala yrkes-\r\nutbildningar i en rad olika former. Lärlingsutbild-\r\nningen är en. Fristående yrkesutbildningar med goda\r\npraktikmöjligheter och yrkesskickliga lärare är en\r\nannan. Vi ser införandet av den kvalificerade yrkes-\r\nutbildningen, alltså den försöksverksamhet som star-\r\ntade förra mandatperioden, som ett mycket bra inslag\r\ni den utvecklingen och noterar med tillfredsställelse\r\natt de i årets budget har ökats på i den delen. Det är\r\nbra, och vi ser gärna att den utvecklingen fortsätter.\r\nSå till utbildningarna vid universitet och högsko-\r\nlor. Det stora problemet med grundutbildningen vid\r\nuniversitet och högskolor är bristen på kvalificerade\r\nlärare. Utbyggnaden av grundutbildningen under\r\nförra mandatperioden skedde utan rimliga förberedel-\r\nser. Endast en mindre del av lärarna på dessa utbild-\r\nningar har egen forskarutbildning, och nästan alla\r\nsaknar pedagogisk professionalitet. Miljöpartiet före-\r\nslår kraftiga resursförstärkningar i syfte att öka fors-\r\nkarutbildningen och införa en särskild högskollärar-\r\nutbildning. Vi har som övriga partier krävt att studi-\r\nestödssystemet skall förändras snabbt. Vi har nu\r\nväntat i tre år på en studiemedelsreform. Vi har också\r\nföreslagit att regeringen tillsätter en utredning för att\r\ntitta på de studiesociala delarna.\r\nVi vill återställa kvaliteten i de yrkesutbildningar\r\nsom missgynnats av att knytas så hårt till universitet\r\noch högskolor. Här vill jag gärna ta exemplet lärarut-\r\nbildningen. Vi vill att lärarutbildningen skall göras\r\nmer självständig, kanske i form av egen högskola\r\nmed egen övningsskola med goda praktikmöjligheter\r\ni direkt anslutning till studierna och med erfarna lära-\r\nre som har god kompetens inom yrket. Lärarutbild-\r\nningen skall också ha egna forskningsavdelningar\r\nmed professurer och egen forskarutbildning. Det\r\nskulle gynna framväxten av en riktig skolforskning,\r\ndär problemen är väl förankrade i skolans inre arbete\r\noch vardag. Det ger en bra möjlighet för meningsfull\r\nfortbildning för lärare samt nya karriärvägar för lära-\r\nre.\r\nSå några ord om forskarutbildningen. Forskarut-\r\nbildningen måste öka i kvalitet och omfattning med\r\nfler utexaminerade doktorer. De hårda regleringar\r\nsom införts måste nyanseras och anpassas efter olika\r\nämnens förhållanden. Antalet doktorandtjänster skall\r\nökas. Vi har föreslagit en ökning med 1 500 redan\r\nunder nästa år. De forskarstuderande skall ges möj-\r\nlighet att få egna forskningsresurser för doktorsarbe-\r\ntet.\r\nNär det gäller forskningen har Miljöpartiet under\r\nmånga år påpekat det orimliga i att det finns en väx-\r\nande obalans mellan grundforskning och tillämpat\r\nforskning. Grundforskning och forskarutbildning är\r\nen grundförutsättning för den tillämpade forskningen.\r\nVi föreslår att samhällets resurser för forskning om-\r\nfördelas så, att betydligt större andel går till grund-\r\nforskning och forskarutbildning.\r\nVi vill också höja kvaliteten i den tillämpade\r\nforskningen genom att öka beställarkompetensen och\r\nresurserna för forskning inom statliga myndigheter\r\noch departement. Näringslivets behov av forskning\r\nskall tillgodoses genom ökad forskarutbildning, och\r\nde små och medelstora företagens behov av forskar-\r\nkompetens för produktutveckling skall stärkas genom\r\nutbyggnad av bl.a. industriforskningsinstituten. Mil-\r\njöpartiet står i stort sett helt bakom de huvudförslag\r\nsom har lagts fram i utredningen Forskning 2000.\r\nFru talman! Utgiftsområde 16, utbildning och\r\nforskning, täcker alltså en mycket komplicerad\r\nstruktur av verksamheter som är stadda i en stark\r\nutveckling. Kanske är det mest framträdande draget i\r\nden pågående utvecklingen att utbildningen är på god\r\nväg att bli tillgänglig för alla medborgare; tolv år i\r\ngrundskola och gymnasium och därefter möjligheter\r\ntill en rad olika vidareutbildningar.\r\nDet livslånga lärandet kan bli en möjlighet för al-\r\nla. Thomas Östros har redan deklarerat att högskole-\r\nutbildning inom en snar framtid skall vara en möjlig-\r\nhet att överväga för alla svenska hem. Och Ingegerd\r\nWärnersson har redan markerat sin vilja att se till att\r\nelever med behov av särskilt stöd skall få det redan i\r\nskolan, så att de möjligheter som Thomas Östros talar\r\nom också skall stå öppna för dem. Det livslånga lä-\r\nrandet kan vara på väg att bli en möjlighet för alla.\r\nEn sådan utveckling kräver emellertid stora för-\r\nändringar i utbildningens innehåll och organisation.\r\nDet finns skäl att särskilt framhålla tre sådana föränd-\r\nringar.\r\nJag vill särskilt poängtera behovet av individuali-\r\nsering. Människor har olika förutsättningar och in-\r\ntressen. Barn lär sig olika saker vid olika tider och\r\nolika lätt. Redan kravet på en gemensam skolgång om\r\ntolv år innebär att den gamla tanken om årsklassfixe-\r\nrade kunskapskrav måste släppas. Ett fasthållande vid\r\ndetta gamla mönster vore att placera ut en rejäl\r\nbromskloss i utbildningssystemet och skulle leda till\r\nkvalitetssänkning och utslagning av elever.\r\nDen nya demokratiska skolan måste vara en skola\r\nför varje enskild elev där studierna planeras med\r\nhänsyn till elevens förutsättningar och intressen. Det\r\nkrävs en studieplan för varje elev som växer fram i\r\nsamverkan mellan elev, lärare och föräldrar.\r\nDet behövs en individualisering långt utöver vad\r\nskolan i dag förmår. Individualisering skall vara ett\r\ncentralt begrepp, en ledstjärna, vid planeringen av\r\nden framtida utbildningen, och det innebär stora för-\r\nändringar, inte minst vad gäller lärarutbildningen och\r\nlärarnas ökade kompetensområde.\r\nDen andra punkten gäller kvalitetskraven. Att göra\r\nutbildning tillgänglig för fler får inte innebära att\r\nkvaliteten försämras. Kvalitetsfrågan måste hela tiden\r\nhållas levande, och större omsorg måste ägnas åt\r\nkontrollen av att utbildningen verkligen håller den\r\nkvalitet som en elev eller student har rätt att kräva.\r\nDen tredje och sista punkten handlar om föränd-\r\nringar av innehållet. Förändringarna i samhället går\r\nsnabbt. De problem som möter den nya generationen\r\när i flera avseenden nya, och perspektivet har vidgats\r\nfrån det regionala till det globala. Den gamla, ore-\r\nflekterade synen på kunskap och specialistens ställ-\r\nning är inte längre gångbar.\r\nVarje utbildning måste ge såväl fördjupade insik-\r\nter i ett visst specialområde som en bredare kunskap\r\ninom andra viktiga områden, ge specialistkompetens\r\nmed inslag av generalist.\r\nFörändringstakten inom många områden motive-\r\nrar också att undervisningens innehåll formas med\r\ntanke på dess transformerbarhet - tankar och kunska-\r\nper som i princip kan omformas så att de är till gagn i\r\nnya situationer och nya sammanhang.\r\nEn snabb utveckling kräver denna tredje typ av\r\nkompetens. Människan behöver också vara\r\n\"transformist\". Hon måste alltså vara generalist, spe-\r\ncialist och transformist. Betydligt större medvetenhet\r\nom vad en utbildning syftar till i dessa tre avseenden\r\nbehövs i den fortsatta planeringen.\r\nMiljöpartiet har i sin partimotion preciserat två\r\nkunskapsmoment som bör finnas i alla högre utbild-\r\nningar, gemensam för generalisterna.\r\nDet första är kunskap om grundvillkoren för allt\r\nliv på jorden. Det bör alltså finnas ett moment av\r\nekologi i alla utbildningar.\r\nDet andra är förståelsen av villkor och begräns-\r\nningar i människans kunskap. Vi måste förstå grän-\r\nserna för de mänskliga kunskaperna och ramarna för\r\nvåra kunskaper. Vi måste förstå att det som vi be-\r\ntraktar som kunskap i dag inte är morgondagens san-\r\nning. Vi måste veta villkoren för begränsningar i våra\r\nåtgärder.\r\nDessa inslag skall naturligtvis i förenklad form\r\nfinnas med även i grundskolan och gymnasiet, där det\r\nhumanistiska och naturvetenskapliga perspektivet\r\nskall sammansmälta till en helhet och där kunskap,\r\nestetiska kvaliteter, förståelse och respekt för med-\r\nmänniskor är andra viktiga delar. Jämställdhet och\r\ndemokrati skall gå som en åder genom hela utbild-\r\nningen.\r\nNär nu livslångt lärande ligger inom räckhåll för\r\nalla måste synen på utbildningens innehåll också\r\nfördjupas och breddas så att den står livet nära och\r\ninte bara leder till ökad kunskap utan också till ökad\r\nlivskvalitet. Och det långsiktiga målet, en utveckling\r\nmot ett socialt och ekologiskt långsiktigt hållbart\r\nsamhälle, ställer alldeles speciella krav på den ge-\r\nmensamma kunskapsmassa som det livslånga läran-\r\ndet erbjuder.\r\nFru talman! Miljöpartiet har presenterat en samlad\r\nsyn på utbildnings- och forskningspolitiken med\r\nanledning av budgetpropositionen i en partimotion\r\ndär vi har en rad förslag till förändringar. Jag står\r\nsjälvfallet bakom dessa förslag, men låter förslaget i\r\nsin helhet ligga som en sammanhållen enhet och\r\nfinner ingen anledning att i detta läge yrka på några\r\nenskilda hemställanspunkter.</pre><pre>Anf.  23  PER BILL (m) replik:\r\nFru talman! När man lyssnar på Gunnar Goude,\r\nden kritik som han framför och hur viktigt han tycker\r\natt det är med en bättre kvalitet i undervisningen blir\r\nman lite förvånad över att Miljöpartiets budget är plus\r\nminus noll jämfört med regeringens budget och över\r\natt Miljöpartiet inte har några reservationer. Man\r\nförsöker att vara både ett oppositionsparti och ett\r\nregeringsunderlag. Då blir min fråga:\r\nFinns det några gröna avtryck i budgeten på ut-\r\nbildningsområdet? Finns det några Miljöpartiavtryck,\r\neller har ni väckt er egen motion och inte kunnat\r\npåverka någonting på utbildningsområdet?\r\nSedan undrar jag: Tror Gunnar Goude att vi till\r\nvåren skulle kunna jobba för att de nya universiteten\r\nfår de resurser som krävs för att de skall kunna leva\r\nupp till kvalitetskraven när det gäller universitet?</pre><pre>Anf.  24  GUNNAR GOUDE (mp) replik:\r\nFru talman! Per Bill undrade om vi har kunnat på-\r\nverka den nya budgeten. Det finns två typer av svar.\r\nArbetet i utbildningsutskottet är ett kontinuerligt\r\narbete. Jag tror att vi från Miljöpartiet har påverkat\r\nutbildningspolitiken under en rätt lång tid.\r\nDenna budget är vad man skulle kunna kalla för\r\nen skarvbudget, dvs. ramarna och huvudinnehållet\r\nfastställdes i våras av den förra riksdagen. Vid be-\r\nhandlingen av den nya budgeten är det inte tillåtet att\r\nman att går igenom varje område separat och i detalj.\r\nDen här skarven gör naturligtvis att vi får en för-\r\nlängning i andra änden av mandatperioden. Vi kom-\r\nmer fortfarande att ha fyra fulla år att påverka utbild-\r\nningspolitiken, kanske mer kraftfullt än vad som syns\r\ni den nuvarande budgeten.\r\nNär det gäller budgeten i stort kan man konstatera\r\natt vi under hela den förra mandatperioden har tyckt\r\natt den ram för budgeten som regeringen har föresla-\r\ngit har varit lämplig. Vi har alltså inte skilt oss där.\r\nNär det gäller medel till de nya universiteten har\r\nMiljöpartiet, precis som Moderaterna, föreslagit en\r\nkraftig förstärkning av forskarutbildningen inom\r\ngrundforskningen. Vi har finansierat den på ett annat\r\nsätt än vad Moderaterna gör, nämligen genom en\r\nomfördelning av befintliga resurser. Det har alltså\r\ninte krävt något påslag i budgeten, men det finns med\r\nbland våra förslag.</pre><pre>Anf.  25  PER BILL (m) replik:\r\nFru talman! Det här lovar ju gott, åtminstone inför\r\nvårpropositionen och vårbudgeten. Jag har ytterligare\r\nen kommentar inför just denna vårbudget till Gunnar\r\nGoude. Vi är ju båda uppsalabor, och våra hjärtan\r\nklappar varmt för SLU. Vi skulle kanske kunna se till\r\natt det blir lite mer resurser dit och att besparingarna\r\npå den viktiga miljöforskningen där minskas.</pre><pre>Anf.  26  GUNNAR GOUDE (mp) replik:\r\nFru talman! Det är ett område som vi i Miljöparti-\r\net inte känner oss främmande inför. Vi har krävt öka-\r\nde resurser år efter år både för SLU och för det forsk-\r\nningsråd som fördelar pengar till jordbruksforskning,\r\nStatens naturvårdsverk osv. Jag tror att vi leder ligan\r\nmed åtskilliga hästlängder före Moderaterna när det\r\ngäller det området.\r\nVi beklagar att SLU inte hör till utbildningsut-\r\nskottets område. Det ligger alltså under miljö- och\r\njordbruksutskottets domäner och kan knappast påver-\r\nkas i vår budget.</pre><pre>Anf.  27  YVONNE ANDERSSON (kd) re-\r\nplik:\r\nFru talman! Gunnar Goude nämner lärarbristen på\r\ngymnasieskolan. Enligt budgetpropositionen beror\r\nden på att många gymnasielärare har sökt sig till\r\nvuxenutbildningen. Innebär Gunnar Goudes uttalande\r\nom en breddad lärarutbildning att ni stöder införandet\r\nav en vuxenlärarutbildning?</pre><pre>Anf.  28  GUNNAR GOUDE (mp) replik:\r\nFru talman! Det var väl en underskattning av\r\nMiljöpartiets insatser på det här området. År ut och år\r\nin har vi som enda parti krävt högskolelärarutbildning\r\nfrån början. Nu har några partier uppmärksammat\r\ndetta och också lagt fram motioner om att det behövs\r\nen högskolelärarutbildning.\r\nDet är alltså en utbildning som skulle kunna täcka\r\nen del av bristerna när det gäller lärarutbildning för\r\nvuxenstuderande. Självfallet behöver lärarutbildning-\r\nen också förstärkas kraftigt. Det gäller framför allt\r\nkvaliteten i lärarutbildningen för lärare på grundskola\r\noch gymnasium.</pre><pre>Anf.  29  YVONNE ANDERSSON (kd) re-\r\nplik:\r\nFru talman! Jag är ledsen att behöva påpeka att\r\ndet är en rätt väsentlig skillnad mellan att vara vux-\r\nenlärare inom utbildningen på gymnasial- och grund-\r\nskolenivå och att vara lärare på högskola och univer-\r\nsitet. Jag hoppas att Miljöpartiet möjligen sätter ned\r\nfoten i den frågan.\r\nJag har ytterligare en fråga som gäller utredningen\r\nav forskning inför 2000-talet som Miljöpartiet ställer\r\nsig bakom, enligt Gunnar Goudes anförande. Där är\r\ndet snarare en återgång till disciplinär forskning.\r\nGunnar Goude påtalar vikten av att varva praktik och\r\nteori när det gäller den tematiska forskningen fram-\r\növer. Hur hänger detta ihop?</pre><pre>Anf.  30  GUNNAR GOUDE (mp) replik:\r\nFru talman! Jag förstod inte riktigt den sista frå-\r\ngan, men jag kan svara på den första. Det finns inget\r\nskäl alls att vara ledsen över skillnaderna när det\r\ngäller behov av olika typer av lärarutbildningar. Det\r\när självfallet så att det är skillnad på att undervisa\r\ngymnasieelever i den ordinarie gymnasieskolan och\r\natt undervisa vuxna med lång livserfarenhet som går i\r\nkunskapslyftet på en gymnasieutbildning eller att\r\nundervisa högskoleelever vid ett universitet eller en\r\nhögskola. Det behövs lärarutbildningar för alla dessa\r\nkategorier.\r\nJag tror att detta med att varva teori och praktik i\r\nforskningen löser sig fullständigt automatiskt. Jag tror\r\natt forskarna klarar det alldeles utmärkt. Det vi i\r\nMiljöpartiet talar om är att vi behöver större praktiska\r\ninslag, dvs. praktik redan från början, i lärarutbild-\r\nningarna. En lärarkandidat som börjar på lärarhög-\r\nskolan skall redan från i stort sett första veckan också\r\nha en fot inne i skolan och få omsätta de teoretiska\r\nbitarna i undervisningen i den praktiska vardagen i\r\nskolan. Där brister den nuvarande lärarutbildningen\r\npå många håll. Vi har alltså föreslagit att man skall\r\nöka blandningen av praktik och teori i utbildningen.</pre><pre>Anf.  31  BARBRO WESTERHOLM (fp) re-\r\nplik:\r\nFru talman! Detta gäller också lärarutbildningen.\r\nJag tror att det är viktigt att vi vet vilken lärarutbild-\r\nning vi talar om. I föregående replikskifte var man\r\nlite inne på det. Frågan är om det är lärare för gymna-\r\nsiet, kunskapslyftslärare eller lärare inom medicinsk\r\nkliniktjänstgöring. Det är väl ändå så att lärarutbild-\r\nningen måste se olika ut för de här olika behoven. Det\r\nfinns inte en mall. Nu talade Gunnar Goude bara om\r\nen särskild fakultet. Detta måste ju anpassas till de\r\nolika områden det handlar om.\r\nJag tror att det är viktigt att pedagogisk skicklig-\r\nhet premieras. På Karolinska Institutet har man gjort\r\ntvå saker. Den ena är att man måste ha pedagogisk\r\nskicklighet, en särskild portfölj, när man söker tjäns-\r\nter. Den andra är att man där nu tar bort fakulteterna.\r\nMan kommer att ha en styrelse för forskning, en för\r\nforskarutbildning och en för utbildning för att marke-\r\nra just utbildningens vikt i systemet.</pre><pre>Anf.  32  GUNNAR GOUDE (mp) replik:\r\nFru talman! Jag tror att vi är överens om de pro-\r\nblem som finns. Det som man med förvåning kan\r\nkonstatera är ju just detta att man har ett berättigat\r\nkrav när det gäller tillsättning av tjänster och anställ-\r\nning av personal på universitet och högskolor på att\r\nde skall ha pedagogisk skicklighet, men det saknas en\r\nlärarutbildning för den här kategorin. Vi har ingen\r\nhögskolelärarutbildning i landet.\r\nDet finns över huvud taget väldigt dåligt med ut-\r\nbildningar för vuxenpedagoger. Det finns en för folk-\r\nhögskolelärare i Linköping. Annars är det inte myck-\r\net. Det är olika kategorier av utbildningar som be-\r\nhövs, men låt oss starta med en högskolelärarutbild-\r\nning och se vad som kan komma fram där. Låt oss\r\nsamtidigt förstärka de lärarhögskolor som finns och\r\nförändra verksamheten där så att vi får upp kompe-\r\ntensen och omfattningen i den lärarutbildningen. Då\r\nhar vi kommit en bra bit på väg.\r\nDet finns många detaljer att diskutera när det gäl-\r\nler lärarutbildningen för olika kategorier i samhället.\r\nDet får vi återkomma till.</pre><pre>Anf.  33  BARBRO WESTERHOLM (fp) re-\r\nplik:\r\nFru talman! Där är vi överens. Jag tror att det är\r\nviktigt att våra visioner inte lägger hinder i vägen för\r\natt göra det som konkret behöver göras nu. Man får\r\nnog lappa och laga ganska omgående inom de befint-\r\nliga universiteten och högskolorna. Då finns detta\r\nmed en pedagogisk portfölj.\r\nInom många fakulteter har man ett pedagogiskt\r\npris som studenterna delar ut varje år till den bästa\r\nläraren inom deras område. Jag tror att vi behöver\r\ngöra en rad saker för att stimulera det här området.</pre><pre>Anf.  34  GUNNAR GOUDE (mp) replik:\r\nFru talman! Jag tror också att det är en rad saker\r\nvi behöver göra. Men jag tror faktiskt att en högsko-\r\nlelärarutbildning hör till de saker som behöver inrät-\r\ntas relativt snabbt. Jag känner mig inte ensam här.\r\nStudenterna delar ut pedagogiska priser och pedago-\r\ngiken uppmärksammas. Det är bra. Men det är också\r\nså att SFS, Sveriges Förenade Studentkårer, delar\r\nMiljöpartiets uppfattning på den här punkten och\r\nkräver en högskolelärarutbildning. Jag tror att de som\r\nbefinner sig på plats, ser vad som felas och känner\r\nbehoven också har ett bra underlag för sitt förslag.</pre><pre>Anf.  35  MAJLÉNE WESTERLUND PAN-\r\nKE (s):\r\nFru talman! Utbildningsutskottets arbetsområde\r\nomspänner ett mycket brett fält, från barnomsorg över\r\nförskoleklass, grundskola och gymnasieskola till\r\nforskning på både nationell och internationell nivå.\r\nDet finns en svårighet i att hitta en form för den\r\ndebatten som gör att debatten blir ett sammanhållande\r\nhelt. Jag känner att dagens debatt är ett väl uttalat\r\nexempel på den svårigheten.\r\nMed den introduktionen vill jag kasta mig in i de-\r\nbatten och genast deklarera att jag tänker koncentrera\r\nmig på högskola och forskning.\r\nHöstterminen 1996 hade vi ungefär 20 500 regist-\r\nrerade doktorander i Sverige. Detta tal stämmer väl\r\növerens med de siffror som finns över registrerade\r\ngymnasister i Sverige under efterkrigstidens första år.\r\nDet är siffror, tycker jag, som visar mycket klart det\r\nsom kanske utgör den största förändringen av vår\r\nsamhällsstruktur, nämligen tillväxten av utbildnings-\r\nsektorn.\r\nVi har under efterkrigstiden haft en makalös ex-\r\npansion av utbildning och forskning. Och nu ökar\r\ntakten i denna utveckling ytterligare.\r\nI dag finns det mer än 300 000 registrerade stu-\r\ndenter vid landets universitet och högskolor. Det är\r\n100 000 fler än vad som registrerades för läsåret\r\n1989/90. Trots en utbyggnad av högskolan med\r\n68 000 permanenta platser fram t.o.m. år 2000 kan\r\ninte alla som vill studera vidare på högskolan och är\r\nbehöriga för högskolestudier beredas plats. Bland\r\ngymnasieungdomar är intresset för högre utbildning\r\nstörre än någonsin. Hälften av alla ungdomar under\r\n20 år har sökt till högskolan.\r\nAtt i det läget sprida myten att kunskapsnivån i\r\nlandet drastiskt har försämrats tycker jag är mycket\r\nmärkligt, speciellt om man som kristdemokraterna\r\nskär åtskilliga hundra miljoner på just sektorn utbild-\r\nning. Det är visserligen mindre denna gång än det var\r\nunder tidigare mandatperiod, då man ville göra ytter-\r\nligare hack i satsningen på högre utbildning och\r\nforskning.\r\nDet sug efter kunskaper som vi nu upplever i lan-\r\ndet ställer oss politiker inför nya och spännande ut-\r\nmaningar. Klarar vi att anta dessa och att leva upp till\r\nde förväntningar som utmanarna har på oss kommer\r\nSverige att snabbt utvecklas mot det kunskapssam-\r\nhälle som vi alla säger att vi vill forma.\r\nMålet måste vara en högskola öppen för alla be-\r\nhöriga sökanden. De utmaningar vi måste anta för att\r\nnå detta mål är många. Jag skall nämna några av de\r\nviktigaste.\r\nPrecis som så många talare har sagt före mig\r\nmåste vi kunna erbjuda ett studiesystem som är bättre\r\nanpassat till de behov som vuxit fram i takt med att\r\nstudentgruppens sammansättning har förändrats. En\r\nmycket stor del av dagens studenter har påbörjat sina\r\nhögskolestudier efter några år på arbetsmarknaden.\r\nFlera studenter väljer i dag längre utbildningar än vad\r\nman tidigare har gjort.\r\nAtt kraven på en förändring av studiestödssystem-\r\net är stora avspeglas i det antal motioner som har\r\ninkommit i frågan.\r\nMen, fru talman, trots att jag anser att många av\r\nde synpunkter som förs fram i motionerna är väl\r\nvärda att beakta yrkar jag avslag på samtliga reserva-\r\ntioner i utbildningsutskottets betänkande UbU2, Ut-\r\ngiftsområde 15, och bifall till hemställan med motive-\r\nringen att jag utgår från att dessa synpunkter även\r\nfinns med i regeringens beredning av den kommande\r\nstudiestödspropositionen.\r\nJag anser att vi bör avvakta denna proposition in-\r\nnan vi tar ställning till enskildheter i studiestödssys-\r\ntemet. Ett nytt studiestödssystem bör diskuteras ur ett\r\nhelhetsperspektiv, och jag utgår från att vi kommer\r\natt kunna föra den diskussionen inom den närmaste\r\ntiden här i kammaren.\r\nNästa stora utmaning är att under denna snabba\r\nutbyggnad av både grundutbildning och forskning\r\nsom vi nu upplever kunna erbjuda studenterna en\r\nutbildning av hög kvalitet. Kvantitet står inte i mot-\r\nsatsställning till kvalitet. Men en ökad kvantitet stäl-\r\nler dock andra och högre krav på ett väl fungerande\r\nkvalitetsarbete.\r\nEn mycket stor del av ansvaret för kvalitetsarbetet\r\nligger på varje universitet och högskola. Det är viktigt\r\natt väl utarbetade rutiner för ett kvalitetssäkringsar-\r\nbete finns på varje utbildningsenhet. Den viktigaste\r\nresursen för att garantera hög kvalitet i utbildningen\r\när dock, som så många har påpekat, kunnig lärarper-\r\nsonal med hög pedagogisk kompetens.\r\nDet är också i allt kvalitetsarbete på högskola och\r\nuniversitet viktigt att man ökar studentinflytandet i\r\nuniversitetets och högskolans verksamhet.\r\nDet är också av stor vikt för kvaliteten att alla stu-\r\ndenter - alla studenter! - under sin grundutbildning\r\nfår god kontakt med och insikt i forskningens villkor\r\noch framsteg. Därför är det väsentligt att den pedago-\r\ngiska metoden under grundutbildningen ges stort\r\nutrymme för probleminriktad undervisning för att öka\r\ndenna insikt.\r\nI dag studerar nära var tredje student på någon av\r\nde mindre och medelstora högskolorna. Det är därför\r\nväsentligt att dessa högskolor får del av forsknings-\r\nmedel i form av fasta resurser.\r\nDe mindre och medelstora högskolorna spelar en\r\nmycket stor roll i arbetet att ge alla behöriga förut-\r\nsättningar för en högskoleutbildning. Närhet till ut-\r\nbildningsort har betydelse för rekryteringsarbetet, det\r\nvet vi. Den sociala snedrekryteringen visar sig vara\r\nmycket mindre markerad vid de mindre och medel-\r\nstora högskolorna än vid universiteten. Fler ungdo-\r\nmar och äldre utan studietraditioner vågar ta steget in\r\ni den nya värld som högskolan erbjuder. Förhopp-\r\nningsvis kommer denna värld inte enbart att påverka\r\ndem, utan även att påverkas av dem. Jag tror att det är\r\nnödvändigt för att vi skall hitta de nya former för\r\nundervisning och samvaro inom universiteten och\r\nhögskolorna som behövs för att möta de nya stude-\r\nrandegrupperna, som skall bidra till att öka antalet\r\nhögskoleutbildade i landet.\r\nJag vill i det här sammanhanget hälsa moderaterna\r\nvälkomna in i den grupp som anser att en utbyggnad\r\nav de mindre och medelstora högskolorna är positiv.\r\nDenna positiva inställning hos moderaterna omfattar\r\nnu till min glädje även viss forskning som bedrivs vid\r\ndessa högskolor.\r\nI sin partimotion kräver moderaterna ökade forsk-\r\nningsanslag till de blivande universiteten i Karlstad,\r\nVäxjö och Örebro. Man säger sig vilja påbörja resurs-\r\nförstärkningen av dessa högskolor under denna man-\r\ndatperiod. Jag hälsar er välkomna i det arbetet. Vi\r\npåbörjade faktiskt den resursförstärkningen under\r\nförra mandatperioden. Jämfört med budgetåret 1997\r\nhar anslaget för forskning och forskarutbildning till\r\nde nämnda högskolorna ökat med nästan 75 %.\r\nVar fanns moderaterna då dessa satsningar gjor-\r\ndes, kan man fråga sig. Om jag inte minns helt fel var\r\nman fortfarande kvar bland motståndarna inte bara\r\nmot fasta forskningsresurser till de här högskolorna\r\nutan även mot de mindre och medelstora högskolorna\r\növer huvud taget. Det är inte alltför länge sedan som\r\nde fortfarande betraktades som bygdehögskolor, på\r\nnågot sätt sämre i kvalitet än universiteten.\r\nDen 1 juli 1998 inrättades Malmö högskola. Såvitt\r\njag har förstått vill moderaterna låta denna nya hög-\r\nskola bekosta en ganska stor del av de föreslagna\r\nsatsningarna på de nya universiteten. Den slutsats\r\nsom man kan dra är att en positiv inställning till nya\r\nhögskolor inträder hos moderaterna först då dessa har\r\nkonsoliderat sin ställning och skapat positiv respons\r\nhos omgivande samhälle och näringsliv.\r\nFör att kunna nå upp till det som moderaterna i sin\r\npartimotion i ganska svepande ordalag kallar\r\n\"excellens\" och \"spetsforskning\" krävs ett ganska\r\nstort utrymme i form av flera högskolor på flera plat-\r\nser i landet. Excellens och spetsforskning knäpper\r\nman ju inte fram med fingrarna. Det krävs faktiskt en\r\nganska bred bas för att långsamt få fram detta.\r\nFru talman! För att möta nya gruppers krav på\r\nkvalitet och förnyelse i högre utbildning och forsk-\r\nning måste, precis som flera talare har sagt, arbetet på\r\natt öka jämställdheten inom dessa områden fortsätta.\r\nJämställdhet är faktiskt en förutsättning för att kun-\r\nskap, kompetens och livserfarenhet skall kunna tas till\r\nvara.\r\nKvinnors intresse och kunskaper förbises - det vet\r\nvi kvinnor - om vi inte är närvarande vid de tillfällen\r\ndå beslut fattas. Det är därför viktigt att följa upp och\r\nutvärdera de olika lärosätenas arbete med jämställd-\r\nhetsfrågorna.\r\nEn högskola för alla innebär också en högskola\r\nöppen för studenter med funktionshinder. Antalet\r\nstudenter med funktionshinder har mer än fördubblats\r\nunder de senaste fem åren, från närmare 500 under\r\nläsåret 1993/94 till drygt 1 100 i dag. Vi hoppas och\r\nförväntar oss att antalet skall stiga ytterligare under\r\nde närmaste åren, och det innebär ytterligare en ut-\r\nmaning för oss politiker. Vi måste skapa de bästa\r\nförutsättningarna för denna grupp av studenter att\r\nklara sina studier utan att de skall behöva ställas inför\r\noöverstigliga praktiska hinder, vilket i dag ofta sker.\r\nVi hälsar därför med glädje det uppdrag som rege-\r\nringen givit till Högskoleverket att inventera de be-\r\nhov av stöd som finns i dag och kanske framför allt\r\natt analysera de behov som i framtiden kommer att\r\nfinnas hos denna grupp av studenter. Verket skall\r\näven granska hur universitet och högskolor lever upp\r\ntill FN:s standardregler om delaktighet och jämlikhet\r\nför funktionshindrade.\r\nFru talman! I en uttalad tro på att vi kommer att\r\nkunna möta och klara de utmaningar som jag har\r\nnämnt i mitt anförande yrkar jag bifall till utskottets\r\nhemställan under rubriken universitet och högskolor\r\noch avslag på samtliga reservationer.</pre><pre>Anf.  36  PER BILL (m) replik:\r\nFru talman! Majléne Westerlund Panke säger att\r\n50 % av dem som i dag går i gymnasiet kommer att\r\nsöka vidare till högskolan. Det är naturligtvis mycket\r\npositivt. Det skulle kanske ha varit ännu fler.\r\nHögskoleverket har dock gjort en studie som visar\r\natt i årskullen födda 1976 var den relativa chansen att\r\npåbörja högskoleutbildning vid 21 års ålder sju gång-\r\ner högre för ungdomar från högre tjänstemäns hem än\r\nför ungdomar från arbetarhem. Är detta verkligen\r\nrimligt? Det verkar som om arbetet för att få flera\r\nmed arbetarbakgrund att välja högre studier går all-\r\ndeles för långsamt.\r\nMin första fråga är: Vad tänker ni göra för att\r\nsnabbt få flera från arbetarhem att studera vidare?\r\nJag vill vidare ta upp den kommande studieme-\r\ndelspropositionen. Jag kommer att göra det även med\r\nutbildningsministern, men det skall bli spännande att\r\nhöra om Majléne Westerlund Panke har mer kunskap\r\nän vi andra. Vad betyder här ordet \"kommande\"?\r\nJag går så över till det svikna vallöftet. Ni hade\r\nlovat de nya universiteten mera pengar. Majléne\r\nWesterlund Panke pratar vackert om betydelsen av\r\nmera forskningsresurser, men det hjälper faktiskt inte.\r\nDet är mera pengar i budgeten som behövs. Vi hop-\r\npas verkligen att de kommer i vårpropositionen. Det\r\när redan för sent, men det skulle åtminstone hjälpa\r\nlite grann.\r\nVad till slut gäller Malmö vill jag säga att med\r\nvårt sätt att fördela medel, nämligen efter studenter-\r\nnas val, utbildningens kvalitet och tidigare uppnådda\r\nresultat, skulle även Malmö kunna få mer pengar.</pre><pre>Anf.  37  MAJLÉNE WESTERLUND PAN-\r\nKE (s) replik:\r\nFru talman! Det var många frågor i en replik. För\r\natt börja med den sociala snedrekryteringen kan jag\r\nväl instämma i att arbetet med denna går långsamt.\r\nDet handlar om attityder, och attitydpåverkan är alltid\r\nlångsam. Snabbhet kan vara bra i många samman-\r\nhang och är det säkert även här, men att tro att man\r\nsnabbt skall kunna ändra attityder menar jag är verk-\r\nlighetsfrämmande.\r\nJag tror att vi i stället måste bygga vidare på de\r\npositiva signaler som vi nu får när det gäller förbätt-\r\nrad rekrytering av olika samhällsgrupper till högsko-\r\nlan. Som jag nämnde i mitt anförande kommer det\r\npositiva signaler från de mindre och medelstora hög-\r\nskolorna om antalet förstagenerationsstudenter på\r\nhögskolorna. Vi vet att geografisk närhet till utbild-\r\nningen spelar en roll för möjligheterna att komma åt\r\nsocial snedrekrytering. Jag tycker att det skall bli\r\nspännande att följa upp kunskapslyftet för att se hur\r\nmånga av de studerande där som kommer att återfin-\r\nnas som studenter på högskolor och universitet när de\r\nhar skaffat sig sin gymnasiekompetens.\r\nVi är alla överens om att det finns behov av ett\r\nnytt studiestöd, men under den förra mandatperioden\r\nvalde riksdagens majoritet faktiskt i stället att satsa på\r\nen utbyggnad av antalet platser på högskolan, dvs. vi\r\ngav möjligheter till fler att söka till högskolan. När\r\nman ser på sökandetrycket måste man säga sig att\r\nproblemet inte är bristen på studenter utan bristen på\r\nplatser trots det studiestödssystem som vi har.</pre><pre>Anf.  38  PER BILL (m) replik:\r\nFru talman! Jag tror att det faktiskt går att ändra\r\npå attityder. Jag tror att ett av de tydligaste sätten är\r\natt ge möjlighet till högre lön. Det är nämligen myck-\r\net enkelt att räkna på detta. En annan åtgärd är lägre\r\nskatt på arbete, vilket vi kan hoppas på nu när vi har\r\nfått en ny skatteminister. Sammantaget skulle detta\r\nbetyda att det skulle bli betydligt bättre lönande att\r\nutbilda sig, och det tror jag faktiskt är en mycket bra\r\nsignal för att minska snedrekryteringen.</pre><pre>Anf.  39  MAJLÉNE WESTERLUND PAN-\r\nKE (s) replik:\r\nFru talman! Jag vill då återkomma till det jag sade\r\ni förra repliken, nämligen att problemet - det positiva\r\nproblemet - i dag inte är för få sökande till universitet\r\noch högskolor. Trots det studiestödssystem vi har,\r\ntrots den lönenivå vi har och trots det skattesystem vi\r\nhar är det oändligt många fler ungdomar som söker\r\nsig till universitet och högskola för att skaffa sig en\r\nutbildning. Jag tror alltså inte att det är enbart eko-\r\nnomiska fördelar som gör att suget efter kunskap i\r\ndag är så pass stort som det faktiskt är.</pre><pre>Anf.  40  YVONNE ANDERSSON (kd) re-\r\nplik:\r\nFru talman! Majléne Westerlund Panke sade att\r\nKristdemokraterna förde fram myten om att vi i det\r\nhär landet hade försämrats i internationellt perspektiv\r\nnär det gällde utbildning. Det talar väl snarast om\r\ntalarens okunnighet om OECD:s statistik och ingen-\r\nting annat. Det kan inte kommenteras bättre än så.\r\nNär det gäller ekonomin handlar det om att Krist-\r\ndemokraterna har talat om en utbyggnad fram t.o.m.\r\når 2001. Regeringen och majoriteten har inget som\r\nhelst besked i den frågan, att man på något sätt skulle\r\nifrågasätta kvaliteten och ifrågasätta nedskärningar\r\ninom högre utbildning därför att man förlänger det\r\nhela. Den logiken förstår inte vi.\r\nEfter många års erfarenhet och mätningar vet vi\r\nockså att kausaliteten att tillförda medel skulle vara\r\nlika med utbildningskvalitet inte håller. Vi har utbild-\r\nningar med oerhört hög kvalitet, också detta i inter-\r\nnationell belysning, som inte nödvändigtvis kostar\r\nmer. Inte ens den logiska linjen kan över huvud taget\r\nses som trovärdig.</pre><pre>Anf.  41  MAJLÉNE WESTERLUND PAN-\r\nKE (s) replik:\r\nFru talman! I Yvonne Anderssons inlägg fick jag\r\nnu förklaringen till att man gör en ganska kraftig\r\nnedskärning på utbildningssektorn, eller åtminstone\r\nsatsar betydligt färre hundra miljoner kronor än rege-\r\nringen gör. Om man har den grundinställningen att\r\nutbildningskvalitet i samhället inte står i paritet med\r\nvilka ekonomiska satsningar som görs är det fullt\r\nförståeligt att man kan ligga så pass mycket lägre när\r\ndet gäller just budgetsummorna på det här utgiftsom-\r\nrådet.\r\nOECD-rapporter läser man tydligen efter den\r\ngrundinställning man har när det gäller svensk utbild-\r\nning. Jag, som har en positiv inställning till svensk\r\nutbildning, har hittat väldigt mycket positiva resultat\r\nför Sveriges vidkommande i de rapporter som vi har\r\nfått från OECD. Det är inte alls ett ras i kvalitetshän-\r\nseende i svensk utbildning. Där får väl ord stå mot\r\nord.</pre><pre>Anf.  42  YVONNE ANDERSSON (kd) re-\r\nplik:\r\nFru talman! Bekymret kvarstår dock. Vi kan läsa\r\nOECD-rapporterna, men om vi använder den typ av\r\nmätinstrument som man har i internationella jämfö-\r\nrelser ser vi att nivån i landet har sänkts. Vi har ett\r\nstort bekymmer när det gäller spetsutbildningar. I dag\r\nhar inte svenska företag tillgång till t.ex. de civilin-\r\ngenjörer, utbildade vid svenska universitet, som de\r\nbehöver på grund av att vi inte släpper ut så många\r\nsom behövs.\r\nVad vi vill satsa på just nu är en ökad kvalitet på\r\nforskning och också på spetsutbildningar, framför\r\ngrundutbildningen. Sedan kommer naturligtvis\r\ngrundutbildningen efter. Jag tycker inte att det är en\r\nså viktig fråga att vi behöver välja att misstolka var-\r\nandra.</pre><pre>Anf.  43  SOFIA JONSSON (c) replik:\r\nFru talman! Majléne Westerlund Panke pratade i\r\nsitt anförande om behovet av ett nytt studiemedels-\r\nsystem och alla studenters lika möjligheter i den hög-\r\nre utbildningen. Samtidigt pratade hon om hur social-\r\ndemokraterna väntar på regeringens proposition an-\r\ngående studiemedelssystemet. Vi kan se att socialde-\r\nmokraterna vid det här laget har utlovat ganska\r\nmånga reformer om ett studiemedelssystem men att\r\nman varje gång, efter att förväntningarna har skruvats\r\nupp, har sagt att de inte kommer nu utan någon gång\r\nsenare. Likadant kunde vi se att det var inför årets\r\nval. Regeringen utlovade en reform, för att sedan ta\r\ntillbaka det löftet.\r\nFru talman! Jag tycker att det vore passande att i\r\ndag få höra socialdemokraternas och Majléne Wes-\r\nterlund Pankes diskussioner och funderingar kring det\r\nnya studiemedelssystemet. Hur har socialdemokrater-\r\nna tänkt sig det, om man ser det som så viktigt?\r\nDet andra som jag vill fråga Majléne Westerlund\r\nPanke handlar om de nya universiteten. Majléne\r\nWesterlund Panke pratade om att det nu finns möjlig-\r\nhet för fler att söka till den högre utbildningen och att\r\ndet efter expansionen är viktigt att se till att kvaliteten\r\npå den högre utbildningen och de nya universitetens\r\nsäkras. Men själva står Socialdemokraterna bakom\r\ndet förslag som innebär att de medel som var utlova-\r\nde till de tre nya universiteten inte kommer fram. Hur\r\nvill socialdemokraterna och Majléne Westerlund\r\nPanke se till att de pengarna kommer fram? Kan vi\r\nräkna med att socialdemokraterna vill lägga fram ett\r\nförslag till våren?</pre><pre>Anf.  44  MAJLÉNE WESTERLUND PAN-\r\nKE (s) replik:\r\nFru talman! När det gäller frågan om studiestöds-\r\nsystemet sade jag i mitt anförande att det skall disku-\r\nteras med utgångspunkt från ett helhetsperspektiv.\r\nDärför tycker inte jag att det är nödvändigt eller sär-\r\nskilt bra att diskutera ett sådant system innan det har\r\nkommit ett konkret förslag som man kan bygga dis-\r\nkussionen på. En utredning om studiestödssystemet\r\nligger klar. Den var parlamentariskt sammansatt, och\r\njag tror att den avspeglar ganska väl de grundläggan-\r\nde synpunkter som samtliga partier har på studi-\r\nestödssystemets utformning i framtiden.\r\nNär det gäller de nya universiteten satsade vi un-\r\nder förra mandatperioden mycket kraftigt på just de\r\nhär högskolorna för att de med ökade medel, bl.a. till\r\nforskning och forskarutbildning, skulle kunna möta\r\nsin nya, positiva situation att inneha universitetssta-\r\ntus. Det är det som jag tycker är väsentligt att påpeka\r\ni sammanhanget. Under två år fick de här högskolor-\r\nna en ökning av resurserna med 75 %. Det var ganska\r\nkraftiga satsningar som då skedde som förberedelse\r\nför universitetsstatus.</pre><pre>Anf.  45  SOFIA JONSSON (c) replik:\r\nFru talman! Precis som Majléne Westerlund Pan-\r\nke anser jag att det är viktigt med ett ekonomiskt\r\nperspektiv vad gäller ett nytt studiemedelssystem. Jag\r\nser det också som viktigt att ha ett hållbart system,\r\nsom fungerar på sikt. Jag väntar fortfarande på några\r\nkonkreta förslag. Det skulle vara intressant om soci-\r\naldemokraterna kunde ta det första steget där.\r\nVad gäller medlen till de nya universiteten är jag\r\nfortfarande förvånad över den diskussion och argu-\r\nmentation som Majléne Westerlund Panke använder\r\nsig av. Socialdemokraterna försöker här dribbla bort\r\ndet faktum att man i budgetförslaget försämrar för de\r\nnya universiteten, som förslaget var tänkt. Man drar\r\nalltså tillbaka de utlovade medel som man en gång\r\ngav. Hur vill socialdemokraterna arbeta för att kvali-\r\nteten skall stärkas och kan fortsätta att stärkas på de\r\nnya universiteten?</pre><pre>Anf.  46  MAJLÉNE WESTERLUND PAN-\r\nKE (s) replik:\r\nFru talman! Om man diskuterar ett kort perspektiv\r\n- enbart 1999 - kommer man fram till att det finns\r\nmedel i budgeten för 1998 som inte finns kvar 1999.\r\nDet kan jag hålla med om. Men man får faktiskt se\r\narbetet med att skapa kvalitet i nya universitet i ett\r\nlängre perspektiv.\r\nMan kan säga att grunden lades 1997 och 1998 för\r\nett arbete ute på dessa högskolor, så att de skall kunna\r\ngå in i sin nya roll som universitet. Men det förutsät-\r\nter också att kvalitetsarbetet i detta sammanhang\r\nfortsätter. Om man diskuterar det långa perspektivet\r\nutgår jag ifrån att det kommer att göra det.</pre><pre>Anf.  47  BARBRO WESTERHOLM (fp) re-\r\nplik:\r\nFru talman! Jag tänkte ta upp två saker. Det ena\r\ngäller kvalitetssäkringen. Om jag förstod saken rätt\r\nvar Majléne Westerlund Panke nöjd med att högsko-\r\nlan eller universitetet självt kollade bl.a. att lärarna\r\nhöll god kvalitet. Ser inte socialdemokraterna behovet\r\nockså av extern expertis som går in och tittar på kva-\r\nliteten och blir ett stöd för utvecklingen av universitet\r\noch högskolor? Det är väldigt lätt att bli hemmablind.\r\nDet andra gäller jämställdheten. Det är kanske\r\negentligen utbildningsministern som skall ha den\r\nfrågan. Kan man tänka sig att ge FRN ett forsknings-\r\nuppdrag som gäller att titta på de osynliga hinder som\r\ninte är illa menade?\r\nJag noterade i morse vid voteringen - det kan\r\ntyckas vara en struntsak - att talmannen bad tre män\r\natt komma fram vid lottdragningen. Om man har\r\njämställdheten i ryggmärgen ser man alltid både\r\nkvinnor och män i varje situation.</pre><pre>Anf.  48  MAJLÉNE WESTERLUND PAN-\r\nKE (s) replik:\r\nFru talman! Jag skulle till Barbro Westerholm\r\nvilja säga att jag tycker att de enskilda universitetens\r\noch högskolornas medvetenhet om kvalitetssäkrings-\r\narbetet har ökat betydligt. Jag ser också Högskolever-\r\nkets uppgift i detta sammanhang som mycket bety-\r\ndelsefull.\r\nJag ser inte behovet av ett s.k. fristående institut\r\nsom skall sköta kvalitetskontrollen som så stort som\r\nBarbro Westerholm gör. Jag förlitar mig på att vi har\r\nmycket fristående myndigheter i detta land som\r\nmycket väl kan klara den kontroll som det åligger\r\nHögskoleverket att göra.\r\nJag antar Barbro Westerholms förslag när det\r\ngäller jämställdheten och bollar över frågan till ut-\r\nbildningsministern, eftersom det är ett så konkret krav\r\nsom Barbro Westerholm framställer.</pre><pre>Anf.  49  BARBRO WESTERHOLM (fp) re-\r\nplik:\r\nFru talman! Anledningen till att jag upprepar re-\r\nsonemanget om kvalitetssäkring är att jag har erfa-\r\nrenhet från ett annat fält - hälso- och sjukvården - där\r\ndet visar sig att egenkontrollen inte räcker. Man be-\r\nhöver expertis som är fristående från alla myndighe-\r\nter och som arbetar med ett internationellt perspektiv,\r\nsom kan gå in och hjälpa till att utveckla och stödja\r\nverksamheten.\r\nVi kommer säkert tillbaka till denna diskussion i\r\nolika former.</pre><pre>Anf.  50  Utbildningsminister THOMAS\r\nÖSTROS (s):\r\nFru talman! Låt mig börja med att tacka utskottet\r\nför höstens arbete. Flera av er är liksom jag nya, men\r\nde flesta av er tror jag har jobbat med utbildningsfrå-\r\ngorna under förra mandatperioden. Jag riktar ett sär-\r\nskilt tack till den socialdemokratiska gruppen. Jag ser\r\nverkligen fram emot att arbeta med er under mandat-\r\nperioden.\r\nDet har varit mycket utbildning och utbildnings-\r\npolitik under förmiddagen. Det kanske är det politi-\r\nkområde som är allra viktigast när det gäller våra\r\nframtida möjligheter som nation. I Sverige talar vi\r\nofta om vikten av utbildning. Jag tror att de flesta av\r\noss - kanske alla - ser hur oerhört viktig utbildningen\r\när för individen men också för hela samhällets ut-\r\nveckling. I ett internationellt perspektiv är utbildning-\r\nen ännu mer fundamental.\r\nJag hoppas att ni har läst årsrapporten från Unicef.\r\nDär skriver man att årets rapport tydligt visar att\r\nutbildning för miljoner och åter miljoner barn bok-\r\nstavligen är en fråga om liv eller död. Rapporten visar\r\natt det i utvecklingsländerna finns ett direkt samband\r\nmellan antalet år i utbildning och barnadödlighetens\r\nomfattning.\r\nEtt land som satsar på sina barns utbildning är ett\r\nland som tror på framtiden, ett land som tror på alla\r\nmänniskors möjligheter att växa. I Sverige är utbild-\r\nning kanske inte direkt en fråga om liv eller död, men\r\nden är avgörande för var och en av våra medborgares\r\npersonliga möjligheter i livet.\r\nVi vet alla att den internationella konkurrensen\r\noch det ömsesidiga beroendet mellan länder ökar.\r\nMin grundsyn är att globaliseringen och nedbrytning-\r\nen av gränser ger oss oerhörda möjligheter som land.\r\nHär ser vi tillväxtmöjligheter och möjligheter till en\r\nfredlig utveckling. Men det är klart att det också stäl-\r\nler väldigt stora krav på oss att bli ett land som kan\r\nförändras i takt med tiden och i takt med att konkur-\r\nrensen ökar. Kravet på omställning och förnyelse\r\nökar, men tillväxtmöjligheterna ökar också.\r\nI den typen av värld är det klart att man inte kan\r\nvila på gamla lagrar. Det är det land som har en väl-\r\nutbildad, kunnig och kompetent befolkning som får\r\nde stora möjligheterna. Det är också så, tror jag, att\r\ninternationaliseringen gör att välfärdspolitikens klas-\r\nsiska uppgift att uppmuntra förändring och moderni-\r\nsering av samhället är mer angelägen nu än någonsin.\r\nDet globaliserade samhället är i ständig förändring.\r\nDet är inte så, tror jag, att de nya krav som om-\r\nvärlden ställer på oss innebär att vi skall överge tan-\r\nkarna om att alla skall få lika möjligheter och att vi\r\ngemensamt skall ställa upp med skattemedel för att\r\nförverkliga de möjligheterna, utan precis tvärtom.\r\nJag tror att man i framtiden inte som förr kan läg-\r\nga sin egen trygghet hos sin arbetsgivare. Väldigt\r\nmycket måste handla om att samhället skall skapa en\r\nförmåga för var och en av oss att skapa en trygghet i\r\noss själva - en trygghet vad beträffar att lära vidare\r\nunder livets gång, men också insikten om att det finns\r\nett samhälle som ställer upp och stödjer det lärandet\r\nunder livets gång.\r\nJag tror att den politiska utmaningen handlar om\r\natt bygga ett lärande samhälle där individer är flexibla\r\ndärför att de är starka och trygga och där alla med-\r\nborgare får njuta frukterna av den förändring som vi\r\när inne i, som ger utmärkta möjligheter för våra unga\r\n- det är naturligtvis grunden - men som också öppnar\r\nupp för en andra chans för människor som behöver\r\ndet under livets gång.\r\nI ett lärande samhälle är också utbildning den\r\nkanske viktigaste fördelningspolitiska kraften som\r\nfinns. Det är via kunskap och kompetens som man\r\nhar en chans att få ett starkt fotfäste på arbetsmarkna-\r\nden och en lön som går att leva på. Då blir också\r\nfrågan om social snedrekrytering till högskolan en\r\nväldigt viktig fråga i det lärande samhället.\r\nJag vill att högskolestudier skall vara en levande\r\nmöjlighet i alla svenska hem. Det är ett oerhört slöseri\r\nmed mänskliga resurser att så många studiebegåvade\r\nungdomar i dag inte kommer vidare till högre utbild-\r\nning på grund av att de är födda i en social miljö där\r\nutbildning inte är det självklara. Det är också orättvist\r\natt utbildningsmöjligheterna inte fördelas efter fallen-\r\nhet i första hand utan också efter vilken social miljö\r\nman kommer ifrån.\r\nUnder 90-talet ser vi en svag tendens till minskad\r\nsnedrekrytering, men i princip kan man säga att det\r\nligger ganska hårt fastmurat. Det handlar om många\r\nolika saker - naturligtvis om kulturella och sociala\r\nfaktorer - men inte minst handlar det om tillgång till\r\nutbildningsplatser. Vi ökar kraftigt antalet utbild-\r\nningsplatser, och det tror jag ger oss en möjlighet att\r\nför första gången på mycket länge få en förändring\r\nnär det gäller social snedrekrytering.\r\nKanske har vi en likadan chans som på 60-talet,\r\nnär den stora utbildningsexplosionen kom. Väldigt\r\nmånga klassresor gjordes i takt med att det gavs möj-\r\nligheter att utbilda sig.\r\nI ett lärande samhälle måste män och kvinnor\r\ndelta på samma villkor. Det har varit en viktig uppgift\r\ni utbildningspolitiken under ett antal år, och det\r\nkommer att finnas med i utbildningspolitiken under\r\nden här mandatperioden. Det är en rättvisefråga och\r\nen demokratifråga, men det är också en fråga om\r\nkvalitet i utbildningen att allas erfarenheter tas till\r\nvara och att jämställdhet är en ledstjärna.\r\nNaturligtvis är det också så, när vi ser på hur ett\r\nlärande samhälle fungerar, att chansen att åter nå full\r\nsysselsättning är intimt förknippad med möjligheterna\r\nför var och en att få utbildning.\r\nRegeringen vill bedriva en sammanhållen utbild-\r\nningspolitik - från förskolan via skolan, kunskaps-\r\nlyftet och kvalificerad yrkesutbildning vidare till\r\nhögskoleutbildning och forskning. Sverige utvecklas\r\ntill ett kunskapssamhälle, och för att alla skall få plats\r\ni det samhället krävs det satsningar både på vuxenut-\r\nbildning och på högskoleutbildning - både bra kvali-\r\ntet i grundskolan och en forskning som ligger i den\r\ninternationella forskningsfronten.\r\nDet är därför det är så allvarligt när Moderaterna\r\ngör sina nedskärningar i kunskapslyftet. Det är därför\r\ndet smärtar mig oerhört att Folkpartiet, med sin tradi-\r\ntion, är ivrigare att skära ned på kunskapslyftet än\r\nModeraterna.\r\nKunskapslyftet finns ju därför att alla människor\r\nskall ha en plats i kunskapssamhället, få en chans till\r\nden utbildning man missade i unga år för att sedan\r\nockså komma tillbaka till arbetsmarknaden. Hos\r\nmånga av dem som går kunskapslyftet växer nu idé-\r\nerna och förhoppningarna om att kanske t.o.m. ta sig\r\nvidare till högskolan. Det är en viktig del i kampen\r\nmot den sociala snedrekryteringen att ge en andra\r\nchans och att göra det möjligt i praktiken för männi-\r\nskor att ta den chansen.\r\nModeraterna vill hindra mer än 20 000 människor\r\natt gå kunskapslyftet. Man minskar anslagen med mer\r\nän 2 miljarder. Moderaterna har från första dagen sett\r\nkunskapslyftet som någonting lite vid sidan av, som\r\nfiffel med statistiken och ingenting värt att ta på all-\r\nvar.\r\nPer Bill har som ny utbildningspolitiskt ansvarig\r\nsignalerat en reträtt när det gäller synen på de små\r\noch medelstora högskolorna. Där har Per Unckel fått\r\nvika. Det är oerhört tydligt när man läser och lyssnar\r\npå Per Bill. Det är en välkommen reträtt. Det är bra.\r\nSom så ofta blir det med lite rosiga kinder, och sedan\r\nvill man på något område försöka gå om regeringen.\r\nMen det är en viktig reträtt, och det är bra. Då har vi\r\nnämligen en ganska bred uppslutning i kammaren\r\nkring synen på små och medelstora högskolor.\r\nMen när det gäller synen på kunskapslyftet - vux-\r\nna människor med bristande utbildningsbakgrund\r\nfrån ungdomen och deras chanser och möjligheter -\r\nfinns det ingen antydan till förändring. Moderaterna\r\nstår fast: De skall inte få chansen.\r\nVi har under några år genomfört ett mycket stort\r\nsaneringsprogram. Ändå har utbildningspolitiken\r\nvarit i första rummet. Det har skett en mycket snabb\r\nutbyggnad av högskolan över hela landet som har\r\ngjort att människor har fått möjligheter som inte an-\r\nnars hade funnits där. Det har gått att prioritera mitt i\r\nsaneringsarbetet. Det visar att regeringen och social-\r\ndemokratin sätter utbildning och utbildningspolitik\r\nväldigt högt.\r\nI den budget för 1999 som vi nu diskuterar ökar\r\nantalet högskoleplatser med 16 000. Fram till år 2000\r\nhar högskolan tillförts 68 000 platser. Nu finns det\r\nmöjlighet för större andelar av ungdomskullarna att\r\nkomma in på högskolan. I dag är det omkring en\r\ntredjedel. Att nå 50 % tror jag är en fullt realistisk\r\nmålsättning. Det vore ett oerhört viktigt steg för oss i\r\nkampen för att bygga ett lärande samhälle.\r\nUtbyggnaden är väldigt inriktad mot områden där\r\nvi vet att vi har stora behov. Mer än hälften av plat-\r\nserna gäller naturvetenskap och teknik. I dag uppgår\r\nde som sitter och lär sig IT på olika sätt i högskolan\r\ntill 40 000-50 000 studenter.\r\nVi bygger ut högskolan över hela landet. Det gör\r\natt kampen mot social snedrekrytering får nya red-\r\nskap. Vi ser också att det börjar fungera. Det är lättare\r\natt ta sig till högskolan om den finns nära ens egen\r\nmiljö. Man kanske känner någon som går där. Det är\r\ninte så ovanligt och konstigt. Detta kan vara svårt att\r\nförstå för vissa partier, men jag tror att det är väsent-\r\nligt. Vi gör det också därför att det finns en växtkraft\r\nkring högskolorna som gör att delar av Sverige som\r\ntidigare har haft mycket stora problem får ett hopp\r\nom att kunna växa och utvecklas vidare.\r\nSom ett led i förstärkningen av svensk forskning\r\nbeslutade regeringen i somras att tre nya universitet\r\nskulle bildas den 1 januari: Karlstad, Växjö och Öre-\r\nbro. Samtidigt med det beslutet sades mycket tydligt\r\natt våren 1999 kommer förslagen om tillväxt när det\r\ngäller resurser till dessa nya universitet. Det är allde-\r\nles självklart att det inte är slutpunkten på en utveck-\r\nling att få universitetsstämpel. Det är en stämpel som\r\ngaranterar att de har kommit en bra bit på vägen, men\r\nde behöver ökade resurser för att bli högkvalitativa\r\noch internationellt högtstående universitet. Den poli-\r\ntiken fullföljer vi. Jag tror att det är bra för debatten\r\nde kommande fyra åren att inte försöka inbilla sig att\r\nregeringen på något sätt har backat eller förändrat sin\r\nposition. Resurserna och förslagen om resurser kom-\r\nmer våren 1999.\r\nDet här är ett beting som kommer att vara flera år\r\nframöver. Det innebär att vi tar på oss att de här tre\r\nskall bli högkvalitativa universitet. Det innebär också\r\natt många andra universitetsaspiranter får vänta lite\r\ngrann. Nu tar vi på oss detta, och det är ett stort och\r\nviktigt beting.\r\nModeraterna har här börjat förändra sig. Bygde-\r\nhögskolorna hör man inte talas om längre, utan nu\r\nlyfter man fram det här som viktiga exempel. Det\r\ntycker jag att vi skall välkomna. Det är bra.\r\nInternationaliseringen är ohyggligt viktig för kva-\r\nliteten när det gäller högskola och forskning. Här\r\nfinns förstås en lång tradition av internationellt arbe-\r\nte. När forskningen är bra bedrivs den internationellt.\r\nJag vill att vi skall vara väldigt aktiva och pådrivande\r\ni det internationella forskningssamarbetet. Sverige\r\nkommer inte att lämna CERN. CERN är en viktig del\r\nav vårt internationella åtagande. Men det är klart att\r\nöppenheten måste gälla mycket mer än detta. Interna-\r\ntionaliseringen är ett bra sätt att bygga kvalitet.\r\nKvalitet i högskolan är centralt, och Högskolever-\r\nket har en viktig roll i att stimulera kvalitetsarbetet.\r\nDet gör man inte framför allt genom att inrätta ett\r\noberoende institut som sätter en stämpel efter någon\r\nutvärdering, utan det gör man genom att se till att vi\r\nhar ett väl genomgånget kvalitetsarbete som publice-\r\nras, diskuteras och driver på högskolornas eget arbe-\r\nte.\r\nMånga har tagit upp studiemedelsfrågan och frå-\r\ngar sig vad som kommer att ske på studiemedelsom-\r\nrådet. Vi har i dag ett studiemedelssystem som jag\r\ninte tycker är särskilt bra anpassat till de krav vi har\r\nframöver. Det är mycket generöst, men det är gene-\r\nröst i fel ände. Stora studieskulder skrivs av 2020,\r\n2030 och åren framöver.\r\nMen låt mig också säga - samtidigt som jag säger\r\natt en reform av studiemedelssystemet är angelägen\r\noch att regeringen arbetar med en sådan - att de för-\r\nslag som jag har hört här i dag undrar jag om ni har\r\nförankrat i era riksdagsgrupper. En höjning av bidra-\r\nget i studiemedlet till 50 % kostar 4,7 miljarder kro-\r\nnor. Hur planerar Folkpartiet, kd och Centerpartiet att\r\nfinansiera en sådan reform? Dessutom skall ju fribe-\r\nloppet slopas, och med den högre bidragsandelen\r\nkostar det 900 miljoner kronor till. Hur skall det fi-\r\nnansieras? Dessutom vill Folkpartiet och kd att ett\r\nbarntillägg skall införas. Det kostar 810 miljoner\r\nkronor till. Vad håller ni på med?\r\nDet finns stora och starka skäl att göra en studie-\r\nmedelsreform, men vi måste på något sätt ta in det i\r\nden samlade politiken och få ihop en prioritering av\r\nvilka reformer som är viktigast. Då kan man inte bara\r\nlägga på önskvärda förändringar. Det kan vi alla göra.\r\nMen när vi sitter med budgeten - det vet ju Center-\r\npartiet, som har många års erfarenhet av det - måste\r\nvi få ihop en realism i förslagen. Jag hoppas att det\r\nblir lite rörelse mot mer realism från dem som nu har\r\npreciserat hur de vill att ett studiemedelssystem skall\r\nse ut. Ta gärna också kontakt med övriga i era parti-\r\ngrupper och resonera om vilket utrymme ni har!\r\nTill sist vill jag säga några ord om forskningspo-\r\nlitiken. Det är en fråga som kommer att färga man-\r\ndatperioden på många olika sätt. Forskning 2000 kom\r\nnyss med sitt betänkande, ett betänkande som jag\r\ntycker i sina grunddrag har väldigt mycket klokhet\r\noch politiska möjligheter i sig.\r\nJag delar uppfattningen hos Forskning 2000 om\r\natt lyfta fram grundforskningen som någonting väl-\r\ndigt viktigt för forskningspolitiken. Det är ofta fres-\r\ntande att söka sig till det mest nyttiga för stunden,\r\nlägga pengarna där och tro att det ger oss tillväxt och\r\nförändring. Men det är ofta i det fria sökandet som\r\ndet nyttiga kommer. Det kan komma oväntat, men det\r\när det som vi sedan har användning av. Naturligtvis\r\nskall all verksamhet i högskolan och vid universiteten\r\nvara nyttig. Den är ju finansierad av skattebetalare,\r\noch det har vi rätt att kräva allihop. Men nyttighet\r\nskall inte begränsas till att en produkt kommer ut i\r\nandra änden om något år eller så. Nyttigheten ligger\r\nockså i det fria sökandet efter kunskap. Den kan ock-\r\nså ligga i att bidra till att vi förstår oss själva bättre,\r\nvår kultur och vår historia. Nyttigt skall det vara, men\r\ninte i form av att allt skall vara tillämpat. Där menar\r\njag att utredningen gör viktiga distinktioner.\r\nVi lägger stora resurser på forskningspolitiken.\r\nDet finns anledning att diskutera hur vi lägger dem,\r\noch vi kommer att återkomma till riksdagen med\r\nförslag i den delen.\r\nLåt mig också passa på att säga att jag ser forsk-\r\nningsstiftelserna som en viktig del av den samlade\r\nsvenska forskningspolitiken. Där skall vi ha en bra\r\noch öppen dialog. Det är klart att ett litet land, som\r\nändå satsar stora men begränsade resurser på forsk-\r\nningen, måste ha en koncentration och en diskussion\r\nkring vad som är väsentligast för att inte splittra re-\r\nsurserna alltför mycket. Den dialogen pågår. Det tror\r\njag kommer att kunna leda till att vi ytterligare kan\r\nförstärka forskningen i Sverige.\r\nUtbildningspolitiken är central för att bygga ett\r\nland som växer ekonomiskt och där medborgarna\r\nväxer mänskligt. Jag ser fram emot att jobba med de\r\nfrågorna tillsammans med er och hoppas på en bra\r\ndebatt framöver.</pre><pre>Anf.  51  YVONNE ANDERSSON (kd) re-\r\nplik:\r\nFru talman! Jag tyckte att det var väl magstarkt av\r\nutbildningsministern att tro att våra förslag inte är\r\ngenomtänkta och förankrade i våra partigrupper.\r\nSjälv är jag ny här i riksdagen men vet att ett av de\r\nviktigaste sätten man arbetar på är att se till att förslag\r\nblir förankrade i partigruppen.\r\nI mitt inledningsanförande, fru talman, hade jag\r\nsex frågor till utbildningsministern. Jag har inte fått\r\nsvar på någon av dem. Det är en annan del som jag\r\nnaturligtvis är besviken över. Jag hoppas att jag vid\r\nnågot tillfälle skall få svar.\r\nUtbildningsministern talar om snedrekrytering,\r\nvilket också socialdemokraternas övriga representan-\r\nter har gjort. Likväl har ni aldrig tagit upp snedrekry-\r\nteringen när det gäller särvux, inte i en enda diskus-\r\nsion, vare sig tidigare eller nu. Vi har alltså en hel\r\ngrupp vuxna som inte kommer i åtnjutande av någon\r\nsom helst utbildning, vare sig högskola eller vuxenut-\r\nbildning. Det tycker jag att man skall ta upp.\r\nFunktionshindrade kan inte leva och bo på hög-\r\nskoleorter i stort sett någonstans mer än på högskolan\r\ni Ronneby, beroende på att det faktiskt är där man har\r\nbostäder anpassade till funktionshindrade. Den dis-\r\nkussionen är också intressant att föra.\r\nUtbildningsministern inbjöd till en livfull och\r\nkonstruktiv debatt framöver. Jag vill därför på den\r\nsista punkten som jag tänker beröra i min replik häv-\r\nda att regeringen i dagsläget har valt att utveckla\r\nbredden av högskoleutbildningen i stället för djupet,\r\nmed spetsutbildningar och kvalitativ utveckling som\r\nföljd. Vi har valt en annan balans från vårt håll. Den\r\ndiskussionen tror jag skall få fortgå för att vi skall\r\nkunna sätta ned foten om hur vi vill att samhället\r\nskall utvecklas.</pre><pre>Anf.  52  Utbildningsminister THOMAS\r\nÖSTROS (s):\r\nFru talman! Jag för gärna en diskusson med\r\nYvonne Andersson kring särvux och handikappades\r\nmöjligheter att delta i högre utbildning. Jag känner\r\ninte att det skulle vara ett område som på något sätt\r\nskulle ligga under andra viktiga utbildningspolitiska\r\nmål. Vi visar i budgetpropositionen att vi är beredda\r\natt tillsätta extra resurser, men också att vi vill se till\r\natt få en översyn av hur det i praktiken ser ut i dag\r\noch vilka behov som finns.\r\nYvonne Andersson säger att vi satsar på bredden i\r\nstället för djupet. Men det är inte riktigt det som sker\r\npå våra högskolor. De ungdomar som finns där stude-\r\nrar längre i dag än man gjorde tidigare. Magisterexa-\r\nmen har blommat ut som någonting som väldigt\r\nmånga känner är en grundexamen. Det innebär att vi\r\nhar fördjupat högskoleutbildningen ganska rejält. En\r\nav förklaringarna till att vi ännu inte har sett den\r\nkraftiga ökning som vi har i porten när det gäller\r\nandelen ungdomar som kan komma in på högskolan\r\när att vi också har fått en fördjupning bland dem som\r\nredan finns där. Jag tycker att det är mycket väsent-\r\nligt.\r\nSverige skall ligga internationellt väl framme när\r\ndet gäller att erbjuda högskolestudier som verkligen\r\ngår på djupet. En bra högskoleutbildning innebär att\r\nman har fått möjlighet att gå djupt in i ett ämne och\r\nfått en grundläggande duvning i vetenskaplig teori\r\noch kompetens i det ämnet. Det ger också självförtro-\r\nende och möjligheter att söka sig kunskap på andra\r\nområden.</pre><pre>Anf.  53  YVONNE ANDERSSON (kd) re-\r\nplik:\r\nFru talman! Jag uppskatter den sista delen av in-\r\nlägget. Jag talar inte om längden på högskoleutbild-\r\nningen, utan jag talar om att det i samhället i dag\r\nfaktiskt finns en brist på spetsutbildad arbetskraft. Jag\r\ntycker att det är där som vi måste se efter hur vi kan\r\ntillgodose de behov som finns. I det avseendet tror jag\r\natt man kan göra mer också när det gäller forskningen\r\npå olika områden.\r\nAnledningen till att jag så ivrigt arbetar med detta\r\när ju att jag från ministern skulle vilja få ett löfte om\r\natt det blir samma rättigheter för dem som inte har de\r\nmöjligheter som de flesta av oss medborgare har till\r\nutbildning. Även de kan ju höja sin utbildnings- och\r\nkunnandenivå. Det är deras rättighet som jag kämpar\r\nför och vill ha ett löfte om.</pre><pre>Anf.  54  Utbildningsminister THOMAS\r\nÖSTROS (s):\r\nFru talman! Jag delar Yvonne Anderssons upp-\r\nfattning om att just spetsutbildad arbetskraft är myck-\r\net viktig för Sverige när det gäller våra möjligheter att\r\nväxa ekonomiskt. Vi har framför oss en mycket kraf-\r\ntig ökning av t.ex. antalet civilingenjörer. Ett land\r\nsom Sverige, med våra stora företag på området och\r\nen växande sektor med små och medelstora företag,\r\när i mycket stort behov av välutbildade civilingenjö-\r\nrer.\r\nTittar vi närmare på forskarutbildningen ser vi att\r\nden också framför sig kommer att ha en expansion.\r\nDet innebär att vi dels kommer att kunna fylla många\r\nav de behov som finns i högskolan och på universi-\r\nteten när det gäller lärarkompetens, dels få alltfler\r\nmed doktorskompetens ute i näringslivet. Jag tror att\r\ndet är mycket viktigt.\r\nDet handlar väldigt ofta för företag om att också\r\nförstå vad som händer på forskningsfronten för att\r\nsjälva kunna utveckla produkter som ligger väl\r\nframme i tiden. Då behöver man mycket kompetent\r\npersonal. Det visar flera av de framgångsrika svenska\r\nföretagen. Genom att ha väldigt många disputerade\r\ninom sin verksamhet ligger de mycket väl framme\r\ninternationellt när det gäller utveckling av produkter.\r\nForskarutbildningsreformen är viktig också av det\r\nskälet. Vi behöver en forskarutbildning som ser till att\r\nmänniskor har en chans att på rimlig tid göra klart\r\nsina forskarstudier, ta sin examen och sedan gå vidare\r\ni yrkesverksamhet i högskolan, ute i näringslivet eller\r\ni samhället i övrigt. En bra reform. Den kommer att\r\nbidra till att vi får en ökad andel forskarutbildade\r\nframöver.</pre><pre>Anf.  55  BARBRO WESTERHOLM (fp) re-\r\nplik:\r\nFru talman! Kunskapslyftet kommer Ulf Nilsson\r\natt ta upp i sitt inlägg.\r\nI fråga om studiestödet besannades tyvärr att ut-\r\nbildningsministern kanske inte hörde på hela mitt\r\ninlägg. Där bemötte jag just Sofia Jonssons kritik av\r\nFolkpartiet för att vi inte gick längre i att beskriva\r\nförändringen av studiestödet, utan stannade vid en\r\nvision. Vi har inte finansiering i vår alternativbudget\r\nför detta. Vi har prioriterat funktionshindrade, äldre-\r\nomsorg och lite annat.\r\nTill frågan om kvalitetssäkringen. Utbildningsmi-\r\nnistern tar upp peer review som en garanti för kvali-\r\ntetssäkring. Vi har i den utredning som jag just nu\r\nleder om forskningsetik uppdraget att titta närmare på\r\npeer review. Det finns en del problem i ett litet land\r\nsom vårt. Antalet experter som värderar andra exper-\r\nter är inte så stort. Jag hoppas att vi kommer att få\r\nfram en del lösningar för den delen av kvalitetssäk-\r\nringen i framtiden. Men kvalitetssäkringen innehåller\r\nmycket mer än så.\r\nJag ställde också en fråga om FRN och möjlighe-\r\nten att FRN får i uppdrag att se närmare på hindrande\r\nstrukturer i forskarsystemet. Jag tror att det är fors-\r\nkarkompetens som behövs för att gå närmare in på\r\nden problematiken.\r\nTill sist tolkar jag utbildningsministerns beskriv-\r\nning av vikten av utbildning över landet som att han\r\nser positivt på att lösa resursproblemet för medicinar-\r\nutbildningen uppe i Umeå. Den är vital för att vi skall\r\nha en bra utbildning och forskning där och för rekry-\r\nteringen av läkare i den delen av landet.</pre><pre>Anf.  56  Utbildningsminister THOMAS\r\nÖSTROS (s):\r\nFru talman! FRN-projektet som Barbro Wester-\r\nholm föreslår måste jag spontant säga låter intressant.\r\nMen med tanke på att vi har Forskning 2000 och en\r\ngenomarbetad diskussion om forskningspolitikens\r\nstruktur, finansiering och hur vi väcker olika intres-\r\nsanta forskningsprojekt, tror jag att det är bäst att jag\r\navstår från att direkt säga om vi skall genomföra\r\nnågot sådant eller inte. Låt mig ta med det som en\r\nintressant idé.\r\nBarbro Westerholm säger att Folkpartiet har en\r\nvision om studiemedelssystemet. Vi har inte finansie-\r\nring, säger Barbro Westerholm. Det hedrar Barbro\r\nWesterholm. Så är det ju med nästan alla som sitter\r\nhär och starkt förespråkar en snabb reform. Det finns\r\nbrister i finansieringen.\r\nVi måste ta en ordentlig diskussion om vilka am-\r\nbitioner man kan ha i en reform av studiemedelssys-\r\ntemet. Jag har antytt att det ni har föreslagit kostar\r\nohyggliga summor. Det ligger i den övre delen av vad\r\nvi kan bära. Det är en angelägen reform. Det finns\r\nmånga andra angelägna reformer som skall diskuteras\r\ninför vårpropositionen. Låt oss ta den diskussionen,\r\noch ta den ni också i era partigrupper. Så får vi ta\r\nytterligare en debatt om studiemedelssystemet fram-\r\növer.\r\nI fråga om kvalitetssäkringen är en modell inte\r\nden rätta. Peer review har sina starka sidor, men ock-\r\nså sina nackdelar. Jag tror mycket på den väg Hög-\r\nskoleverket har sökt sig till, nämligen att uppmuntra\r\nförändringsarbetet inom högskolorna. Det är en in-\r\ntressant och viktig väg. Sedan finns också mycket\r\nannat som sker, t.ex. internationellt deltagande i ut-\r\nvärdering av utbildningar, forskning. Forskningens\r\nsjälva väsende är att den skall utvärderas internatio-\r\nnellt. SACO har sina egna projekt när det gäller kva-\r\nlitetssäkring.\r\nDet är bra att det finns flera aktörer som är bered-\r\nda att titta på, studera och analysera kvaliteten på våra\r\nhögskolor. Högskoleverkets inställning är klokt och\r\nlångsiktigt, dvs. att jobba på ett sådant sätt att hög-\r\nskolorna förändrar sig själva och återkommer med\r\nbeskrivningar av vad man gör för att stärka kvalitet-\r\nsarbetet.</pre><pre>Anf.  57  BARBRO WESTERHOLM (fp) re-\r\nplik:\r\nFru talman! Den självkritiska granskningen är ba-\r\nsen. Den behöver stöd av ytterligare insatser.\r\nI Forskning 2000 föreslås att det vi i dag kallar\r\ngenusforskning skall ligga kvar i det som skall bli\r\nforskningsrådens samarbetsnämnd. Det är viktigt.\r\nDagens resurser räcker på intet vis till för att stimule-\r\nra all den forskning som det nu kommer in ansök-\r\nningar om. Det är knappt 10 % av de projekt som\r\nsöker anslag som kan få anslag. Vi räknar med att\r\nungefär hälften av dem som söker pengar gör det till\r\nprojekt av så hög kvalitet att om det fanns resurser\r\nskulle vi satsa på dem. Någon gång skulle det vara\r\nviktigt att göra en konsekvensanalys av vad vi förlo-\r\nrar när vi säger nej till en rad bra projekt. Samhälls-\r\nekonomiskt är det sämre än att försöka få fram slan-\r\ntarna till idéerna. Många av projekten tar upp studier\r\nkring hindren för att det skall bli full jämställdhet\r\nmellan kvinnor och män inom olika sektorer i vårt\r\nsamhälle.</pre><pre>Anf.  58  Utbildningsminister THOMAS\r\nÖSTROS (s):\r\nFru talman! Jag delar uppfattningen i mycket av\r\ndet Barbro Westerholm har sagt. Föregående rege-\r\nringen har arbetat mycket och den nuvarande rege-\r\nringen kommer att arbeta mycket med jämställdhets-\r\nfrågorna över hela linjen.\r\nUtbildningspolitiken är väl känd, dvs. satsningar\r\npå genusforskning, satsningar på att rekrytera profes-\r\nsorer, rekryteringsmål för universitet och högskolor.\r\nAllt detta är väl kända åtgärder och som jag kommer\r\natt hänvisa till när jag arbetar med frågorna. Det finns\r\nnaturligtvis anledning att diskutera andra åtgärder.\r\nBarbro Westerholm och jag har stora möjligheter att\r\nkomma överens på den punkten.</pre><pre>Anf.  59  PER BILL (m) replik:\r\nFru talman! Lars Hjertén kommer senare att prata\r\nom kunskapslyftet. Jag kan konstatera att gårdagens\r\noch dagens problem tycks vara att vi har ganska stora\r\navhopp på grund av uteblivna studiemedel. Någon-\r\nting tycks vara fel där.\r\nAnnars måste jag denna första gång tolka saker\r\npositivt. Vi ser en minister som kommer hit med en\r\nmager budget men med tre glada besked i sitt tal - tre\r\ngoda steg åt höger.\r\nDet första glada beskedet är att det ser ut att bli\r\nmer pengar till grundforskning och att det skall vara\r\nmindre krav på att politikerna kan märka upp vad\r\nsom är samhällsnytta och inte samhällsnytta. Det är\r\nbra. Vi moderater har avsatt en och en halv miljard\r\nkronor för detta under tre år, men fortfarande finns\r\ndet besparingar hos regeringen.\r\nDet andra glada beskedet är att det blir mer pengar\r\ntill de nya universiteten. Vore det inte fiffigt om detta\r\nkunde gå hand i hand? Nu måste de låna pengar eller\r\nta av andra pengar för att köpa nya skyltar och byta\r\nbrevpapper. Är det inte rimligt att man samtidigt som\r\nman utnämner ett nytt universitet också ger nya friska\r\nresurser?\r\nDet tredje glada beskedet jag tyckte mig höra\r\nskulle vara mer pengar till internationell forskning.\r\nMen i budgeten ser vi besparingar.\r\nJag hoppas att det är så. Samtidigt finns det två\r\nstora minustecken. Det första är att det låter fortfa-\r\nrande som att socialisering av forskningsstiftelserna\r\när någonting positivt. Det är det verkligen inte. Det\r\nandra är att det är knäpptyst om vilken dag, månad\r\neller halvår som den nya studiemedelspropositionen\r\nkommer. Vi vet bara att den kommer. Vilken vecka\r\neller månad handlar det om?</pre><pre>Anf.  60  Utbildningsminister THOMAS\r\nÖSTROS (s):\r\nFru talman! Jag känner Per Bill sedan tidigare. Jag\r\nvet att han ibland kan bli lite skamlös i debatten.\r\nHan distanserar sig kraftigt från den politik som\r\nde har bedrivit under flera år under 90-talet. Han\r\nlyckas skaka av sig historien så att det märks inte ett\r\ndugg att ni har stått för en politik som har varit myck-\r\net inriktad på de stora universiteten och talat nedlå-\r\ntande om satsningarna ute i landet. Nu skall ni ställa\r\ner på barrikaden och hävda att ni är det parti som\r\ndriver satsningar ute i landet. Det är inte särskilt tro-\r\nvärdigt, Per Bill.\r\nVi har under mandatperioden förstärkt resurserna\r\nför de högskolor som nu blir universitet den 1 januari.\r\nVi var mycket tydliga i samband med beslutet. Re-\r\nsursförstärkningar kommer också att aviseras i sam-\r\nband med vårpropositionen 1999. Det fullföljer vi.\r\nFörsök inte dölja er reträtt från den Unckelska utbild-\r\nningspolitiken genom att göra en attack mot oss.\r\nPer Bill säger att någon annan får ta hand om\r\nvuxenutbildningen. Det går inte att se högskoleut-\r\nbildningen på det sättet, dvs. att någon annan får ta\r\nhand om andra frågor. Satsningen på vuxenutbild-\r\nningen är ett sätt att se till att människor får möjlighet\r\natt gå vidare till högskolan. Det har ni varit emot\r\nunder hela mandatperioden. Ni vill att 20 000 männi-\r\nskor inte skall få den möjligheten. Det är ett avbräck i\r\nkampen för att alla som har en begåvning att gå vida-\r\nre till högre studier skall ha chansen att komma vida-\r\nre.</pre><pre>Anf.  61  PER BILL (m) replik:\r\nFru talman! Utbildningsministern och jag har de-\r\nbatterat många gånger. Jag känner också igen en del\r\nav debattknepen.\r\nLåt oss börja med kunskapslyftet. Vi tror att\r\nmånga av de som i dag går i kunskapslyftet skulle ha\r\nbättre nytta av en kvalificerad yrkesutbildning. Det är\r\nen yrkesutbildning som vi har slagits för länge.\r\nVårt system, Thomas Östros, hade mer pengar\r\näven på Per Unckels tid till de dåvarande högskolor-\r\nna. I vårt system gick fördelningen av platserna ut på\r\natt studenten väljer själv och att kvaliteten väger in\r\nför var resurserna skall ligga. Det hade definitivt\r\ngynnat flera av de nya universiteten.</pre><pre>Anf.  62  Utbildningsminister THOMAS\r\nÖSTROS (s):\r\nFru talman! Det finns ett konkret problem med\r\nPer Bills omsvängning när det gäller synen på hög-\r\nskolorna utanför de traditionella orterna som Uppsala\r\noch Lund. Han förespråkar samtidigt ett resursfördel-\r\nningssystem som kan innebära dramatiska minsk-\r\nningar för flera av de små och medelstora högskolor-\r\nna.\r\nNu när Per Bill blir ställd inför frågan om en viss\r\nhögskola, säger han att just den högskolan kommer\r\natt få mer. Vid en summering kommer alla att få mer.\r\nHur hade det varit för en så framgångsrik hög-\r\nskola som Karlskrona/Ronneby, Per Bill, som nu lyfts\r\nfram av Moderaterna, om det inte hade funnits ett\r\npolitiskt engagemang att starta en högskoleutbildning,\r\natt värna den högskoleutbildningen och att låta den\r\nhögskolan skaffa sig den kvalitet och renommé som\r\nkrävs för att bli en magnet? Med det resursfördel-\r\nningssystem som ni föreslår blir det omöjligt för nya\r\nhögskolor att utvecklas.\r\nPer Bill nämnde också skattepolitiken i sin replik.\r\nLåt mig säga, Per, att jag är väldigt glad om det öpp-\r\nnas möjligheter för en skattereform under denna\r\nmandatperiod. Jag kan försäkra att om Per Bills och\r\nhans kamraters politik hade gällt under de senaste\r\nfyra åren, hade vi inte varit i närheten av något sådant\r\n- ni hade kört landet i botten. Nu har vi den möjlig-\r\nheten, och det känner jag mig väldigt glad för.</pre><pre>Anf.  63  BRITT-MARIE DANESTIG (v) re-\r\nplik:\r\nFru talman! Jag är glad över att utbildningsminis-\r\ntern så starkt betonade allas lika möjligheter till en\r\nutbildning av hög kvalitet.\r\nMina frågor rörde faktiskt också detta med studi-\r\nestödet. Det är nämligen flera år sedan Studiestödsut-\r\nredningen lade fram sitt förslag. Regeringen har se-\r\ndan i ett antal propositioner aviserat sin avsikt att\r\nutforma ett nytt studiestödssystem. Jag tror att för\r\nmånga presumtiva studerande innebär bristen på\r\nförutsägbarhet en otrygghet. Detta blir särskilt tydligt\r\nför de ungdomar som kommer från studieovana hem.\r\nFör deras skull vore det väldigt tacknämligt med ett\r\nbesked i denna fråga.\r\nJag tog i mitt anförande upp ett problem, och det\r\ngäller de nya antagningsreglerna till forskarutbild-\r\nningen. Är utbildningsministern beredd att skyndsamt\r\ngå in och kartlägga de konsekvenser som de nya\r\nantagningsreglerna har fått för de doktorander som\r\nbefinner sig i systemet, speciellt inom området huma-\r\nniora? Jag tycker att det är viktigt att vi utifrån as-\r\npekten social snedrekrytering får klart för oss hur de\r\nekonomiska spärrarna har fungerat.\r\nI samband med detta med det livslånga lärandet\r\noch möjligheten till flera olika chanser i livet skulle\r\njag också vilja ta upp det som jag tidigare berörde,\r\nnämligen möjligheten att få studera efter det att man\r\nfyllt 45 år, då man har klarat av sin gymnasiekompe-\r\ntens, kanske inom det nationella kunskapslyftet. Detta\r\nskulle jag också gärna vilja ha en kommentar till.</pre><pre>Anf.  64  Utbildningsminister THOMAS\r\nÖSTROS (s):\r\nFru talman! Som jag sade menar jag att  studi-\r\nestödsreformen är en angelägen reform. Det system vi\r\nhar i dag har brister som gör att det finns skäl att\r\nreformera. Britt-Marie Danestig är involverad i ett\r\nsamarbete som också rör budgetpolitiken i sin helhet,\r\noch där kommer det att finnas anledning att diskutera\r\nden här typen av frågor. Naturligtvis begränsas vi av\r\nvilka resurser som finns. En studiestödsreform kostar\r\npengar. Den är angelägen. Det skall vägas mot hur\r\nläget är i ekonomin i stort. I samband med det arbete\r\nmed en reform som nu pågår på departementet ser vi\r\nnaturligtvis också över sådant som åldersgränser.\r\nLåt mig ägna några ord åt forskarutbildningsre-\r\nformen. Jag tycker att grunderna i den reformen är\r\nmycket bra. Det är inte bra att institutioner har antagit\r\nforskarstudenter i en sådan omfattning att de, även\r\nom de har varit väldigt duktiga och väl passerat kra-\r\nven för att klara av en forskarutbildning, inte har haft\r\nnågon möjlighet att få finansiering. Jag tycker inte att\r\ndetta är ansvarsfullt. Väldigt många ambitiösa, begå-\r\nvade unga människor lockas in i forskarutbildningen\r\nmen ges inte förutsättningar att klara av den därför att\r\nekonomin inte är ordnad. Egentligen har kraven fun-\r\nnits redan sedan 1969, men det är först nu som pro-\r\nblemet har visat sig tydligt, vilket gör att man faktiskt\r\när tvungen att ta ett ekonomiskt ansvar också för sina\r\ndoktorander.\r\nSedan tror jag att det går att göra väldigt mycket,\r\noch jag ser det hända i t.ex. Lund och Uppsala. Vid\r\nuniversitetet kan man gemensamt dels se till att skra-\r\npa ihop resurser, dels formulera en gemensam policy\r\nför forskarutbildningen på hela universitetet för att\r\nunderlätta övergången. I botten finns generösa över-\r\ngångsregler beslutade av riksdagen, men det finns\r\nockså stora möjligheter för universiteten själva att\r\nagera. Det gör man i Uppsala, och det gör man i\r\nLund. Detta kommer jag att följa väldigt noga för att\r\nse hur pass väl det faller ut. Jag tror att det finns skäl\r\natt vara förhoppningsfull.\r\nReformen som sådan går ut på att forskarutbild-\r\nningen inte är till för att man skall göra sitt livsverk\r\noch att kraven inte skall vara så höga att det tar 10-15\r\når innan man är klar, utan den är ett steg på vägen och\r\nett viktig körkort för att sedan bli forskare eller gå ut i\r\nyrkeslivet.</pre><pre>Anf.  65  BRITT-MARIE DANESTIG (v) re-\r\nplik:\r\nFru talman! Jag tror inte heller att det finns någon\r\nanledning att riva upp det fattade beslutet. Att det\r\nfinns och har funnits stora brister vet jag också om.\r\nBl.a. har det varit brist på handledning för doktoran-\r\nderna. Men vad jag talar om är den grupp som gick in\r\ni forskarutbildningen när reglerna såg helt annorlunda\r\nut. Övergångsbestämmelserna och universitetens\r\nmöjligheter att möta deras behov har visat sig vara\r\nbristfälliga. Jag menar att det är slöseri att lämna\r\ndoktorander - i Uppsala lär det vara 150 stycken -\r\nutan möjlighet att avsluta sina studier. Jag tycker att\r\nvi har en skyldighet mot dem att låta dem göra det.\r\nDet är en helt annan sak med den grupp som har gått\r\nin i doktorandutbildningen med de nya reglerna och\r\nunder de nya förutsättningarna.\r\nJag tror att utbildningsministern ändå måste hålla\r\nmed mig om att reformen genomfördes väldigt\r\nsnabbt, att universiteten och högskolorna inte var\r\nriktigt förberedda för den och att det har fått konsek-\r\nvenser.</pre><pre>Anf.  66  Utbildningsminister THOMAS\r\nÖSTROS (s):\r\nFru talman! Jag menar att det i grund och botten\r\när en väldigt bra och viktig reform. Vi ser nu en ut-\r\nveckling på universiteten där man tar ett gemensamt\r\nansvar för att se till att väldigt många av dem som\r\nfinns i systemet får chansen att slutföra sina avhand-\r\nlingar. Men det är klart att det också visar att man har\r\nhaft en intagning till forskarutbildning som inte alls\r\nhar stämt överens med möjligheterna till finansiering.\r\nDet är inte ansvarsfullt. Det ger heller inte fler dispu-\r\nterade, vilket är vår målsättning. Vi behöver öka\r\nantalet forskarutbildade i Sverige för att kunna fort-\r\nsätta att öka andelen lärare med forskarutbildning\r\neftersom behovet stadigt ökar år från år vid högskolor\r\noch universitet, men också för att näringsliv och of-\r\nfentlig sektor skall kunna få del av den kompetens\r\nsom de har.\r\nForskarutbildningsreformen är bra. Jag följer noga\r\nutvecklingen. Jag tror att universiteten nu har tagit\r\nmått och steg som gör att implementeringen av den\r\nblir ännu bättre.</pre><pre>Anf.  67  GUNNAR GOUDE (mp) replik:\r\nFru talman! Jag har lyssnat till utbildningsminis-\r\nterns beskrivning av utvecklingen inom den högre\r\nutbildningen och forskningen och delar i stort både\r\nvisionen och de delmål som är uppnåbara inom en\r\nsnar framtid.\r\nJag skulle vilja lyfta fram och få utbildningsmi-\r\nnisterns syn på två frågor som inte har berörts i de-\r\nbatten. Den ena handlar om studentinflytandet och\r\nden andra om studenternas sociala situation.\r\nTyvärr finns det en tröghet inbyggd i systemet. De\r\ngamla universiteten var, om vi ser bakåt i tiden, hie-\r\nrarkiska och ganska låsta institutioner. Det var inte\r\nprecis idealutgångsläget för den typ av reformer som\r\nvi talar om.\r\nStudenterna har haft väldigt lite att säga till om.\r\nÄr utbildningsministern beredd att ge studenterna rätt\r\natt finnas med i alla beslutande och beredande organ?\r\nDet gäller t.ex. de råd, fonder och stiftelser som delar\r\nut forskningsanslag. Det vore naturligt att doktorand-\r\nföreningarnas representanter fanns med där. Det\r\nskulle säkert gagna utvecklingen. Jag tror också att\r\nstudenternas möjligheter att delta skulle ge en viss\r\ntrygghet, men det handlar naturligtvis om ett större\r\nproblem än så. Det skulle vara bättre om de studieso-\r\nciala problem som finns äntligen åtgärdades. Studen-\r\nterna hör alltså till den grupp i samhället som inte har\r\ntillgång till det sociala välfärdssystemet, bl.a. därför\r\natt de inte betraktas som löneanställda. De ligger\r\nutanför systemet. De behöver alltså ett försäkrings-\r\nsystem. Det gäller olycksfallsförsäkringar, sjukför-\r\nsäkringar, a-kassa osv. Denna fråga bör utredas i sin\r\nhelhet. Är utbildningsministern beredd att tillsätta en\r\nutredning för att ge övergripande förslag på hur den\r\nstudiesociala situationen skall kunna förbättras?</pre><pre>Anf.  68  Utbildningsminister THOMAS\r\nÖSTROS (s):\r\nFru talman! Jag ser, liksom Gunnar Goude, stu-\r\ndentinflytandet som en väldigt viktig del i högskolans\r\narbete. När det gäller kvalitetsfrågor och kvalitetsut-\r\nveckling är kanske ett aktivt studentinflytande en av\r\nde allra viktigaste komponenterna. Det är de som har\r\nden starka kraften att driva på för att se till att de får\r\nen utbildning som är av hög internationell klass och\r\ngångbar på arbetsmarknaden.\r\nI dag ligger den formella representationen bland\r\nstudenterna väldigt högt. Våra ambitioner när det\r\ngäller studenternas plats i styrelser och så är höga.\r\nMen precis som Gunnar Goude påpekar finns det\r\nockså beredande organ inför detta styrelsearbete där i\r\nmånga fall studenterna inte är involverade.\r\nJag vet att många studenter kan känna att de\r\nibland hamnar i lite grann av en gisslansituation. Man\r\när formellt väl representerad men man finns inte med\r\ni diskussionen i bakgrunden. Det är inget enkelt pro-\r\nblem. Det kan naturligtvis vara högst olika var de\r\nformella besluten fattas i praktiken. Det kan natur-\r\nligtvis vara en jakt på inflytande som studenterna\r\nställs inför.\r\nJag arbetar nu med den utredning som kommer.\r\nDen är ute på remiss. Den gäller studentinflytandet\r\noch har en rad konkreta förslag när det gäller detta.\r\nJag räknar med att kunna genomföra en del föränd-\r\nringar på basis av den utredningen, inte minst när det\r\ngäller synen på att studentinflytande är en del av\r\nkvalitetsarbetet på högskolan.\r\nNär det gäller studenternas sociala situation\r\nhandlar det naturligtvis om en väldigt bred syn på den\r\nsamhällsservice som finns. Det gäller de dagis som\r\nfinns och de taxor som gäller där. Det gäller de möj-\r\nligheter till kommunikationer, boende och allt sådant\r\nsom finns. De frågorna hanteras naturligtvis inte av\r\nUtbildningsdepartementet. När det gäller de konkreta\r\nfrågorna får vi ta en debatt på de olika områdena.\r\nJag tror att det är viktigt med en distinktion. Som\r\nstudent är man inte löntagare, och då har man inte\r\nautomatiskt tillträde till de sociala försäkringar vi har.\r\nDet tycker jag är en rimlig utgångspunkt. Dessa för-\r\nsäkringar gäller arbetslivet. De gäller när man har ett\r\njobb med skatt och annat som man betalar in.</pre><pre>Anf.  69  GUNNAR GOUDE (mp) replik:\r\nFru talman! Jag tackar för svaret. Jag tror ändå att\r\nett initiativ från utbildningsministern i fråga om den\r\nstudiesociala utredningen skulle vara välkommet och\r\nkanske behövligt. Den uppmärksammas nog inte\r\nautomatiskt inom andra departement.\r\nFår jag till sist bara säga ytterligare en sak. Jag\r\nvill haka på den diskussion som Per Bill tog upp om\r\nkunskapslyftet. Där är det en politisk motsättning.\r\nMen det finns problem där som kanske inte bottnar i\r\nden politiska motsättningen och som inte får slarvas\r\nbort i den där kubbningen. Det gäller hur kunskaps-\r\nlyftet skall få sin naturliga fortsättning.\r\nKunskapslyftet var en reform som kom i rätt tid,\r\nen tid med hög arbetslöshet. Vi har ju många med-\r\nborgare som inte har kunnat tillgodogöra sig den nya\r\ngymnasie- och grundskoleutbildningen. Det var bra\r\natt den kom. Men tanken på hur framtiden skall se ut\r\nhar vi inte sett mycket av. Hur är den långsiktiga\r\nplaneringen för kunskapslyftet? En kvarts miljon\r\nmänniskor har gått i kunskapslyftet, 100 000 har gått i\r\ngymnasieutbildning. Hur skall deras fortsättning se\r\nut?\r\nJag ser faktiskt stora svårigheter med att släppa in\r\ndenna stora grupp i högskolorna samtidigt som man\r\nvill öka intaget direkt från gymnasiet. Där finns fak-\r\ntiskt ett problem som är närmast oöverstigligt i da-\r\ngens situation. Hur har utbildningsministern tänkt att\r\nman skall kunna hantera det här inom låt oss säga de\r\nnärmaste 5-6 åren?</pre><pre>Anf.  70  Utbildningsminister THOMAS\r\nÖSTROS (s):\r\nFru talman! Gunnar Goude tar upp en väldigt vik-\r\ntig fråga. Vi har nu kunskapslyftet som kompletterar\r\noch kraftigt förstärker den traditionella vuxenutbild-\r\nningen. Det löper fram till år 2002. Det är klart att en\r\nlångsiktig vuxenutbildningspolitik måste rikta sig\r\nbortom 2002. Vi arbetar på departementet med nästa\r\nsteg. Hur ser vuxenutbildningen ut i det längre pers-\r\npektivet? En sak är jag säker på: Det är inte så att det\r\när mindre utbildning för vuxna vi ser framför oss.\r\nDet är klart att kunskapslyftet har varit en reform\r\noch en åtgärd som också har använts för att pröva nya\r\nmodeller. Det har handlat om att förnya vuxenutbild-\r\nningen och använda nya metoder. Det kommer vi att\r\nkunna använda oss av i arbetet med en långsiktig\r\nreformering av vuxenutbildningen. Vi återkommer till\r\ndet.</pre><pre>Anf.  71  SOFIA JONSSON (c) replik:\r\nFru talman! I utbildningsministerns fina och\r\nkänslomässiga inledning av sitt anförande kunde vi\r\nhöra honom prata om vikten av att många människor\r\nfår möjlighet att studera på högskolor och universitet.\r\nStrax därefter pratade han också om att det är genom\r\nkunskap och kompetens som möjligheterna till arbete\r\nfinns i framtiden.\r\nMen han beskrev också sin oro över att det är ele-\r\nver från studieovana arbetarmiljöer som inte väljer att\r\nstudera vidare. Då gör det mig ganska fundersam att\r\nutbildningsministern så upprört kan stå och tala om\r\nde partier som har  förslag kring ett nytt studieme-\r\ndelssystem, de partier som har en vilja att vara med\r\natt förändra och utveckla högskolan och den kvalitet\r\nsom finns där.\r\nThomas Östros förmedlade i sitt anförande en oro\r\nnär det gäller hur studenter från miljöer med liten\r\nstudievana väljer att inte studera vidare. Men den\r\nsituationen kan vi ju förbättra om vi får ett nytt studi-\r\nemedelssystem. Mycket förvånande, utbildningsmi-\r\nnistern! Det är väl också första gången vi har hört att\r\nen minister ger heder åt partier som inte har finansie-\r\nrade förslag.</pre><pre>Anf.  72  Utbildningsminister THOMAS\r\nÖSTROS (s):\r\nFru talman! Nej, det har Sofia Jonsson nog aldrig\r\nhört mig säga förut. Men hedern gällde de partier som\r\nvågar erkänna att det de har i studiemedelsfrågan är\r\nvisioner men inte en krona till finansiering. Den he-\r\ndern var jag tvungen att ge till Folkpartiet, för det är\r\nbra. Då vet vi vilken spelplan vi arbetar på.\r\nJag är inte säker på att heller Centerpartiet har den\r\nfinansiering i femmiljardersklassen som det här kan\r\nkomma att handla om när vi staplar upp de angelägna\r\nreformer som vi ser framför oss. Jag för gärna en\r\ndiskussion om den angelägna reform som studieme-\r\ndelsreformen är. Men vi måste hålla den på en nivå\r\nsom gör att det faktiskt också är möjligt att genomfö-\r\nra det här i praktiken.</pre><pre>Anf.  73  SOFIA JONSSON (c) replik:\r\nFru talman! Jovisst, Thomas Östros, är det viktigt\r\natt ha förslag som fungerar och håller inför framtiden\r\noch som innebär att fler studenter får möjligheter att\r\nutbilda sig inom den högre utbildningen.\r\nDet jag dock tycker är förvånande, fru talman, är\r\nju att utbildningsministern pratar om vikten av ett nytt\r\nsystem men samtidigt inte säger sig ha funderat ut ett\r\nnytt system. Dessutom meddelade han härom veckan\r\natt en proposition om ett nytt system kanske - endast\r\nförhoppningsvis - kan komma under mandatperioden.\r\nUtbildningsministern kan tycka att Centerpartiets\r\nförslag inte håller ekonomiskt. Men det är i alla fall\r\nett förslag som det finns vissa pengar i.</pre><pre>Anf.  74  Utbildningsminister THOMAS\r\nÖSTROS (s):\r\nFru talman! Sofia Jonsson tar upp den sociala\r\nsnedrekryteringen, som är den kanske grundläggande\r\nfrågan när vi diskuterar åtgärder framöver i utbild-\r\nningspolitiken. Då är det klart att man också måste\r\ngöra prioriteringar.\r\nDen prioritering som vi gjorde under den förra\r\nmandatperioden var att först och främst satsa på en\r\nkraftig utbyggnad av den högre utbildningen. Det tror\r\njag var helt riktigt - också sett ur det här perspektivet.\r\nDet har gjort att det har blivit möjligt för grupper som\r\ntidigare inte haft en chans att komma till högskolan\r\natt nu få en högre utbildning. Den typen av priorite-\r\nringar är viktiga att göra, särskilt när vi ser till det\r\nsamlade resursutrymmet.\r\nBudskapet från mig är klart: Det är angeläget med\r\nen studiemedelsreform. Det system vi har i dag fun-\r\ngerar inte bra inför 2000-talet. Men det skall också\r\nsägas i samma anda att när man staplar upp reformer\r\nsom börjar närma sig fem-sexmiljardersklassen är\r\nman ute och reformerar någonstans där det inte är\r\nrealistiskt att genomföra det.\r\nEn studiemedelsreform kommer att genomföras\r\nunder mandatperioden. Den skall bidra till att minska\r\nsocial snedrekrytering. Men det finns också andra\r\nväsentliga åtgärder som vi inte får glömma bort, som\r\natt bygga ut högskolan och se till att vi får en annan\r\nvärdering av högre utbildning också i samhällsgrup-\r\nper som i dag inte värderar den tillräckligt högt. Det\r\nkan göra att ungdomarna får en stimulans att gå vida-\r\nre.\r\n(forts. 8 §)</pre><pre>  Beslut om uppskjuten votering</pre><pre>På förslag av talmannen medgav kammaren att\r\nutbildningsutskottets betänkanden UbU1 och UbU2\r\nsamt konstitutionsutskottets betänkande KU13 fick\r\navgöras i ett sammanhang vid arbetsplenum onsdagen\r\nden 16 december.</pre><pre>7 §  Information från regeringen om EU-\r\ntoppmötet i Wien</pre><pre>Anf.  75  Statsminister GÖRAN PERS-\r\nSON (s):\r\nFru talman! Jag vill informera riksdagen om re-\r\nsultaten av den gångna helgens toppmöte i Wien.\r\nToppmötet, som i praktiken utgjorde avslutningen av\r\ndet österrikiska ordförandeskapet, hade en mycket\r\nbred dagordning. Jag kommer därför att koncentrera\r\nmin information kring ett antal av de mer centrala\r\nämnen som diskuterades inklusive de frågor som den\r\nsvenska regeringen särskilt driver i EU-samarbetet.\r\nJag kan konstatera att toppmötesdiskussionerna\r\nom sysselsättningen nu fördes i en atmosfär som är fri\r\nfrån konfrontation. Wientoppmötet bekräftade att\r\nkampen mot arbetslösheten fortsatt står högst på EU:s\r\ndagordning. Det system som införs med nationella\r\nhandlingsplaner för sysselsättning och som utvärderas\r\npå europeisk nivå fungerar väl. Vi börjar också se\r\nresultat. Stabil ekonomisk tillväxt, låg inflation, fal-\r\nlande räntor och en aktiv arbetsmarknadspolitik har\r\nlett till att 1,7 miljoner nya arbeten skapats i Europa\r\nunder 1998. Arbetslösheten i Europa är nu för första\r\ngången sedan 1992 under 10 %. Men detta innebär\r\ninte att vi kan vara nöjda.\r\nDe nya inslagen vid toppmötesdiskussionen denna\r\ngång var förslaget om europeisk sysselsättningspakt.\r\nDen minnesgode erinrar sig kanske att detta var ett\r\nsvenskt förslag redan för några år sedan. Med social-\r\ndemokratisk regeringsmedverkan i 13 av 15 EU-\r\nländer är tiden nu mogen att ta detta steg. Under det\r\ntyska ordförandeskapet nästa år skall innehållet i\r\npakten konkretiseras. Vi var i Wien överens om att\r\ndet bl.a. bör innehålla ytterligare kvantifierbara mål\r\nför arbetet med ökad sysselsättning. Mål bör sättas\r\nupp för hur stor andel av den vuxna befolkningen\r\nsom skall vara sysselsatta på samma sätt som vi i\r\nSverige har gjort på nationell nivå.\r\nDiskussionen om den ekonomiska politiska dag-\r\nordningen rymde inte någon större dramatik. Förbe-\r\nredelserna för införandet av den gemensamma valu-\r\ntan löper väl. Vikten av ett samlat uppträdande från\r\nEU:s sida i diskussionen om den globala finansiella\r\nsituationen underströks.\r\nDen skattepolitiska diskussionen blev ganska in-\r\ntensiv. Som bekant har det i bl.a. Storbritannien under\r\nsenare tid blivit en ganska häftig reaktion på olika\r\nförslag om ökad skatteharmonisering. Min bedöm-\r\nning är att det bör vara möjligt att på ett konstruktivt\r\nsätt fortsätta diskussionerna om det skattepolitiska\r\npaket som sedan en tid tillbaka diskuteras i Ekofin.\r\nHär handlar det inte om att ge upp den nationella\r\nbestämmanderätten över skatterna. Däremot tror jag\r\natt det kan bli möjligt att föra kampen mot illojal\r\nskattekonkurrens ett steg framåt. Vår strävan att nå en\r\növerenskommelse om miniminivåer för kapitalbe-\r\nskattning har nu ett brett stöd inom unionen.\r\nEn annan skattefråga som åtminstone medierna\r\ntyckte var huvudfrågan under hela toppmötet rörde en\r\neventuell fortsättning av den skattefria försäljningen.\r\nToppmötet enade sig om att be kommissionen och\r\nEkofinrådet att till i mars nästa år undersöka vilka\r\neffekter på sysselsättningen som ett avskaffande av\r\nden skattefria försäljningen skulle få. Rådet bör även\r\npröva en begränsad förlängning av den nuvarande\r\nordningen för skattefri försäljning.\r\nTvå viktiga frågor som diskuterades på toppmötet\r\nvar utvidgningen och Agenda 2000, dvs. EU:s interna\r\nhushållning för de kommande åren. Jag tror att det är\r\nviktigt att se dessa båda frågor i ett sammanhang.\r\nDiskussionerna om Agenda 2000 ledde inte till\r\nnågot framsteg i sak. De olika länderna redovisade\r\nsina positioner, och det framgick då tydligt att vi står\r\ninför en besvärlig uppgift att under det tyska ordför-\r\nandeskapet nästa halvår jämka samman det hela till\r\nen uppgörelse. I ljuset av denna diskussion var det\r\ninte så konstigt att de som har mycket starka ytterlig-\r\nhetsuppfattningar i frågan om fördelningen av EU:s\r\negna resurser också vill göra en koppling till utvidg-\r\nningen.\r\nI sak innebar utvidgningsdiskussionerna att topp-\r\nmötet ställer sig bakom vad utrikesministrarna för-\r\nhandlat fram om den fortsatta processen. Det innebär\r\natt det som vi enades om i Luxemburg för ett år sedan\r\ni allt väsentligt håller och att de särskilda framstegen i\r\nLettland och Litauen erkänts. Man har också tagit\r\nfasta på att kommissionen förklarat att den under\r\n1999 kommer att föreslå att förhandlingar inleds med\r\nLettland om reformtakten där består.\r\nDet är ingen hemlighet att vi och de övriga nor-\r\ndiska länderna gärna hade sett att toppmötet något\r\ntydligare hade gett ett positivt erkännande av de stora\r\nansträngningar som görs i kandidatländerna. Stäm-\r\nningsläget är dock just nu sådant att många EU-länder\r\nvill att den interna resursfördelningen görs upp innan\r\nde är beredda att på allvar gå vidare i utvidgningspro-\r\ncessen.\r\nMin slutsats är dock ändå att vi inte skall behöva\r\nförlora tid i det fortsatta arbetet. Det omställningsar-\r\nbete som pågår i kandidatländerna är mycket djupgå-\r\nende. Det måste finnas utrymme för genuint demo-\r\nkratisk förankring av de åtgärder som nu vidtas. Re-\r\ngeringen kommer givetvis att fortsätta att tillsammans\r\nmed andra nordiska länder vara pådrivande i utvidg-\r\nningsarbetet.\r\nFru talman! I partiledardebatten i slutet av oktober\r\nangav jag fyra områden utöver utvidgningen och\r\nsysselsättningen som jag ville ägna särskild uppmärk-\r\nsamhet åt i EU-arbetet. Låt mig kortfattat redovisa\r\nhur diskussionerna förlöpte i dessa för regeringen\r\ncentrala ämnen.\r\nFörst skall jag ta upp jämställdheten. Här gav våra\r\nansträngningar konkreta resultat. Som första punkt i\r\nslutsatserna om det fortsatta arbetet med riktlinjerna\r\nför sysselsättningen i EU kan man nu läsa följande:\r\nMedlemsstaterna skall ägna särskild uppmärk-\r\nsamhet åt att åstadkomma tydliga framsteg på jäm-\r\nställdhetsområdet genom att utnyttja principerna om\r\nbench marks och mainstreaming.\r\nDet mål för jämställdheten som vi satte upp inför\r\ntoppmötet, att på detta sätt ta första steget mot en\r\nordning med nationella handlingsplaner för jäm-\r\nställdhet, uppnåddes således.\r\nPå miljöområdet slog toppmötet på nytt fast att\r\nprincipen om hållbar utveckling skall genomsyra alla\r\nEU:s politikområden. Redan till toppmötet i Wien\r\nhade tre ministerråd lämnat rapporter. Ett ytterligare\r\nantal ministerråd får nu i uppdrag att konkret redovisa\r\nhur detta skall gå till. Här möter vi inte längre något\r\nmotstånd. Alla inser att detta är framsynt och nöd-\r\nvändigt.\r\nPå svenskt förslag kommer frågan om starkare\r\nkonsumentskydd att ingå som ett prioriterat område i\r\ndiskussionerna om det fortsatta genomförandet av den\r\ninre marknaden.\r\nFrågan om EU:s samarbete med Ryssland blev fö-\r\nremål för en lång diskussion i regeringschefskretsen.\r\nVi var alla överens om vikten av ett nära samarbete\r\nmed Ryssland när landet nu genomgår en svår eko-\r\nnomisk kris. Jag presenterade ett antal konkreta för-\r\nslag om hur ett sådant samarbete skulle kunna se ut:\r\n· Öppna upp möjligheter för ett samarbete på det\r\nrättsliga området för att hjälpa Ryssland hantera\r\nden organiserade brottsligheten.\r\n· Systematiskt utbyta information om samarbetet\r\nmed Rysslands olika regioner.\r\n· På lämpligt sätt stödja fri opinionsbildning och\r\nfria medier.\r\n· Öka personutbytet med ryska politiker, företagare\r\noch administratörer.</pre><pre>Allt detta skall vi nu närmast samarbeta om med\r\ndet tyska ordförandeskapet, så att dessa idéer kan\r\ningå i den gemensamma EU-strategin för Ryssland\r\nsom skall utarbetas under nästa år.\r\nJag skall sammanfatta Wientoppmötet för vår del:\r\nFörst kampen mot arbetslösheten, sedan utvidg-\r\nningsfrågorna och Agenda 2000, sedan jämställdhet,\r\nmiljöfrågor och konsumentskydd.\r\nDet är ingen dålig dagordning: kampen mot ar-\r\nbetslöshet, utvidgning, jämställdhet, konsumentskydd\r\noch miljöfrågor. Det är en progressiv dagordning som\r\nväl avspeglar, skall vi säga, den rödgröna majoritet,\r\nden rödgröna reda, som numera präglar europeisk\r\npolitik. Det blev också toppmötet i Wien ett uttryck\r\nför.\r\nFru talman! Till sist några ord om två andra om-\r\nråden som på olika sätt rönt viss uppmärksamhet.\r\nFörst gäller det frågan om löner och andra förmå-\r\nner för EU:s parlamentariker som ju har diskuterats i\r\nparlamentet under den senaste tiden. Parlamentets\r\ntalman José Maria Gil-Robles redovisade för topp-\r\nmötet det förslag till förmånspaket som det nu finns\r\nen majoritet kring. Både den danske statsministern\r\noch jag själv markerade att vi ansåg att principen om\r\natt parlamentarikerna betalar skatt i sitt eget land var\r\nviktig att upprätthålla. De nya bestämmelserna, vilka\r\nenhälligt måste godkännas av rådet, är avsedda att\r\ntillämpas på de ledamöter som väljs vid EU-\r\nparlamentsvalet i juni nästa år. Det finns således\r\nytterligare tid att diskutera frågan.\r\nSlutligen: Omedelbart före toppmötet högtidlig-\r\nhölls 50-årsdagen av FN:s allmänna förklaring om de\r\nmänskliga rättigheterna. Med anledning av detta\r\nföreslog jag att EU under det kommande året ägnar\r\nsärskild uppmärksamhet åt kampen mot rasism,\r\nfrämlingsfientlighet och antisemitism både inom EU\r\noch i kandidatländerna. Detta fick starkt stöd, och\r\ntoppmötet välkomnade särskilt den konferens som\r\nplaneras i Stockholm om ungefär ett år för att sprida\r\ninformation om Förintelsen.\r\nDetta, fru talman, är i koncentrat en redovisning\r\nfrån det toppmöte i Wien som hölls i helgen.</pre><pre>Anf.  76  LENNART DALÉUS (c):\r\nFru talman! Det verkar som att toppmötet i Wien\r\nblev lite av en bekräftelse på att entusiasmen för\r\nöstutvidgningen svalnar på sina håll i flera av EU:s\r\nmedlemsländer. Man säger ju i slutsatserna att den\r\nhär utvidgningsprocessen nu är på god väg. Man\r\nsäger också att det skall bli en dynamisk fortsättning.\r\nMen det tas inga steg framåt, efter vad man kan be-\r\ngripa, förrän i Helsingfors 1999. Det verkar alltså\r\nvara lite av på stället marsch.\r\nJag tycker att man skall försöka förklara det som\r\nändå måste tolkas som ett misslyckande och fundera\r\nlite över hur Sverige skall agera i fortsättningen. Det\r\nhar ju varit så att Sverige i Agenda 2000-\r\nförhandlingarna drivit krav och, får man väl säga,\r\nbetett sig på ett sätt som har stökat till det lite. Man\r\nhar ju talat om lägre EU-avgift och en fryst EU-\r\nbudget. Det är större nedskärningar från svensk sida i\r\nförslagen än vad t.o.m. kommissionen har föreslagit\r\npå jordbruks- och regionalpolitiksområdena.\r\nDet är uppenbart att även inriktningen i det svens-\r\nka agerandet påverkar andra länders bedömning av\r\nom man vill vara med om en östutvidgning eller inte.\r\nDärför vill jag fråga hur statsministern och regeringen\r\ntänker bete sig för att, kan man säga, försöka återvin-\r\nna ett brett beslutsamt stöd för östutvidgningen, om\r\nregeringen kan ompröva delar av den svenska för-\r\nhandlingsinriktningen för att medverka till de mål\r\nsom ändå måste anses vara övergripande i dag för att\r\nåstadkomma den nödvändiga östutvidgningen.</pre><pre>Anf.  77  Statsminister GÖRAN PERS-\r\nSON (s):\r\nFru talman! Jag tror att Lennart Daléus skall vara\r\nlite försiktig med att säga att entusiasmen svalnar.\r\nDet finns ingen tvekan om att alla länderna i Europa,\r\ninom EU, ser en möjlighet att sätta punkt för det kalla\r\nkriget genom utvidgningen av EU till nya medlems-\r\nstater. Man ser en möjlighet att komma bort från öst-\r\noch väst-tänkandet inom Europa. Den historiska upp-\r\ngiften ser alla, och den är jag övertygad om att vi\r\nkommer att fullfölja.\r\nDen processen är just nu, precis som jag sade i\r\nmin redogörelse, koordinerad - ligger samtidigt -\r\nmed att vi diskuterar budgeten för EU framöver. Både\r\nLennart Daléus och jag vet att EU:s budget i huvud-\r\nsak är jordbrukspengar - dessutom lite regionalpolitik\r\nmen i huvudsak jordbrukspengar. Lennart Daléus och\r\njag vet också att för att vi skall få till stånd en utvidg-\r\nning av EU som vi kan hantera ekonomiskt bör vi\r\nreformera den jordbrukspolitik som nu ligger.\r\nMin bedömning är att vi, även om vi inte hade\r\ndiskuterat utvidgningen och inte hade haft de nya\r\nkandidatländerna, skulle ha diskuterat den jordbruks-\r\npolitik som ligger därför att den i grunden inte är\r\nsund. Det är en svensk uppfattning som är känd sedan\r\nlänge.\r\nVi hjälper inte kandidatländerna genom att i dis-\r\nkussioner om Agenda 2000 på något sätt börja anpas-\r\nsa våra krav eller våra synpunkter till länder exem-\r\npelvis i södra Europa som har andra intressen än vi\r\nkring jordbrukspolitiken. Det skapar bara en kortsik-\r\ntig arbetsro som troligen långsiktigt förlamar unio-\r\nnen.\r\nVi kommer att ha en tuff diskussion nästa år i\r\nTyskland om den framtida EU-budgeten och om de\r\nframtida riktlinjerna för jordbruks- och regionalpoli-\r\ntiken. Men jag tror inte att någon av oss någonsin\r\nkommer att tvivla om att när väl den diskussionen är\r\ngenomgången fortsätter utvidgningsprocessen precis\r\nsom förut. Att sända andra signaler är att sända in\r\ntvekan, och det vill jag inte medverka till.</pre><pre>Anf.  78  LENNART DALÉUS (c):\r\nFru talman! Jag får ta det frågevägen snarare än\r\natt uttrycka åsikter, även om det blir indirekt. Jag\r\nfrågar alltså om inte statsministern delar min och\r\nandras uppfattning, om inte regeringens långtgående\r\nbesparingsförslag - besparingsförslag är bra men nu\r\ngäller det de långtgående besparingsförslagen - har\r\nmedverkat till att skapa en oro och ett sviktande in-\r\ntresse hos en del länder när det gäller östutvidgning-\r\nen. Jag skall, fru talman, skynda mig att säga att jag\r\ninte är ensam om att av det som hände i Wien göra\r\nbedömningen att det snarare är en neddragning av\r\ntakten än en förändring.\r\nMin andra fråga är om det inte är så att regering-\r\nens linje när det gäller budgetdiskussionen minskar\r\nåterflödet av resurser till Sverige. Frågan blir därmed\r\ntvåfaldig så att säga: Bromsas inte östutvidgningen?\r\nOch i det andra fallet: Gynnar ett sådant här agerande\r\nverkligen svenska intressen?</pre><pre>Anf.  79  Statsminister GÖRAN PERS-\r\nSON (s):\r\nFru talman! Jag tror att det gynnar oss om vi får\r\nen renare budget inom EU, en budget där vi lika gär-\r\nna kan behålla pengarna själva i Sverige i stället för\r\natt först betala in dem till EU och sedan kräva tillbaka\r\ndem för att på så sätt så att säga få någon balans i\r\nflödena. Det finns anledning att gå igenom det här.\r\nVi kan konstatera att många ekonomiskt mycket\r\nväl utvecklade länder i EU trots allt är nettobidragsta-\r\ngare vad gäller EU. Det är inte en rimlig ordning.\r\nDetta måste vi våga kritisera utan att vi för den skull\r\nhamnar direkt i en diskussion om jordbrukspolitiska\r\nintressen.\r\nVår linje är genomtänkt, förankrad i riksdagen.\r\nJag tror att oavsett utvidgningen krävs det en refor-\r\nmering av EU:s budget och EU:s jordbruks- och regi-\r\nonalpolitik.</pre><pre>Anf.  80  GÖRAN LENNMARKER (m):\r\nFru talman! Toppmötet var en besvikelse när det\r\ngäller utvidgningsfrågan, den i särklass viktigaste\r\nfrågan på EU:s dagordning. Jag tror att det är första\r\ngången som ett toppmöte har en mera snäv inställning\r\nän kommissionen. Normalt har vi vant oss vid att det\r\när toppmötet som skall ha perspektiven, se de stora\r\nlinjerna och driva på i en så här viktig process. Därför\r\nfinns det anledning att vara bekymrad om det här\r\nskall vara ett uttryck för, som statsministern uttryckte\r\nsig, en rödgrön syn på hur Europas framtid skall for-\r\nmas.\r\nVi får intrycket att toppmötet snarare bromsar än\r\ndriver på. Detta är kanske ett uttryck för att man inte\r\nhar visionen av vad som är det centrala i Europa-\r\nsamarbetet, utan att man mera kommer att syssla med\r\nde visserligen viktiga och tekniska frågorna men att\r\nman inte förmår att placera utvidgningen där den hör\r\nhemma - som den alldeles centrala utmaningen för\r\nvår generations européer: att ena hela Europa.\r\nMot den bakgrunden är toppmötet en besvikelse.\r\nSkulle det fortsätta med den här stilen finns det an-\r\nledning att vara bekymrad.</pre><pre>Anf.  81  Statsminister GÖRAN PERS-\r\nSON (s):\r\nFru talman! Det var också vad jag gav uttryck för.\r\nI den delen gick det inte tillräckligt långt enligt den\r\nuppfattning som vi har. Vi hade gärna gått längre.\r\nLennmarker vet vad jag redovisade inför EU-\r\nnämnden omkring vår uppfattning om kommissio-\r\nnens förslag. Det är sant. Men vi skall vara försiktiga\r\nså att vi inte hamnar i läget att beskriva det nya som\r\nvi nu upplever som ett avståndstagande från utvidg-\r\nningsprocessen. Det är inte där det ligger. Jag är\r\növertygad om att det handlar om att vi nu går in i en\r\nfas där vi diskuterar Agenda 2000. Den fasen blir\r\nintensiv nästa halvår. Sedan är vi förhoppningsvis\r\ntillbaka i en process som kraftfullt drivs framåt. Ut-\r\nvidgningen kommer inte att gå att stoppa. Den är en\r\nhistorisk nödvändighet och har en stark folklig för-\r\nankring i både öst och väst.</pre><pre>Anf.  82  GÖRAN LENNMARKER (m):\r\nFru talman! Det är något bekymmersamt om man\r\nfår en skiftning i tonläge och attityd. Jag tror att\r\ntoppmötets centrala uppgift är att se till att hålla de\r\nrätta perspektiven, att driva på och lägga tyngdpunk-\r\nten bakom de absolut viktigaste sakerna. Framför allt\r\när jag orolig om detta är början på något nytt, att vi\r\nfår en mera snäv, mera detaljinriktad debatt - visser-\r\nligen viktiga detaljer var och en för sig - och att vi får\r\nen mera inåtvänd tid. Vi hade en period på 70-talet då\r\nvi hade många socialdemokratiska regeringar. Det\r\nslutade i euroskleros, ett stopp för EG:s, som det hette\r\npå den tiden, utveckling. Jag ser ett bekymmer om vi\r\nnu får detta inåtvända, en rad rödgröna regeringar\r\nsom ser inåt och inte förmår ta ett helhetsansvar. Kan\r\nman inte bryta det här, då tror jag att det blir en be-\r\nkymmersam period för EU framöver.</pre><pre>Anf.  83  Statsminister GÖRAN PERS-\r\nSON (s):\r\nFru talman! Jag tror inte att Göran Lennmarker\r\nskall vara så bekymrad. Vi skall trots allt komma ihåg\r\natt det i stort sett var den uppsättning regeringar som\r\nnu sitter, med ett undantag, som fattade utvidgnings-\r\nbeslutet i Luxemburg. Det blev ju inte snävt utan brett\r\ntrots att det fanns de - det vet Göran Lennmarker mer\r\nän någon annan - som hade haft en mindre generös\r\ninställning i denna fråga.\r\nVi skall fortsätta att driva processen. Jag är inte\r\nnöjd med slutsatserna från Wien. Jag kopplar dem till\r\nAgenda 2000. Därefter, när vi har den processen\r\nigenom, är jag helt säker på att detta rullar på precis\r\nsom tänkt.</pre><pre>Anf.  84  LARS TOBISSON (m):\r\nFru talman! Jag måste konstatera att det tyvärr\r\ninte togs många långa steg framåt i de viktiga frågor-\r\nna. Utvidgningen har diskuterats här, Agenda 2000\r\nlikaså. Skall man jämföra tidsförhållanden och tids-\r\nbrist är det väl snarast så att Agenda 2000 trycker på\r\nännu mera, eftersom det rör frågor som måste läggas\r\ntill rätta innan utvidgningen kan bli aktuell och ge-\r\nnomföras.\r\nRent pinsam var den roll som kom att tilldras frå-\r\ngan om försäljning av skattefri sprit. Där har jag\r\negentligen en fråga till statsministern. Hur kommer\r\ndet sig att statsministern kunde företräda en position\r\nsom han inte hade redovisat inför EU-nämnden några\r\ndagar tidigare och som går 180 grader mot den stånd-\r\npunkt som finansministern tidigare har angivit?\r\nJag noterar detta som en egendomlighet men skall\r\ngå vidare till det ämne som jag skulle vilja fråga\r\nstatsministern om. Det gäller det som berördes i pre-\r\nsentationen här, nämligen skatteharmonisering.\r\nInför beslutet om införandet av euron sade stats-\r\nministern att en orsak till att Sverige skulle ställa sig\r\nutanför var att han var rädd för den ekonomisk-\r\npolitiska samordning och den gemensamma budget-\r\npolitik som skulle kunna bli följden av en gemensam\r\nvaluta. Nu hör man honom livligt applådera när tyska\r\noch franska finansministrar tar steg mot majoritetsbe-\r\nslut i ekonomisk-politiska frågor. Visserligen säger\r\nhan att det nationella vetot skall kvarstå i skattepoliti-\r\nken, men när det gäller att beivra illojal skattekonkur-\r\nrens kan han tänka sig beslut med kvalificerad majo-\r\nritet. Man får en känsla av att när det gäller att införa\r\nminimiskattesatser som kommer att verka uppdrivan-\r\nde på skattetrycket kan statsministern vara med, utom\r\nkanske möjligen när det gäller skattefri sprit, tobak\r\noch parfym. Då vill han ha låga skatter.\r\nJag undrar hur det går till. Står regeringen fast vid\r\natt beslut i skattepolitiska frågor i EU skall fattas med\r\nenhällighet, alltså att det nationella veto som vi från\r\nSveriges sida enhälligt slagit vakt om skall bevaras?</pre><pre>Anf.  85  Statsminister GÖRAN PERS-\r\nSON (s):\r\nFru talman! Därom råder ingen tvekan. Däremot\r\nhälsar jag med tillfredsställelse att exempelvis de\r\nkryphål, som representeras av att man i vissa länder\r\nkan spara skattefritt, täpps till. Det har vi drivit från\r\nsvensk sida ganska länge. I de slutsatser som nu finns\r\nfrån Wientoppmötet har vi fått gehör för detta. Det\r\ntycker jag är bra. Den typen av harmonisering har jag\r\ningenting emot. Men vi är rädda om vår möjlighet att\r\ni denna kammare ta ut skatter därför att det ytterst är\r\nsvenska folkets egen angelägenhet. Det i sin tur är\r\ngrundförutsättningen för att behålla ett välfärdssam-\r\nhälle av det snitt som vi vant oss vid i Sverige och\r\nsom en stor majoritet av våra invånare uppskattar.\r\nFrågan om taxfreeförsäljning, eller duty free som\r\ndet också heter, är egentligen inte så stor som utrym-\r\nmet i rapportering från toppmötet antyder. Min upp-\r\nfattning är den att vi har ett beslut om att avskaffa\r\nden. Grundinställningen ligger fast. Däremot när de\r\ntre stora ländernas premiärministrar vädjar om förstå-\r\nelse för att kunna hantera den arbetslöshetssituation\r\nsom kan komma att uppstå, är det inte orimligt att\r\nman skickar tillbaka frågan till Ekofinrådet för att det\r\nskall titta på saken igen. Allt annat hade varit att vara\r\nen utomordentligt okänslig politisk person. Om man\r\nskall tolka mandatet så snävt, att ingenting kan göras\r\nvid bordet av det här slaget, kan vi lika gärna skicka\r\nin skriftliga röstfullmakter. Det är trots allt politik det\r\nhandlar om. Då måste man av och till kunna hitta en\r\nrimlig kompromiss så att organisationen fortsätter att\r\ngå framåt.</pre><pre>Anf.  86  LARS TOBISSON (m):\r\nFru talman! Nu var det inte direkt vid bordet för-\r\nändringen skedde. Jag såg själv statsministern i TV-\r\nrutan skinande glad säga att det är trevligt att kunna\r\nköpa lite taxfree när man är ute och reser. Det var\r\nflera dagar innan, så nog fanns det möjlighet att för-\r\nankra den totalt förändrade ståndpunkten i riksdagen\r\nom statsministern bara hade bekvämat sig att göra\r\ndet. Men jag håller med om att det är en liten fråga.\r\nJag utgår från att statsministern delar min uppfatt-\r\nning, att man i en gemensam gränslös marknad inte\r\nkan ha särskilda bestämmelser för transport av sprit-\r\ndrycker.\r\nMen tillbaka till skatteharmonisering. Statsminis-\r\ntern bestrider inte mitt påstående att tendensen för\r\nhonom är att man kan man tänka sig en skatteharmo-\r\nnisering uppåt och utan att det nationella vetot skulle\r\nspela in.\r\nLåt oss ta ett exempel. Man har kritiserat Irland\r\nför att man där har beviljat företag från andra länder\r\nförmåner vid etablering i landet. Nu håller man på att\r\ninföra en enhetlig skattesats på 12,5 %. Anser stats-\r\nministern att tillämpningen av en generell skattesats\r\npå 12,5 %, långt under vad som finns i andra länder,\r\när ett utslag av skadlig skattekonkurrens? Eller är det,\r\nsom jag anser det, en sund skattekonkurrens därför att\r\ndet medverkar till att få ned skatteuttaget och därmed\r\ntill att Europa blir mer konkurrensdugligt i jämförelse\r\nmed Nordamerika och Sydostasien i fortsättningen?</pre><pre>Anf.  87  Statsminister GÖRAN PERS-\r\nSON (s):\r\nFru talman! Vi skiljer oss åt, Lars Tobisson och\r\njag. Lars Tobisson hämtar sina modeller för sam-\r\nhällsbygge i en annan del än Europa. Sydostasien är\r\ningen förebild för mig och kommer aldrig heller att\r\nbli det. Vi har faktiskt i Europa bestämt oss att för-\r\ndela på ett rättvist sätt och bygga anständiga samhäl-\r\nlen där människor som åldras och blir sjuka eller\r\narbetslösa kan leva ett värdigt liv och där barn och\r\nungdomar får en bra uppfostran. Det kostar pengar,\r\ndet kräver skatter. Det är faktiskt en politisk uppgift\r\natt se till att vi skyddar möjligheten att ta ut skatt när\r\nman nu öppnar gränserna. Allt annat än detta är, Lars\r\nTobisson, att fly från kärnfrågan.\r\nFrågan som ställdes i första inlägget var ju om jag\r\nvar för majoritetsbeslut eller inte. Den frågan har jag\r\nklart svarat på. Sedan har jag ingen kunskap om vad\r\nEU-länderna sysslar med just nu. Det får jag åter-\r\nkomma till när jag har satt mig in i den frågan.\r\nNär det gäller taxfreeförsäljningen verkar Tobis-\r\nson upprörd. Ta det med ett litet smil, Lars Tobisson,\r\nför en gångs skull! Det är faktiskt ingenting som gör\r\natt unionen går under, att vi lyssnar på en opinion\r\nsom de facto finns. Sedan kan vi fundera över hur det\r\nhar kunnat bli på det viset, att man driver frågan så att\r\nsäga ända fram till kanten och först därefter kliver det\r\nfram premiärministrar från de tre största medlemslän-\r\nderna och vädjar: Låt oss vänta.\r\nDet är klart att den politiska reaktionen från min\r\nsida, även om jag förstår principen, är att man väntar\r\nlite och försöker att hitta en lösning som enar alla.\r\nSedan kan väl både Lars Tobisson och jag vara\r\növerens om att det är ett trevligt inslag i resandet.</pre><pre>Anf.  88  BO KÖNBERG (fp):\r\nFru talman! Jag tänkte ställa en fråga om östut-\r\nvidgningen och synen på vad som hände i Wien. Men\r\nlåt mig med anledning av det allra senaste som sades\r\nuttrycka en viss förvåning över statsministerns minst\r\nsagt lättsinniga inställning till förankringen av relativt\r\nviktiga frågor i den svenska riksdagen och den svens-\r\nka EU-nämnden. Den frågan har nyligen diskuterats i\r\ndet svenska konstitutionsutskottet då ett enigt utskott\r\nhade synpunkter när det gäller en av statsministerns\r\nkolleger.\r\nSå till den stora frågan. För Folkpartiet liberalerna\r\noch för alla europeiska liberala partier är östutvidg-\r\nningen den riktigt stora frågan. Jag vet att statsminis-\r\ntern har ungefär samma uppfattning. Efter att statsmi-\r\nnistern höll sitt s.k. linjetal häromåret har jag noterat\r\natt det är en gemensam uppfattning, att östutvidg-\r\nningen är den viktigaste frågan. Jag har inte funnit\r\nnågon anledning att rikta kritik utan bara noterat att\r\nstatsministern och den svenska regeringen driver\r\ndenna fråga på europeisk nivå, och det tycker vi är\r\nbra.\r\nMen jag blev bekymrad i dag över den rätt lättsin-\r\nniga beskrivning som statsministern gav av det som\r\nhade hänt i Wien. Den strider mot allt vad som står i\r\nalla massmedier och mot det som man kunde se i TV\r\n- jag hade förmånen att vara i Tyskland dagen innan\r\ndär den nye tyske förbundskanslern, Göran Perssons\r\npartivän, framträdde i den tyska förbundsdagen och\r\nberättade vad han skulle göra på Wienmötet. Det var\r\nen av de mera beklämmande politiska föreställningar\r\nsom jag har tagit del av.\r\nLäget är ju det att vi numera har - som statsmi-\r\nnistern ofta brukar påpeka - socialdemokratiska led-\r\nningar i det stora flertalet av EU:s medlemsländer, 13\r\nav regeringarna har ett socialdemokratiskt inslag. Om\r\nalla andra utom statsministern gör bedömningen att\r\nstämningsläget i denna viktiga fråga kraftigt har för-\r\nsämrats under det senaste halvåret är jag bekymrad\r\növer om det verkligen är statsministerns uppfattning,\r\neller om det är en förhandlingsteknisk uppläggning på\r\nvilket sätt han skall kunna påverka sina socialdemo-\r\nkratiska partivänner.\r\nSå min fråga är: Ser statsministern några goda\r\nmöjligheter att påverka de socialdemokratiska rege-\r\nringarna, som snabbt har svalnat i denna viktiga frå-\r\nga, och då inte minst den tyska regeringen?</pre><pre>Anf.  89  Statsminister GÖRAN PERS-\r\nSON (s):\r\nFru talman! Jag tror att jag har gjort ståndpunkten\r\nklar. Jag är inte nöjd med Wienslutsatserna. Men jag\r\nvarnar för att tro att detta är ett uttryck för att utvidg-\r\nningen inte är en viktig angelägenhet. Min bedöm-\r\nning är att detta är ett inslag i den ganska infekterade\r\ndiskussion som nu kommer att föras i Europa under\r\ndet kommande halvåret om det som vi kallar för\r\nAgenda 2000, eller enklare uttryckt: om hur de peng-\r\nar används som vi betalar in till unionen, vem som får\r\ntillbaka dessa pengar och hur de fördelas i Europa.\r\nDet är den dragkampen som vi nu bevittnar.\r\nI det sammanhanget är också utvidgningsfrågan\r\nuppe, inte för att ifrågasättas utan därför att den jord-\r\nbrukspolitik som man bestämmer sig för påverkar\r\nockså våra förutsättningar för att driva utvidgningen\r\npå det ena eller andra sättet.\r\nBo Könberg begår ett misstag om han tror att dis-\r\nkussionerna om budgeten är någonting som skall\r\nförväxlas med den grundläggande inställningen till\r\nutvidgningen. Den uppslutningen finns kvar, det är\r\nmin bestämda uppfattning. Vi tänker fortsätta att\r\ndriva den som vår högst prioriterade fråga.</pre><pre>Anf.  90  BO KÖNBERG (fp):\r\nFru talman! Det allra sista gläder mig mycket. Det\r\när förstås viktigt att alla som tycker som statsminis-\r\ntern och jag verkligen ägnar den energi som vi har till\r\natt driva denna fråga.\r\nMen det som bekymrar mig och många andra -\r\nockså tidningarna har skrivit om det - är en annan\r\nbild än den som statsministern ger. Det är inte bara\r\nbilden av att det råder något slags förhandlingsläge\r\nsom man försöker att positionera sig i för att kunna\r\nbetala in något mindre pengar, utan många uppfattar\r\ndet som att det har skett en attitydförändring.\r\nUngefär samtidigt som man träffades i Wien träf-\r\nfades de liberala partiledarna i Bonn under torsdagen\r\noch fredagen. På många håll var man mycket oroad\r\növer det som de uppfattade som en omsvängning i\r\nnegativ riktning, att det inte bara handlade om att man\r\nville positionera sig utan att man faktiskt hade en\r\nmycket svalare inställning till denna viktiga fråga och\r\nsåg en mängd hinder på vägen.\r\nJag vill avsluta med att fråga statsministern: Delar\r\ninte statsministern bedömningen att den nya tyska\r\nsocialdemokratiska och gröna regeringen är avsevärt\r\nsvalare till östutvidgningsfrågan än vad den regering\r\nsom avgick var?</pre><pre>Anf.  91  Statsminister GÖRAN PERS-\r\nSON (s):\r\nFru talman! Nej, den uppfattningen delar jag inte.\r\nJag upplever att det i grunden är samma tyska politik.\r\nSedan kan det också bero på vilket intryck man\r\nfår. Det kan bero på vem man talar med. Det är klart\r\natt jag har ju möjlighet att umgås med ansökarländer-\r\nna, träffa deras stats- och regeringschefer och höra\r\nefter hur de bedömer läget. Där finns en obruten tro\r\noch optimism.\r\nJag kan också se en annan sak som gläder mig\r\noerhört, nämligen den enormt snabba förändring som\r\ndessa länder genomgår just därför att de strävar efter\r\nett medlemskap i den europeiska unionen. Den kraf-\r\nten som ligger däri kommer naturligtvis att resultera i\r\natt utvidgningsprocessen drivs vidare. Det är min\r\nbedömning.\r\nSkulle jag bedöma situationen i Europa fel, då är\r\ndet ett allvarligt bakslag, men jag har ingen anledning\r\natt tro att så är fallet.</pre><pre>Anf.  92  MARIANNE SAMUELS-\r\nSON (mp):\r\nFru talman! Samtidigt som man kan uppleva att\r\nmöjligheterna för ansökarländerna försvagades\r\nskärpte man ju upp sina egna synpunkter när det\r\ngäller den gemensamma ekonomiska politiken. Man\r\nintog bl.a. ståndpunkten att det är nödvändigt att EU\r\ntalar med en röst i det internationella samarbetet om\r\nmonetär och ekonomisk politik. Denna röst skall då\r\nvara ordförande i Euro 11-gruppen.\r\nVidare slog man fast att den europeiska central-\r\nbanken skall ha en observatörsstatus i IMF:s styrelse.\r\nJag vill då veta: Hur agerade Sverige när det gällde\r\nuppskärpningen av den gemensamma ekonomiska\r\npolitiken på den internationella arenan? Kommer\r\nSverige att föra en parallell talan i internationella\r\nforum? Eller var i världen hamnar Sveriges röst när\r\ndet gäller viktig ekonomisk politik?\r\nEn annan del som jag upplevde att man skärpte\r\nupp gäller GUSP-samarbetet, som tidigare har varit\r\nen gemensam utrikes- och säkerhetspolitik mer i ord,\r\nmen nu sade man att man måste stödjas av en trovär-\r\ndig operativ kapacitet för att EU skall kunna spela en\r\nroll fullt ut. Då är frågan: Har statsministern ställt sig\r\nbakom att det skall finnas en operativ kapacitet? Eller\r\nhar statsministern reserverat sig med hänsyn till att\r\nSverige även fortsättningsvis skall vara ett alliansfritt\r\nland?</pre><pre>Anf.  93  Statsminister GÖRAN PERS-\r\nSON (s):\r\nFru talman! Det sista först. Vår villighet att delta i\r\nkrishantering är stor. Vi har nu gjort en insats i Bos-\r\nnien som faktiskt är långt utöver vad många andra\r\nländer inom EU har gjort. Vi samarbetar gott med\r\nNato inom ramen för PFP, Partnership for peace, och\r\ni andra konstellationer.\r\nTony Blair har lyft frågan om hur vi i framtiden\r\nskall hantera dessa frågor, hur vi skall samordna oss\r\nså att vi inte hela tiden ständigt blir beroende av en\r\namerikansk insats när det inträffar kriser i Europa. Vi\r\när öppna för ett resonemang om den typen av kris-\r\nhantering. Men vi är naturligtvis inte öppna för ett\r\nresonemang där krishanteringen övergår i att ställa ut\r\nnationella säkerhetsgarantier. Då hamnar man i ett\r\nläge när man byter säkerhetspolitisk doktrin, och det\r\när inte vår inställning som Marianne Samuelsson väl\r\nkänner till. Dessa skrivningar har vi inga bekymmer\r\nmed utifrån vår grundläggande hållning.\r\nDen externa representationen är också en fråga\r\nsom nu diskuteras. Hur skall vi uppträda när det är en\r\nvaluta inom en stor del av unionen? De som i fort-\r\nsättningen går runt med euro i plånboken kommer väl\r\natt företrädas av någon från Euro-11-gruppen i exem-\r\npelvis dialogen med IMF. Vi kommer att ha vår dia-\r\nlog. Det är självklart. Vi har lyckligtvis, höll jag på\r\natt säga, kronor i plånboken. Andra har andra valutor\r\noch företräds av sina regeringar. Jag tycker att det är\r\nganska naturligt att den externa representationen av\r\neuron och Euro-11 klarades ut på det här viset.\r\nDet innebär att de små länderna, som är inne i eu-\r\nrosamarbetet, på samma sätt som de stora kan repre-\r\nsentera den valutan, t.ex. i G 7, G 8 och i IMF-\r\ndiskussionerna. Finland, som ju snart blir ordföran-\r\ndeland, kan mycket väl komma att föra diskussioner-\r\nna för euroområdet i den typen av organ. Jag ser inget\r\nkonstigt i det. Jag ser det som ett naturligt inslag för\r\ndem som har bestämt sig för att följa den linjen. Vi\r\nhar ju tills vidare bestämt oss för en annan linje.</pre><pre>Anf.  94  MARIANNE SAMUELS-\r\nSON (mp):\r\nFru talman! Det är bra att regeringen står fast vid\r\natt vi har en annan linje när det gäller den gemen-\r\nsamma ekonomiska och monetära unionen och med-\r\nlemskapet där. Det är ju oerhört viktigt för det röd-\r\ngröna samarbetet att den ståndpunkten står fast.\r\nSamtidigt känner jag en stor oro för vart det inter-\r\nnationella solidaritetsarbetet tar vägen när det blir en\r\ngemensam röst som styr detta. Jag är bekymrad för att\r\nnivån på det kommer att dras ned och för att de inter-\r\nna problembilderna blir mycket väsentligare än de\r\nglobala. Därmed kommer den viktiga röst som jag har\r\nupplevt att Sverige har haft i internationella forum att\r\ntystna i de här sammanhangen.\r\nDärför anser jag att det är oerhört viktigt att Sve-\r\nrige markerar att vi vill ha kvar en egen röst i världen\r\nför att kunna agera inom FN och andra internationella\r\norgan på ett tydligt sätt för den internationella solida-\r\nritetens skull.</pre><pre>Anf.  95  Statsminister GÖRAN PERS-\r\nSON (s):\r\nFru talman! Jag tror inte att ett eventuellt svenskt\r\nframtida deltagande i den monetära unionen på något\r\nsätt skulle förhindra oss att internationellt uttrycka\r\nvår uppfattning.\r\nDet var ju också en av de åsikter som framfördes\r\nen gång i tiden om EU-medlemskapet. Det skulle\r\nstäcka oss i våra internationella strävanden. Så är det\r\nju inte. Vi har fullt ut möjlighet också nu att bedriva\r\nutrikespolitik och utrikespolitisk opinionsbildning\r\noch solidaritetsarbete på samma sätt som förut. Men\r\ndet är viktigt att tillägga att vi nu har tillgång till\r\nytterligare en nivå. Vi kan samordna oss i Europa för\r\natt bedriva aktivt solidaritetsarbete.\r\nJag kan försäkra Marianne Samuelsson att har\r\nman suttit med när Nelson Mandela har besökt EU:s\r\nstats- och regeringschefer är det ingen tvekan om var\r\nhan upplever att han har haft stöd i världen. Har man\r\nalldeles nyligen suttit med vid bordet och lyssnat på\r\nYasser Arafat i samma dialog med regeringscheferna\r\ni Europa är det ingen tvekan om var han har upplevt\r\natt han har haft stöd i sin process runtomkring i värl-\r\nden.\r\nVi har ett gott sällskap i Europa. Det finns pro-\r\ngressiva regeringar som också talar för internationell\r\nsolidaritet. Det skall vi inte glömma bort.</pre><pre>Anf.  96  BENGT-OLA RYTTAR (s):\r\nFru talman! Statsministern rapporterade att man\r\nhade diskuterat den globala finansiella situationen vid\r\nrådsmötet. Vad jag förstår fattade man inga skarpa\r\nbeslut. Jag skulle vilja fråga statsministern hur han\r\nanser att man skall försöka komma till rätta med den\r\nfinansiella kris som finns och EU:s roll i densamma.</pre><pre>Anf.  97  Statsminister GÖRAN PERS-\r\nSON (s):\r\nFru talman! Det är tur att jag har gott om tid. Jag\r\nhar ju faktiskt två minuter på mig att klara ut den här\r\nsaken. Den tiden skall vi nog försöka att använda.\r\nRyttar tar upp en av vår tids stora och svåra frå-\r\ngor. Det är bra. Jag kan på en gång säga att jag inte\r\nhar något bra svar på den. Jag kan också tala om att\r\njag inte har träffat någon annan heller som har något\r\nbra svar på detta. Jag kan däremot berätta att jag har\r\nträffat många politiker, liberaler, konservativa, socia-\r\nlister och socialdemokrater, som alla har uttryckt\r\nsamma frustration, samma ilska och samma förtviv-\r\nlan över det internationella kapitalets enorma genom-\r\nslagskraft.\r\nDen första förutsättningen för att på något sätt\r\nåterställa en balans mellan kapital och politik är ju att\r\nman ser likartat på problemet. Den förutsättningen\r\nbörjar nu att vara på plats. Det är orimligt att kortsik-\r\ntiga spekulationer i ett slag skall radera bort årtionden\r\nav samhällsbyggnadsarbete. Det är orimligt. Det kan\r\ningen ansvarig politiker någonstans leva med.\r\nJag kan inte svara på vilka metoder och vilken\r\nteknik som behövs. Det diskuteras olika metoder,\r\nsom Ryttar vet. Det kan vara alltifrån Tobinskatter\r\növer till placeringstvång i någon dag, dvs. att kortsik-\r\ntiga placeringar skall stå någon dag på ett konto i\r\nrespektive lands riksbank innan de får placeras vidare\r\ni papper. Jag tror att Chile har infört en sådan regle-\r\nring redan. Det finns olika uppslag.\r\nJag är beredd att fördomsfritt och öppet diskutera\r\nvarje sådant uppslag. Det finns anledning att hela det\r\npolitiska samhället världen över samlar sig för att\r\nhålla emot detta kortsiktiga spekulationskapital.\r\nSedan kan man också säga att det regelmässigt är\r\nså att de länder som råkar sämst ut är de som har en\r\negen ekonomi som är i dåligt skick. Är det någonting\r\nvi kan göra för att skydda oss är det faktiskt att vårda\r\nvår egen nationella ekonomi.\r\nJust nu upplever vi ju en krisunge i världen. Vi i\r\nSverige går ju hyfsat igenom detta enbart därför att vi\r\nhar klarat av att sanera vår egen ekonomi. Tänk om vi\r\nhade haft 1994 års ekonomiska situation i den finan-\r\nsiella oro som nu har rått. Vilket enormt kaos som då\r\nskulle ha rått i Sverige. Det säger någonting om en av\r\nde möjligheter som står oss till buds.</pre><pre>Anf.  98  BENGT-OLA RYTTAR (s):\r\nFru talman! Jag delar till alla delar den uppfatt-\r\nning som statsministern har fört till torgs här. Jag ser\r\nockså en komplikation i att försöka att lösa den här\r\nkrisen. De exempel som statsministern tog upp hand-\r\nlar om olika former av regleringar. I EU-fördragen är\r\nkapitalets absolut fria rörlighet garanterad. Ser stats-\r\nministern detta som ett bekymmer, eller är det möjligt\r\natt gå vidare trots dessa skrivningar?</pre><pre>Anf.  99  Statsminister GÖRAN PERS-\r\nSON (s):\r\nFru talman! Jag tror inte att EU:s reglering där är\r\nannorlunda än exempelvis den svenska. Det är också\r\nfri rörlighet för kapital i Sverige. Vi har en fri rörlig-\r\nhet över våra gränser för kapitalet. Jag tror inte att EU\r\ndär på något sätt är annorlunda som kropp än stora\r\neller små nationalstater.\r\nJag tror inte att man skall söka varken lösningen\r\neller problemet där. Det kortsiktigt enklaste vi har att\r\ngöra är faktiskt att se till att vi sköter vår egen eko-\r\nnomi. Det minskar vår utsatthet för spekulation. Det\r\nlöser dock inte problemet, men det minskar utsatthe-\r\nten.\r\nDet andra vi har att göra är att hävda frihandel.\r\nDet finns alltid en tendens i svåra tider att stänga sina\r\ngränser. Om vi nu stänger gränserna för import från\r\nAsien till Europa kommer vi på allvar att fördjupa\r\nden asiatiska krisen till en sådan omfattning att den\r\nmycket väl kan komma att starta en ny orosperiod i\r\nhela det finansiella systemet. Det handlar alltså om\r\nfrihandel, ordning och reda i den egna ekonomin och\r\näven någon typ av politiska beslut som gör att mark-\r\nnaderna fungerar bättre. Det sista saknar vi. Det får vi\r\nhjälpas åt med, Bengt-Ola Ryttar, jag och andra som\r\nkänner ansvar för Europas framtid.</pre><pre>Anf.  100  HOLGER GUSTAFSSON (kd):\r\nFru talman! Jag skulle vilja ställa en fråga om den\r\nkortsiktiga tidsplanen, dvs. våren 1999, då Agen-\r\nda 2000, de ekonomiska perspektiven och de regio-\r\nnalpolitiska fonderna skall klaras ut.\r\nOm jag har förstått det rätt är ett starkt skäl för att\r\nfå budgeten och därmed de andra sakerna på plats att\r\ndet nu sittande parlamentet skall kunna klara ut detta\r\ninnan man skiljs åt inför den 13 juni.\r\nDet ställer väldigt stora krav på Tyskland att klara\r\nut detta. Min fråga till statsministern är: Finns det fler\r\nviktiga milstolpar än parlamentsvalet som gör det\r\nnödvändigt för Tyskland att klara detta?</pre><pre>Anf.  101  Statsminister GÖRAN PERS-\r\nSON (s):\r\nFru talman! Nu skall jag tänka efter så att jag inte\r\nmissleder Holger Gustafsson.\r\nJag tror att i den meningen är naturligtvis parla-\r\nmentsvalet en deadline, och den sammanfaller ju i\r\nstort sett med det tyska ordförandeskapets utgång -\r\nsedan är det bara några veckor kvar. Det är ju Sankt\r\nAntons helg i stora delar av Europa den 13 juni.\r\nJag tror alltså att det är det som är styrande. Jag\r\nser inget annat.\r\nPrecis som Holger Gustafsson säger - det ligger\r\nouttalat i hans fråga - antyder det att det blir en\r\nohyggligt komprimerad vår. Det blir ett förhandlings-\r\nspel, som ju ännu inte riktigt har börjat, som kommer\r\natt behöva gå för fullt. Där kan det komma in frågor\r\nsom vi i dag inte riktigt tror skall komma in. Här får\r\nman vara öppen för det mesta, och här får man dess-\r\nutom ha en mycket hög beredskap.\r\nJag hade kunnat tänka mig en lättare uppgift för\r\nen ny tysk regering att starta med än att börja med\r\ndetta och försöka få det att fungera. De tyska politi-\r\nkerna har ju samfällt deklarerat att de för sin del inte\r\nhar ytterligare pengar att skjuta in i EU:s budgetsam-\r\nmanhang, till skillnad från vad Helmut Kohl har kun-\r\nnat göra tidigare exempelvis i samband med Maas-\r\ntricht.\r\nDå var det andra tider, andra pengar. Nu är det en\r\nbudgetförhandling som är på riktigt, på så sätt. Det\r\nfinns liksom ingen ytterligare införsel av nya resurser.\r\nOch det kommer att bli väldigt konfliktfyllt, det är jag\r\növertygad om.\r\nSamtidigt är det min fasta tro att man sedan kom-\r\nmer att komma ut från detta rum beledsagad av vit\r\nrök någon gång i slutet av mars 1999. Så blir det.\r\nMen dit fram blir det mycket dramatiskt.</pre><pre>Anf.  102  HOLGER GUSTAFSSON (kd):\r\nFru talman! Bara en liten ytterligare komplette-\r\nringsfråga.\r\nOm vi skulle hamna i den situationen att man inte\r\nklarar av föresatserna i budgeten, dvs. att man inte\r\nnår kommissionens ambitioner, tvingas vi då att anta\r\nen mer eller mindre traditionell långtidsbudget och att\r\npå det sättet tappa tempo i utvidgningssammanhang-\r\net? Kan man utläsa det ur korridorskontakterna som\r\nstatsministern har haft?</pre><pre>Anf.  103  Statsminister GÖRAN PERS-\r\nSON (s):\r\nFru talman! Det är nog för tidigt ännu att utläsa\r\ndet som Holger Gustafsson befarar. Det här är oerhört\r\nviktiga frågor, som Holger Gustafsson tar upp. Det\r\nhär är det verkligt svåra, det här är konsten det när-\r\nmaste halvåret. Jag tror inte att vi skall behöva befara\r\ndet, även om man naturligtvis inte kan utesluta det.\r\nDramatiken i en sådan utveckling är i sin tur bero-\r\nende av den tillväxt som kommer att vara i den euro-\r\npeiska ekonomin. Det är lätt att se att med en god\r\ntillväxt de kommande åren skapas ett utrymme också\r\ni EU:s budget som faktiskt kan användas för en ut-\r\nvidgning, även om inte jordbrukspolitik och regional-\r\npolitik reformeras i grunden.\r\nDet finns alltså ytterligare en parameter i den här\r\nekvationen som vi ännu inte riktigt kan identifiera\r\nmen som kanske blir det som till sist löser ut det hela.\r\nJag har inget svar på Holger Gustafssons direkta\r\nfråga. Jag kan väl avslöja så pass mycket att vi pratar\r\nom det, men vi kan inte bedöma riktigt ännu var det\r\nhamnar.</pre><pre>Anf.  104  ÅSA TORSTENSSON (c):\r\nFru talman! Jag skulle vilja ställa en fråga till\r\nstatsministern. Jag har läst mig till att det sägs i slut-\r\nsatserna från Wien, vad gäller de institutionella frå-\r\ngorna som inte har lösts i Amsterdamfördraget, att\r\ndessa skall lösas före utvidgningen. Vad betyder\r\negentligen detta?\r\nBlir då situationen den att EU:s medlemsländer\r\nförst måste komma överens om en förändring av både\r\nkommissionens sammansättning och viktningen av\r\nrösterna i ministerrådet? Innebär det också att varje\r\nnationellt parlament skall ha godkänt denna föränd-\r\nring innan något nytt land kan bli medlem av EU?</pre><pre>Anf.  105  Statsminister GÖRAN PERS-\r\nSON (s):\r\nFru talman! Det där är en formulering som kan\r\nverka mer dramatisk än vad den är. Det är en upprep-\r\nning av det beslut vi tidigare har tagit och som nu\r\nockså står i slutsatserna på samma sätt som man gjor-\r\nde efter Amsterdam och troligen också Luxemburg-\r\nbeslutet.\r\nDet är det här det handlar om i nästa fas. Det be-\r\ngriper ju alla att redan nu är EU tungrott med 15\r\nländer kring bordet. Att ta beslut med 15 länder i\r\nenhällighet är jobbigt. Vi vet ju, både Åsa Torstens-\r\nson och jag, hur svårt det är att bli enhälliga i en sty-\r\nrelse med 10. Det kan vara nog så jobbigt. Och att då\r\nsitta i en med 15, där varje beslut skall tas enhälligt,\r\när ohyggligt komplicerat.\r\nNu blir det snart 20, och sedan kanske det blir 25.\r\nHur gör man då? Det är de sakerna som skall lösas ut.\r\nDet här orkade man inte med i samband med\r\nAmsterdamfördraget. Det var för konfliktfyllt. Man\r\nsköt på det. Det finns dock en öppning här som är av\r\ndet slaget att man har antytt i vilken riktning man\r\nskall gå. Men det är kanske en av de frågor som rent\r\nav kan dyka upp tidigare, vad vet jag, än vad som har\r\nvarit avsett.\r\nOm saken skall behöva gå tillbaka för ratificering\r\nav respektive parlament är jag osäker på. Jag tror inte\r\natt just den saken - jo, den skall nog kanske gå tillba-\r\nka för att ratificeras hos parlamenten. Där har jag\r\nsamma uppfattning som Åsa Torstensson.</pre><pre>Anf.  106  ÅSA TORSTENSSON (c):\r\nFru talman! En följdfråga blir hur statsministern\r\negentligen kommer att hantera den här frågan och\r\nSveriges ställning.</pre><pre>Anf.  107  Statsminister GÖRAN PERS-\r\nSON (s):\r\nFru talman! Vi har fått den frågan förut i offentli-\r\nga sammanhang. Det blir en svensk förhandlingspo-\r\nsition som skall stämplas in och som vi har stämplat\r\nin.\r\nVi vill exempelvis ha en egen kommissionär. Se-\r\ndan har vi lagt fast vilka regler vi har haft, vilka ut-\r\ngångspunkter vi har haft i förhandlingarna. De är\r\nkända sedan tidigare, och jag har ingen anledning att\r\npå något sätt röra på mig där.\r\nSedan är det ju förhandling. Då vet vi om att från\r\nden position man har, går man någon bit. Men för vår\r\ndel är det viktigt att varje land har en egen kommis-\r\nsionär. Det ligger i botten.</pre><pre>Anf.  108  RONNY OLANDER (s):\r\nFru talman! Jag tycker att det är en mycket intres-\r\nsant redogörelse som statsministern ger. Den är både\r\nintressant och spännande.\r\nJag tycker att den mycket tydligt visar på att de\r\nsvenska positionerna, som vi har tagit till oss sedan\r\nen lägre tid tillbaka, både håller och bär.\r\nJag tycker också att den pekar på ett resonemang\r\nkring löntagarnas och medborgarnas Europa. En fråga\r\nfår man alltmer ofta när man är ute på möten och när\r\nman träffar folk och diskuterar just EU-frågorna. När\r\nföretagen flyttar omkring i Europa och ute i världen -\r\noch det gör de av olika skäl - börjar frågeställningar\r\nkomma alltmer, även om de kanske är nationella på\r\nsitt sätt. Det gäller arbetsrätt och löntagarnas anställ-\r\nningsvillkor och att trygga villkoren för dem i ett\r\neuropeiskt perspektiv.\r\nMin fråga till statsministern är: Finns det inte an-\r\nledning att fundera, kanske ännu starkare än de sju\r\ndirektiv som finns på området, när det gäller den\r\nsociala dimensionen och det sociala protokollet?\r\nKanske skall man ta några ytterligare steg för att få\r\nnågot av en balans eller väga upp de orostecken som\r\nändå finns.</pre><pre>Anf.  109  Statsminister GÖRAN PERS-\r\nSON (s):\r\nFru talman! Jag vill först säga att jag delar Ronny\r\nOlanders uppfattning att de svenska positionerna bär.\r\nVi ligger nu i en politisk mittfåra i Europa, och allt-\r\nflera regeringar runt omkring oss drar åt samma håll.\r\nJag har för första gången träffat en premiärminis-\r\nterkollega som i spåren av Asienkrisen har upplevt att\r\nföretag från hans hemland nu flyttar ut till Marocko.\r\nFör första gången upplevde han ett problem med den\r\nsociala dumpningen.\r\nVi har tidigare känt en plåga när svenska företag\r\nhar dragit i väg, som t.ex. Ericsson till Skottland, vid\r\nen del etableringar på Irland osv. Jag är inte alls\r\nfrämmande för att den typ av majoritet som nu finns i\r\nEuropa mycket väl kan komma att aktualisera fråge-\r\nställningar av det här slaget.\r\nEn annan bra framgångsväg, Ronny Olander, är\r\natt det fackliga arbetet europiseras, så att vi får till\r\nstånd ett fackligt samarbete i Europa. Fler än metall-\r\narbetarna börjar titta på hur man kan samordna mini-\r\nmikrav och sådant i avtal för att få till stånd ett\r\ngrundläggande skydd. Med öppenhet för ett samar-\r\nbete med fackföreningsrörelsen tror jag att man får\r\ngehör för den typen av synpunkter just nu, samtidigt\r\nsom det naturligtvis också åskådliggör det utsatta i en\r\ninternationellt orienterad ekonomi.</pre><pre>Anf.  110  RONNY OLANDER (s):\r\nFru talman! Jag är mycket nöjd med det svaret.\r\nDet kan i samband med utvidgningsprocessen tänkas\r\nkomma upp resonemang kring lika eller jämförbara\r\nvillkor för löntagarna. Jag delar meningen att vi har\r\nall anledning att på olika sätt ta tag i den sociala di-\r\nmensionen och i det sociala protokollet. Jag tycker att\r\ndetta besked är glädjande.</pre><pre>Anf.  111  BJÖRN VON DER ESCH (kd):\r\nFru talman! Det är ju väldigt viktigt för EU:s\r\nframtid, herr statsminister, att medborgarna har tillit\r\ntill organisationen som sådan. Inte minst på senare tid\r\nhar man även i Sverige börjat uppmärksamma alla de\r\noegentligheter som förekommer inom administratio-\r\nnen och som nu också har spritt sig upp till kommis-\r\nsionärerna. Tre, möjligen fyra, är nu berörda av de\r\nutredningar som pågår. Det är tal om att man inte\r\nskall bevilja kommissionen ansvarsfrihet, och det\r\nskulle vara mycket olyckligt om det sker just i vår,\r\nnär EU skall ta itu med så mycket annat.\r\nVar dessa oegentligheter inom EU något som po-\r\nlitikerna kände oro för och som kom till uttryck i\r\nWien?</pre><pre>Anf.  112  Statsminister GÖRAN PERS-\r\nSON (s):\r\nFru talman! Såvitt jag kommer ihåg avspeglades\r\ndetta inte i slutsatserna. Däremot är det någonting\r\nsom vi talar om när vi informellt diskuterar läget. Jag\r\ntillhör dem som tror att det här är förödande för unio-\r\nnen, på samma sätt som vi själva i vårt land har drab-\r\nbats av en del misstag och oegentligheter inom of-\r\nfentlig verksamhet. Vi vet vilken inverkan det har\r\nhaft på människors uppfattning om den offentliga\r\nverksamheten och om politisk aktivitet.\r\nPå samma sätt är det med unionen, kanske med\r\nännu större kraft därför att avståndet är så stort. Det\r\nsker så långt bort, och det finns så mycket av miss-\r\nförstånd, av fördomar och av rädsla och ängslan för\r\nvad som faktiskt pågår någonstans där borta med\r\nmina pengar. Den inställningen finns här i vårt land,\r\noch den finns säkert i hela Europa.\r\nOm man inte kraftfullt kan göra klart att resurser-\r\nna har använts på ett korrekt sätt, är det naturligtvis\r\nen för unionen farlig situation.\r\nÖver huvud taget diskuterar man för litet det de-\r\nmokratiska underskott som finns i hela det fantastiska\r\nbygge som Europeiska unionen representerar. På tal\r\nom tillit är det faktiskt så att den linje som vi har valt\r\ni EMU-frågan just är ett uttryck för ängslan. Man\r\nskall inte bara kasta sig framåt inför nya stora upp-\r\ngifter utan att låta människor få en rimlig chans att\r\nbedöma konsekvenserna av det. Det demokratiska\r\nunderskott som detta representerar tillsammans med\r\nden här typen av missbruk är farligt för unionen.</pre><pre>Anf.  113  SONJA FRANSSON (s):\r\nFru talman! Statsministern sade i en del av sin\r\nsammanfattning väldigt många viktiga saker, bl.a. om\r\nkampen om arbetslösheten och utvidgningen, men\r\nstatsministern nämnde också jämställdhetsfrågan som\r\noerhört väsentlig. Det gläder mig mycket att den nu är\r\nuppe på dagordningen och att statsministern driver\r\nden så hårt.\r\nDet är viktigt att EU berör alla människor, både\r\nmän och kvinnor. Då är det också väsentligt att vi\r\ndriver på jämställdheten och får fram den som en del i\r\ndemokratin.\r\nMin fråga till statsministern är om man har dis-\r\nkuterat en form av kvotering för att skynda på proces-\r\nsen, på samma sätt som vi inom vårt parti har jobbat\r\nmed \"varannan damernas\". Min fråga är kopplad till\r\natt jag för ett tag sedan i en tidning läste om att Indi-\r\nens kvinnor driver på för att få en form av kvotering\r\nför att snabbare komma fram med jämställdheten.</pre><pre>Anf.  114  Statsminister GÖRAN PERS-\r\nSON (s):\r\nFru talman! I slutsatserna finns uttrycket bench-\r\nmarks. Jag tycker att det är ett acceptabelt uttryck i\r\nden engelska sammanfattningen. I den svenska är det\r\nväl helt enkelt ett uttryck för ambitionsnivå och bästa\r\nmöjliga prestation. Vi vill ha jämförbara ambitionsni-\r\nvåer och bästa möjliga prestation för hela unionen,\r\noch det har vi nu fått accept på.\r\nDet gäller på arbetslivets område men också inom\r\npolitiken. Jag är helt övertygad om att om unionen\r\nskall upplevas som trovärdig av alla sina medborgare,\r\när det också viktigt att de beslutande organen rimligt\r\nmotsvarar befolkningens sammansättning. Om vi\r\nkommer så långt att vi får \"varannan damernas\" i\r\nEuropa låter jag vara osagt, men jag är inte främman-\r\nde för att vi skall driva det. Jag är definitivt övertygad\r\nom att vi redan har börjat processen med att sätta ut\r\nmål på detta område.\r\nJag accepterar hellre ett ambitiöst mål som vi kan\r\nenas om att styra mot än jag nu tar en strid om\r\n\"varannan damernas\", som vi förlorar. Men det är\r\ninget tvivel om att EU så småningom kommer att\r\nhamna i en svensk situation. I ett modernt samhälle\r\ndelar män och kvinnor på ansvaret inte bara för hem\r\noch familj, inte bara för arbete och produktion, utan\r\nockså för samhälle och debatt.</pre><pre>Anf.  115  SONJA FRANSSON (s):\r\nFru talman! Det svaret gläder mig oerhört, och jag\r\nkan understryka att Europas kvinnor till fullo stöder\r\ndetta. Det får vi besked om när vi är ute och reser i\r\nEuropa. Man frågar oss: Hur har ni burit er åt? Vilka\r\nvapen har ni? Hur kämpar ni? Vad har ni för taktik?\r\nEn del av detta har varit just \"varannan damernas\"\r\nmen även mainstreaming-modellen.\r\nDet här känns alltså förhoppningsfullt, och, som\r\nsagt, alla kvinnor stöder det här.</pre><pre>Anf.  116  Statsminister GÖRAN PERS-\r\nSON (s):\r\nFru talman! Jag har inget behov att göra något av-\r\nslutande inlägg annat än att jag får önska alla en god\r\njul.</pre><pre>Anf.  117  TALMANNEN:\r\nTack detsamma!</pre><pre>Överläggningen var härmed avslutad.</pre><pre>8 §  (forts. från 6 §) Utbildning och universitets-\r\nforskning samt studiestöd (forts. UbU1 och\r\nUbU2)</pre><pre>Anf.  118  HELENA HÖIJ (kd):\r\nFru talman! Högskolans kvalitet och effektivitet\r\nkan mätas ur åtminstone två olika perspektiv, nämli-\r\ngen ur studentens, eller för den delen doktorandens,\r\nperspektiv och ur samhällets perspektiv. För den\r\nstuderande är en bra högskoleutbildning en god in-\r\nvestering, som inte bara erbjuder goda förutsättningar\r\nför sysselsättning utan även stimulerar till kritiskt\r\ntänkande och personlighetsutveckling. För samhället\r\när en väl fungerande högskola en förutsättning för\r\nden nationella konkurrenskraften och välfärden.\r\nGrund- och spetsutbildning måste vara väl balanse-\r\nrad, grundforskningen och den tillämpade forskning-\r\nen likaså.\r\nDet som vid sidan av utbildning och forskning har\r\nkommit att kallas högskolans \"tredje uppgift\", nämli-\r\ngen dess anknytning till samhället i övrigt, är också\r\nmycket viktig. Båda parter, dvs. både samhället och\r\nhögskolan, besitter resurser och kunskaper som gör\r\natt ett utbyte mellan dem ger en mycket positiv effekt.\r\nDet är dock Kristdemokraternas uppfattning att sam-\r\nverkan mellan högskola och samhälle, som ju knap-\r\npast är en ny tanke, kan utvecklas ytterligare, och vi\r\nanser att Högskoleverket bör få i uppgift att mer spe-\r\ncifikt utvärdera hur högskolorna förvaltat denna\r\n\"tredje uppgift\".\r\nEftersom högskolan skall förbereda studenten att\r\nta steget ut på arbetsmarknaden är det fullt motiverat\r\noch rimligt att teknik och naturvetenskap ges ett ut-\r\nökat utrymme och att insatser görs för att säkra re-\r\nkryteringen till utbildningen inom dessa områden,\r\nsåsom på sätt och vis nu sker. Det är områden där\r\nhögutbildad arbetskraft är en bristvara. Men vi krist-\r\ndemokrater vill också understryka det faktum att\r\nhögskoleutbildningen inte bara skall bidra till stu-\r\ndenternas och samhällets materiella välstånd. Många\r\nav högskolans kunskapsområden saknar helt eller\r\ndelvis kommersiellt intresse. För att skapa ett mänsk-\r\nligare samhälle krävs djupare kunskaper också om\r\nandliga, kulturella, sociala och etiska värden. Utbild-\r\nning och forskning i allmänhet och i humaniora i\r\nsynnerhet spelar en viktig roll i den utvecklingen.\r\nFru talman! Jag vill nu gå över till att tala om\r\nkvaliteten i grundutbildningen och samspelet mellan\r\ngrundutbildningen och högskolornas forskningsverk-\r\nsamhet - ämnen som har varit uppe till debatt här\r\ntidigare.\r\nLärarbristen på våra universitet och högskolor är\r\ningen ny företeelse, men regeringen tar inte situatio-\r\nnen på allvar. Avsaknaden av långsiktighet i rege-\r\nringens högskoleutbyggnad har gjort det svårt att\r\nrekrytera och behålla kompetenta lärare. Högskolor\r\noch företrädare för studenter och doktorander signale-\r\nrar att det har blivit svårare att rekrytera studenter till\r\ndoktorandstudier inom vissa områden. Detta är ett\r\nfaktum som djupt oroar oss kristdemokrater, och vi\r\nefterlyser regeringens strategi för rekryteringen till\r\nforskarstudier.\r\nFör att undvika den kvalitetsförsämring som ris-\r\nkerar att bli resultatet av regeringens utbyggnadspoli-\r\ntik vill vi kristdemokrater tillföra forskarutbildningen\r\n50 miljoner kronor per år utöver vad majoriteten\r\nföreslår - detta för att göra det möjligt för aktiva\r\ndoktorander, främst inom humaniora, att slutföra sina\r\nstudier. Detta råder delvis också bot på den kritik som\r\nframförts när det gäller den nyligen genomförda re-\r\nformen med forskarutbildningen - en kritik som vi\r\ndelar till stor del. Reformen har gett effekter som inte\r\nminst har drabbat humaniora, samhällsvetenskap och\r\nteologi.\r\nEn framgångsrik forskarutbildning handlar inte\r\nenbart om finansieringen. Frågor om handledarrela-\r\ntioner och forskningsmiljöer är minst lika viktiga\r\nfaktorer bakom en effektiv utbildning. Kristdemo-\r\nkraterna anser att en samlad kartläggning av dagens\r\nforskarutbildning behöver göras.\r\nAv vikt för utbildningens kvalitet är naturligtvis\r\nockså lärarnas kompetens. Kristdemokraterna har\r\nlänge påpekat vikten av pedagogisk förnyelse och\r\npedagogiskt skickliga lärare inom den högre utbild-\r\nningen. Vi arbetar därför t.ex. för att pedagogiska\r\nmeriter i högre grad skall betonas vid anställning av\r\nprofessorer.\r\nRegeringen skriver i budgetförslaget att det peda-\r\ngogiska förnyelsearbetet måste ges högre prioritet och\r\natt examinationsformerna måste förnyas. Vi har under\r\nförmiddagens debatt hört de flesta betona vikten av\r\npedagogisk utbildning för lärare inom högskolan.\r\nKristdemokraterna håller med om detta men efterly-\r\nser resurser och konkreta förslag. Som en del av sats-\r\nningen på högskolan vill vi uppmärksamma utbild-\r\nningen av lärare som redan är verksamma i högsko-\r\nlan. Det är inte rimligt att de som undervisar och\r\nhandleder i högskolan förväntas besitta pedagogisk\r\nkompetens utan att ha fått någon utbildning. Inslag av\r\npedagogisk utbildning i forskarutbildningen bör där-\r\nför övervägas.\r\nEtt annat sätt att höja kvaliteten skulle kunna vara\r\natt låta den egna verksamheten få utgöra forsknings-\r\nobjekt. Högskolans former och miljö för lärande är ett\r\nrelativt outforskat fält. Som en följd av dessa resone-\r\nmang vill vi kristdemokrater tillföra 50 miljoner kro-\r\nnor utöver utskottets förslag till just lärarnas kompe-\r\ntensutveckling i pedagogik. Menar man allvar med en\r\npedagogisk förnyelse bör just den pedagogiska ut-\r\nvecklingen få starta med lärarrollen.\r\nLäsåret 1989/90 fanns knappt 200 000 registrera-\r\nde studenter, och läsåret 1997/98 var de drygt\r\n300 000. Under 90-talet har alltså antalet studenter\r\nökat med över 50 %. Men antalet lärare och forskare\r\nhar, som sagt, inte alls ökat i samma takt. Det säger\r\nsig självt att detta varit och är en stor utmaning för\r\nhögskolan, speciellt när det gäller att upprätthålla\r\nkvaliteten på utbildningen.\r\nTrots den stora utbyggnad som högskolesystemet\r\ngenomgått de senaste åren stängs många sökande ute.\r\nKonkurrensen om platserna har alltså ökat trots den\r\nkraftiga expansionen. Detta är ett slöseri med begåv-\r\nning som vårt land egentligen inte har råd med.\r\nDetta är naturligtvis i sin tur en av orsakerna till\r\natt så gott som alla är överens om att utbyggnaden av\r\nhögskolan måste fortsätta. Tyvärr är den bristande\r\nkontinuiteten i regeringens handlande i denna fråga\r\nbeklämmande. Den planerade utbyggnadstakten har\r\nvarierat, och nya besked om antal platser har givits i\r\nså gott som varje budget- och vårproposition. Så sent\r\nsom i våras angavs 15 000 nya platser, och nu före-\r\nslås 16 000. Man har heller inte lämnat entydiga be-\r\nsked om hur många av platserna som är nya och hur\r\nmånga som har funnits som tillfälliga men nu blir\r\npermanenta.\r\nDe olika beskeden har inte medgett långsiktig\r\nplanering i högskolorna men inte heller i de kommu-\r\nner som berörs.\r\nÄven tillgången till, alternativt bristen på, bra och\r\nbilligt boende är en del av de studiesociala förutsätt-\r\nningar som är viktiga. På många håll är situationen\r\nminst sagt kaotisk. Vi motsatte oss regeringens för-\r\nslag att avbryta det tillfälliga investeringsstödet till\r\nbyggandet av 15 000 nya studentbostäder under peri-\r\noden 1997-1999. Vi välkomnar därför det tillkänna-\r\ngivande som riksdagen på bostadsutskottets förslag\r\nhar givit regeringen i denna fråga.\r\nEn annan studiesocial faktor som påverkar studi-\r\nerna är naturligtvis studiestödssystemet. Det har vi\r\nförstått av förmiddagens debatt. Ändå väljer rege-\r\nringen att ännu en gång skjuta en studiestödsreform\r\npå framtiden. Detta är i allra högsta grad otillfreds-\r\nställande, fru talman. Jag hade hoppats på utbild-\r\nningsministerns besked i denna fråga i dag, men det\r\nfick vi tyvärr inte. Jag beklagar också att utbild-\r\nningsministern inte har kunnat prioritera att vara kvar\r\nunder debatten.\r\nFörutom att det krävs en satsning på lärarresurser\r\noch en förbättring av de studiesociala villkoren krävs\r\ndet också att medel avsätts för kringresurser som\r\nbibliotek, utrustning, lokaler för självstudier och\r\ntekniska hjälpmedel. Detta har varit svårt på många\r\nhåll på grund av de generella besparingskrav som\r\nfinns. Däremot välkomnar vi naturligtvis regeringens\r\nsatsning på bibliotek.\r\nStudenter, som investerar i storleksordningen en\r\nkvarts miljon kronor på sin högskoleutbildning, har\r\nockså rätt att kräva hög kvalitet. Som en konsekvens\r\nav mina resonemang här tidigare vill vi kristdemo-\r\nkrater därför utöka antalet platser i en något lugnare\r\ntakt än den regeringen föreslår. Vi vill i gengäld fort-\r\nsätta expansionen även efter de år som regeringen\r\ninte ger besked om, nämligen år 2001. Vi anslår me-\r\ndel till 7 500 nya platser år 2001. Samtliga platser\r\nskall naturligtvis vara permanenta.\r\nVid en så kraftig expansion som högskolan nu ge-\r\nnomgår är det viktigt att också noga tänka igenom var\r\nden skall ske. Även om det ur ett politiskt perspektiv\r\ninte är lätt för ett universitet eller en högskola att\r\nuttrycka tveksamhet inför en möjlig expansion har det\r\nkommit signaler från några lärosäten att de skulle\r\nvilja ägna sig åt konsolidering. I stort sett alla univer-\r\nsitet och högskolor får del av de nya årsstudieplatser-\r\nna - detta gäller dock inte självklart de icke-statliga\r\nhögskolorna. Kristdemokraterna fortsätter att gå emot\r\nregeringens negativa särbehandling av dessa hög-\r\nskolor. I år liksom tidigare gäller detta inte minst de\r\nfria teologiska högskolorna.\r\nAll högskoleutbildning bör ha någon form av\r\nforskningsanknytning. Vi kristdemokrater stöder\r\ndärför målet att tilldela fasta forskningsresurser till\r\nalla högskolor, men det måste ske gradvis eftersom\r\nuppbyggnaden av goda forskningsmiljöer tar tid och\r\nkräver långsiktighet.\r\nUnder sommaren beslutade regeringen att hög-\r\nskolorna i Karlstad, Örebro och Växjö fr.o.m. 1999\r\nskall erhålla ställning som universitet, delvis mot de\r\nrekommendationer Högskoleverket lämnat efter sin\r\ngranskning av de tre högskolorna. Regeringen menar\r\natt beslutet innebär en viljeinriktning om en fortsatt\r\nutveckling av de aktuella lärosätena. Kristdemokra-\r\nterna finner det därför förvånande att regeringen inte\r\nföljer upp sitt beslut helt och hållet och tilldelar extra\r\nresurser när det gäller forskningsanslag till samtliga\r\nnya universitet.\r\nHögskoleverket har en uppgift i att granska och\r\nbedöma kvaliteten vid universitet och högskolor.\r\nVerkets arbete är av stor vikt - något som jag notera-\r\nde att även utbildningsministern tycker. Verkets ar-\r\nbete har bidragit till ett utvecklings- och förbättrings-\r\narbete inom högskolan, men vi anser att verkets roll\r\nkan utvecklas ytterligare. Högskoleverket beslutar\r\nefter kvalitetsprövning bl.a. om vilka vetenskapsom-\r\nråden som skall finnas vid en högskola. Man prövar\r\nförutsättningarna att utfärda examina i forskarutbild-\r\nningen, och man prövar och beslutar om examensrätt\r\ninom grundutbildningen.\r\nI stället för att utveckla denna roll som oberoende\r\nkvalitetsgranskare föreslår majoriteten enligt vår\r\nmening steg i fel riktning. Den föreslår att regeringen\r\nskall besluta om en högskola skall tilldelas ett veten-\r\nskapsområde, med motiveringen att regeringen också\r\nföreslår vilka resurser en högskola skall tilldelas.\r\nDetta motsätter sig Kristdemokraterna, och vi har\r\ntidigare motsatt oss förslaget om att en högskola skall\r\nkunna tillsätta professorer utan tillstånd från Hög-\r\nskoleverket. På så vis försvinner också där den obe-\r\nroende kvalitetskontrollen.\r\nHögskoleverkets bedömning att en högskola har\r\nförutsättningar för att bedriva forskning och forskar-\r\nutbildning inom ett vetenskapsområde behöver inte\r\nautomatiskt leda till att högskolan tilldelas resurser\r\nför detta. På samma vis kan regeringen eller riksda-\r\ngen t.ex. vilja att en viss högskola skall få ett visst\r\nvetenskapsområde, men då bör man först skapa förut-\r\nsättningar för detta genom att t.ex. bevilja medel för\r\nhögskolans utveckling. Därefter bör beslut fattas.\r\nHögskoleverkets granskning är en kvalitetsgransk-\r\nning, medan regeringen kan lägga på även andra\r\nperspektiv.\r\nFru talman! Majoriteten har beslutat om ramar för\r\nutgiftsområdet som inte stämmer överens med krist-\r\ndemokraternas förslag varför vi inte kommer att delta\r\ni beslutet om anslagsfördelning. Vår syn på anslagen\r\nfinns i särskilda yttranden i betänkandena. Jag står\r\nnaturligtvis bakom samtliga reservationer från Krist-\r\ndemokraterna i dessa två betänkanden, men nöjer\r\nmig, för tids vinnande, med att instämma i Yvonne\r\nAnderssons yrkande om bifall till reservation 3 i\r\nbetänkande 1 mom. 1 och 5 och reservation 1 i betän-\r\nkande 2 mom. 1 och 9.</pre><pre>Anf.  119  ANDERS SJÖLUND (m):\r\nFru talman! Som ny ledamot i kammaren kan jag\r\ninte undgå att bli förvånad över den debattordning\r\nsom råder i detta stora utskott. Jag hoppas trots allt att\r\nvi kommer fram till ett bra beslut på den punkten så\r\nsmåningom.\r\nFru talman! Tillåt mig först att ge några kom-\r\nmentarer kring motionen om klinisk forskning och\r\nutbildning, som Barbro Westerholm också var inne\r\npå. Jag kan konstatera att utskottet återigen delar\r\nuppfattningen att det råder en obalans i Sverige mel-\r\nlan de olika lärosäten som har läkarutbildning. Sär-\r\nskilt Norrlands universitetssjukhus har en väsentligt\r\nlägre ersättning än andra lärosäten. Detta är oroande.\r\nOm vi inte får en annan ordning riskerar läkarutbild-\r\nningen att hamna i en situation som leder till en brist\r\npå läkare i Norrland - för övrigt ett läge som kan\r\ngälla hela Sverige.\r\nSedan läkarutbildningen etablerades i Umeå har\r\numeutbildade läkare verkat på praktiskt taget alla\r\nvårdcentraler - även långt inne i Norrlands inland.\r\nMen redan i dag kan vi tyvärr finna vårdcentraler som\r\nstår helt utan distriktsläkare. Läget håller på att bli\r\nallvarligt, och under tiden avvaktar regeringen även\r\npå denna punkt.\r\nUtskottet delar också motionärens uppfattning att\r\nde s.k. ALF-avtalen inte är tillfredsställande. Man\r\nskriver att det är angeläget att regeringen så snart som\r\nmöjligt finner en lösning och att utskottet utgår ifrån\r\natt regeringen med kraft driver på en förändring av de\r\nnuvarande avtalsvillkoren.\r\nJag hoppas därför, fru talman, att detta inte stan-\r\nnar vid fagra ord, utan att vi får se en aktivitet från\r\nregeringens sida som snabbt avhjälper de obalanser\r\nsom finns i landet vad avser just klinisk forskning och\r\nutbildning. Här hade det varit lämpligt med ett svar\r\nfrån utbildningsministern, men det får vi avvakta\r\nmed.\r\nFru talman! Svenskt utbildningsväsende är kanske\r\nden viktigaste framgångsfaktorn för detta land med\r\nen liten befolkning och stor yta. Utan en välutbildad\r\nbefolkning blir vår konkurrensmöjlighet för såväl\r\nnationen som individen kraftigt försämrad. I ljuset av\r\ndetta finns det anledning att vara bekymrad över vår\r\nutveckling som kunskapsnation.\r\nTrots de vackra orden kring kunskapslyftet är\r\ndetta naturligtvis ingen lösning på de grundläggande\r\nproblemen. Tvärtom tränger det snarare ut väsentliga\r\nsatsningar för att stärka kvaliteten inom den övriga\r\nutbildningssektorn.\r\nSvensk skola håller bra internationell standard,\r\npåpekar utskottet, men det räcker inte. Vi skall bli\r\nvärldsbäst. Det kräver nya grepp på en lång rad om-\r\nråden.\r\nPer Bill har, fru talman, tidigare kommenterat den\r\nhögre utbildningen, varför jag nu koncentrerar mig på\r\nhur skolans resultat kan följas upp, lärarnas roll och\r\nhur det obligatoriska skolväsendet borde finansieras.\r\nSom alla vet är grundskolan, årskurs 1-9, den ut-\r\nbildningstid i våra ungdomars liv som kanske är den\r\nallra viktigaste. Det är där grunden läggs för lärandet.\r\nPrecis som för huset som skall byggas högt krävs det\r\nen stabil grund att stå på.\r\nHär danas också många av de normer och förhåll-\r\nningssätt till utbildning som är så oerhört väsentliga.\r\nHär måste eleven lära sig vissa saker, t.ex. att skolan\r\när en arbetsplats som kräver regler och krav. Jag ser\r\ntyvärr tecken på att vi är på väg i en helt annan rikt-\r\nning just vad det gäller detta.\r\nDen omhuldade integrationen mellan skola och\r\nfritidsverksamhet tror jag t.ex. är ett farligt experi-\r\nment med våra ungdomar. Den viktiga fria tiden är en\r\nsak, och tiden i skolan som regleras i läroplanen är en\r\nhelt annan sak. Inte minst de svagaste eleverna får\r\nsvårigheter i ett system som blandar samman begrep-\r\npen i skolan på det sätt som i dag sker.\r\nVi borde orka med en pedagogisk diskussion om\r\nvilka utgångspunkter om bäst gynnar utbildningsre-\r\nsultatet. Denna debatt göms i dag under käcka parol-\r\nler som \"arbetslag\", \"livslångt lärande\" och \"fler\r\nvuxna i skolan\". Jag menar att det finns anledning att\r\nifrågasätta stora delar av den utveckling som vi ser i\r\ndag. Jag är samtidigt förvånad över att vi inte kan\r\nföra denna diskussion utan stora utropstecken.\r\nFru talman! I dag lämnar 6-7 % av eleverna\r\ngrundskolan utan fullständiga betyg i de basala fär-\r\ndigheterna läsning, skrivning och räkning. I vissa\r\nskolor är den siffran så hög som 30 %. Det är natur-\r\nligtvis alldeles oacceptabelt och måste innebära att\r\ngrundskolan tar ett större ansvar för sina elever. Alla\r\nelever måste kunna uppnå kunskapsmålen inom\r\ngrundskolan, och därför borde inte årskurstillhörig-\r\nheten vara det allra viktigaste. Några elever behöver\r\nkanske tio år, medan andra bara behöver åtta år för att\r\nklara kunskapsmålen.\r\nKunskapsskillnaderna mellan skolorna är stora i\r\nlandet, precis som skillnaderna i kostnader för varje\r\nutbildningsplats. I Trelleborg, som är den billigaste\r\nkommunen, kostar en elevplats 37 300 kr, medan\r\nkostnaden i Övertorneå är 73 000 kr. Genom-\r\nsnittskostnaden i landet för grundskolan är 50 900 kr.\r\nDet kan inflikas att motsvarande kostnad för en\r\nfriskola är 47 700 kr, alltså en skillnad på 3 200 kr.\r\nÖver landet innebär detta en kostnadsskillnad på\r\n3 miljarder kronor, som skulle kunna användas för att\r\nytterligare stärka kvaliteten i skolan.\r\nDetta betyder emellertid inte att kunskapsskillna-\r\nden är direkt relaterad till kostnaderna, utan mer till\r\nhur skolan och lärarna lyckas med sin utmaning.\r\nDetta i sin tur är oftast beroende av vilken huvudman\r\nman har. Här finns anledning att tillfoga att utbild-\r\nning prioriteras sämre i de socialdemokratiskt ledda\r\nkommunerna i landet än i de borgerliga kommunerna.\r\nSå var i varje fall fallet 1997.\r\nFru talman! Det finns anledning att vara bekym-\r\nrad över skolans resultat och kvalitet och våra elevers\r\nkunskaper. Vi moderater är i varje fall detta. Att följa\r\nupp och utvärdera skolverksamheten är av största\r\nbetydelse om man vill förbättra resultatet. Vi mode-\r\nrater menar att ett fristående kvalitetsinstitut med\r\nuppgift att granska och bedöma hur väl eleven och\r\nskolan når de nationella målen skulle vara ett bra sätt\r\natt följa utvecklingen. Resultaten skall offentliggöras\r\noch redovisas så att de utgör en nyttig press på skol-\r\nhuvudmannen. I dag utvärderar skolan sig själv, och\r\ndet tror jag inte är ett bra system.\r\nMajoriteten förordar ett system med en nationell\r\ninspektionsnämnd under Skolverket. Vi menar att det\r\nvore en olycklig lösning. Vi vill därför avsätta 200\r\nmiljoner kronor för det fristående kvalitetsinstitutet,\r\nsom därmed får en realistisk möjlighet att åstadkom-\r\nma ett bra resultat.\r\nUtan välutbildade och engagerade lärare, fru tal-\r\nman, får vi en dålig kvalitet i skolan. Vi ser nu tyvärr\r\natt avhoppen från läraryrket ökar, framför allt i gym-\r\nnasiet, och att vi har att vänta oss en direkt brist på\r\nandra sidan sekelskiftet. Läraryrket har i dag inte den\r\nstatus det hade en gång i tiden, vilket är besvärande.\r\nMen jag är samtidigt inte förvånad. Med den utveck-\r\nling som läraryrket fått de senaste åren, både när det\r\ngäller löner och framför allt när det gäller arbetsinne-\r\nhåll, lockar yrket inte särskilt starkt unga, ambitiösa\r\nakademiker.\r\nSkolan har utvecklats till att vara inte bara en plats\r\nför undervisning och kunskapsbildande utan också en\r\nplats som i alltför stora stycken kommit att ersätta\r\nområden som normalt borde höra till familjelivet. I\r\nSverige, där vi i praktiken har ett kommunalt skol-\r\nmonopol, blir också lärarnas och elevernas vardag\r\nmer formad av skolpolitikernas tyckande än ett utslag\r\nför det professionella i samråd med elever och föräld-\r\nrar.\r\nVi moderater menar att skolan behöver förnyas\r\noch vitaliseras med flera skolhuvudmän, där mång-\r\nfald och elevens intresse får styra i större utsträck-\r\nning. Med den utgångspunkten blir det naturligt att\r\nstaten övertar finansieringen av skolan så att ett neu-\r\ntralt system uppnås. Vi vill göra en växling av det\r\nekonomiska ansvaret från kommunerna så att elevens\r\negna val kan bli verklighet. Vi avsätter därför 50\r\nmiljarder kronor år 2000 till vad vi kallar en nationell\r\nskolpeng.\r\nDet borde som jag ser det vara en självklarhet för\r\nalla utbildningsintresserade att en så hög kvalitet som\r\nmöjligt uppnås i våra skolor runtom i landet. Därför\r\nborde frågan om vem som är huvudman för samma\r\nverksamhet vara av underordnad betydelse. Jag ser\r\nframför mig ett skolväsende som innehåller både\r\nkommunala och fristående skolor samt fria skolor\r\nmed både föräldrastyre och andra former av styre.\r\nFru talman! För våra elevers skull, för kvalitetens\r\noch mångfaldens skull, vill jag befria skolan från\r\nnyckfulla kommunpolitiker.\r\nFru talman! Jag ansluter mig i övrigt till det yr-\r\nkande som Per Bill framförde i sitt första anförande.</pre><pre>Anf.  120  BRITT-MARIE DANESTIG (v) re-\r\nplik:\r\nFru talman! Anders Sjölund tog upp de gymnasie-\r\nelever som lämnar skolan utan fullständiga betyg och\r\nutan fullständig kompetens. Skolverket har gjort en\r\nundersökning om marginalisering och utslagning i\r\nskolan där man ser sambandet att elever på gymnasi-\r\neprogram med låg status får sämre betyg än sina\r\nskolkamrater. Man tar upp att många av de vanliga\r\nförklaringarna inte längre håller, t.ex. att eleverna på\r\nnaturvetenskapliga programmet skulle ha genomgå-\r\nende mycket bättre betyg när de söker in till gymna-\r\nsieskolan och därför skulle klara sig bättre. Det här\r\nstämmer inte riktigt. Fördelningen av betygsgrupper-\r\nna i de olika programmen är faktiskt ganska jämn,\r\nenligt den här undersökningen.\r\nUndersökningen kommer till slutsatsen att det\r\nsom händer i gymnasieskolan hör ihop med hur vi\r\nvärderar arbete över huvud taget i samhället, dvs. att\r\nkroppsarbete värderas lägre än mer intellektuellt\r\narbete. De yrkesorienterade programmen har också\r\nhamnat lite grann i bakvattnet på många sätt. Prakti-\r\nken, dvs. APU:n, fungerar ganska dåligt, eleverna får\r\nbristande studievägledning osv.\r\nJag skulle vilja höra om Anders Sjölund delar\r\nuppfattningen att det är där vi skall lösa problemen -\r\natt vi förbättrar praktiken och förändrar arbetssättet i\r\ngymnasieskolan, i stället för att som moderaterna\r\ntidigare har markerat förändra situationen genom att\r\nsänka kraven för de här eleverna när det gäller deras\r\nkompetens, speciellt i kärnämnena.</pre><pre>Anf.  121  ANDERS SJÖLUND (m) replik:\r\nFru talman! Jag tror faktiskt att man måste göra\r\nbåda delarna. För vissa elever som kommer till gym-\r\nnasieskolan är det en svår uppgift att jobba på det sätt\r\nsom man nu tvingas göra. Det är för många en tung\r\nbörda som gör att man slås ut från gymnasieskolan\r\nhelt i onödan. Den diskussionen borde man våga ta\r\nutan att det framstår som att man vill försämra under-\r\nvisningen som sådan.\r\nSedan hörde jag inte riktigt den andra frågan från\r\nbörjan, så jag får kanske be om ursäkt för det. Jag tror\r\natt gällde arbetssättet. Kan det stämma? Arbetssättet\r\nmåste naturligtvis också anpassas till eleverna. Det är\r\nalldeles självklart. Här finns det mycket att göra. Men\r\nden arbetsmetod som skall gälla måste formas på den\r\nenskilda skolenheten, så att den passar eleverna och\r\nlärarna på den skolan.</pre><pre>Anf.  122  BRITT-MARIE DANESTIG (v) re-\r\nplik:\r\nFru talman! Jag föredrar att tolka Anders Sjölund\r\nsom att han är öppen för att det mycket är en fråga\r\nom attityd hur man betraktar problemet. Betraktar\r\nman problemet endast som ett problem hos den en-\r\nskilde eleven blir lösningen en. Betraktar man det\r\ndäremot som ett problem som kan röra hur vi organi-\r\nserar och arbetar i skolan blir lösningen helt annor-\r\nlunda. Jag har i varje fall tyckt mig märka en viss\r\nuppmjukning i moderaternas inställning här.\r\nJag tror att det är oerhört viktigt att vi satsar på\r\ndessa ungdomar. Det kommer alltid att vara några få\r\nsom inte klarar av det här, men för den stora mängd\r\nsom Anders Sjölund tog upp i sitt anförande är det\r\nknappast fråga om brist på begåvning. Möjligtvis kan\r\ndet vara brist på motivation eller att man inte känner\r\nigen sig, inte tycker att man får ut tillräckligt mycket\r\nav skolan som det är i dag.</pre><pre>Anf.  123  ANDERS SJÖLUND (m) replik:\r\nFru talman! De siffror jag nämnde gällde grund-\r\nskolan, dvs. årskurs 1-9. Det handlade om avhoppen\r\ndär och att man inte klarar av kunskapsmålen där. Här\r\nfinns det brister inom grundskolan. Vi skulle här vilja\r\nse en flexiblare lösning så att man kan arbeta kortare\r\neller längre tid beroende på hur detta upplevs från\r\nelevens sida.\r\nMen det var alltså grundskolan jag pratade om.</pre><pre>Anf.  124  KALLE LARSSON (v):\r\nFru talman! Synen på kunskap och vad som\r\negentligen är skolans uppgift kan sägas vara en vat-\r\ntendelare mellan vänster och höger, precis som väl-\r\ndigt många andra frågor. Man kan i och för sig efter\r\nden här debatten konstatera att i en del frågor är så\r\ninte fallet. Vi hörde förut Per Bill säga att det skulle\r\nvara en högersväng att satsa på grundforskning. Vi\r\nhar ju haft gemensamma reservationer i den riktning-\r\nen förut, så där har ni åtminstone haft vett att lägga\r\nfram rätt typ av reservationer.\r\nVi hörde också Anders Sjölund och flera mode-\r\nrater tidigare säga att den här debatten är något märk-\r\nligt upplagd och att man borde ha lagt upp den på ett\r\nannat sätt. Också där är vi eniga. Jag citerar ogärna\r\nsocialdemokrater - mina kamrater i utskottsmajorite-\r\nten får ursäkta - men jag tror att det var Ingvar Carls-\r\nson som en gång sade att även en trasig klocka går\r\nrätt två gånger om dygnet. I så fall har ett helt dygn\r\nredan gått i den här debatten.\r\nFaktum kvarstår ändå: Där Högern prioriterar\r\nkonkurrens och elitsatsningar talar Vänstern om en\r\nskola för alla. Där Högern vill bygga ett utbildnings-\r\nsystem som passar näringslivets behov vill Vänstern\r\nge människan möjlighet till allsidig bildning och ett\r\nkritiskt förhållningssätt. Där Högern skapar klyftor\r\nvill Vänstern jämna ut möjligheterna för unga männi-\r\nskor oavsett klass, kön och etnisk bakgrund.\r\nDet är lätt att konstatera att utbildningen är ett av\r\nde områden där Högerns systemskifte gick snabbt i\r\nbörjan av 90-talet. Nu är det Vänsterns uppgift att inte\r\ngå bakåt utan att vrida riktningen åt vänster för att\r\nskapa en skola där alla, också i praktiken, ges samma\r\nchans och möjligheter. Det är ett stort och omfattande\r\narbete, och än så länge går det alldeles för långsamt.\r\nEtt av de största problemen för skolan är bristen\r\npå resurser. Därför är det bra att regeringen i budget-\r\npropositionen föreslår ökade ekonomiska möjligheter\r\nför kommunerna att satsa på skolan. Det är också ett\r\nav skälen till att vi i huvudsak står bakom utskottets\r\nbetänkande vad gäller resurstilldelningen inom Ut-\r\ngiftsområde 16, som nu diskuteras.\r\nVänsterpartiet kommer att fortsätta - det kan jag\r\ngarantera er - att kämpa för att skolan får ökade re-\r\nsurser, bl.a. för att anställa fler lärare och annan skol-\r\npersonal men också för att öka satsningarna på lärar-\r\nnas fortbildning och på pedagogiskt utvecklingsarbe-\r\nte.\r\nMen en hel del går också att göra vad gäller sko-\r\nlans arbetssätt. Det tänkte jag framför allt ägna det\r\nhär inlägget åt, liksom åt gymnasieskolan och vux-\r\nenutbildningen.\r\nFortfarande styrs mycket av det som händer i\r\nskolan av det som kallas den dolda läroplanen. Det\r\nhandlar om sådant som att eleverna lär sig att killar\r\nskall ta mer plats i diskussionerna än tjejer, att teore-\r\ntiska kunskaper och utbildningar är mer värda än\r\npraktiska och att de egna erfarenheterna inte alls är\r\nlika viktiga som det som läraren och läroboken be-\r\nrättar. Världen framstår som splittrad i olika ämnen\r\noch i lektionstimmar, ofta alldeles utan sammanhang.\r\nEleverna lär sig enligt den dolda läroplanen att det\r\nfinns en given sanning och att gemensamma presta-\r\ntioner inte är lika bra som individuella, eftersom de\r\nsenare kan betygsättas.\r\nMen skolan har också en annan roll. Många lärare\r\noch många skolledare gör ett viktigt och betydelse-\r\nfullt arbete. Det är också där man hjälper eleverna.\r\nMan vägleder dem i deras inlärning och i deras ut-\r\nveckling. Man formulerar ändå som ung människa för\r\nförsta gången en sammanhängande bild av livet, sam-\r\nhället och världen i skolan. Vänsterpartiet ser det\r\ndärför som sin uppgift att stärka de progressiva insla-\r\ngen i skolan och att försöka bryta ned gamla och\r\nförlegade arbetssätt och traditioner.\r\nFru talman! Med hänsyn till övergångsfrekvensen\r\npå ca 98 % är gymnasieskolan numera en skola för\r\nalla. Ca 10 % avbryter visserligen sina studier, men\r\nen del av dem går över till alternativa utbildningar,\r\nsom t.ex. folkhögskola. I realiteten har vi alltså nume-\r\nra en tolvårig ungdomsskola som omfattar i det när-\r\nmaste alla ungdomar i en årskull.\r\nSexårsverksamheten bedrivs numera inom ramen\r\nför förskolan och bildar en egen skolform under be-\r\nnämningen förskoleklass. Vi kommer att återkomma\r\ntill detta i kommande inlägg.\r\nDärmed har ändå tiden i det offentliga skolväsen-\r\ndet utökats med ett trettonde år. Vänsterpartiet anser\r\natt det är dags att ta konsekvenserna av detta. Vi vill\r\nutforma en sammanhållen ungdomsskola som är mer\r\nanpassad till ungdomars olika utvecklingsstadier än\r\nvad fallet är i dag.\r\nBegrepp som presenteras på grundskolenivå krä-\r\nver många gånger en förmåga till abstrakt tänkande\r\nsom många elever ännu inte kan prestera. Redan i\r\n1980 års gymnasieutredning, och framför allt i den då\r\nverkande alternativa gymnasieutredningen, funderade\r\nman i dessa banor och föreslog att gymnasieskolan\r\nskulle inriktas mot tre utbildningsområden: ett socialt,\r\nett tekniskt och ett ekonomiskt. Den alternativa gym-\r\nnasieutredningen förordade att alla ungdomar skulle\r\nvälja något av områdena och inom respektive område\r\nförst få en praktisk yrkesorienterad kompetens som\r\nsedan kunde byggas på antingen med en teoretisk\r\neller en yrkespraktiskt fördjupad kompetens.\r\nDe är några timmar sedan vi diskuterade utbild-\r\nningspolitiken för den högre forskningen och utbild-\r\nningen. Men jag kan inte låta bli att kommentera\r\nThomas Östros historiesyn något. Jag hoppas att\r\nIngegerd Wärnersson kan sända den hälsningen vida-\r\nre till honom.\r\nHan sade i sitt inlägg att vi tidigare i historien lade\r\nvår trygghet i arbetsgivarens händer. Nog borde väl\r\nen företrädare för ett av arbetarrörelsens partier vara\r\nmer medveten än så om att historien inte är en histo-\r\nria där vi har lagt vår trygghet i någon annans händer,\r\nutan faktiskt tagit oss rätten att organisera oss själva\r\noch bara kunnat lita till vår egen styrka. Historien om\r\nalla hittillsvarande samhällen är faktiskt historien om\r\nklasskampen, om man nu tillåts referera till Karl\r\nMarx inom socialdemokratin 1998.\r\nÄven om maktförhållandena mellan de som äger\r\noch de som arbetar på dagens svenska företag är nog\r\nså tydlig, ökar kraven på teoretiska kunskaper också\r\nför många inom traditionella arbetaryrken. Vi anser\r\natt all utbildning skall vara arbetslivsförberedande, de\r\nallmänna utbildningsvägarna såväl som de yrkesför-\r\nberedande, och att alla utbildningsvägar skall ha all-\r\nmänna ämnen och ge grundläggande behörighet till\r\nhögre studier. Möjlighet skall finnas för eleverna att\r\nunder utbildningen ändra inriktning, från praktisk till\r\nteoretisk såväl som omvänt. Det behövs allt oftare\r\nkunskaper i såväl teori som praktik. Också detta talar\r\nför en ny modell för hur gymnasieskolan skall funge-\r\nra. Vi kommer att återkomma till detta under vårens\r\nbehandling.\r\nDet är också naturligt, vill jag tillägga, att en så-\r\ndan gymnasieskola är betygsfri. Det är enligt vår\r\nuppfattning en förutsättning även om det inte är en\r\ngarant för en fullt ut demokratisk skola. Men vi vill\r\ninte ha en kravlös skola, snarare tvärtom. Vi menar\r\natt en skola utan betyg ställer högre krav både på\r\nlärare och elever. När man är klar med en utbildning\r\nfår man ett intyg på att man har klarat den grundläg-\r\ngande målsättning som står inskriven i läroplanen. På\r\nså sätt garanteras att ingen lämnar skolan utan till-\r\nräckliga kunskaper. Skolan skall vara så organiserad\r\natt alla faktiskt kan klara dessa målsättningar.\r\nVänsterpartiet vill avskaffa betygen därför att de,\r\noavsett om de skrivs i siffror, i bokstäver eller i ord,\r\när ett orättvist och samhällsbevarande system för\r\nurskiljning som är gammaldags och inte hör hemma i\r\ndagens skola. Det finns tydliga undersökningar som\r\npåvisar sambandet mellan samhällsklass och betygs-\r\nresultat. Ett dåligt betyg leder till dåligt självförtroen-\r\nde och minskade chanser till vidare utbildning. Barn\r\nfrån arbetarklassen får i större utsträckning lägre\r\nbetyg och därmed låg studiemotivation. Vår uppfatt-\r\nning är att det inte beror på att de har lägre intelli-\r\ngens.\r\nBetygsskolan inverkar inte bara på vilka som skall\r\nsöka vidare och utbilda sig utan styr också i hög grad\r\nundervisningen, dess uppläggning och vad som skall\r\nläras ut. Det har tidigare påvisats också av Skolver-\r\nket. Målet blir inte att lära sig så mycket som möjligt,\r\nutan att få högsta möjliga betyg. Det blir viktigare att\r\nvisa det man kan än att fråga om det som man inte\r\nkan eller som man inte har förstått. Betygssystem, hur\r\nde än ser ut, ser eleverna som passiva mottagare som\r\nskall finna sig i att det är någon annan som bestäm-\r\nmer.\r\nFru talman! Aldrig tidigare har kommunerna sat-\r\nsat så olika på skolan. Aldrig tidigare har skolorna\r\nsatsat så olika mycket på undervisning. Duktiga ele-\r\nver blir duktigare, svaga elever får det allt svårare. Ett\r\nav skolans allvarligaste problem vid sidan av bristen\r\npå resurser är den ökande segregationen och ojämlik-\r\nheten mellan olika områden och grupper i samhället.\r\nMen det finns inte en lösning på det här proble-\r\nmet. På område efter område - med arbetslöshetsbe-\r\nkämpningen och bostadspolitiken som de kanske allra\r\nviktigaste - måste politikens kraft inriktas på att ge\r\nalla människor lika villkor, lika förutsättningar. Det\r\ngäller inte minst inom skolans värld, och där ser\r\nVänsterpartiet positivt på de ökade satsningar som nu\r\nkommer att genomföras i särskilt utsatta områden.\r\nVi vill också uppmärksamma den risk som finns i\r\ndet snabbt växande antalet privatskolor, eller friskolor\r\nsom de flesta väljer att kalla dem. När bristen på\r\nresurser är stor innebär systemet att de föräldrar som\r\nhar socialt kapital nog placerar sina barn i en bättre\r\nskola och att de därmed får en bättre utbildning. Inget\r\nfel i sig att ungdomar bereds en bra utbildning, men\r\ndet betyder samtidigt att det stora flertalet elever som\r\ninte har eller orkar ta sig samma möjlighet hamnar i\r\nsämre skolor och att segregationen, uppdelningen, i\r\nsamhället ökar.\r\nVår uppfattning, som vi enligt en undersökning\r\nsom presenterades i Aftonbladet i höstas delar med\r\n87 % av svenska folket, är att skolan skall drivas\r\noffentligt, skall drivas gemensamt. Det ger oss bättre\r\nmöjligheter att skapa en skola för alla och att motver-\r\nka segregationen.\r\nFru talman! När det gäller synen på vuxenutbild-\r\nningen visar sig skillnaden mellan höger och vänster\r\nmycket tydligt. Vänsterpartiet delar regeringens upp-\r\nfattning om att satsa pengar så att de lågutbildade\r\nockså kan rustas för de nya krav som samhället och\r\narbetslivet ställer. För oss är det självklart att det skall\r\nvara möjligt och enkelt för alla människor, också de\r\nsom tidigare, av sociala eller andra skäl, inte satsat på\r\nutbildning att klara sig i samhället och klara nya jobb\r\noch utmaningar. Det är i allra högsta grad såväl en\r\nklass- som en jämställdhetsfråga, eftersom de som i\r\ndag deltar i kunskapslyftet i stor utsträckning är kvin-\r\nnor och nästan uteslutande tillhör arbetarklassen.\r\nModeraterna vill i en motion minska anslaget med\r\n876 miljoner kronor, kristdemokraterna med 80 mil-\r\njoner och Folkpartiet drar till med 1 125 miljoner\r\nkronor. Det är fullt naturligt. Det är inte dessa grup-\r\nper som högerpartierna företräder, och det har det\r\nfaktiskt aldrig varit heller.\r\nVänsterpartiet ger fullt stöd till kunskapslyftet och\r\nkonstaterar att också en stor majoritet av dem som\r\ndeltar i satsningen själva är nöjda. 80 % av de vuxen-\r\nstuderande är nöjda med sina studier enligt den utvär-\r\ndering som fristående utvärderare gjort för Kun-\r\nskapslyftskommittén. Vi ser det som naturligt att\r\nfortsätta satsningen och utöka den samt att ge Kun-\r\nskapslyftskommittén förlängt mandat, så att man kan\r\nutvärdera sitt arbete ordentligt och satsa på att alla\r\nstuderande inom kort skall vara nöjda. Detsamma\r\ngäller för den viktiga satsningen på kvalificerad yr-\r\nkesutbildning.\r\nNär det gäller sfi - svenska för invandrare - krävs\r\ndet att man hittar en vuxenpedagogik för inlärning\r\noch ger utrymme för praktik så att de som studerar i\r\nvardagligt liv får träna sina kunskaper och förstår\r\nsyftet med undervisningen. Vi ser på positivt på att\r\nutskottsmajoriteten i betänkandet pekar ut denna\r\nriktning. Fortfarande - och i ökande grad - är till-\r\ngången till det svenska språket en nödvändighet för\r\nintegration i det svenska samhället.\r\nFru talman! Jag inledde med att säga några ord\r\nom skillnaden mellan höger och vänster. Jag tänkte\r\navsluta på ett liknande sätt.\r\nDetta är en av mina första debatter i kammaren.\r\nMin tidigare huvudsakliga arena har varit gator och\r\ntorg där jag mer än en gång deltagit i och anordnat\r\ndemonstrationer och protester mot nedskärningar och\r\nförsämringar i utbildningsväsendet. Det gäller både\r\nprotester mot en socialdemokratiskt ledd och en bor-\r\ngerligt ledd regering. Det har gällt allting från stäng-\r\nning av skolor, nedskärning av lärartjänster och för-\r\nsämrade villkor för studenter, till krav om ekonomis-\r\nka förbättringar och utökade rättigheter.\r\nSjälvklart kommer vi inom Vänsterpartiet att fort-\r\nsätta att arbeta på det sättet. Med mig in i kammaren\r\nbär jag insikten om att verkligheten inte bara påver-\r\nkas genom de beslut vi fattar här utan faktiskt i större\r\nutsträckning av den kamp som pågår därute.\r\nDärute är skillnaden mellan höger och vänster\r\noerhört tydlig. Där är det fråga om skillnaden mellan\r\nförsämrade eller förbättrade levnadsvillkor för folk-\r\nflertalet, mellan fortsatt maktlöshet eller gemensam\r\nkamp för utökade rättigheter. Vi inom Vänsterpartiet\r\nvet på vilken sida i den kampen vi står. Vi sade det i\r\nvalrörelsen, och det är lika giltigt fortfarande. Vi vet\r\natt det är dags för rättvisa.</pre><pre>Anf.  125  YVONNE ANDERSSON (kd) re-\r\nplik:\r\nFru talman! Kalle Larsson gjorde ett slags analys\r\nav skillnaden mellan Vänstern och Högern som när-\r\nmast var naiv. Den har väl knappast föregåtts av hur\r\nolika partier har ställt sig i olika frågor. Jag får nöja\r\nmig med det utlåtandet. Jag hoppas att Kalle Larsson\r\nåterkommer med lite mer nyanserade synpunkter.\r\nSedan var det analysen av utbildningen. Det är\r\nskillnad när ett parti från vänster lägger ekonomi som\r\nmål inom utbildningspolitiken. Man tror att pengar är\r\nallt det som skall styra och som skall vara avgörande\r\nför om en utbildning är bra eller ej. Då blir det den\r\ntypen av analys. Det är farligt att se att en god utbild-\r\nning nödvändigtvis innebär att det blir mycket mer av\r\npengar.\r\nKalle Larsson drar helt ologiskt in den dolda läro-\r\nplanen. Han menar att man skall komma åt den dolda\r\nläroplanen. Den dolda läroplanen rör värdegrund och\r\nvad det egentligen är som styr - och det är knappast\r\npenningfixerat.\r\nVi tror att ekonomiska resurser i hög grad behövs\r\nför att få en god skola, men det är inte det som avgör.\r\nDet är viktigt att i debatten sära på mål och metod för\r\nkvalitet i utbildningen.</pre><pre>Anf.  126  KALLE LARSSON (v) replik:\r\nFru talman! Yvonne Andersson inleder med att\r\nsäga att jag är naiv. Jag tänker över huvud taget inte\r\nkommentera det påståendet. Det talar för sig självt.\r\nDet är en gammal debatt om huruvida pengar är\r\nallt eller inte. Det finns inte någon i den här kamma-\r\nren som hävdar att det är allt. Om Yvonne Andersson\r\nhade lyssnat mera noga hade hon märkt att jag också\r\npratade om andra saker än just resurstilldelningen i\r\nskolan. Men det är förstås inte ointressant om man\r\nhar råd att anställa fler lärare eller inte. Det är inte\r\nointressant med klasser på 40 elever eller 20. Jag\r\nförstår inte riktigt Yvonne Anderssons argumentation.\r\nI sin förlängning innebär den att det är ointressant att\r\nsatsa mer pengar på skolorna. Det är det inte för\r\nVänsterpartiet, Socialdemokraterna och Miljöpartiet i\r\nden här majoriteten. Jag är glad för att så är fallet.\r\nJag pratade om den dolda läroplanen. Vi kommer\r\natt återkomma till diskussioner om hur skolan skall\r\nfungera under våren. Jag vill redan nu markera hur vi\r\nstår i de viktiga frågorna.</pre><pre>Anf.  127  YVONNE ANDERSSON (kd) re-\r\nplik:\r\nFru talman! Såvitt jag förstår har Kristdemokra-\r\nterna och Vänsterpartiet över huvud taget inte varit\r\noeniga i frågorna om antalet vuxna i skolan och lägre\r\nantal elever i klasserna. Det finns en hel del av frå-\r\ngorna där vi är överens. Det finns inte anledning att\r\nens i kammaren lyfta fram oenigheter när överens-\r\nkommelser finns. Däremot är det en fara att tro att\r\nmycket pengar och resurser med säkerhet skulle in-\r\nnebära en god skola. Kvalitet har också med andra\r\ndimensioner att göra, t.ex. värdegrund och det som\r\nfinns i den dolda läroplanen.\r\nJag har aldrig beskyllt Kalle Larsson för att vara\r\nnaiv, utan det var hans resonemang som jag tyckte\r\nvar onödigt naivt.</pre><pre>Anf.  128  KALLE LARSSON (v) replik:\r\nFru talman! Yvonne Andersson menar förstås att\r\ndet är en oerhörd skillnad på person och det personen\r\nsäger. I så fall tar jag tillbaka min kritik av Yvonne\r\nAndersson.\r\nDet är förstås inte bara fråga om att ge mer pengar\r\ntill skolan, vad man än använder pengarna till. Det\r\nskulle inte vara positivt om en stor del av skolans\r\nresurser används bara för att förbättra kristendom-\r\nsundervisningen. Det handlar också om hur resurser-\r\nna används. Det kan jag och Yvonne Andersson vara\r\nhelt överens om. Det är en diskussion i dag såväl som\r\ni den kommande behandlingen under våren.\r\nJag vill ändå vidhålla att det inte är ointressant att\r\ndiskutera inte de saker vi är överens om men hur\r\nmycket resurser vi är beredda att skjuta till i de frågor\r\ndär det faktiskt handlar om pengar. Det handlar om\r\nklasstorlek, lärartjänster och många sådana saker. Där\r\ntror jag inte att vi är fullt så överens som Yvonne\r\nAndersson vill påstå.</pre><pre>Anf.  129  ANDERS SJÖLUND (m) replik:\r\nFru talman! Det skiljer mycket mellan kommu-\r\nnerna i landet hur de satsar på grundskolans område.\r\nDet är mellan 73 000 och 37 000 kr. De som satsar\r\nmest är de borgerliga kommunpolitikerna, och de som\r\ndrar ned allra mest är socialdemokrater och vänster-\r\npartister ute i landet. Det vill jag ha kommenterat.\r\nDet är lämpligt att Vänsterpartiet stöder vårt för-\r\nslag om nationell skolpeng. Vi vill göra det neutralt\r\növer landet oavsett vem som driver skolan. Jag ser\r\nfram emot ett stöd från Vänsterpartiet vad gäller den\r\nnationella skolpengen, som väl täcker in resurser för\r\natt ge en bra högkvalitativ skola.\r\nVi själva tror inte att skolverksamhet kan kom-\r\nmenderas fram från riksdagens plenisal. Det är bara\r\nmed hjälp av engagerade lärare och föräldrar som det\r\ngår att få en vettig verksamhet.\r\nFru talman! Jag hoppas innerligt att Vänstern inte\r\nfår något inflytande på den skolpolitik som skall\r\ndrivas. Kommer Vänsterpartiet att driva linjen att\r\nfriskolornas verksamhet skall beskäras eller att förut-\r\nsättningarna för dem att verka skall försämras?</pre><pre>Anf.  130  KALLE LARSSON (v) replik:\r\nFru talman! Något stöd för nationell skolpeng\r\nkommer Anders Sjölund inte att få från Vänsterparti-\r\net. Vi vill ha ett resurstilldelningssystem som utgår\r\nfrån att de som har större behov också skall få mer\r\nresurser. Den nationella skolpengen bygger på ett\r\nsämre sätt att räkna.\r\nSedan var det de borgerliga kommunerna som sat-\r\nsat mer pengar på skolan. Det beror helt enkelt på att\r\nde satsar så mycket mindre pengar på andra saker. I\r\nen kommun måste man väga satsningarna mellan\r\nolika sektorer. Det är inte minst viktigt när man tittar\r\npå hur mycket pengar skolan får.\r\nDet är sant att man inte härifrån kan kommendera\r\nfram allt som man vill förändra inom skolan. Men vi\r\nkan föra en visionär och framåtriktad debatt om hur\r\nvi vill att skolan skall fungera och hur mycket resur-\r\nser vi är beredda att anslå till det. Det är det vi skall\r\nsyssla med.\r\nNär det gäller privata skolor och friskolor har vi -\r\noch det tror jag Anders Sjölund känner till - i vår\r\nmotion, som kommer att behandlas under våren, ett\r\nyrkande om att inga ytterligare privatskolor skall\r\ntillåtas etableras. Jag ser fram emot en debatt om den\r\nfrågan i kammaren. 87 % av svenska folket anser att\r\nutbildning skall bedrivas offentligt och inte privatise-\r\nras. Vi delar helt och hållet svenska folkets uppfatt-\r\nning i den frågan.</pre><pre>Anf.  131  ANDERS SJÖLUND (m) replik:\r\nFru talman! Den uppfattningen delas däremot inte\r\nav de tusentals elever och föräldrar som har sina barn\r\ni friskolor. De tycker att de skall kunna ta del av de\r\nskattepengar de har betalat in en gång, precis på\r\nsamma sätt som man har sina barn i skolan.\r\nJag bjuder in Kalle Larsson till en diskussion om\r\nden nationella skolpengen. Det är inte alls som Kalle\r\nLarsson här beskriver det att det är en krona som går\r\ndirekt till varje elev. Det finns ett utrymme för en\r\ndiskussion och en medvetenhet från vår sida att ele-\r\nverna faktiskt ser olika ut och kommer in i skolan\r\nmed olika ryggsäckar. Visst kan man diskutera det.\r\nVälkommen in i den diskussionen, Kalle!</pre><pre>Anf.  132  KALLE LARSSON (v) replik:\r\nFru talman! Jag diskuterar vad som helst med\r\nnästan vem som helst. Jag kan diskutera skolpengen\r\nmed Anders Sjölund om det behövs. Vi i Vänsterpar-\r\ntiet kommer i ett kommande inlägg av Lennart Gus-\r\ntavsson att gå in närmare på den nationella skolpeng-\r\nen och vår kritik av denna.\r\nJag vill också till protokollet och till er som är här\r\nnu i kammaren meddela att vi inte har för avsikt att\r\nstänga några skolor eller beskära möjligheterna för de\r\nprivatskolor och friskolor som nu finns.\r\nDäremot anser vi att i takt med att segregationen i\r\ndet svenska samhället ökar finns det inte något ut-\r\nrymme för att etablera nya privatskolor eller friskolor.\r\nDet är vår linje i den frågan. Den debatten kommer\r\natt bli intressant och spännande i vår när vi har den\r\nfrågan uppe till behandling.</pre><pre>Anf.  133  SOFIA JONSSON (c) replik:\r\nFru talman! Kalle Larsson öppnar sitt anförande\r\nmed att tala om att Sveriges skolpolitik skall dras åt\r\nvänster. Samtidigt talar han om en skola för alla och\r\nen skolpolitik som skall gå åt vänster, och det är inte\r\nbara en liten vänstersväng utan en skarp vänsterin-\r\nriktning.\r\nFör mig betyder den inriktningen inte en skola för\r\nalla. Den innebär en skola där eleverna egentligen\r\nskall vara stöpta i samma form, en skola som har en\r\nlikriktning i undervisningen och en skola där antalen\r\når är viktigare än de kunskapsmål som finns.\r\nCenterpartiet och jag står för en skola för alla som\r\när flexibel, där varje elev sätts i centrum och där\r\nskolan utgår från varje elev och kunskaperna.</pre><pre>Anf.  134  KALLE LARSSON (v) replik:\r\nFru talman! Sofia Jonsson kommenterar mitt in-\r\nägg där jag sade att skolan skall vara till för alla ge-\r\nnom att säga att så kommer det inte alls att bli om\r\nVänsterpartiet får bestämma. Då kommer alla att lära\r\nsig ungefär samma sak, och det är bara intressant hur\r\nmånga år man går i skolan och inte vad man lär sig.\r\nSå är det förstås inte. Det är inte sant att beskriva vår\r\nskolpolitik på det sättet.\r\nJag skulle vilja säga att det är tvärtom. Det som vi\r\nsäger när vi talar om skolan är att man i större ut-\r\nsträckning än vad man i dag kan göra skall ha möjlig-\r\nhet att välja hur undervisningen skall bedrivas. Man\r\nskall kunna påverka också innehållet i undervisningen\r\noch arbetsformerna man använder sig av i skolan. Det\r\när snarare detta det är fråga om än att välja mellan\r\nredan färdiga lösningar, som brukar vara den borger-\r\nliga modellen för s.k. valfrihet.</pre><pre>Anf.  135  SOFIA JONSSON (c) replik:\r\nFru talman! Det är intressant om Kalle Larsson\r\ninte snävar till vänsterinriktningen utan försöker pla-\r\nna ut den och se en väg i mitten där man ser på eleven\r\noch försöker, som Kalle Larsson gör, att använda sig\r\nav en mer flexibel skola. Där finns det möjligheter att\r\nvälja inriktning och möjligheter för elever att uppnå\r\nkunskapsmålen oavsett bakgrund och kön.</pre><pre>Anf.  136  KALLE LARSSON (v) replik:\r\nFru talman! Jag har inte kommenterat vilken rikt-\r\nning som vänstersvängen skall ha. Det har däremot\r\nSofia Jonsson nu gjort två gånger. Hon sade tidigare\r\natt den skulle vara skarp, och nu skulle jag inte snäva\r\nin den längre utan låta den plana ut.\r\nJag tror att den liknelsen faller på sin egen orim-\r\nlighet. Jag tror att det är enklare om vi beskriver vad\r\nvi faktiskt vill göra, och det var vad jag gjorde i mitt\r\nanförande. Vi vill ha breda ingångar till en samman-\r\nhållen ungdomsskola där man efterhand väljer teore-\r\ntisk och praktiskt inriktning på sina studier.\r\nDet är vad det handlar om. Inte att välja ett färdigt\r\nprogram och sedan vara mer eller mindre tvungen att\r\nfölja det under hela sin skoltid. Det skall finnas en\r\nmöjlighet att välja brett och sedan specialisera sig.\r\nMen det är inte det viktiga. Jag vill än en gång säga\r\ndet.\r\nDet viktiga är att kunna påverka innehållet i un-\r\ndervisningen och hur skolan faktiskt fungerar, varje\r\nelev för sig men framför allt gemensamt. Det är de\r\nkollektiva sätten att påverka som är de effektiva. Det\r\ngäller såväl för elever, för lärare som för arbetarrörel-\r\nsen.</pre><pre>Anf.  137  ERLING WÄLIVAARA (kd):\r\nFru talman! Skolan är en del av det omgivande\r\nsamhället och en spegel av de tendenser som finns\r\ndär. Många barn kommer tyvärr till skolan med pro-\r\nblem av olika slag. 40 000 barn är varje år med om att\r\nderas föräldrar separerar. Barnen lämnar inte sin oro\r\nvid skolgrinden. De bär med sig den. Andra kommer\r\ntill skolan utan att ha fått sova därför att någon i fa-\r\nmiljen har alkoholproblem. Minst ett sådant barn\r\nfinns i varje klass.\r\nMånga oroar sig för familjeekonomin därför att\r\nden ena eller båda föräldrarna är arbetslösa. Barn från\r\nutåt sett väl fungerande hem kommer med en stor\r\nsorg i hjärtat över att deras föräldrar aldrig har tid\r\nmed dem. Andra barn mår alldeles utmärkt och får\r\nden tid de behöver.\r\nDet är då kanske inte så konstigt att motivationen\r\ninte alltid är i topp hos alla elever samtidigt. Åtmins-\r\ntone en del av förklaringen till de problem som sko-\r\nlan brottas med och till att så många elever lämnar\r\ngrundskolan med ofullständiga betyg måste också\r\nsökas utanför skolan, och det är viktigt att de åtgärdas\r\ndär. Alla barn i skolan är i sin fulla rätt att få sina\r\nbehov tillfredsställda, både de som har det bra och de\r\nsom har sämre utgångsmöjligheter.\r\nBarn mognar i olika takt. Somliga är skolmogna\r\nvid fem eller sex års ålder, andra först vid sju eller\r\nåtta års ålder. Det här leder till slutsatsen att över-\r\ngången mellan förskola och skola bör ske vid olika\r\nåldrar för olika barn. Kristdemokraterna anser att\r\nskolstarten därför bör vara individuellt flexibel och\r\nske successivt. Vi avvisar obligatorisk skolstart vid\r\nsex års ålder.\r\nBarn har också olika talanger och läggning. Några\r\när mer teoretiskt lagda, andra mer praktiskt inriktade.\r\nSomliga är konstnärliga medan andra tycker om att\r\nmeka. Det är den verklighet som måste få återspeglas\r\nockså i skolans sätt att arbeta med eleverna. Alla\r\nelever måste få utveckla sina talanger så att de kan\r\nanvända sin kunskap aktivt. Praktisk och teoretisk\r\nförmåga måste värderas lika.\r\nEleverna har lagfäst rätt till inflytande över hur\r\nderas utbildning utformas. I grundskolan skall infly-\r\ntandets omfattning och utformning anpassas efter\r\nelevernas ålder och mognad. På lågstadiet är det rim-\r\nligt att det kan göras genom att eleverna får ansvar för\r\nolika moment i klassrummet. På högre stadier kan\r\nmedinflytande sedan successivt öka till att omfatta\r\nundervisningens uppläggning, schemaläggning och\r\nliknande. Elever måste få känna att deras medinfly-\r\ntande är reellt och därmed meningsfullt.\r\nFöräldrarna har huvudansvaret för barnets vård\r\noch fostran. Skolan är ett stöd och ett komplement till\r\nföräldrarnas insatser. Det är en uppfattning som an-\r\nsluter väl till FN:s allmänna deklaration om mänskli-\r\nga rättigheter som Sverige har ställt sig bakom. Den\r\nförsöksverksamhet som har inletts och som ger skolor\r\nmöjlighet att inrätta styrelser med föräldramajoritet\r\ngår i linje med vad vi kristdemokrater länge krävt,\r\nnämligen att föräldrarnas rätt till information och\r\nmedinflytande i skolan behöver stärkas.\r\nLäraryrket handlar om att stödja barnets utveck-\r\nling. Det kan inte nog understrykas att lärarna är\r\nskolans viktigaste resurs. En fast hand, ett varmt\r\nhjärta och en vilja att locka fram det bästa hos varje\r\nelev är kännetecknande för en bra lärare.\r\nEleverna står i beroendeställning till lärarna både\r\nnär det gäller hur de blir bemötta och när det gäller\r\ninnehållet i undervisningen. Det klimat läraren eller\r\narbetslaget skapar och den etik läraren medvetet eller\r\nomedvetet förmedlar påverkar en hel generations\r\netiska förhållningssätt. Att synen på lärarna behöver\r\nuppvärderas är tydligt, inte minst ur det perspektivet.\r\nFru talman! Utvecklingen i skolan är en ödesfråga\r\nför Sverige. Alla skolor måste kunna erbjuda en trygg\r\noch stimulerande miljö för både elever och lärare. Det\r\när inte tillfredsställande att 20 000 elever lämnar\r\ngrundskolan varje år utan att kunna läsa och skriva\r\noch att 100 000 elever på våra skolor mobbas. Det är\r\ninte tillfredsställande att 6 % av eleverna som lämna-\r\nde grundskolan 1997 inte hade fullständiga betyg. Det\r\nhandlar om 57 000 ungdomar. Kristdemokraterna\r\nanser att detta är oacceptabelt.\r\nDet är ett allvarligt läge när våldet i skolorna är så\r\nutbrett att skolledare och lärare vänder sig till polisen\r\nför att de inte klarar av situationen. När kränkande\r\nspråk, slag och sparkar hör till vardagen har vi miss-\r\nlyckats. Det är hela samhällets misslyckande om inte\r\nvåra skolor är den trygga plats som är en förutsättning\r\nför att inlärningen skall fungera.\r\nEn elev som sitter och funderar på var hon skall\r\ngömma sig på rasten för att komma undan sina plågo-\r\nandar är inte mottaglig för undervisning. En lärare\r\nsom känner oro inför sina elever och räknar dagarna\r\ntill loven kan inte inspirera och väcka intresse hos\r\neleverna. Kristdemokraterna menar att skolans upp-\r\ngift är att lära och fostra. Därför är det dags att införa\r\nen kunskaps- och trygghetsgaranti i skolan.\r\nOm skolan inte lyckas lära eleverna att leva till-\r\nsammans med andra och att läsa, skriva och räkna,\r\nhar den misslyckats. Vi kristdemokrater menar att\r\nskolan kan lyckas bättre än vad den gör i dag.\r\nGrundskolan har ett ansvar gentemot gymnasiet.\r\nMålsättningen är att alla elever som går ut grundsko-\r\nlan skall kunna klara av gymnasiets inträdeskrav.\r\nKunskaper i grundskolan omfattar såväl fakta och\r\nfärdigheter som förståelse och förmåga att inhämta de\r\nkunskaper som behövs i olika situationer. I dag läm-\r\nnar, som jag tidigare nämnt, alltför många elever\r\ngrundskolan med icke godkända studieresultat.\r\nFru talman! När en skola förändras sker det inte\r\növer en natt. Det är en stegvis process som pågått\r\nunder många år. I ivern att komma ifrån den gamla\r\nauktoritära skolan har många successivt ramlat ned i\r\nkravlöshetsdiket. Må ingen nu tänka så, att nu vill jag\r\nha en auktoritär skola tillbaka. Både lärare och vi som\r\nvuxna har blivit så förtvivlat rädda för att vara just\r\nvuxna. Rädslan att hämma barnets utveckling eller\r\nrädslan att framstå som auktoritär har lett till att\r\nmånga också förlorat sin auktoritet och sitt civilkura-\r\nge.\r\nDet första som accepterades eller som vi blundade\r\nför var att språket och tilltalsorden på skolgårdar och\r\ni skolsalar blev råare och brutalare. Så småningom\r\nhar det också blivit mer fysiskt våld.\r\nNu hävdar många att den här utvecklingen kan\r\nhejdas och ordningen återställas om bara skolan får\r\nmer ekonomiska och personella resurser. Vi kristde-\r\nmokrater tror inte att det är så enkelt. Att påstå en\r\nsådan sak är att göra det väldigt lätt för sig. Resurser-\r\nna är självfallet en viktig del, men inte hela lösningen\r\npå problemet.\r\nFör att undvika alla missförstånd vill jag betona\r\natt vi i vårt budgetalternativ vill tillföra 1 miljard\r\nkronor för år 1999 och 800 miljoner kronor för år\r\n2000, utöver regeringens förslag, till kommuner och\r\nlandsting. En stor del av dessa pengar bör enligt vår\r\nmening komma skolan till del.\r\nVi vill ha en resursfördelning som innebär att be-\r\nhoven får styra tilldelningen. Vi förordar ett system\r\nsom ger alla skolor en tillräcklig basresurs per elev.\r\nDen skall vara lika stor för alla elever. Till detta\r\nkommer en tilläggsresurs som varierar med de en-\r\nskilda elevernas särskilda behov av hjälp och stöd.\r\nDetta framgår av vår partimotion.\r\nKristdemokraterna påpekar också i samma motion\r\natt behovet av elevvårdande personal i skolan måste\r\ntillgodoses för att elever med behov av olika stöd\r\nskall få den hjälp de behöver.\r\nFru talman! Om skolan skall lyckas vända ut-\r\nvecklingen mot ett allt hårdare klimat i skolan måste\r\nvi få ett nytt tänkesätt. Vi är övertygade om att ett\r\netiskt tänkesätt måste genomsyra hela utbildningen.\r\nOmtänksamhet, medmänsklighet, hederlighet och\r\nrespekt är grogrunden för ett mjukt klimat i skolan.\r\nOrdning och struktur är en förutsättning för all under-\r\nvisning.\r\nDetta tänkesätt måste få stort utrymme redan i\r\ngrundskolans undervisning. Etiska samtal med ut-\r\ngångspunkt i konventionerna om de mänskliga rättig-\r\nheterna skall enligt vår mening vara stående inslag på\r\nschemat. Den västerländska humanismens och den\r\nkristna etikens grundmönster, som varit vägledande\r\nför demokrati och rättsuppfattning i vårt land, bör\r\nvara centrala inslag i sådana samtal. Vi tror att mora-\r\nlisk och social kompetens kan utvecklas likaväl som\r\nannan kompetens.\r\nFru talman! Etik måste levas, det kan inte sägas.\r\nSamtal om etik och moral måste pågå hela tiden och\r\npå alla stadier. De kan inte förpassas till ett särskilt\r\nämne, en viss årskurs eller enbart till klassrummet.\r\nDen etiska medvetenheten måste genomsyra hela\r\nskolans verksamhet. Att det varit dåligt med den\r\nsaken under ganska många år beror framför allt på\r\nden politiska styrningen av skolan. Det ständiga talet\r\nom objektivitet och neutralitet har skrämt till passi-\r\nvitet eller tystnad i värderingsfrågor.\r\nMen, fru talman, den gamla regeln som brukar\r\nkallas den gyllene, dvs. \"behandla andra som du själv\r\nvill bli behandlad\", är fortfarande användbar. Den\r\nborde putsas upp och kan mycket väl tas till utgångs-\r\npunkt för verksamheten i varenda skola.\r\nAtt skapa ett klimat i skolan, i klassrummet och\r\npå skolgårdarna där barn och vuxna möts med respekt\r\nför varandra oavsett ras, hudfärg eller kön, där jäm-\r\nställdhet mellan kvinnor och män är en självklarhet\r\noch där medmänsklighet ses som naturligt och efter-\r\nsträvansvärt är den bästa förebyggande insatsen mot\r\nmobbning, våld och förtryck.\r\nVi kristdemokrater menar att ett sådant klimat är\r\nen grundförutsättning för att inlärningen skall fungera\r\npå ett bra sätt. Därför kan ingen uppgift var viktigare.\r\nFru talman! Sammanfattningsvis:\r\n· En gemensam värdegrund som skapar ett klimat\r\ndär man möts med respekt antingen man är barn\r\neller vuxen.\r\n· Aktivt arbete med att utveckla den sociala kom-\r\npetensen - att lära sig leva, om man så vill.\r\n· En skolmiljö som är i ett sådant skick att vilken\r\nannan arbetsplats som helst skulle kunna inrym-\r\nmas i lokalerna.\r\n· Föräldrarna som får känna vilken betydelse deras\r\nintresse och engagemang för skolbarnen har.\r\n· Lärare som tillåts vara auktoriteter och som får\r\npraktiskt och moraliskt stöd från det omgivande\r\nsamhället.\r\n· En tydligare roll för skolledarna.</pre><pre>Detta är ett program som skulle kunna lyfta den\r\nsvenska skolan.\r\nFru talman! Jag instämmer i de yrkanden som\r\nYvonne Andersson tidigare framfört.</pre><pre>Anf.  138  BIRGITTA SELLÉN (c):\r\nFru talman! Det är märkvärdigt hur snabbt en del\r\ndebatter kan glömmas bort. För ungefär ett halvt år\r\nsedan uppmärksammades situationen i skolan med\r\nnärmast krigsrubriker i tidningarna. Anledningen var\r\ngivetvis att betygen sattes då. Säkert kommer samma\r\ndebatt att blossa upp igen om ett halvt år, om inget\r\ndramatiskt sker med betygen under de kommande\r\nmånaderna.\r\nAlla riksdagens partier har prioriterat skolan. Det\r\nmärks i uttalanden, i artiklar och, inte minst, i motio-\r\nner till riksdagen.\r\nÄndå har ganska lite hänt i skolan. Regeringen har\r\ni budgetpropositionen börjat utveckla sina tankar om\r\nsitt tiopunktsprogram. Det är välkommet att vi ser lite\r\nav innehållet i det. Särskilt vänligt är det av regering-\r\nen att lova att återkomma till riksdagen i de delar som\r\nkräver riksdagens beslut.\r\nCenterpartiets utgångspunkt i skolpolitiken är att\r\nkunskap är en rättighet för alla, inte ett privilegium\r\nför några få. Med denna utgångspunkt menar vi att\r\ndet är hög tid att sätta elevernas rätt att få godkända\r\nkunskaper i centrum. Nu kommer ju många av våra\r\nmotionsyrkanden att behandlas först till våren, och vi\r\nfår då tillfälle att återkomma till frågan. Men jag kan\r\ninte låta bli att fråga Ingegerd Wärnersson om ett par\r\ndelar i tiopunktsplanen.\r\nFör det första: Regeringen säger att \"de nationella\r\nmålen ska nås\" och att eleverna har rätt att få möjlig-\r\nheter att nå den kunskapsnivå som anges i skolans\r\nmål att uppnå och mål att sträva mot. Bortsett från\r\nden kanske något krångliga formuleringen instämmer\r\njag i detta. Vad ska då regeringen göra för att uppnå\r\ndetta?\r\nCenterpartiet krävde under våren att individuella\r\nstudieplaner skulle inrättas för varje elev i grundsko-\r\nlan, så att varje elev får en undervisning som är an-\r\npassad för att hon eller han skall nå målen. Alla barn\r\nvill lära och alla barn kan uppnå godkända kunskaper,\r\nmen de lär på olika sätt. Då menade Ingegerd Wär-\r\nnersson i debatten att det var en bra idé, men inte just\r\ndå. Min fråga är då: Mot bakgrund av den diskussion\r\nom skolan som varit sedan dess, borde det inte vara\r\nen angelägen reform?\r\nCenterpartiet anser också att timplanen bör av-\r\nskaffas för att öka friheten att utforma kurser och\r\nämnen efter andra mönster än i dag och för att kunna\r\nge elever extra stöd i de ämnen där det behövs. För att\r\nytterligare befästa kunskaper vill vi varva teori och\r\npraktik. Det innebär att antalet timmar i exempelvis\r\nslöjd, idrott och hemkunskap kan ökas. Genom att\r\nman lär sig via alla sinnen sitter kunskapen bättre.\r\nFör det andra: Det nya betygssystemet sägs också\r\nav regering och utskott vara bra eftersom det tydlig-\r\ngör uppnådda resultat. Det instämmer jag gärna i. I\r\ndet gamla betygssystemet var det ganska meningslöst\r\natt räkna ut medelvärden för varje år. Samtidigt var\r\nden socialdemokratiska regeringens första åtgärd, när\r\nden kom till makten 1994, att riva upp betygssystem-\r\net och avskaffa några betygssteg. Är det att öka möj-\r\nligheten att utvärdera måluppfyllelsen, undrar jag.\r\nDet finns olika uppfattningar om betygssystemet,\r\noch det får vi acceptera. Men för skolan är det inte\r\nacceptabelt att ständigt leva i ovisshet om betygssys-\r\ntemets framtid bortom nästa val. Min andra fråga är\r\ndå: Är skolministern beredd att ta initiativ till en bred\r\növerenskommelse om betygssystemet, som kan stå\r\nsig också över nästa val?\r\nFru talman! Det som kanske är den allvarligaste\r\nbristen i såväl regeringens hantering som utskottets\r\nbetänkande är att man fortfarande väljer att bortse\r\nfrån behovet av kraftfulla åtgärder mot läs- och\r\nskrivsvårigheter.\r\nUtskottet hänvisar till att man för ett år sedan be-\r\nhandlade ett antal yrkanden om läs- och skrivsvårig-\r\nheter. Men då avslog utskottet motsvarande krav\r\neftersom man förutsatte att regeringen skulle åter-\r\nkomma till riksdagen i frågan.\r\nDe stora ändringarna och de kraftfulla satsningar-\r\nna har dock uteblivit. Dyslexi, som är ett annat ord\r\nför läs- och skrivsvårigheter, klassas som ett handi-\r\nkapp. Dyslektiker måste därför få den hjälp de är\r\nberättigade till. Då förväntan om att regeringen skulle\r\nåterkomma till riksdagen inte har infriats borde ut-\r\nskottet ha agerat på egen hand, tycker vi.\r\nDå riksdagen har fastslagit andra ramar för den\r\nekonomiska politiken är jag tyvärr förhindrad att yrka\r\npå Centerpartiets alternativ, som bl.a. skulle innebära\r\nen kraftfull satsning på elever med läs- och skrivsvå-\r\nrigheter.\r\nVårt hopp går nu till regeringens skrivelse Läran-\r\ndets verktyg - nationellt program för IT i skolan, där\r\ndet står att läsa att delegationen för IT i skolan är redo\r\natt avsätta särskilda resurser för elever med funk-\r\ntionshinder. Dit hör bl.a. dyslektiker.\r\nJag tänker i det sammanhanget med oro på den\r\nelev som jag lästränade med och som skulle läsa\r\nordet \"fallskärm\". Det var alltså en dyslektiker. Han\r\nläste \"fläskkräm\". Utan hjälp i skolan skulle den\r\neleven knappast kunna skaffa sig en fallskärm i fram-\r\ntiden. Han skulle säkert bli \"fläskkräm\".\r\nElevernas sociala och psykiska hälsa är det också\r\nvärt att orda lite grann om. Skolan får aldrig acceptera\r\natt våld, rasism och mobbning existerar. Därför vilar\r\nett stort ansvar på skolans personal för att motverka\r\ndessa problem. Givetvis har också föräldrar ett stort\r\nansvar i de frågorna.\r\nCenterpartiet anser därför att det är viktigt att sat-\r\nsa på dramapedagoger för att träna eleverna till att bli\r\naktiva deltagare, som lever sig in i människors olika\r\nlivsstilar och utvecklar förmåga till empati. Med\r\ndramaövningar stärks självförtroendet, och det egna\r\nställningstagandet och kritiska tänkandet tränas, vil-\r\nket kan leda till att tonåringar vågar säga nej till dro-\r\nger. Dramatik handlar om deltagarnas egna upplevel-\r\nser och personlighetsutveckling. Detta är viktigt för\r\natt klara det tuffa samhälle vi lever i.\r\nCenterpartiet anser att en \"nollvision\" för våld och\r\nmobbning i skolan måste sättas upp.\r\nFru talman! Skollagens andra paragraf säger att\r\nalla barn och ungdomar skall, oberoende av kön,\r\ngeografisk hemvist samt sociala och ekonomiska\r\nförhållanden, ha lika tillgång till utbildning i det of-\r\nfentliga skolväsendet för barn och ungdom. Den säger\r\nvidare att utbildningen skall inom varje skolform vara\r\nlikvärdig, varhelst den anordnas i landet.\r\nUtbildningens likvärdighet har de senaste åren va-\r\nrit ifrågasatt, och man kan med jämna mellanrum läsa\r\nom hur orättvist betyg sätts och vilka förväntningar\r\nsom ställs på ungdomarna i skolan. Riksdag och rege-\r\nring har en viktig uppgift i att garantera likvärdighe-\r\nten och kan inte ta lätt på sådana rapporter.\r\nMen vi måste också komma ihåg att likvärdighet\r\ninte betyder likformighet. Skolan måste få utformas\r\nefter lokala förutsättningar och lärare måste få forma\r\nsin skola tillsammans med elever, föräldrar och rekto-\r\nrer. Det är genom att lämna utrymme för mer lokalt\r\nsjälvbestämmande som vi ger skolan möjlighet att\r\nutvecklas och att ge alla barn tillräckliga kunskaper.\r\nRegeringens åtgärder för att komma till rätta med\r\nproblemen är fel väg att gå. I stället för att fokusera\r\npå målen väljer man att fokusera på formerna. I stället\r\nför en tydlig utvärdering av hur skolan möter våra\r\nkrav skickar man runt utbildningsinspektörer till ett\r\nantal skolor. Det är en återgång till forna tiders cent-\r\nralstyrda skola och dessutom otillräckligt, med tanke\r\npå hur många besök inspektörerna hinner med.\r\nDet finns en bred enighet kring behovet av bättre\r\nformer för utvärdering av skolan, bland både lärarnas\r\norganisationer och flera politiska partier. Ett natio-\r\nnellt kvalitetsinstitut skulle kunna komplettera Skol-\r\nverket genom att utveckla metoder för kvalitetssäk-\r\nring och att ge kommunerna stöd i sitt eget kvalitet-\r\nsarbete. Det är bättre än att ge enkla pekpinnar. Ty-\r\nvärr lyssnar inte skolministern på det örat, utan fort-\r\nsätter att utveckla inspektionsväsendet.\r\nCenterpartiet skriver i sin reservation: Ett fristå-\r\nende kvalitetsinstitut bör inrättas med uppgift att\r\njämföra data kommun för kommun och skola för\r\nskola. Institutet bör vara fristående och inte ha myn-\r\ndighetsuppgifter.\r\nFru talman! Likvärdighet betyder, som jag tidiga-\r\nre sade, inte likformighet. Det gäller också beträffan-\r\nde resurserna. Olika orter har skilda förutsättningar,\r\noch skolan måste få kosta olika mycket. Det är därför\r\noroväckande att se tendenser mot en ökad centralise-\r\nring av resurserna till skolan.\r\nLängst i det avseendet går moderaterna, som vill\r\ninföra en nationell skolpeng. Vi har tidigare hört\r\nAnders Sjölund tala om detta. Man säger att det är för\r\natt öka skolans frihet, man säger att det är för att ge\r\nalla elever lika villkor och man säger att det säkrar\r\nskolans resurser.\r\nDå skulle jag vilja fråga moderaterna: På vilket\r\nsätt tjänar eleverna i min hemkommun Sundsvall på\r\ndet? Där skulle nationell skolpeng innebära en\r\nminskning av resurserna med 4 000 kr per elev och\r\når.\r\nEller på vilket sätt tjänar eleverna i landets gles-\r\nbygdskommuner på förslaget? I genomsnitt skulle i\r\nalla de kommunerna resurserna minska med 7 000 kr\r\nårligen per elev.\r\nEn nationell skolpeng skulle innebära en gigantisk\r\nomfördelning från de kommuner som satsar mycket\r\npå skolan och som har höga omkostnader till fördel\r\nför de kommuner som hållit tillbaka satsningarna och\r\nhar låga omkostnader. Eller har kanske moderaterna\r\nen annan modell för hur den nationella skolpengen\r\nskall införas? Det vore i så fall intressant att få veta\r\ndetta.\r\nAlla de föräldrar vars barn skulle få minskade re-\r\nsurser har rätt att få höra er tala klarspråk om konsek-\r\nvenserna. Jag hoppas att det sitter någon moderat här\r\ni salen. Jag ser ingen just nu, men jag kanske missar\r\nnågon.\r\nJag vill avsluta med följande ord: Ett barn som\r\nbehandlas med tolerans lär sig generositet. Ett barn\r\nsom får uppmuntran utvecklar sin självkänsla.\r\nJag yrkar bifall till reservation 4 delvis under\r\nmom. 2.\r\n(forts.)\r\nAjournering</pre><pre>Kammaren beslutade kl. 16.31 på förslag av tal-\r\nmannen att ajournera förhandlingarna till kl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00\r\n8 § (forts.) Utbildning och universitetsforskning\r\nsamt studiestöd (forts. UbU1 och UbU2)</pre><pre>Anf.  139  ULF NILSSON (fp):\r\nFru talman! Med en liberal samhällssyn som ut-\r\ngångspunkt är skolan en nödvändig grund för ett\r\nfungerande demokratiskt samhälle. Skolan är enligt\r\noss samhällets kraftfullaste verktyg för att ge alla\r\nmänniskor jämlika livschanser. Skolans uppgift är att\r\nge alla människor sådana kunskaper att de kan delta i\r\ndet demokratiska samhällets debatter, fatta beslut och\r\nfå sådana kunskaper att de kan komma in i ett arbets-\r\nliv som kräver alltmer kvalificerad utbildning. Ofta\r\ntalas det om många andra uppgifter som också är\r\nviktiga, men det får aldrig råda någon tvekan om att\r\nskolans övergripande mål är att ge kunskap och fär-\r\ndigheter.\r\nFör att leva upp till dessa mål måste skolan utgå\r\nfrån individen, möta varje elev utifrån hans eller\r\nhennes egna förutsättningar. Folkpartiets huvudkritik\r\nmot bl.a. formuleringarna i den proposition vi har\r\nframför oss är att skolan i dag fortfarande utgår från\r\natt alla skall lära sig samma sak på samma tid. Folk-\r\npartiet menar att skolan måste bli mycket mera indi-\r\nvidualiserad. I gymnasieskolan borde man överge\r\ntanken på att alla elever skall uppnå högskolekompe-\r\ntens. Följden av en sådan tanke blir att studieintresse-\r\nrade elever tycker att skolan är för seg och för lite\r\nutmanande, medan däremot mera yrkesinriktade och\r\nibland skoltrötta elever tycker att skolan är alldeles\r\nför teoretisk och svår.\r\nFru talman! Regeringens avsikt att tydliggöra för-\r\nskolans pedagogiska ansvar delas helt av Folkpartiet.\r\nDäremot beklagar vi att regeringen inte heller nu vill\r\nta det naturliga steget och införa en tioårig grundsko-\r\nla. En tioårig grundskola skulle skapa en mjuk över-\r\ngång mellan förskola och grundskola och ge större\r\nmöjligheter att utveckla en stadielös grundskola, där\r\neleverna kan utvecklas i sin egen takt. All spännande\r\nsexårsverksamhet och integrering av förskola och\r\ngrundskola som nu sker i landet hämmas av att regel-\r\nverket med nioårig skolplikt försvårar progressiva\r\nförsök. Hela tiden ställer skollagen hinder i vägen.\r\nJag hoppas verkligen, fru talman, att riksdagen kom-\r\nmer att säga ja till den försöksverksamhet med tioårig\r\ngrundskola som Stockholms stad begär att få genom-\r\nföra och som riksdagen kommer att behandla nästa år.\r\nRätten för föräldrar och elever att välja skola\r\nmåste stärkas. I dag avgör kommunen vilka bidrag en\r\nfristående skola skall få. Undersökningar som har\r\ngjorts i Stockholm häromåret visar att ökad valfrihet\r\nmellan olika skolor inte behöver öka segregationen i\r\nskolan. Tvärtom innebär valfriheten en möjlighet att i\r\nskolan minska den segregation som finns i boendet.\r\nFolkpartiet kommer att arbeta för och stödja förslag\r\nom att resurser skall följa elever som byter skola; det\r\nsom i dagligt tal kallas skolpeng. Vi är också måna\r\nom att skapa ett system som reserverar pengar för\r\nutsatta områden och för elever med särskilt behov av\r\nstöd. Ett utvecklat system med valfrihet i skolan skall\r\ninte behöva bli dyrare för skolan, snarare tvärtom. Av\r\nden anledningen har vi inte ställt oss bakom modera-\r\nternas förslag om att föra till 50 miljarder för skol-\r\npeng.\r\nFru talman! I regeringens proposition görs en be-\r\nskrivning av den svenska skolans tillstånd. Som hel-\r\nhet uttrycker beskrivningen en positiv bild av den\r\nsvenska skolan. Bl.a. redovisas statistik om hur\r\nmånga som blir godkända vid grundskolans slut och\r\nhur många som går vidare i gymnasieskolan. Man\r\nredovisar också att svenska elever uppnår bra resultat\r\nvid internationella jämförelser.\r\nDen här bilden är naturligtvis inte helt felaktig,\r\nmen den ger bara en del av verkligheten. I själva\r\nverket finns det alarmerande uppgifter om den svens-\r\nka skolan - uppgifter som borde få oss att förutsätt-\r\nningslöst tillsammans diskutera hur delar av den\r\nsvenska skolan skall förbättras. Det är visserligen,\r\nsom det står i papperen, bara 4 % av nians elever som\r\nfår icke godkänt i svenska. Men samtidigt visar obe-\r\nroende forskares läsförståelseundersökningar att var\r\nfemte elev har svårigheter att läsa och förstå sam-\r\nmanhängande enkla tidningsartiklar. Då är det kanske\r\ninte så konstigt att så många får svårt att klara de\r\nhöga teoretiska kraven på gymnasiet - 20 % av ele-\r\nverna klarar inte gymnasiet på fyra år. Varje år kom-\r\nmer det ut 20 000 elever i Sverige utan gymnasie-\r\nkompetens på en arbetsmarknad som kräver gymna-\r\nsiekunskaper inom alltfler yrken.\r\nSkolverket kom i dagarna ut med en rapport från\r\ngrundskolan som visar att mer än dubbelt så många\r\nsom blir godkända i ämnet svenska blir underkända i\r\nläsförståelseprov som har med analys och slutsatser\r\natt göra. Detta visar att ett godkänt betyg inte är en\r\ngaranti för att man har kunskaper som i verkligheten\r\ngår att använda.\r\nRegeringen skriver i sina prioriteringar att kvali-\r\ntetssäkring av skolan skall genomföras. Formulering-\r\nen är oklar. Visserligen talar man om att öka resur-\r\nserna för utbildningsinspektörerna och att skapa\r\nprovbanker för nationella prov. Men jag saknar ett\r\nklart formulerat politiskt uppdrag att till att börja med\r\nutvärdera betygen, så att vi får svart på vitt om bety-\r\ngen motsvarar de krav som finns uppsatta i kurspla-\r\nnen. Uppgifter från olika håll tyder på att hittills så\r\ninte är fallet. Först när man verkligen vet hur det står\r\ntill i skolan kan man fatta beslut som leder till förbätt-\r\nringar.\r\nRegeringen hoppas att avhoppen från gymnasie-\r\nskolan skall minska när kraven på godkänt från\r\ngrundskolan i svenska, engelska och matematik slår\r\nigenom. Men om betygen inte ger en rättvisande bild\r\nav kunskaperna kommer problemen i gymnasiet att\r\nfortsätta. Likaså kommer problemen att fortsätta om\r\nalla måste läsa samma kärnämnen på alla program.\r\nFolkpartiet ser det som en stor brist att regeringen\r\nväntat så länge med att precisera Skolverkets uppdrag\r\nbeträffande uppföljning och utvärdering. Folkpartiet\r\nmenar att skolan behöver ett fristående kvalitetsinsti-\r\ntut. Detta institut skall arbeta med nationella jämfö-\r\nrelser och utvärderingar. Ett fristående kvalitetsinsti-\r\ntut skall också kunna lyfta fram brister som uppstår\r\npå grund av politiska beslut, t.ex. från regeringens\r\nsida, på ett helt annat sätt än vad Skolverket, som är\r\nunderställt regeringen, kan göra i dag.\r\nMånga av de förändringar som Folkpartiet före-\r\nslår för att förbättra skolan handlar om ett nytt sätt att\r\narbeta i skolan, om ett rättvisare betygssystem, om\r\nförbättrade villkor för lärarna osv. som jag skall åter-\r\nkomma till i andra debatter. Skolan behöver natur-\r\nligtvis också mer resurser, eftersom flera års minsk-\r\nningar av bidragen till kommunerna har slagit hårt.\r\nRegeringen ger tillbaka en del pengar till kommuner-\r\nna just med motiveringen att skolan behöver mer\r\nresurser i dag. Det har visat sig att många kommuner\r\nanvänder de här pengarna till annat, och därför borde\r\ndessa pengar riktas direkt till skolan.\r\nSkolans möjlighet att ge alla jämlika chanser\r\nsammanhänger med hur informationstekniken blir\r\ntillgänglig för eleverna. I dag saknar många hem\r\ndator, och det är skolans ansvar att eleverna inte delas\r\nin i ett A-lag och ett B-lag beroende på om de har\r\ntillgång till IT i hemmet eller inte. Det måste formule-\r\nras tydligt att svenska elever skall få möjlighet att\r\njobba med dator hemma och hemifrån kommunicera\r\nmed andra elever och lärare. På lärarsidan skall det\r\nvara självklart att man behärskar IT vid källsökning\r\noch kommunikation.\r\nFru talman! Folkpartiet har i finansutskottets be-\r\ntänkande föreslagit en alternativ budget som även\r\ngäller skolan. I utbildningsutskottet har vi ställt oss\r\nbakom denna i ett särskilt yttrande. Vi kräver att\r\nanslagen till svenska skolor utomlands höjs med\r\n20 miljoner kronor. Svenska barn som bor utomlands\r\nmåste ses som en framtida resurs för Sverige, och\r\nFolkpartiet menar att det är väsentligt att svenska\r\nföräldrar inte drar sig för internationella uppdrag och\r\narbeten på grund av att de är osäkra på hur barnens\r\nskolgång kommer att se ut.\r\nVi har också föreslagit ökningar angående hög-\r\nskola och universitet, som Barbro Westerholm tidiga-\r\nre har talat om.\r\nI finansutskottet har Folkpartiet också föreslagit\r\nen mindre volym för den särskilda extra satsningen på\r\nkunskapslyftet - 25 % lägre än regeringens. Orsaken\r\när att Folkpartiet menar att det är dags att börja plane-\r\nra för ett långsiktigt system för vuxenutbildning, ett\r\nsystem som garanterar alla att få läsa upp t.o.m. gym-\r\nnasienivå. Kunskapslyftets regelsystem är orättvist\r\nmot dem som är under 25 år, liksom det är orättvist\r\nmot dem som aldrig kommit in på arbetsmarknaden.\r\nDe extra utbildningsplatserna är i första hand avsedda\r\nför arbetslösa, och bidragssystemet är utformat för\r\nmänniskor över 25 år som har rätt till a-kassa.\r\nDäremot har man tagit bort barntillägget för van-\r\nliga vuxenstuderande inom svux och svuxa, vilket gör\r\natt många ensamföräldrar har svårt att finansiera\r\nvuxenstudier. Folkpartiet kräver att barntillägget förs\r\ntillbaka in i svux och svuxa.\r\nSlutligen har vi ännu inte fått några uppgifter om\r\nhur det går för eleverna efter kunskapslyftet - hur\r\nmånga av dem som har fått en utbildning som ger\r\njobb.\r\nEtt modernt samhälle, fru talman, måste ge män-\r\nniskor möjlighet att komplettera sin utbildning i takt\r\nmed att samhälle och arbetsliv förändras. Vuxenut-\r\nbildningen kommer därför att spela en avgörande roll\r\ni framtiden för hur väl Sverige förmår ta till vara\r\nmänniskors kompetens. För de enskilda människorna\r\nkan vuxenutbildningen vara avgörande både för deras\r\npersonliga utveckling och för deras roll i yrkeslivet.\r\nFör Folkpartiet har det genom åren varit en viktig\r\nuppgift att kämpa för vuxna människors rätt att skaffa\r\nsig den utbildning de inte fått som unga. Folkhög-\r\nskolorna, den kommunala vuxenutbildningen och fria\r\nutbildningsanordnare för vuxna är för oss självklara\r\ninslag i utbildningssamhället. Även Folkpartiets idé\r\nom kompetenskonto med möjlighet att ta ut ett pen-\r\nsionsår för att finansiera sina studier hör till bilden av\r\nen framtida reformerad vuxenutbildning. Tyvärr har\r\ninte Sverige i dag en strategi för hur framtidens vux-\r\nenutbildning skall se ut.\r\nVi menar att vuxna skall ha en självklar rätt till\r\nkompletterande utbildning. Man skall inte behöva\r\ndrabbas av arbetslöshet innan man får rätt till studier\r\noch innan man får ekonomiska möjligheter att förvär-\r\nva utbildning som dagens samhälle kräver.\r\nKunskapslyftskommittén tillsattes av regeringen\r\n1995 för att arbeta fram förslag till mål och strategi\r\nför ett nationellt kunskapslyft. Redan 1996 fick\r\nkommittén nya direktiv av regeringen. Nu skulle man\r\nskjuta den ursprungliga uppgiften till år 2000 och i\r\nstället följa regeringens särskilda satsning på vux-\r\nenutbildningen. Förslag om hur vuxenutbildningen\r\nkan förbättras och utvecklas  fick skjutas på framti-\r\nden. På grund av den stora bristen på jobb i Sverige -\r\npå grund av arbetslösheten - blev frågan om vux-\r\nenutbildning i första hand en fråga om att skapa\r\n\"lämpliga åtgärder för arbetslösa\". I många kommu-\r\nner sorterar t.o.m. kunskapslyftet inom nämnder och\r\nstyrelser som inte ansvarar för den övriga skolan i\r\nkommunen. Folkpartiet vill återföra vuxenutbildning-\r\nen dit där den hör hemma, nämligen till utbildnings-\r\nsektorn.\r\nUtan tvivel, fru talman, har kunskapslyftet för\r\nmånga människor inneburit en ny chans. Men de\r\nsenaste fyra åren har ingenting gjorts för att skapa ett\r\nsystem som håller för framtiden, där alla har möjlig-\r\nhet att komplettera sin utbildning, oavsett om de är\r\narbetslösa eller inte.\r\nEtt annat problem är att den snabba utökningen av\r\nantalet platser har gjort att greppet om kvaliteten i\r\nutbildningen riskerar att gå förlorat. Kunskapslyfts-\r\nkommittén skall följa och utvärdera satsningen, men\r\nhittills har få uppgifter som handlar om kvaliteten\r\nkommit in. Det har kommit in desto fler uppgifter\r\nsom handlar om kvantiteten.\r\nEtt uppenbart faktum är att det finns kursanordna-\r\nre som använder icke lärarutbildad personal och att\r\nkurser som normalt tar ett år läses på tio, tolv veckor i\r\nkommunala uppdragskurser och hos andra utbild-\r\nningsanordnare. Denna kraftiga volymökning på kort\r\ntid måste ha påverkat den pedagogiska verksamheten.\r\nDet finns alltså en risk att viljan att visa upp bra sta-\r\ntistik går ut över kvaliteten på undervisningen.\r\nEtt annat faktum, fru talman, som bl.a. Kun-\r\nskapslyftskommittén själv kommenterat, är att indivi-\r\nduella utbildningsplaner inte utarbetats för eleverna\r\nenligt de riktlinjer som delegationen för kunskaps-\r\nlyftet gav. Alltför många elever riskerar därmed att\r\nhamna i en utbildning som inte ger dem större chans\r\nän vad de hade före utbildningen att komma in på\r\narbetsmarknaden.\r\nDet finns ingen aktuell statistik, men även om en-\r\ndast ett mindre antal studerande råkar ut för dåliga\r\neller oanvändbara utbildningar innebär det för dem\r\nsom drabbas ett katastrofalt slöseri med tid och kraft.\r\nDet riktas en viss kritik mot delar av kunskaps-\r\nlyftet från Skolverket - mot Linköpings kommun.\r\nDen berör i första hand kommunens upphandling av\r\nexterna anordnare av vuxenutbildning. Motsvarande\r\ngranskning borde göras även av kunskapslyftet i\r\nkommunalt utförande. Med tanke på att den särskilda\r\nsatsningen skall fortsätta till 2002 borde eventuella\r\nbrister i utbildningen rättas till snarast. Skolverket bör\r\ndärför få ett uppdrag att följa upp undervisningens\r\nkvalitet, lärarnas kompetens och behörighet samt\r\nbetygens relation till resultat på nationella prov, t.ex.\r\nDet svenska utbildningssystemet behöver en ge-\r\nnomtänkt strategi för framtidens vuxenutbildning, en\r\nstrategi som garanterar kvalitet och mångfald i ut-\r\nbildningen.\r\nAvslutningsvis, fru talman, vill jag yrka i enlighet\r\nmed den reservation som Folkpartiet hade - reserva-\r\ntion nr 5 under mom. 1 och 2 i utbildningsutskottets\r\nbetänkande. Jag nöjer mig med att yrka bifall till den\r\noch ställer mig i övrigt bakom de särskilda yttranden\r\noch andra reservationer som vi har.</pre><pre>Anf.  140  BRITT-MARIE DANESTIG (v) re-\r\nplik:\r\nFru talman! Jag har några frågor att ställa till Ulf\r\nNilsson.\r\nJag kan rent allmänt säga att jag har väldigt svårt\r\natt hitta något nytänkande när Folkpartiet beskriver\r\nsina visioner om den framtida skolan och talar om ett\r\nnytt sätt att tänka. För mig känns det så otroligt väl-\r\nbekant. Jag tycker att Folkpartiet ofta beskriver den\r\nskola som jag själv fick erfarenhet av en gång i tiden.\r\nEn sak som jag gång på gång har tagit upp i de-\r\nbatten med Folkpartiet är det slarviga sättet att ut-\r\ntrycka sig när det gäller gymnasieskolan. Man säger\r\natt alla elever inte skall behöva ha högskolebehörig-\r\nhet. Det låter precis som om vi har sammanhållna\r\nkurser och som om alla skall läsa a-kurser i kärnäm-\r\nnena därför att alla skall få högskolebehörighet. Så är\r\ndet inte alls.\r\nFör det första ger detta inte mer än den grundläg-\r\ngande behörigheten. De flesta utbildningsprogram på\r\nuniversitet och högskola - nästan alla - fordrar sär-\r\nskild behörighet. För det andra har man bedömt att\r\ndenna nivå är nödvändig inte bara för den personliga\r\nutvecklingen och kompetensen utan också därför att\r\narbetsmarknaden kräver det. Den moderna tillverk-\r\nningsindustrin, bl.a., är så pass komplicerad. Dess-\r\nutom har vi ett samhälle som blir alltmera komplice-\r\nrat, med en allt större internationalisering, tack och\r\nlov. Skall man kunna ta till vara sina demokratiska\r\nrättigheter och ha modet att tala för sig och det man\r\nrepresenterar tror jag att det är oerhört viktigt att man\r\nhar den grunden.\r\nJag skulle vilja att Folkpartiet i fortsättningen i\r\ndebatterna hyfsade denna kritik något.</pre><pre>Anf.  141  ULF NILSSON (fp) replik:\r\nFru talman! Britt-Marie Danestig talar om en\r\nskola som hon själv har erfarenhet av. Det låter väl-\r\ndigt positivt om Britt-Marie Danestig har en erfaren-\r\nhet av Folkpartiets skola, som innebär en stadielös\r\ngrundskola där man möter eleven på hennes egen\r\nnivå och att elever och föräldrar har inflytande över\r\nden vardagliga undervisningen och har möjlighet att\r\nvälja mellan olika skolor med olika profiler. Den\r\ntypen av skola tror jag inte att Britt-Marie Danestig\r\nkänner igen från sin barndom.\r\nVi är verkligen inte för någon gammaldags stel\r\nkunskapsskola. Vi är för en kunskapssökande skola,\r\nmen vi tycker att det är oerhört viktigt att kvaliteten\r\nutvärderas och att samhället tar reda på vad som hän-\r\nder i skolan för att kunna åtgärda det som inte går bra.\r\nDen svenska gymnasieskolan är faktiskt den enda\r\ni världen som har inskrivet att 100 % av eleverna\r\nskall uppnå grundläggande högskolebehörighet. Det\r\nhär är inte bra för eleverna - inte för alla elever. Det\r\nvore mycket bättre för många elever på t.ex. yr-\r\nkesprogram att få en rejäl yrkesgymnasieexamen,\r\nnaturligtvis möjlig att komplettera när man är intres-\r\nserad av att gå vidare. Kanske kunde man ägna flera\r\når åt att träna upp sig i att använda svenska språket\r\neller engelska, i stället för att tvingas att först klara av\r\nkurs A, sedan kurs B osv. med precis samma krav\r\nsom på t.ex. naturvetenskapligt program.\r\nJag tror att eleverna vore mer betjänta av att kun-\r\nna välja vilken takt och vilken nivå de vill komma till\r\ni de teoretiska ämnena. Det här är av omtanke om\r\neleverna.</pre><pre>Anf.  142  BRITT-MARIE DANESTIG (v) re-\r\nplik:\r\nFru talman! Jag kan hålla med Ulf Nilsson om att\r\ndet är viktigt att eleverna får ett stort inflytande över\r\nhur undervisningen skall läggas upp. Jag tror att en av\r\nbristerna i dagens gymnasieskola är att eleverna inte\r\nhar det inflytandet, att skolan inte förmår att möta\r\ndem där de finns med de intressen de har. Jag tycker\r\natt det är på det sättet vi skall försöka angripa pro-\r\nblemen, inte genom att minska kraven.\r\nVad gör vi om vi minskar kraven för de här ele-\r\nverna? Jo, vi släpper ut dem till en arbetsmarknad\r\nsom egentligen inte tar emot dem. Det är bara att\r\nskjuta problemen framför sig. Ambitionen bör givet-\r\nvis vara att alla skall klara av det här. Nu kommer\r\ninte alla att göra det, men betydligt fler kommer att\r\ngöra det än i dag.\r\nNär jag sade att det var som att känna igen mig\r\nkanske jag inte tänkte just på den stadielösa skolan.\r\nVi har ju varit överens om att avskaffa stadierna. Det\r\nfinns inga stadier nu. Men när Ulf Nilsson pratar om\r\nfler skalsteg i betygen tycker jag att det är ett omo-\r\ndernt sätt att se på inlärning. Det har en styrande\r\neffekt, konserverar ofta arbetsmetoder och stimulerar\r\negentligen inte de egenskaper som många, bl.a. före-\r\nträdare för arbetslivet, säger sig önska - kommunika-\r\ntionsförmåga, kreativitet, skapande samarbetsförmå-\r\nga, möjlighet att söka information, värdera den kri-\r\ntiskt och sammanställa den osv.\r\nJag skulle också vilja göra en kommentar om kun-\r\nskapslyftet. Jag tycker att det här lät så negativt. Jag\r\nhar varit i mängder med olika grupper där man har\r\nuttryckt sig oerhört positivt. Man har sagt: Vilket\r\nfantastiskt lyft detta har varit - att äntligen få ägna sig\r\nåt studier, att få nya insikter! Vilket lyft för förmågan\r\noch självkänslan det har varit! Hela 80 % av dem som\r\ndeltar i kunskapslyftet säger sig också vara mycket\r\nnöjda. Det är klart att det finns brister, och dem skall\r\nvi försöka åtgärda. Men grundtonen är oerhört posi-\r\ntiv.</pre><pre>Anf.  143  ULF NILSSON (fp) replik:\r\nFru talman! Jag sade i och för sig ingenting i mitt\r\nanförande om fler betygssteg. Men eftersom Britt-\r\nMarie Danestig tar upp det vill jag nämna att när ett\r\nbetygssystem uppenbarligen inte uppfattas som rätt-\r\nvist på grund av att ett steg, nämligen steget mellan\r\nGodkänt och Väl godkänt, är så väldigt brett bör man\r\nförsöka nyansera betygssystemet, eftersom man ändå\r\n- åtminstone från våra partier - är överens om att ha\r\nbetyg.\r\nSedan gällde det eleverna och deras möjlighet att\r\nvälja sin utbildning. När man sätter ribban så högt\r\nsom vi har gjort även för de mer yrkesinriktade ele-\r\nverna skapar man en känsla av att det faktiskt bara är\r\nteoretisk utbildning som är värd någonting. Det är\r\nganska tungt att behöva gå i skolan när man kanske\r\ninte riktigt orkar med eller vill kämpa så hårt med\r\nengelska och matte. Varför inte lägga upp en kursplan\r\ndär man verkligen lär sig ordentligt det man lär sig i\r\nstället för att behöva gå vidare? Jag tror att många\r\nelevers frustration på gymnasieskolan över att inte\r\nräcka till beror på att man är tvungen att sätta ribban\r\nför högt.\r\nKunskapslyftet har gett många människor mycket\r\npositivt, och det sade jag också. Jag tycker att det är\r\nviktigt att utvärdera allt som har skett där, både bra\r\noch dåligt. Men tyvärr har vi haft för bråttom med\r\ndet. Vi har ju inte fått in några andra uppgifter än just\r\ndet som handlar om kvantitet samt enkäter om hur\r\neleverna trivs, och det är ju väldigt viktigt. Men vad\r\nsom nu är viktigt är dels att få reda på att man verkli-\r\ngen har hållit kvalitetsnivån på samma nivå som i\r\növrig gymnasieutbildning, dels att eleverna inte luras\r\natt tro att de nu har klarat sig in på arbetsmarknaden\r\noch sedan ändå är i samma trista situation efter det att\r\nde gått igenom kunskapslyftet.\r\nEn sådan här jättesatsning måste man utvärdera\r\noch försöka göra någonting åt innan det har gått fem\r\når.</pre><pre>Anf.  144  KALLE LARSSON (v) replik:\r\nFru talman! Jag skall till att börja med kommente-\r\nra det senaste replikskiftet. Är det någonting som har\r\nvisat sig viktigt för att bryta den sociala snedrekryte-\r\nringen är det att alla kan ta sig vidare från gymnasiet\r\ntill vidare studier. Det har en oerhörd betydelse, inte\r\nminst för de barn som kommer ur arbetarklassen, att\r\nman skall kunna leta sig vidare, även om man precis\r\nefter gymnasiet inte har lust med det. Jag tycker där-\r\nför att det är en oerhört viktig sak som har genom-\r\nförts.\r\nJag har en kommentar och en fråga till Ulf Nils-\r\nson. Kommentaren gäller kunskapslyftet. Ulf Nilsson\r\nfår det nästan att låta som att man gör kunskapslyftet\r\nen tjänst genom att vänta med att genomföra saker\r\noch i stället prata på lång sikt om hur saker och ting\r\nskall bli bättre. Låt mig konstatera att de tusentals\r\nmänniskor som inte skulle kunna börja kunskapslyftet\r\nom Ulf Nilssons och Folkpartiets nedskärning på\r\n1 125 000 000 kronor genomfördes nog snarare skulle\r\ntycka att John Maynard Keynes ord om att på lång\r\nsikt är vi alla döda var det som i så fall var giltigt.\r\nMin fråga är egentligen ganska enkel. Jag hörde i\r\nUlf Nilssons anförande att han hade belägg för att\r\nfriskolesystemet, som han uttryckte det, hade minskat\r\nsegregationen i Stockholm. Jag kommer därifrån själv\r\noch är intresserad av att veta vilka belägg det är. Jag\r\nställer därför den frågan till Ulf Nilsson.</pre><pre>Anf.  145  ULF NILSSON (fp) replik:\r\nFru talman! När det gäller kunskapslyftet vill\r\nFolkpartiet också anslå ett antal extra miljarder för\r\nden särskilda utbildningssatsningen på vuxna, men\r\n25 % mindre än vad regeringen vill. Det samman-\r\nhänger med någonting som vi inte debatterar i dag,\r\nnämligen att vi avsätter ett stort antal slantar till åt-\r\ngärder mot arbetslösheten. Det är företagsstimuleran-\r\nde åtgärder av typen sänkta arbetsgivaravgifter osv.,\r\nsom vi får debattera i ett annat sammanhang. Men\r\nman kan inte komma ifrån att en stor del av kun-\r\nskapslyftspengarna går just till att göra någonting åt\r\nden akuta arbetslösheten. Det får alltså ses i det sam-\r\nmanhanget.\r\nJag håller med Kalle Larsson, fru talman, när det\r\ngäller den sociala snedrekryteringen. Som jag sade:\r\nSkolan är den viktigaste möjligheten att skapa jämli-\r\nka livschanser i samhället, oavsett vilken ålder man är\r\ni. Därför tycker jag att reglerna i kunskapslyftet är\r\norättvisa. Jag har blivit uppringd av folk i min hem-\r\nkommun som varit under 25 år och undrat: Varför får\r\njag inte studera gratis? Någon stackare som hade varit\r\narbetslös tills han blev 27 och inte hade någon a-\r\nkassa undrade: Varför får inte jag studera gratis?\r\nVarför måste jag låna pengar?\r\nJag tycker alltså att man måste se över även regel-\r\nsystemet för att känna att det här är någonting som\r\nnår alla medborgare, inte bara dem som man kan\r\nhyfsa arbetslöshetsstatistiken för.\r\nAvslutningsvis, Kalle Larsson, kommer jag tyvärr\r\ninte ihåg namnet på undersökningen, men det kan vi\r\nta reda på till nästa gång. Det var en utvärdering som\r\ngjordes i Stockholm för två år sedan, av Stockholms\r\nkommun, om hur friskolorna hade slagit, om det blev\r\nnågon skillnad på den sociala sammansättningen\r\njämfört med övriga skolor. Det visade sig att det blev\r\ndet inte. Det blev snarare så att en del föräldrar valde\r\natt låta sina barn gå i skolor som låg utanför deras\r\negen stadsdel och en del gjorde det inte. Men vi får\r\nåterkomma till det.</pre><pre>Anf.  146  KALLE LARSSON (v) replik:\r\nFru talman! Ja, det kan vi gärna göra. Jag tror att\r\ndet är en debatt som kommer alltmer: hur vi skall\r\nkunna minska segregationen i samhället. De siffror\r\nsom jag brukar använda mig av är från Aftonbladet,\r\nsom i samarbete med Statistiska centralbyrån har\r\ngjort en undersökning. Man har tittat på de tio bästa\r\nskolorna i landet. Av dem är sex fristående skolor,\r\noch på dessa är det 70-80 % av eleverna som har\r\nföräldrar med högskoleutbildning. Bland de tio lägst\r\nplacerade skolorna finns det en friskola, och där är\r\ndet bara 20 % av föräldrarna som har gått på högsko-\r\nla.\r\nDetta är ett sätt att mäta att det har hänt någonting.\r\nDet här är en uppdelning där en del föräldrar som\r\nsjälva har god utbildning har placerat sina barn i en\r\nutbildning som passar, medan de andra inte har haft\r\nförmågan att göra detta. Självklart får vi återkomma\r\ntill detta när vi vet vilken undersökning vi pratar om,\r\nmen jag tror att det blir svårt för Ulf Nilsson att hitta\r\nbelägg för att segregationen skulle minska i det här\r\nfallet.\r\nVad gäller kunskapslyftet vidhåller jag att det blir\r\nmärkligt att hänvisa till att reglerna inte är riktigt\r\nklara och att det finns en del små oklarheter. Jajamän-\r\nsan, då skär vi bort 1 125 miljoner. Den logiken\r\nstämmer inte för mig.\r\nJag tror att det handlar om att man från Folkparti-\r\nets sida inte vill prioritera de här frågorna så högt som\r\nvi inom Vänsterpartiet, men också majoriteten i ut-\r\nskottet, faktiskt vill göra. Det tycker jag är ärligare att\r\nsäga: Vi vill inte satsa lika mycket pengar på kun-\r\nskapslyftet, därför att vi inte anser att det är lika vik-\r\ntigt, eller något sådant. Det vore en rimligare argu-\r\nmentation, Ulf Nilsson.</pre><pre>Anf.  147  ULF NILSSON (fp) replik:\r\nFru talman! Folkpartiet tycker att det är så\r\nskrämmande att vi har en sådan hög arbetslöshet att\r\nvi i vårt budgetförslag är beredda att lägga 5 miljar-\r\nder, alltså betydligt mer än den miljard Kalle Larsson\r\ntalar om, på utgifter för att komma till rätta med ar-\r\nbetslösheten genom de reformer för företagen som\r\njag talade om. Om det ger resultat kommer inte den\r\nhär besparingen på kunskapslyftet att drabba några\r\nmänniskor.\r\nNär det gäller fristående skolor är det väldigt\r\nkomplicerat. Verkligheten är mer komplicerad än\r\nman gör den till i debatter. Jag tror, Kalle Larsson, att\r\nman aldrig kan dra en fullständigt rak linje. Om man\r\ninför t.ex. frivillig musik eller kultur i grundskolan\r\nkan man säkert hitta statistik på att en större procent\r\nelever som är barn till föräldrar med hög utbildning\r\nväljer detta. Verkligheten är komplicerad. Det gäller\r\natt hitta ett system där man hela tiden gör t.ex. särskilt\r\nriktade insatser för skolor i områden som är utsatta, så\r\natt de blir riktiga spetsskolor för att uppväga de här\r\nfaktorerna.\r\nMen jag tycker att det är en alldeles för pessimis-\r\ntisk inställning att bara bestämma sig för att det enda\r\nvi kan göra är att inte låta människor välja.</pre><pre>Anf.  148  TORGNY DANIELSSON (s):\r\nFru talman! I dag debatterar vi utbildningsfrågor,\r\noch vi vet att det finns ett allt större intresse för de\r\nfrågorna, då utbildning kan sägas vara en av de ab-\r\nsolut viktigaste resurserna för långsiktig tillväxt och\r\nökad sysselsättning. Det märks inte minst när vi dis-\r\nkuterar resurser till den högre utbildningen. Vem vill\r\ninte ha en ny högskola, eller varför inte ett nytt uni-\r\nversitet?\r\nAllt det här är gott och väl, men jag tänker i dag\r\ninte tala om den högre utbildningen. Det har andra\r\ngjort före mig. Jag kommer att prata om det som är\r\nminst lika viktigt, kvaliteten och likvärdigheten i det\r\nsom ger grundförutsättningarna för fortsatt högre\r\nutbildning, nämligen barnomsorg och skola.\r\nUtbildning skapar inte bara förutsättningar för att\r\nutveckla samhället och dess näringsliv,  utan är också\r\natt betrakta som en rättighet för den enskilda männi-\r\nskan. Utbildningens och bildningens roll för den\r\npersonliga utvecklingen måste lyftas fram, då dessa\r\nverksamheter ger ökade förutsättningar för ett rikt liv,\r\nbåde i termer av att skapa frihet och kunna försörja\r\nsig själv och att utveckla självkänsla och identitet. Att\r\nkunna hävda sin rätt och uttrycka sina åsikter är också\r\nen av grundförutsättningarna för en fungerande de-\r\nmokrati.\r\nUtbildning är inte alltid och enbart att ha goda te-\r\noretiska kunskaper, utan handlar mer om att skaffa\r\nsig kompetens eller redskap för att kunna tackla olika\r\nsituationer i livet. Vi lever i en snabbt föränderlig\r\nvärld och ställs allt oftare inför nya utmaningar som\r\nkräver nya redskap. Därav vikten av det livslånga\r\nlärandet.\r\nFru talman! Förskolan lägger grunden för det\r\nlivslånga lärandet, och målet för förskoleverksamhet\r\noch skolbarnsomsorg är att genom pedagogisk grupp-\r\nverksamhet stimulera barns utveckling och lärande.\r\nFörskolan bidrar tillsammans med föräldrarna till att\r\nskapa goda uppväxtvillkor för de allra yngsta i sam-\r\nhället. Den 1 augusti i år infördes en läroplan för\r\nförskolan. Förskolan är därigenom en integrerad del\r\nav utbildningssystemet, som bidrar till att skapa en\r\nsammanhållen verksamhet som omfattas av en ge-\r\nmensam pedagogisk grundsyn.\r\nFörskoleverksamheten har under ett antal år  suc-\r\ncessivt byggts ut, så att det i dag råder i princip full\r\nbehovstäckning. Ca 85 % av de förvärvsarbetande\r\noch studerande föräldrarnas barn har plats inom barn-\r\nomsorgen. Antalet kommuner där barn till arbetslösa\r\nfår behålla sin plats har ökat något under 1998. Fort-\r\nfarande står dock många barn med arbetslösa föräld-\r\nrar utanför barnomsorgen.\r\nVi socialdemokrater anser att det är viktigt att\r\nuppmärksamma de barn som av olika anledningar\r\ninte får ta del av den pedagogiska verksamhet som\r\nförskolan erbjuder. Därför anser vi att det är viktigt\r\natt barn till de föräldrar som blir arbetslösa får behålla\r\nsin plats på förskolan, men också att förskola erbjuds\r\nalla, oavsett om föräldrarna förvärvsarbetar/studerar\r\neller inte. Det centrala är verksamhetens värde för det\r\nenskilda barnet och att förskola kan erbjudas alla på\r\nlikvärdiga villkor och till en rimlig kostnad. Därför\r\nstår vi socialdemokrater fast vid vårt förslag om en\r\nmaxtaxa vad gäller barnomsorgsavgiften. Detta är\r\nnågot som vi i nuläget tyvärr inte kan få majoritet för.\r\nFörskolan har lång erfarenhet av att på ett före-\r\ndömligt sätt förena omvårdnad och omsorg med en\r\npedagogik som stimulerar barnens personliga utveck-\r\nling och lärande. Den integration som nu blir allt\r\nvanligare mellan förskola, förskoleklasser, skola och\r\nskolbarnsomsorg - där lärare, förskollärare, barn-\r\nskötare och fritidspedagoger samarbetar - är mycket\r\npositiv och leder framför allt till en spännande ut-\r\nveckling.\r\nDet här är bra exempel på att vi alltmer får det vi\r\nönskar, en sammanhållen pedagogisk verksamhet för\r\nalla, från förskolan t.o.m. gymnasiet, där eleven står i\r\ncentrum och utvecklingen följs genom planering, som\r\nbl.a. görs i form av utvecklingssamtal.\r\nFru talman! Målet för skolan är att alla barn och\r\nungdomar oberoende av kön, geografisk hemvist\r\nsamt sociala och ekonomiska förhållanden skall ha\r\nlika tillgång till likvärdig utbildning av hög kvalitet.\r\nAlla barn skall ges förutsättningar att nå målen i\r\nskollagen, läroplanerna och kursplanerna.\r\nVi vet att det är kommunerna som har ansvaret för\r\natt dessa mål kan förverkligas. Likvärdighet och kva-\r\nlitet måste hävdas, och därför är det angeläget att\r\nkommunerna ges de rätta förutsättningarna, bl.a.\r\ngenom att de får erforderliga resurser. Vi är flera här i\r\nriksdagen som långsiktigt satsar för att ge kommu-\r\nnerna ökade ekonomiska resurser.\r\nVi har här i kammaren redan beslutat om att\r\nkommunerna tillsammans med landstingen får 12\r\nmiljarder årligen fr.o.m. i år, och vi vill med de för-\r\nslag som nu aviserats successivt öka tillskottet ytter-\r\nligare, så att statsbidragen fr.o.m. år 2001 blir 22\r\nmiljarder årligen. Jämfört med år 1996 är detta mer.\r\nDet gör vi bl.a. för att vi vill skapa utrymme för att\r\nutveckla och förbättra verksamheterna inom skola,\r\nförskola och skolbarnsomsorg.\r\nSatsningen på barn med behov av särskilt stöd\r\nskall prioriteras. Detta är så viktigt att jag säger det en\r\ngång till: Satsningen på barn med behov av särskilt\r\nstöd skall prioriteras.\r\nMen det räcker inte att enbart se till att kommu-\r\nnerna har pengar. Det är naturligtvis det som varje\r\nskola åstadkommer som är viktigast. Skolverket har\r\nhär sin viktigaste uppgift, nämligen att utveckla,\r\nstödja och kontrollera kvaliteten och likvärdigheten\r\ninom skolan. Resultatet av detta uppföljnings- och\r\ntillsynsarbete presenterat på kommunnivå, eller varför\r\ninte på en enskild skola, är ett mycket värdefullt in-\r\nstrument för lärare, skolledare och kommunpolitiker,\r\nsom då har att fatta beslut vad gäller resursfördel-\r\nningen utifrån det resultat som man ser.\r\nSvaren på frågan om vi får ut det vi förväntar oss\r\när angelägna för oss alla. Därför satsar vi på att ge\r\nSkolverket ökade resurser i form av nya tjänster som\r\nskolinspektörer och en ny nationell inspektionsnämnd\r\nsom möjliggör att vi noga kan följa utvecklingen och\r\nvidta åtgärder på alla nivåer för att just säkra kvalitet\r\noch likvärdighet.\r\nI år har utbildningsinspektörerna fått tre huvud-\r\nuppdrag för kvalitetsgranskning: För det första att\r\nfölja upp och titta närmare på rektorsfunktionen i\r\nskolan. För det andra att se på barn med behov av\r\nsärskilt stöd. Slutligen att studera läs- och skrivpro-\r\ncessen i undervisningen.\r\nFru talman! Behovet av att rekrytera lärare till\r\nskolan och behålla de som arbetar där i dag framstår\r\nsom en av våra mest angelägna uppgifter. Skolans\r\npersonal måste kunna erbjudas en positiv utveckling\r\noch en bra arbetsmiljö. Det är därför glädjande att\r\nkunna konstatera att en gemensam avsiktsförklaring\r\nom åtgärder för att stimulera läraryrkets utveckling\r\noch rekrytering har slutits mellan Utbildningsdepar-\r\ntementet, Kommunförbundet, Skolledarna, Lärarför-\r\nbundet och Lärarnas Riksförbund. De konkreta för-\r\nslag som i dagarna förväntas komma kanske kan bli\r\nen trevlig julklapp i en eller annan form inför julen.\r\nLärarnas och skolledarnas grundutbildning och behov\r\nav kompetensutveckling utreds också, och man för-\r\nväntas lämna förslag på hur vi kan erbjuda livslångt\r\nlärande för lärare.\r\nSkolans utveckling med hjälp av informationstek-\r\nnologi är redan en viktig framtidsfråga. Lärare och\r\nelever behöver få tillgång till och erfarenhet av IT\r\nsom verktyg, men det är också angeläget att utveckla\r\nIT ur ett pedagogiskt metodperspektiv. Därför väl-\r\nkomnar vi nu det program för IT i skolan som rege-\r\nringen presenterar och som skall genomföras under\r\nden närmaste treårsperioden.\r\nFru talman! Med det anförda vill jag yrka bifall\r\ntill hemställan i betänkandet och avslag på samtliga\r\nreservationer.</pre><pre>Anf.  149  ANDERS SJÖLUND (m) replik:\r\nFru talman! Man ser nästan Alva Myrdal gå ge-\r\nnom rummet. Hennes ande finns tydligt kvar när man\r\nlyssnar på Torgny Danielsson.\r\nÄr det inte från ert perspektiv ett problem att en\r\nfjärdedel av de svenska barnen inte åtnjuter barnom-\r\nsorg på det sätt ni vill? Man väljer av olika skäl att de\r\nskall vara hemma, skötas om av mormor, en granne\r\npå gatan osv. Är inte det ett problem för er? Vad vill\r\nni i så fall göra åt det?</pre><pre>Anf.  150  TORGNY DANIELSSON (s) re-\r\nplik:\r\nFru talman! Jag kan inte förstå att det skall vara\r\nnågot problem att en fjärdedel inte väljer den möjlig-\r\nheten. Jag sade att utbyggnaden har skett i en takt\r\nsom gör att vi nu kan säga att vi lever upp till löftet\r\natt erbjuda alla barnomsorg som har behov av det.\r\nDet är en annan sak att vi också säger att alla som vill\r\näven skall erbjudas möjlighet att delta i någon form\r\nav pedagogisk verksamhet inom en förskola. Den kan\r\nutvecklas på olika sätt. Vi har inte någon statistik för\r\ndem som använder möjligheten att delta i öppna för-\r\nskolan.\r\nDet är inte något problem utan snarare en intres-\r\nsant utmaning att kunna tillmötesgå de önskemål och\r\nden efterfrågan som finns från föräldrar om att barn\r\nskall ges möjlighet att delta i förskoleverksamhet.</pre><pre>Anf.  151  ANDERS SJÖLUND (m) replik:\r\nFru talman! Vi kanske inte upplever det som ett\r\nproblem. Men de föräldrar som gör det valet tycker\r\natt det är ett problem. De har svårt att förstå att tre\r\nfjärdedelar av barnkullarna åtnjuter 100 % av bidra-\r\nget.\r\nDet satsas ju 42 miljarder kronor i landet på barn-\r\nomsorg. De går uteslutande till den grupp Torgny\r\nDanielsson företräder. Det är svårt att förklara. Vi\r\nförklarar det genom att säga att ni inte vill. Det förstår\r\nde.</pre><pre>Anf.  152  TORGNY DANIELSSON (s) re-\r\nplik:\r\nFru talman! Jag tycker inte att man lösryckt kan\r\nplocka ut förskoleverksamheten ur familjepolitiken,\r\nnär vi även måste se till annat stöd som sker till fa-\r\nmiljer med barn, alltifrån barnbidrag till andra verk-\r\nsamheter som kommunerna erbjuder, t.ex. barna-\r\nvårdscentraler.\r\nDet är intressant att följa utvecklingen av vad för-\r\näldrar väljer och kräver av kommunerna. Det är vik-\r\ntigt att vi i riksdag och regering kan ställa upp och\r\nstödja utvecklingen så att föräldrarna får det de efter-\r\nfrågar.</pre><pre>Anf.  153  GUNNAR GOUDE (mp) replik:\r\nFru talman! Det var tydliga deklarationer från\r\nTorgny Danielsson om vad Socialdemokraterna vill,\r\nmen de stämmer inte riktigt med vad man orkar med\r\n- och det kan bero på den ekonomiska situationen.\r\nUttalandena om visionerna är väl bra.\r\nJag har en fråga på en punkt som jag däremot inte\r\ntycker verkar så alldeles klar.\r\nTorgny Danielsson säger att det är viktigt att barn\r\ntill arbetslösa får behålla sina dagisplatser. Åtgärden\r\nskulle vara att införa maxtaxa. Jag har svårt att se hur\r\ndet skulle lösa deras problem. Det är framför allt ett\r\ndyrbart sätt att lösa vissa problem inom barnomsor-\r\ngen. Men just för den gruppen borde det finnas be-\r\ntydligt enklare och billigare sätt att snabbt åtgärda\r\nden brist som nu finns i barnomsorgen. Det är på\r\ngränsen till omänskligt att ett barn får sluta på dagis\r\nför att föräldrarna blir arbetslösa. Maxtaxan kan\r\nknappast vara någon hjälp för den familjen.\r\nKommunerna har för närvarande inte råd. Det är\r\nenda orsaken till att man inte låter barnen behålla sina\r\nplatser. Kommunernas ekonomi kommer inte att\r\nförbättras tack vare maxtaxan. Taxan för den familjen\r\nligger, med den progressiva avgift som nu finns,\r\nförmodligen redan under taket.</pre><pre>Anf.  154  TORGNY DANIELSSON (s) re-\r\nplik:\r\nFru talman! Jag tycker att Gunnar Goude pratar\r\nom två saker. Det ena är att barnet skall ha rätt till att\r\nbehålla sin plats inom förskolan eller barnomsorgen,\r\näven om föräldrarna tillfälligt förlorar sitt arbete. Det\r\nskall inte behöva innebära att barnet blir \"arbetslöst\",\r\ndvs. behöver ta smällen och lämna kamrater och\r\nannan verksamhet. Det är skilt från själva taxesys-\r\ntemets konstruktion.\r\nEtt problem är att det finns otroligt många olika\r\nkonstruktioner på barnomsorgstaxa, och det slår olika\r\nberoende på vilken kommun man bor i, vilken in-\r\nkomstgrupp man tillhör osv. Det är ett hinder för att\r\nkunna erbjuda varje barn - det är barnet som är i\r\ncentrum - en förskoleverksamhet med ett gott peda-\r\ngogiskt innehåll. Målet är naturligtvis att det skall ske\r\npå samma sätt som vi i dag erbjuder skolverksamhet\r\nför alla barn.</pre><pre>Anf.  155  GUNNAR GOUDE (mp) replik:\r\nFru talman! Det var bra att det missförståndet kla-\r\nrades upp. Det var en koppling i anförandet som jag\r\ntror att fler missförstod.\r\nÄr Socialdemokraterna beredda att vidta den åt-\r\ngärd som Miljöpartiet har föreslagit, nämligen att\r\ninföra kravet på att alla skall ha rätt till barnomsorg\r\nfr.o.m. tre års ålder? Det skulle ekonomin klara av i\r\ndagsläget, och det skulle lösa en stor del av proble-\r\nmen för dem som Torgny Danielsson optimistiskt\r\nkallade tillfälligt arbetslösa.</pre><pre>Anf.  156  TORGNY DANIELSSON (s) re-\r\nplik:\r\nFru talman! Både Gunnar Goude och jag vet att\r\ndet övergripande målet är att ha en budget i balans.\r\nHur ni har räknat för att komma fram till att det är\r\nmöjligt i dag inom ramen för den ekonomiska tilldel-\r\nning som finns erbjuda alla barn från tre års ålder och\r\nuppåt barnomsorg beror på vilket budgetalternativ vi\r\npratar om.\r\nDetta är ingen lätt sak att lösa och att komma med\r\nett färdigt förslag till. Jag sade tidigare att ett av de\r\nstörre problemen är att de taxesystem för barnomsor-\r\ngen som finns är så olika konstruerade. Överens-\r\nkommelsen innebär att de åtgärder som vi i riksdagen\r\noch regeringen beslutar om skall ha en kostnadsneut-\r\nralitet vad gäller kommunernas ekonomi.</pre><pre>Anf.  157  KALLE LARSSON (v) replik:\r\nFru talman! Detta gäller den fråga som har disku-\r\nterats mycket precis efter valrörelsen, nämligen\r\nmaxtaxan. Det har varit ett favoritämne i debattpro-\r\ngram på TV och även i många nyhetssändningar och\r\npå många tidningssidor.\r\nJag kan bara konstatera att det framför allt är till\r\nförmån för de borgerliga partierna, som åtminstone på\r\nen liten punkt kan hitta en fråga där vi fortfarande\r\nträter en del.\r\nJag kan heller inte bara gå förbi frågan när Torgny\r\nDanielsson tar upp den på det sätt han gör och nästan\r\ninsinuerar, eller i varje fall får det att låta som, att\r\nansvaret för att det här inte redan är genomfört ligger\r\npå någon annan än socialdemokraterna själva, för så\r\när faktiskt inte fallet.\r\nSocialdemokraterna hade inte själva något finan-\r\nsierat förslag till maxtaxa. I skrivningarna i den mo-\r\ntion som Vänsterpartiet har väckt ser vi mycket posi-\r\ntivt på den tanken. Vi vill om det är möjligt införa\r\nnolltaxa på dagis, och vi är öppna för diskussioner om\r\ndetta.\r\nLåt oss sätta oss ned och tala om det. Men sluta\r\natt insinuera att det är någon annan som har stoppat\r\nförslag som ni själva inte ens har tagit upp i förhand-\r\nlingarna.</pre><pre>Anf.  158  BIRGITTA SELLÉN (c) replik:\r\nFru talman! Torgny Danielsson tyckte det var bra\r\nmed familjedaghemmen och den öppna förskolan.\r\nDet håller vi i Centerpartiet fullkomligt med om. Det\r\när väldigt bra.\r\nNu har det tagits fram en läroplan som skall vara\r\nsom en kvalitetsstämpel på förskolan. Regeringen\r\nföreslår att de enskilda familjedaghemmen och öppna\r\nförskolorna inte skall omfattas av läroplanen.\r\nEftersom Torgny Danielsson företräder majori-\r\ntetspartiet som sitter i regeringen skulle jag vilja fråga\r\nhonom hur han ställer sig till det. Vi i Centerpartiet\r\ntycker att även de bör få kunna ansluta sig till läro-\r\nplanen för att visa att de lever upp till den läroplan\r\nsom finns och den kvalitetsstämpel som man sätter på\r\nförskolorna.</pre><pre>Anf.  159  TORGNY DANIELSSON (s) re-\r\nplik:\r\nFru talman! Som Brigitta Sellén uttrycker det ser\r\ninte jag att det finns något hinder att de ansluter sig\r\ntill läroplanen och vill leva upp till de mål vi sätter i\r\nläroplanen för förskolan och därmed kan leva upp till\r\natt få en kvalitetsstämpel.\r\nDetta är naturligtvis beroende av hur man vill ar-\r\nbeta vidare med den här frågan på kommunal nivå,\r\nom man vill utgå från de allmänna råd som finns och\r\nutifrån dem ha en egen ambition. Det är fullt möjligt.</pre><pre>Anf.  160  BIRGITTA SELLÉN (c) replik:\r\nFru talman! Vi i Centerpartiet har en reservation\r\nom detta som kommer att behandlas senare. Vi får\r\nhoppas att Torgny Danielsson kommer att vara till-\r\nmötesgående och hjälpa till att stötta förslaget så att\r\ndet kommer att bli på det här sättet och att det inte\r\nbara är ett hinder, som Torgny Larsson uttrycker det.</pre><pre>Anf.  161  PER BILL (m) replik:\r\nFru talman! Torgny Danielsson talar vackert om\r\natt det behövs en bättre skola. Föga förvånande är\r\nreceptet mer pengar till kommuner och landsting.\r\nVårt förslag är i stället en nationell skolpeng. Min\r\nfråga är: Vilket är det effektivaste sättet? Är det inte\r\neffektivare att skicka pengarna direkt till eleverna och\r\nföräldrarna och inte låta dem gå omvägen via kom-\r\nmun- och landstingspolitiker?</pre><pre>Anf.  162  TORGNY DANIELSSON (s) re-\r\nplik:\r\nFru talman! Jag har aldrig riktigt lyckats förstå\r\nhur ert system med nationell skolpeng skall fungera.\r\nPer Bill frågade om vilket som är effektivast. I min\r\nsinnevärld, när jag försöker sätta mig in i det försla-\r\nget, innebär det att vi skapar en överbyggnad, en\r\nbyråkrati. Jag har tidigare upplevt att moderaterna har\r\narbetat mot att skapa administrativa system som ris-\r\nkerar att ta resurser från verksamheten.\r\nJag har en tilltro till att man genom den kommu-\r\nnala demokratin kan skapa den för alla lokala förut-\r\nsättningar bästa verksamheten som inbegriper en\r\ndialog och ett direkt inflytande för både föräldrar och\r\nelever i hur man planerar och lägger upp verksamhe-\r\nten.\r\nFörutsättningarna är otroligt olika från kommun\r\ntill kommun. Det visar också de skillnader som vi ser\r\nnär vi får redovisningar för hur mycket kommuner\r\nlägger ned på skolan och hur mycket en elev kostar i\r\nolika kommuner.\r\nDet tar emot att man skall flytta pengarna och av-\r\nlägsna dem från den grupp som sitter närmast till för\r\natt kunna bedöma kvaliteten i verksamheten.</pre><pre>Anf.  163  ERLING WÄLIVAARA (kd) re-\r\nplik:\r\nFru talman! Också jag vill ställa en fråga om\r\nmaxtaxan. Torgny Danielsson säger: Vi står fast vid\r\nmaxtaxeförslaget inom barnomsorgen, men tyvärr\r\nfick vi ingen majoritet för det.\r\nSom jag förstår det påstår Torgny Danielsson att\r\ndet berodde på antingen Vänsterpartiet eller Miljö-\r\npartiet att Socialdemokraterna inte fick igenom för-\r\nslaget. Jag kan inte tolka det på något annat sätt.\r\nDet som är intressant och som jag vill fråga Torg-\r\nny Danielsson är: Varifrån skulle pengarna till finan-\r\nsieringen ha hämtats för vad maxtaxan skulle ha kos-\r\ntat? Det vore oerhört intressant att få ett klargörande\r\nfrån socialdemokraterna.\r\nNi är oerhört snabba att fråga: Hur har ni finansie-\r\nrat det här? Nu ställer jag frågan till Torgny Daniels-\r\nson: Hur har s tänkt finansiera maxtaxan? Är tanken\r\natt vältra över kostnaderna på kommunerna och via\r\ns.k. Perssonpengar sedan försöka reglera det? Det\r\nvore intressant att få ett klargörande svar på det.</pre><pre>Anf.  164  TORGNY DANIELSSON (s) re-\r\nplik:\r\nFru talman! Nu finns det inget färdigt förslag ef-\r\ntersom det inte gick att komma längre. Avsikten har\r\nhela tiden varit, som jag också sade i ett tidigare in-\r\nlägg i debatten, att det övergripande ansvaret för att\r\nha en budget i balans innebär att om vi kommer med\r\nnya reformer skall de också vara finansierade.\r\nÖverenskommelsen gentemot kommuner och\r\nlandsting innebär att nya verksamheter och reformer\r\nsom berör deras verksamhetsområden skall genomfö-\r\nras utifrån att det blir kostnadsneutralt gentemot\r\nkommun- och landstingssektorn. Det blir svaret så\r\nlångt.\r\nFinansieringen ryms inom den totala budgetram\r\nsom vi ser utifrån den tillväxt som vi för närvarande\r\nhar. När det gäller vilket parti som säger sig vara\r\nberett att stödja förslaget har jag inte pekat ut något\r\nparti. Just nu kommer vi inte längre. Men Erling\r\nWälivaara är hjärtligt välkommen att delta och stödja\r\nförslaget längre fram.</pre><pre>Anf.  165  ERLING WÄLIVAARA (kd) re-\r\nplik:\r\nFru talman! I min hemkommun Luleå kostar en\r\nbarnomsorgsplats ca 2 000 kr per barn. Maxtaxeför-\r\nslaget var 700 kr per barn. Det utgör miljarder totalt i\r\nSverige om man inför maxtaxan.\r\nJag kan inte förstå att ett majoritetsparti, ni hade i\r\nvarje fall makten under valrörelsen, kan komma med\r\nen sådan tanke utan att också kunna anvisa medel när\r\ndet är fråga om miljarder.</pre><pre>Anf.  166  TORGNY DANIELSSON (s) re-\r\nplik:\r\nFru talman! När vi socialdemokrater presenterade\r\nförslaget i samband med att vi presenterade hela val-\r\nmanifestet redovisades också en beräknad kostnad för\r\ninförandet av reformen. Den rymdes gott och väl\r\ninom ramen för det totala budgetförslag med alla de\r\nverksamheter som redovisades där.</pre><pre>Anf.  167  YVONNE ANDERSSON (kd) re-\r\nplik:\r\nFru talman! Torgny Danielsson talade om valfri-\r\nhet vad gäller barnomsorg och skola. Den valfriheten\r\nvälkomnar vi kristdemokrater. Det är närmast en\r\ndemokratisk självklarhet i vårt samhälle att vi skall ha\r\nvalfrihet och rätt att bestämma. Frågan är utifrån\r\nvilka perspektiv som vi uttalar oss om den rätten och\r\nden valfriheten.\r\nNi säger samtidigt att arbetslösa skall få behålla\r\nsina platser i barnomsorg och förskola. Javisst, det\r\nskall vara en möjlighet för dem som behöver det.\r\nVi kristdemokrater har sett rätten, rådigheten,\r\növer barnet som i huvudsak vilande på föräldrarna. Vi\r\nhar också upplevt skolan som ett stöd för föräldrarna\r\nsom har det yttersta ansvaret för barnen.\r\nAtt arbetslösa föräldrar kan känna att de t.o.m.\r\nkan utnyttja tiden till att umgås med sina barn ser vi\r\nsom en poäng. I det avseendet är den öppna förskolan\r\nett oerhört stöd och bör därför få ett pedagogiskt\r\nprogram. Den öppna förskolan kan stödja föräldrar\r\ngenom gemenskapen där och även genom att utveckla\r\nden sociala gemenskapen.\r\nI de flesta kommuner har man dragit ned på den\r\nöppna förskolan. I stället blir det ett förmynderi från\r\nsamhällets sida genom att man vill lägga fram den här\r\nrätten och valfriheten, men bara under de premisser\r\nsom samhället bestämmer. Hur upplever ni den här\r\ndubbelheten i ert budskap? Ni säger att rätten skall\r\nfinnas hos föräldrarna, rådigheten skall finnas hos\r\nföräldrarna, men samtidigt vill ni inte tillåta att de\r\nväljer vilken omsorgsform de vill, t.ex. ett vårdnads-\r\nbidrag.</pre><pre>Anf.  168  TORGNY DANIELSSON (s) re-\r\nplik:\r\nFru talman! Jag har aldrig varit med om att någon\r\nsom representerar mitt parti har förbjudit någon om-\r\nsorgsform och sagt att det inte skall finnas valfrihet.\r\nValfriheten ökar ju också i och med att utbudet från\r\nsamhället ökar. Valfriheten för den som är ensamstå-\r\nende förälder och har låg inkomst finns i realiteten\r\ninte om man inför ett vårdnadsbidrag med den kon-\r\nstruktion som Kristdemokraterna pratar om. Det är en\r\nmycket begränsad del av föräldrakollektivet som\r\nskulle kunna använda sig av den reformen om den\r\ngenomförs med den standard som vi nu har i samhäl-\r\nlet.</pre><pre>Anf.  169  YVONNE ANDERSSON (kd) re-\r\nplik:\r\nFru talman! I Linköpings kommun kostar en\r\nbarnomsorgsplats för ett litet barn ungefär 60 000-80\r\n000 om året. Vi skulle kunna vara lite krassa och lite\r\nrättvisa och låta samtliga barn få den del av de barn-\r\nomsorgspengar som kommer från de offentliga skat-\r\nterna. Då skulle föräldrarna kunna välja att själva\r\nutöva omsorgen och tillsynen av sina barn och få den\r\ndel som det ändå netto kostar kommunen för varje\r\nannat barn. Den är den enda barnomsorgsform som ni\r\nväljer bort och inte ger någon typ av ekonomisk er-\r\nsättning i form av offentliga intäkter. Den omsorgs-\r\nformen har föräldrar inte rätt att välja. All annan form\r\nav barnomsorg kan de välja och därigenom få del av\r\nallmänhetens medel. Men det får de inte om de tar\r\nhand om barnen själva.\r\nVi tycker att det inte finns någon som är så bra på\r\natt utöva omsorg och tillsyn över sitt barn som föräl-\r\ndern.</pre><pre>Anf.  170  TORGNY DANIELSSON (s) re-\r\nplik:\r\nFru talman! Det är viktigt att lyfta fram föräldrar-\r\nnas roll. Jag sade också i mitt anförande att ansvaret\r\nför ett barns utveckling ligger hos föräldrar och för-\r\nskola. Det är viktigt att det finns ett samarbete där.\r\nJag sade också i ett tidigare inlägg att det av rätt-\r\nviseskäl är viktigt att se helheten. Är man förälder\r\noch har småbarn är man fortfarande stödd av sam-\r\nhället inom en mängd olika områden. Jag nämnde\r\nbarnbidrag, föräldraförsäkring osv. Man måste se\r\nhelheten.\r\nJag delar Yvonne Anderssons uppfattning när hon\r\ntar upp nyttan av den öppna förskolan. Det är ett sätt\r\natt nå den grupp som av olika anledningar inte har\r\nförvärvsarbete eller studerar. Det är nog en speciellt\r\nviktig åtgärd för dem som riskerar att inte komma in\r\npå arbetsmarknaden över huvud taget. De tenderar att\r\nbli ganska isolerade som föräldrar. Då är den öppna\r\nförskolan ett ypperligt sätt att skapa en mötesplats.\r\nDå kan samhället erbjuda speciellt stöd den vägen för\r\nde grupper som har behov av särskilda resurser som\r\nföräldrar och barn. Det kan t.ex. gälla språkutveckling\r\nför både barn och föräldrar om det är ett invandrartätt\r\nområde.</pre><pre>Anf.  171  Statsrådet INGEGERD WÄR-\r\nNERSSON (s):\r\nFru talman! Under den korta tid som jag har varit\r\nskolminister har jag mött två bilder av den svenska\r\nskolan.\r\nDen ljusa sidan är en oändlig rad av positiva lära-\r\nre och skolledare som under varierande förhållanden\r\narbetar för att ge en bra skolgång till sina elever. I den\r\nbild de ger mig finns såväl möjligheter som svårig-\r\nheter. Men de är övertygade om att de skall lyckas\r\näven om det kommer att ta olika lång tid. Basen i\r\ndetta arbete är ofta läroplanens värdegrund, lagarbe-\r\ntet, samarbetet med föräldrar och det övriga samhäl-\r\nlet. De elever som jag har mött är ärliga, kritiska,\r\nibland ängsliga för sin framtid och ibland fyllda av\r\nförtröstan.\r\nJag har sett skollokaler som är inbjudande och\r\nvarma, men också lokaler som är nedslitna och i stort\r\nbehov av renovering. Men även där finns det planer,\r\noch man säger att man även med små medel kan\r\nförbättra sina lokaler.\r\nDen mörka sidan har jag mött via medierna. Det\r\nhar varit rubriker som talar om våld, mobbning och\r\nsexuella trakasserier.\r\nVilken bild är då den sanna? Troligen båda. Det är\r\ndenna gemensamma bild som vi måste arbeta vidare\r\nmed som politiker. Jag som minister måste ge förut-\r\nsättningar för att det skall bli bättre.\r\nFru talman! I dagens anförande har jag dock valt\r\natt ta upp det positiva, den ljusa sidan av skolan. Jag\r\nvill på detta sätt visa hur skolan förvaltar de medel\r\nsom vi ställer till skolans förfogande. Jag kommer\r\ndärför särskilt att kommentera IT-satsningen, EU-\r\nprojekt, de s.k. Ylvapengarna och de förslag som jag\r\nkommer att lägga fram före jul.\r\nDet nationella programmet Lärandets verktyg är\r\nett skolutvecklingsprojekt där lärarnas didaktiska\r\nkompetensutveckling med stöd av IT står i centrum.\r\nSatsningen omfattar bl.a. stora investeringar i in-\r\nfrastrukturförstärkningen.\r\nLärandets verktyg är ett erbjudande till alla Sveri-\r\nges kommuner och skolor. Delegationen för IT i\r\nskolan har av staten fått i uppdrag att genomföra det\r\nnationella programmet under åren 1999-2001. Dele-\r\ngationen har beslutat om följande fyra vägledande\r\nprinciper.\r\n1.      Likvärdighet och kvalitet för alla elever oavsett\r\nvilken skola de går i. Detta innebär att satsningen\r\nskall nå alla skolor i alla kommuner.\r\n2.      Satsningen skall främja utvecklingen av skolans\r\narbetssätt och organisation i den riktning som an-\r\nges i läroplan, utvecklingsplan, avsiktsförklaring\r\noch skolutvecklingssamtal. Målet är pedagogisk\r\nkompetens och inte program- eller apparatkun-\r\nskap. Utbildningen vänder sig till arbetslag eller\r\nlärarlag.\r\n3. Satsningen skall komplettera och förstärka kom-\r\nmunens egna insatser och befriar på intet sätt från\r\nkommunens eget ansvar för kompetensutbildning\r\nav lärare.\r\n4.      Infrastrukturen handlar om ökad tillgänglighet till\r\nInternet och e-post.</pre><pre>Totalt berörs nästan hälften av Sveriges lärarkår.\r\nDärmed blir satsningen en av de största i sitt slag i\r\nvärlden. Tidsplanen börjar januari/februari 1999 och\r\ninleds med information till kommunerna. Från maj till\r\nseptember utbildas handledare och skolledare. Under\r\naugusti och september hålls seminarier för politiker-\r\nna. Under september-december börjar utbildningen\r\noch startar med 15 000 lärare.\r\nDe allra flesta reaktioner jag har mött angående\r\ndenna satsning har varit mycket positiva. Personligen\r\nser jag denna utveckling som en stor seger för funk-\r\ntionshindrade elever i skolan. De kommer nu med i\r\ngemenskapen i stället för att vara utanför. Jag ser\r\nockså en utveckling mot en internationalisering av\r\nundervisningen i ett klassrum utan gränser och med\r\nen personlig möjlighet att lära om varandras kulturer\r\nsom aldrig kan ges av en lärobok eller en lärare.\r\nNästa stora viktiga område för skolan och dess\r\nframtidsutveckling är de s.k. EU-projekten. I går\r\nbesökte jag Sandlyckeskolan i Torekov. Jag besökte\r\nden inte bara för att det är min gamla skola och för att\r\ndet är roligt att komma dit, utan framför allt för att\r\nskolans pågående Comeniusprojekt. Projektet är ett\r\nsamarbete mellan Sverige, Italien och Tyskland.\r\nComeniusprojektet syftar bl.a. till lärarutbyte.\r\nMen ca 65 elever på skolan var i högsta grad berörda.\r\nHär fanns utställningar med dockor, teckningar,\r\nböcker och instrument. Sjätteklassarna berättade med\r\nstolthet om sina brev på engelska till kamraterna på\r\nCapri och i Freital. Men, sade eleverna, de kan inte\r\nlika bra engelska som vi kan.\r\nLärarna Karin Roslund, Elisabet Persson och Las-\r\nse Larsson var mycket positiva. De sade:\r\nIngen lärobok kan ersätta en personlig relation. Vi\r\nhar fått kunskap och material som vi kan använda i\r\nmånga år. Vi har lärt oss att vi bör värna om vår\r\nsvenska historia och vara stolta över den. Men vi har\r\nockså lärt oss att våra elever måste lära sig att skolan\r\ninte är en självklarhet, utan också en förmån, för så\r\nsade man på Capri. Vi kommer också att använda\r\nInternet i kommunikationen med Freital. Tyvärr har\r\nCapri i dag ingen möjlighet att erbjuda detta.\r\nEn ej från början planerad del i projektet var att en\r\nbildlärare från Capri anställdes av Båstad kommun.\r\nLäraren lärde många elever att måla med tuschpennor\r\npå ett sätt som man aldrig hade sett tidigare.\r\nDet finns numera inte en enda tuschpenna att köpa\r\ni Båstad, sade en lärare halvt på allvar.\r\nI går presenterades också en enkätundersökning\r\nsom Temo har gjort om effekterna av EU-finansierad\r\nskolutveckling. Med dess resultat i ryggen är det lätt,\r\nsom ansvarig för skolan, att vara internationalist.\r\nDen visar nämligen att bland dem som har varit\r\nmed om samarbete, antingen inom ett utvecklings-\r\nprojekt eller som själva varit med i ett utbytes- eller\r\nstudiebesöksprogram, finns det en stark tro på vikten\r\nav skolsamarbete inom EU. Hela 98 % av dem som i\r\npraktiken varit med om skolsamarbetet tyckte att\r\ndetta arbete var viktigt.\r\nEn lärare som deltagit i projektet och svarat på\r\nenkäten skriver: Det har blivit en ny dimension. Vi\r\nhar funderat mycket på hur skolan i de andra länderna\r\nfungerar organisatoriskt - deras metoder, människo-\r\nsyn, kunskapssyn och didaktik.\r\nDet är genom att etablera en sådan dimension som\r\nman kan bygga en europeisk gemenskap med folklig\r\nförankring. Då har man kommit längre än till de\r\nkrökta gurkorna som för många svenskar tyvärr har\r\nblivit sinnebilden för EU.\r\nDet tredje området jag vill kommentera är de s.k.\r\nYlvapengarna, dvs. medel som staten har avsatt till\r\nkompetensutbildning av lärare. När man som vi i dag\r\nhar en starkt kommunaliserad skola är det ofta svårt\r\natt få en tydlighet i vad som händer med det statliga\r\nstödet till kommunerna, t.ex. Perssonpengar eller\r\nkompetensutvecklingspengar.\r\nJag har därför för avsikt att följa såväl Persson-\r\npengarna som utvecklingen av bl.a. Ylvapengarna.\r\nNu vill jag redovisa ett konkret projekt.\r\n75 miljoner tillfördes 168 olika projekt runt om i\r\nSverige. En utvald skola är Åbyskolan i Mölndal, en\r\nskola för elever från årskurs 4 till 9. En stor del av\r\neleverna har invandrarbakgrund.\r\nDet projekt som man tilldelats medel för stämmer\r\nväl med det värdegrundsarbete som jag har initierat.\r\nMan har kallat projektet Medmänsklighetsträning, ett\r\nutvecklingsarbete i förhållningssätt och attityder här,\r\nnu och livet ut.\r\nFör att nå målet vill man bl.a. ha vidgade kunska-\r\nper i konflikthantering och samtalsteknik. Man vill ha\r\nytterligare kunskaper om sociala bakgrundsfaktorer\r\noch barns och ungdomars tänkande. Man vill ha kun-\r\nskaper om likheter och olikheter mellan pojkar och\r\nflickor för att kunna erbjuda lika möjligheter till ut-\r\nveckling.\r\nPersonalen har nu startat sin kompetensutveckling\r\nsamtidigt som ett handledningsarbete har kommit i\r\ngång såväl i arbetslag som för de lärare som vill ha\r\nenskild handledning. Föräldrarna har också engage-\r\nrats, vilket bl.a. har gett upphov till ett tjejkafé. Ar-\r\nbetet har inletts samtidigt som man har organiserat\r\nom arbetslagen och infört vertikala arbetslag.\r\nDet här är några röster från lärare på Åbyskolan i\r\nMölndal, förmedlade via Pia Wretlind, rektor, och\r\nInger Grahn, specialpedagog:\r\nJag har fått öva mig att se problem ur elevpers-\r\npektiv. Vi har fått möjlighet till handledning i arbets-\r\nlag och enskilt för att hantera vår verklighet. Det\r\nkänns legitimt att vi arbetar aktivt med social och\r\nempatisk förmåga hos oss och våra elever.\r\nSom jag bedömer det är Åbyskolans projekt ett\r\ngott exempel på vad vi avsåg med Ylvapengarna,\r\nnämligen att utveckla lärarrollen och bryta den yr-\r\nkesmässiga ensamheten i läraryrket.\r\nFru talman! Jag har nu varit skolminister i två\r\nmånader. När jag tillträdde mitt ämbete  meddelade\r\njag att det jag ville göra var att följa upp och utvärde-\r\nra de reformer som sjösatts de sista åren. Jag sade\r\nockså att jag ville ge skolan arbetsro. Det var inte så\r\natt den skulle stå stilla. Det kommer den aldrig att\r\ngöra. Men jag ville ge alla rektorer, lärare och andra\r\nsom arbetar där en möjlighet att tänka efter och fun-\r\ndera på vad det är man gör som är bra, vad är det man\r\ngör som kan göras bättre och om det finns saker som\r\nman faktiskt är dålig på och som man radikalt måste\r\nförändra.\r\nMen givetvis kan man inte bara stå där, iaktta och\r\ntitta på. Man måste givetvis också kunna ingripa och\r\njustera när så behövs. Under den korta tid som har\r\nvarit har vi lyssnat, följt upp de utvärderingar vi har\r\ntillhands. Jag kommer nu att redovisa några av nio\r\nförändringar som vi tänker företa fram till jul eller\r\nstrax efter julhelgen.\r\nFör det första: I dag finns det elever som läser\r\nfärdigt och får sitt grundskolebetyg inom gymnasie-\r\nskolans individuella program. De får dock inte tillgo-\r\ndoräkna sig detta när de söker till ett nationellt pro-\r\ngram. Vi kommer därför att föreslå en förändring som\r\nger möjlighet att få tillgodoräkna sig detta betyg. Som\r\nen följd därav skall man även få rätt till ett nytt slut-\r\nbetyg från grundskolan.\r\nFör det andra: Vi tillsätter en värdegrundsgrupp,\r\nvars uppgift det är att på olika sätt stärka arbetet med\r\nläroplanens värdegrund ute i skolorna. Här kommer\r\nbl.a. att finnas samordningsuppgifter med andra orga-\r\nnisationer, uppföljning av skolverkets utvärderings-\r\nuppdrag, seminarier och kompetensutbildning av\r\nlärare.\r\nJag delar därför Erling Wälivaaras uppfattning om\r\nen värdegrund. Värdegrunden, kunskapen om hur vi\r\nmänniskor fungerar tillsammans, är basen för att vi\r\nskall få godkända elever i grundskolan. Mår vi bra\r\nvill vi ha kunskap. Mår vi dåligt har vi inte förmåga\r\natt lyssna och ta kunskapen till oss.\r\nFör det tredje: Ett område vi har tittat mycket på,\r\nockså genom den fokusering som medier har haft, är\r\nsex- och samlevnadsundervisningen. De anvisningar\r\nsom finns i våra läroplaner är enligt mitt förmenande\r\ntydliga när det gäller grundskolan, men sämre när det\r\ngäller gymnasiet. Vi tillsätter därför en grupp med\r\ngymnasieungdomar vars uppgift det är att lägga fram\r\nkonkreta förslag till den framtida sex- och samlev-\r\nnadsundervisningen på gymnasiet. Ungdomarna\r\nkommer att utses av sina elevråd på tio skolor runt\r\nom i Sverige. De skall använda sin egen skola som\r\nreferensgrupp. På varje skola skall de också utse en\r\ns.k. generationsgrupp, där även äldre får vara med.\r\nDetta har jag fattat beslut om i samråd med ungdomar\r\nsom tyckte att även de gamla kan få vara med och\r\ntycka. Men det är ungdomarna som kommer att lägga\r\nfram förslagen, och det är de som är huvudpersonerna\r\ni ungdomsgruppen.\r\nFör det fjärde: Skolverkets utbildningsinspektörer\r\nkommer inför nästa år att få ett speciellt uppdrag att\r\nutvärdera skolans mobbningsplaner, liksom det som\r\nstår i båda våra läroplaner, rektors övergripande an-\r\nsvar för sex- och samlevnadsundervisningen och\r\nANT-undervisningen. Det har ju också tagits upp av\r\nutskottet.\r\nVi lägger där någonting övergripande, ämnen som\r\ngår in i varandra. Det är också de områden som är de\r\nsvåraste när det gäller verkställande i praktiken. Där-\r\nför är det väldigt viktigt att inspektörerna får det här\r\nuppdraget och ser hur vi hanterar rektors ansvar för\r\növergripande ämnen. I de två läroplanerna är det ju\r\nförsta gången vi arbetar på det sättet, utan kurser\r\ndirekt riktade mot enskilt ämne.\r\nAv granskningen skall också framgå hur väl sko-\r\nlan i dessa frågor samverkar med föräldrar och övriga\r\nintressenter i närsamhället, t.ex. socialtjänst och polis.\r\nSkolverket skall redovisa resultatet nästa höst.\r\nFör det femte: Vi kommer också att tillsätta den\r\nnämnd som i dagens betänkande benämns inspek-\r\ntionsnämnd. Jag har dock för avsikt att ändra dess\r\nnamn. Vi kommer att lägga fram förslag om att den\r\nskall kallas kvalitetsgranskningsnämnd. Jag tycker att\r\ndetta namn stämmer bättre mot den verklighet som\r\nnämnden skall stå för. Det handlar inte om att in-\r\nspektera och dra i örat, utan det handlar om att ut-\r\nveckla skolan.\r\nNämnden kommer att inrättas den 1 juli 1999, och\r\nden skall på regeringens uppdrag genomföra kvali-\r\ntetsgranskning och kvalitetsbedömning inom särskilt\r\nangivna områden. Men den skall också ha initiativ-\r\nrätt, dvs. rätt att själv ta upp områden som den tycker\r\när viktiga. Just initiativrätten ser jag som oerhört\r\nvärdefull. De som skall finnas i den här nämnden är\r\nfolk som är ute i verkligheten. I den skall finnas van-\r\nliga kommunpolitiker, rektorer, förvaltningschefer\r\noch lärare. De som är ute i verkligheten skall också\r\nkunna fungera centralt och vara ett stöd för mig som\r\nminister och för er som ledamöter i riksdagen.\r\nFör det sjätte: Vi kommer nu att tillsätta den\r\nkommitté som också utskottet har önskat och som\r\nskall göra en översyn av skollagen. I den kommittén\r\nkommer att ingå parlamentariker, representanter för\r\nlärarorganisationerna, kommunförbund och jurister.\r\nEnligt min uppfattning skall kommittén föreslå\r\nhur skollagen skall förenklas och förtydligas samt\r\nanpassas till ett mål- och resultatstyrt skolväsende\r\noch till den ansvarsfördelning som råder mellan stat\r\noch kommun. Kommittén bör även få i uppdrag att\r\növerväga hur skollagen bör utformas.\r\nFör det sjunde: Vi kommer också att starta för-\r\nsöksverksamhet med en slopad timplan.\r\nFör det åttonde - jag går för att vinna tid fram litet\r\nsnabbt: Notprojektet kommer att fortsätta i ytterligare\r\nfem år. Projektet har varit mycket lyckosamt, och\r\ndärför ger vi det alltså möjlighet till ytterligare fem\r\når.\r\nFru talman! Jag hoppas att vi med dessa föränd-\r\nringar skall kunna närma oss målet en skola där ele-\r\nven står i centrum - inte lärarna, inte föräldrarna och\r\ninte skolpolitikerna utan just eleven; en skola för alla,\r\ninte för några, inte för många utan för alla.</pre><pre>Anf.  172  YVONNE ANDERSSON (kd) re-\r\nplik:\r\nFru talman! Skolministerns anförande innehöll\r\nmycket som jag bara tacksamt kan ta emot. Jag skall\r\ninte använda tiden till att beröra det. Det var många\r\nfina idéer och projekt som skulle initieras och som\r\nstämmer väl med kristdemokraternas skolpolitik.\r\nI mitt inledningsanförande, som skolministern ty-\r\nvärr inte kunde höra, ställde jag en fråga om hur man\r\nfår det att gå ihop när man utgår från att barn är olika\r\nmen likväl bygger ett skolsystem där barn betraktas\r\nsom om de vore lika. De skall lära sig ungefär lika\r\nmycket och på ungefär lika lång tid på ungefär sam-\r\nma sätt och därtill vid samma tidpunkt i livet. Min\r\nfråga var: Är inte detta feltänkt, och vad kan man\r\ngöra åt detta?</pre><pre>Anf.  173  Statsrådet INGEGERD WÄR-\r\nNERSSON (s):\r\nFru talman! Låt mig svara Yvonne Andersson och\r\näven ge ett svar på en av Birgitta Selléns frågor.\r\nVi kommer under våren att lägga fram en propo-\r\nsition med anledning av en utredning om funktions-\r\nhindrade elever i skolan. Den berör elever som har\r\ngrava funktionshinder men också elever som har\r\nmindre svårigheter i skolan.\r\nVi kommer också att beröra det som Yvonne An-\r\ndersson tar upp, nämligen att olika barn behöver olika\r\ntid. Vi kommer att ta upp just tidsanvändningen, att\r\nen del barn kanske behöver tio år. Vi kommer också\r\natt ta upp individuella studieplaner, som Birgitta\r\nSellén berörde. Vi skall också studera en förlängning\r\nav gymnasieskolan, hur lång tid man behöver även i\r\nden skolan.\r\nFUNKIS-utredningen har mycket klart och tydligt\r\nvisat just på behovet av olika tidsanvändning hos\r\nolika barn, och vi kommer att återkomma med kon-\r\nkreta förslag i propositionen med anledning av FUN-\r\nKIS-utredningen.</pre><pre>Anf.  174  YVONNE ANDERSSON (kd) re-\r\nplik:\r\nFru talman! I mitt inledningsanförande frågade\r\njag också om balansen mellan praktisk och teoretisk\r\nkunskap. Vid sekelskiftet var de praktiska kunskaper-\r\nna allmängods, och det teoretiska var ett eftersatt\r\nbehov. I hög grad därför startade folkbildningsverk-\r\nsamheten, och sedan tog politikerna över ansvaret.\r\nNu är läget ett annat. Den teoretiska kunskapen är\r\nallmängods, och det praktiska kunnandet ofta ett\r\neftersatt behov.\r\nMin fråga till skolministern är: Är skolministern\r\nberedd att ta upp kampen för handens arbete och\r\nuppvärdera det?</pre><pre>Anf.  175  Statsrådet INGEGERD WÄR-\r\nNERSSON (s):\r\nFru talman! Det är oerhört viktigt att vi använder\r\nbåda våra hjärnhalvor. Det har mycken forskning\r\nvisat. Bortsett från att vi har olika syn på hur många\r\nbarn som skall finnas i förskolan, från ett års ålder\r\noch uppåt, finns det i dag möjlighet att ha barn från 1\r\nårs ålder och upp till 20 års ålder i olika verksamhe-\r\nter. Det är en oändligt lång tid.\r\nDen tiden kan inte bara fyllas upp av någon form\r\nav teoretisk kunskap. Här måste vi använda hela\r\nkroppen, i allt från drama till dans, med användning\r\nav våra estetiska sinnen i olika former med handen.\r\nJag tror att det är väldigt viktigt att denna möjlighet\r\nges i alla åldrar, såväl så att säga på det gamla hög-\r\nstadiet som inom gymnasieskolan.</pre><pre>Anf.  176  ANDERS SJÖLUND (m) replik:\r\nFru talman! Vi går en demokratiskt intressant ut-\r\nveckling till mötes när våra statsråd delar ut pengar\r\ntill verksamheter. Vi har hört talas om Perssonpengar\r\noch om Ylvapengar, och vi får väl snart se också\r\nIngegerd Wärnersson-pengar i våra skolor. Det blir\r\nintressant att skåda.\r\nSkolministern säger att alla skolor i alla kommu-\r\nner kommer att få ta del av IT-satsningen. Jag utgår\r\nfrån att det gäller även friskolorna, och det är bra att\r\nfå det bekräftat.\r\nI övrigt tog sig ambitionen på slutet i skolminis-\r\nterns tal. Vi fick då exempel på vad som kan ske lite\r\nlängre fram. Jag har dock funderingar kring några\r\nandra saker.\r\nVad tänker skolministern om elevernas kunskaper\r\noch om kvaliteten i skolan rent allmänt, bortsett från\r\nSkolverkets arbete, som ju alltmer präglas av rege-\r\nringens verktyg, vilket vi tycker är olämpligt. Vi\r\ntycker att det är lämpligt att man har en fristående\r\nenhet som granskar. Man skall aldrig granska sig\r\nsjälv. Det är dumt.\r\nHur ser skolministern på lärarbristen, som blir\r\nalltmer besvärande framför allt när det gäller årskur-\r\nserna 4-9?\r\nHänder det någonting med betygskriterierna?</pre><pre>Anf.  177  Statsrådet INGEGERD WÄR-\r\nNERSSON (s):\r\nFru talman! Låt mig först kommentera det som\r\nsades om Ingegerd Wärnersson-pengar. Med den i\r\noch för sig ganska korta bekantskap som jag har haft\r\nmed Erik Åsbrink tror jag inte att det skulle bli så\r\nväldigt populärt, om jag började kalla någonting för\r\nIngegerd Wärnersson-pengar, men jag skall försöka.\r\nDet vore kanske inte en så dum idé.\r\nVad tycker jag om elevernas kunskap och skolans\r\nkvalitet? Ibland stannar jag upp och tittar tillbaka bara\r\npå den tid som jag själv har varit lärare. Jag tror att\r\ndet är viktigt att göra ett sådant historiskt tillbaka-\r\nblickande på dessa 30 år och jämföra vad elever kun-\r\nde då och vad elever kan i dag.\r\nGenerellt kan fler elever mer. Ser jag tillbaka 30\r\når finner jag att få elever kunde ganska mycket,\r\nmånga elever låg någonstans mittemellan, och en del\r\nelever kunde väldigt lite. Generellt har vi alltså givit\r\nmer kunskap till fler elever.\r\nVi måste ständigt utveckla alla. Vi ägnar här i\r\nkammaren mycken tid, vilket är bra, åt de elever som\r\nhar de största behoven, men vi skall också använda de\r\nmöjligheter vi har i dag, t.ex. via IT, att vidareut-\r\nveckla de elever som verkligen har fått förmånen av\r\nen extrabegåvning - där vi kan arbeta med distansun-\r\ndervisning mot högskolorna och i vissa fall kan ut-\r\nveckla individuella planer och studieplaner för gym-\r\nnasieeleverna.\r\nMed utgångspunkt i Skolverket, i OECD-\r\nrapporter och i internationella undersökningar tycker\r\njag att vi har en bra kvalitet på dagens elever.\r\nNär det gäller lärarbristen var det sagt att den s.k.\r\nSLUR-gruppen skulle avlämna sitt förslag den\r\n15 december, men tiden har varit knapp, och vi har\r\ngjort den bedömningen att det är bättre att ta i anspråk\r\nett par veckor extra. Man kommer i stället att presen-\r\ntera den i början av januari.</pre><pre>Anf.  178  ANDERS SJÖLUND (m) replik:\r\nFru talman! Tack för det svaret! Jag kan då förstå\r\natt skolministern accepterar att de svenska skolele-\r\nverna till 6-7 % går ut med icke godkända betyg, och\r\ndet är allvarligt.\r\nDen andra frågan gäller pengarna. Jag tycker att vi\r\nhär i kammaren kan bli överens om att det är skatte-\r\nbetalarnas pengar och att det inte är något enskilt\r\nstatsråd som skall pryda de pengarna med sitt namn.\r\nDet vore klädsamt för framtiden. Jag hoppas att vi\r\nkan få det dithän.\r\nJag skulle också gärna vilja få ett klarläggande.\r\nSocialdemokraternas samarbetspartner Vänsterpartiet\r\när mycket dogmatiskt när det gäller de fria skolorna.\r\nJag kan ta ett exempel från Umeå. Där håller ambitiö-\r\nsa elever, föräldrar och lärare precis på att starta en\r\nfriskola. De är missnöjda med dagens skolsystem,\r\nmen de har också ambitioner på annat sätt. Vad kan\r\nvi säga till de föräldrarna och till andra föräldrar runt\r\nom i Sverige? Det är tusentals elever som går i\r\nfriskolor. Kommer systemet att förändras eller inte\r\nunder den här mandatperioden?</pre><pre>Anf.  179  Statsrådet INGEGERD WÄR-\r\nNERSSON (s):\r\nFru talman! När det gäller de fristående skolorna\r\nsatt jag själv i den kommitté som lade fram det för-\r\nslag som så småningom som proposition togs av\r\nriksdagen. Vi följer upp det beslutet och ser hur det\r\nfungerar rent ekonomiskt och om kommunerna följer\r\nupp det ansvar som vi har ålagt dem i den propositio-\r\nnen. Vi ser också efter hur fördelningen av medel\r\nanvänds på de fristående skolorna, om de kommer de\r\nelever till godo som har särskilda behov.\r\nDet finns i dag ingen som helst avsikt att riva upp\r\ndetta beslut.</pre><pre>Anf.  180  PER BILL (m) replik:\r\nFru talman! Skolministern väljer att titta på den\r\nljusa sidan, och det är naturligtvis enkelt och trevligt.\r\nMen det är samtidigt genom att titta på den mörka\r\nsidan och på det man borde kunna göra bättre som\r\nman lär sig och som man kan förbättra sig.\r\nTill att börja med tycker jag också att nyspråklig-\r\nheten att kalla skattebetalarnas pengar ena gången\r\nPerssonpengar och andra gången Ylvapengar är för-\r\nskräcklig. Det är väl inte så att statsråden lägger ut\r\nens en enda liten krona ur egen ficka.\r\nNär det gäller att det inte skall bli några nya re-\r\nformer utom de nio små förändringarna i kanten, har\r\nvi världens kanske dyraste skola och ändå medelmåt-\r\ntiga resultat på många olika håll. Är inte det ett stort\r\nproblem?\r\nDet andra snuddade skolministern vid, nämligen\r\nmobbning och våld i skolan. En säker och trygg miljö\r\när en grund, en förutsättning för att man skall kunna\r\nfå eller skaffa sig den kunskap man behöver. Om man\r\nvet att man riskerar att få stryk på nästa rast tror jag\r\ninte att man har den studiero som man behöver.\r\nMina frågor är: Vilka konkreta åtgärder tänker\r\nskolministern vidta för att få ordning på de här två\r\nmörka sidorna?</pre><pre>Anf.  181  Statsrådet INGEGERD WÄR-\r\nNERSSON (s):\r\nFru talman! Egentligen skulle Per Bill ha ställt\r\nfrågan till riksdagens ledamöter. Flera av de nio för-\r\nslag som jag räknade upp är beslutade i just denna\r\nkammare, och de var mycket eftertraktade av kamma-\r\nren. Om riksdagen själv vill kalla sina förändringar\r\n\"små förändringar i kanten\" är det upp till riksdagen,\r\nmen jag ser dem som radikala och bra förändringar,\r\nsom kommer att göra det bättre för eleverna i skolan.\r\nOm man läser och går in i vad samtliga mina nio\r\npunkter står för inser man att syftet är just att säkra\r\noch göra det bättre för de elever som i dag inte klarar\r\nav sin skolgång.\r\nNär jag väljer att beskriva den positiva bilden gör\r\njag det på uppmaning av alla de elever och ungdomar\r\nsom jag får brev från varje vecka, som jag möter ute\r\npå mina skolbesök och som inte längre vill höra den\r\nnegativa bilden av dem själva eller av den skola de\r\ngår i.\r\nJag har inga lappar för mina ögon som döljer den\r\nmörka bilden. Det sade jag också i min inledning.\r\nVarje åtgärd som jag kommer att vidta som minister\r\när till för att stärka skolan och göra det bättre i skolan,\r\nframför allt för de elever som har de största behoven.</pre><pre>Anf.  182  PER BILL (m) replik:\r\nFru talman! Jag tror att ett av de absolut största\r\nproblemen i Sverige är att väldigt många fortfarande\r\ngår omkring och tror att vi är bäst i världen. Det är\r\nhög tid att vi försöker göra en så nyanserad bild som\r\nmöjligt av verkligheten, såsom den faktiskt är.\r\nDet andra är att jag tycker att varje elev måste få\r\ndet bättre, inte bara de som i dag har läs- och skrivs-\r\nvårigheter eller något annat. Det gäller att stimulera\r\nsamtliga elever i skolan mer än vad man gör i dag.</pre><pre>Anf.  183  Statsrådet INGEGERD WÄR-\r\nNERSSON (s):\r\nFru talman! Jag är helt övertygad om att vi inte är\r\nbäst i världen. Jag brukar säga att vi har ett unikt\r\nsystem från 1 till 20 år med välutbildad personal. Det\r\när unikt. Men på enskilda områden och inom enskilda\r\nklasser kan vi hitta exempel i världen som vi kan lära\r\noss oerhört mycket av.\r\nOm Per Bill lyssnade på mitt anförande hörde han\r\natt jag nämnde två små enkla ting som lärarna i Tore-\r\nkov hade tagit från Capri. Det ena var att eleverna på\r\nCapri var oerhört stolta över sin historia. De berättade\r\natt de t.o.m. kunde gudasagorna. Det var små fem-\r\nteklassare, och de hade en stolthet som de lärare som\r\njag träffade kände att de inte hade gett sina elever.\r\nDär fick de en sak att fundera över. Där var de på\r\nCapri bättre.\r\nDet andra var att eleverna på Capri, genom att de\r\nhade helt andra ekonomiska förhållanden, också vär-\r\nnade om skolan. Det var ingen självklarhet att få fina\r\nböcker, att få en penna eller att över huvud taget gå i\r\nskolan. När lärarna i Torekov berättade det för sina\r\nelever på Sandlyckeskolan hade de väldigt svårt att\r\nförstå det. De är ju uppvuxna i ett annat samhälle med\r\nen annan kultur.\r\nJag är övertygad om, Per Bill, att vi lär varje gång\r\nvi är med i ett EU-projekt eller har ett samtal både\r\ninom Sverige och utom våra gränser.</pre><pre>Anf.  184  BIRGITTA SELLÉN (c) replik:\r\nFru talman! Det var intressant att höra på statsrå-\r\ndet Wärnersson, speciellt när hon räknade upp punk-\r\nterna. Det var många positiva saker som togs upp,\r\nbl.a. försöket med individuella studieplaner. Jag hop-\r\npas att det kommer till alla elever. Även detta att man\r\ntänker göra försök med slopad timplan är väldigt\r\nintressant.\r\nSex och samlevnad var också en punkt som stats-\r\nrådet poängterade och sade att man är på gång att\r\ngöra något bra av för gymnasieskolan. Men jag hop-\r\npas att statsrådet också tänker på att högstadiet i dag\r\ninte heller har det tillräckligt bra. Man får inte glöm-\r\nma bort de eleverna utan måste se till att det fungerar\r\nbra där. De är i den åldern då sex och samlevnad är\r\n\"försök\" för många ungdomar.\r\nVad gäller de mörka sidorna pratade jag i mitt an-\r\nförande om att jag tycker att dramapedagoger är ett\r\nbra sätt att lösa den biten. Statsrådet pratade också lite\r\nom drama. Jag hoppas att det kan utvecklas och att\r\nstatsrådet är redo att satsa pengar på att utbilda mer\r\ndramapedagoger. Jag vill gärna höra några tankar om\r\ndet.\r\nJag har inte fått något bra besked om statsrådet är\r\nberedd att ta initiativ till en bred överenskommelse\r\nvad gäller betygssystemet.</pre><pre>Anf.  185  Statsrådet INGEGERD WÄR-\r\nNERSSON (s):\r\nFru talman! Jag skall svara när det gäller de indi-\r\nviduella studieplanerna. Det står skrivet att inom\r\ngymnasieskolan skall varje elev i dag ha rätt till en\r\nindividuell studieplan. Det är inte så i praktiken. Det\r\nfinns inte inom grundskolan.\r\nVi har inte skrivit propositionen som handlar om\r\nFUNKIS-utredningen. Jag pratar nu om elever med\r\nde största behoven. Jag tycker att individuella studie-\r\nplaner är oerhört bra. Att jag i dag är tveksam att ta\r\nsteget fullt ut beror på att jag tror att skolan kanske\r\ninte har kompetensen att klara av det, men det här är\r\nmin vision. Om jag inte tar steget fullt ut med FUN-\r\nKIS är det ändå det första, och jag tänker fortsätta\r\nmed det.\r\nNär det gäller betygen vill jag svara ärligt att jag\r\nför dagen inte har någon som helst avsikt att se över\r\nbetygen. Vi har ju fått dem ganska nyligen. Däremot\r\nlyssnar jag noggrant på de synpunkter som kommer\r\nin angående betygen. De synpunkter som framför allt\r\nhar förts fram till mig gäller stegen på gymnasiesko-\r\nlan, och det är steget mellan Godkänd och Väl god-\r\nkänd. Det är det jag har hört allra mest om. Jag har\r\nalltså för dagen ingen avsikt, men jag följer frågan\r\nordentligt.</pre><pre>Anf.  186  BIRGITTA SELLÉN (c) replik:\r\nFru talman! Med tanke på att vi har den bästa\r\nkompetensen på lärarna hoppas jag att statsrådet är\r\nredo att satsa på individuella studieplaner även lägre\r\nned. Eftersom jag själv kommer från den världen och\r\när lärare i bakgrunden, vet jag att kompetensen finns\r\noch att man vill prova detta även i grundskolan. Jag\r\nhoppas att det går vidare.\r\nJag tycker att skriken om betygen för ett halvår\r\nsedan var allvarliga. Det har diskuterats väldigt\r\nmycket inom skolvärlden bland föräldrar, i lokala\r\nskolstyrelser osv. Jag tycker att det är värt att ta på\r\nallvar även om det betygssystem vi har nu är nytt. Det\r\nmåste justeras.</pre><pre>Anf.  187  BRITT-MARIE DANESTIG (v) re-\r\nplik:\r\nFru talman! Jag vill också tacka för den väldigt\r\nljusa, positiva och nyanserade bild som skolministern\r\ngav i sitt anförande. På en punkt har jag några frågor\r\natt ställa, och det gäller den stora satsningen om en\r\noch en halv miljard på IT i skolan som Vänsterpartiet\r\nhar ställt sig bakom. Skolministern nämnde sina för-\r\nhoppningar om positiva inlärningseffekter genom IT.\r\nDet hoppas vi också.\r\nProblemet är att vi förutsätter det, men egentligen\r\nvet vi mycket lite om i vilken grad IT omskapar vill-\r\nkoren för undervisning och inlärning. Vi vet väldigt\r\nlite också om på vilket sätt lärar- och elevrollen för-\r\nändras.\r\nVi har i vår motion föreslagit att man skall satsa\r\nca 40 miljoner av de myckna pengarna - av de en och\r\nen halv miljarder kronorna - för att beforska detta\r\nområde. För att vi skall kunna nå de goda effekter\r\nsom vi alla strävar efter är det viktigt att vi får en bild\r\nav vad som verkligen händer. Det är det ena.\r\nDet andra är att vi också tycker att satsningen på\r\nde yrkesverksamma lärarna är bra, men vi tycker\r\nkanske att skolministern har förbisett dem som redan\r\nbefinner sig i utbildning för att bli lärare. Det är inte\r\nalltid så idealiskt på våra lärarutbildningar att man har\r\ntillräcklig tillgång till datorer. Det är viktigt att de\r\nlärare som vi nu släpper ut inte bara kan tekniken\r\nkring datorn utan också har idéer kring hur man kan\r\nanvända den i undervisningen. Det bästa sättet att lära\r\nsig detta och bli förtrogen med datorn är att använda\r\nden under sin egen utbildningstid.\r\nJag skulle vilja att skolministern kommenterade\r\ndet.</pre><pre>Anf.  188  Statsrådet INGEGERD WÄR-\r\nNERSSON (s):\r\nFru talman! Det är helt riktigt som Britt-Marie\r\nDanestig säger. Vi har i dag inget belägg för vad IT-\r\nundervisningen kommer att medföra. Det finns ingen\r\nforskning kring om IT kommer att göra att skolan blir\r\nbättre.\r\nMen IT kräver en annan pedagogik och ett annat\r\narbetssätt än vad man kanske tillämpar när man sitter\r\nmed en lärobok framför sig. Det kommer att ställa\r\nkrav på lärarna när det gäller att kunna urskilja vilket\r\nstoff som är lämpligt och när det gäller att göra analy-\r\nser av befintligt stoff. Det gäller att lära elever att\r\nsöka. Vad är det egentligen för fakta vi vill ha tag på?\r\nVad är det för kunskap vi vill få, och hur når vi den?\r\nDet gäller vilken pedagogik man skall använda för att\r\nnå fram och för att få ut informationen från själva\r\ndatorn. Där ser jag att det krävs ett annorlunda arbets-\r\nsätt.\r\nMen datorn får aldrig ersätta människan. Samtalet\r\nmellan elever och lärare är egentligen grunden för ett\r\nbra användande av datorn. Samtalet mellan eleverna\r\nom vad de vill använda datorn till är också oerhört\r\nviktigt.\r\nSjälva forskningen får vi återkomma till. Det\r\nkommer ständigt att pågå forskningsarbeten för att\r\nfölja upp och utvärdera satsningen.\r\nNär det gäller lärarutbildningen vill jag säga att\r\ndet har lämnats direktiv till LUK, vars arbete pågår,\r\nom att lärarhögskolorna särskilt skall beakta hur de\r\nlär ut användning av datorer på sina skolor. Riksda-\r\ngen har också tidigare beslutat om att avsätta medel\r\njust för kompetensutbildning för dem som arbetar på\r\nlärarhögskolorna och använder datorn.</pre><pre>Anf.  189  BRITT-MARIE DANESTIG (v) re-\r\nplik:\r\nFru talman! Jag är glad över det svar som skolmi-\r\nnistern gav. Jag tror att det är viktigt att vi satsar\r\npengar på forskning kring detta område. Det känns\r\ntryggt att skolministern ämnar återkomma till denna\r\nfråga, för det är många saker man bör belysa.\r\nJag är också glad över att skolministern så kraftigt\r\nbetonade att datorerna inte får ersätta människor - en\r\nuppfattning som jag och mitt parti verkligen delar. Vi\r\nhar skrivit i vår motion att införandet av datorer ald-\r\nrig får vara en ursäkt för att man exempelvis minskar\r\nlärartätheten. Det tror vi är oerhört viktigt. Det finns\r\nenligt bl.a. Ulla Riis utvärdering en tendens att man i\r\nbeslutshierarkin åtminstone på tjänstemannasidan i\r\nkommunerna är väldigt fixerad vid själva datortekni-\r\nken och datorerna.</pre><pre>Anf.  190  GUNNAR GOUDE (mp) replik:\r\nFru talman! Jag vill först uttrycka min förvåning\r\növer en skolminister vars första uttalande var att det\r\nbehövs arbetsro i skolan, och som sedan redan efter\r\ntvå månader kommer till riksdagen och beskriver den\r\nmest sprudlande aktivitet i skolan jag har hört någon\r\nbeskriva i denna kammare på mycket länge. Det är\r\ntrevligt att tonvikten läggs på arbete. Jag förstår vad\r\nsom menas. Det är alltså inte organisatoriska föränd-\r\nringar, utan det är förändringar och positiva stimulan-\r\nser när det gäller skolans inre verksamhet som står på\r\nprogrammet.\r\nVi noterar naturligtvis från Miljöpartiets sida med\r\nglädje de nio punkterna. Det gäller utformningen av\r\nIT-satsningen, internationaliseringen, sex- och sam-\r\nlevnadsundervisningen och dess form med eleverna i\r\ncentrum, att värdegrunden har fått en framskjuten\r\nplats, att de estetiska ämnena förs fram osv. Det är\r\nnästan så att jag skulle vilja avstå från att ställa en\r\nfråga.\r\nJag har ändå i mitt anförande, som jag tror att\r\nskolministern inte hörde, återigen upprepat Miljöpar-\r\ntiets krav på åtgärder för elever med specifika läs-\r\noch skrivsvårigheter. Det är en punkt som har stått på\r\ndagordningen här i riksdagen under många år, och det\r\nhar gjorts många utredningar. Jag skulle från skolmi-\r\nnistern, som jag vet har ordentliga kunskaper på om-\r\nrådet och också känner för frågan, vilja höra en sorts\r\ngaranti för att den utredning som nu kommer som en\r\nfortsättning av FUNKIS verkligen också får direktiv\r\natt vidta åtgärder när det gäller denna fråga.\r\nJag skulle även vilja fråga om Kvalitetsgransk-\r\nningsnämnden också har fått i uppdrag att titta på\r\nförskolan och dess läroplan och göra en utvärdering\r\nav den.</pre><pre>Anf.  191  Statsrådet INGEGERD WÄR-\r\nNERSSON (s):\r\nFru talman! Jag har inte skrivit färdigt propositio-\r\nnen. Vi håller på och sammanställer de remissvar som\r\nhar kommit in angående FUNKIS. Därför går jag nu i\r\nmitt minne noggrant igenom vad vi egentligen sade\r\nnär det gäller just elever med läs- och skrivsvårighe-\r\nter.\r\nDe nämns i FUNKIS-utredningen. Det nämns\r\nockså andra grupper som faktiskt är berörda, nämli-\r\ngen det vi kallar gravt språkstörda barn. Det är en\r\ngrupp som är tämligen okänd. Det är en grupp som,\r\nom vi går några år tillbaka, hamnade inom särskolan\r\neller inte fick rätt stöd i skolan. Vi kommer på flera\r\npunkter att beröra dessa elever - från dem med läs-\r\noch skrivsvårigheter till dem med grav språkstörning.\r\nDessa områden går ofta in i varandra.\r\nDet vi också har tagit upp är den allmänna och\r\nbreda kompetensutbildning som behövs för alla lära-\r\nre. Vi måste på bred basis skapa en merkunskap om\r\nhur man möter elever som har t.ex. läs- och skrivsvå-\r\nrigheter.\r\nI LUK - Lärarutbildningskommittén - diskutera-\r\ndes också dyslexi. Man kan fundera över framtiden.\r\nBehöver en lärare som skall undervisa i årskurs 9\r\nockså ha kunskap om t.ex. läs- och skrivsvårigheter\r\noch hela läsprocessen?\r\nJag känner att detta var det sämsta svaret i dag,\r\nGunnar Goude. Men vi är inte färdiga med skrivning-\r\narna när det gäller FUNKIS-utredningen, så jag ber\r\natt få återkomma. Det var inget tillfredsställande svar;\r\ndet medger jag.</pre><pre>Anf.  192  GUNNAR GOUDE (mp) replik:\r\nFru talman! Det duger gott, men det kom inget\r\nsvar alls när det gäller förskolans läroplan. Det kan-\r\nske jag kan få sedan.\r\nJag vill ställa en annan halvelak fråga, när vi nu\r\nhar en skolminister som rör sig som fisken i vattnet i\r\nskolans inre värld. Hur är det med arbetet utåt, alltså\r\nskolans kontakter med omvärlden?\r\nVi har ett behov av att få praktikutbildningen ut-\r\nbyggd och även APU:n på gymnasiet. Från Miljöpar-\r\ntiets sida har vi önskat en lärlingsutbildning där vi har\r\nen försöksverksamhet annonserad. Kommer de här\r\ndelarna av skolans arbete, dvs. ut mot samhället och\r\nut mot näringslivet, också att stimuleras?\r\nLåt mig lägga till när det gäller dyslexi att samma\r\nmetod som skolministern använde här i talarstolen\r\ngår att använda även där. Det pågår verksamhet på en\r\nrad skolor som är mycket intressant, t.ex. läskliniker\r\nav olika typer. Det goda exemplet går att föra fram,\r\noch det kan antagligen vara stimulerande för andra\r\nskolor att få ta del av.</pre><pre>Anf.  193  Statsrådet INGEGERD WÄR-\r\nNERSSON (s):\r\nFru talman! Nej, jag svarade inte när det gällde\r\nförskolan. Vi håller precis på att skriva ned direktiven\r\ntill den här nämnden, och när de är färdigskrivna\r\nkommer jag att kunna svara på om det kommer att\r\nomfatta förskolan eller inte. Att jag i dag tvekar beror\r\npå att förskolan i dag inte finns som en egen skol-\r\nform, och därför vill jag återkomma med svaret på\r\nfrågan.\r\nNär det gäller samarbetet mellan gymnasieskola\r\noch arbetsliv, den punkt jag glömde att svara på, har\r\njag i dag undertecknat ett brev med en inbjudan till\r\nberörda parter - näringslivet, skolan, de fackliga\r\norganisationerna osv. - till en samverkansgrupp om\r\nhur vi kan utveckla samarbetet mellan skola och nä-\r\nringsliv. Det behövs på en lång rad områden, alltifrån\r\nAPU till att bättre kunna hantera den s.k. lärlingsut-\r\nbildningen. Denna har tyvärr inte blivit riktigt vad vi\r\nhade tänkt oss. Det är en lite för smal verksamhet.\r\nHär måste vi också gå till botten och se varför vi inte\r\nnådde målen.\r\nDenna inbjudan går ut nu i dagarna, och jag hop-\r\npas att det första sammanträdet skall kunna komma\r\ntill stånd i mitten av januari.</pre><pre>Anf.  194  ULF NILSSON (fp) replik:\r\nFru talman! Jag tycker också att skolministern sa-\r\nde en hel del positivt. Det var både positiva förslag\r\noch en positiv bild av skolan som den kan fungera när\r\nden är som bäst. Jag tycker t.ex. att det är roligt att\r\ndet kommer förslag om försöksverksamhet utan\r\ntimplan. Det är inte med detaljstyrning vi skall styra\r\nskolan. Det fanns också andra goda förslag.\r\nDet jag tycker är tråkigt med skolministerns anfö-\r\nrande är att de som är oroliga över de problem som\r\nfinns i skolan naturligtvis väntar sig att höra att också\r\nskolministern både är medveten om dem och engage-\r\nrad i dem och att hon tänker reagera på något sätt. Låt\r\nmig lyfta fram två saker. Jag tänker fortfarande på de\r\nmånga avhoppen från gymnasieskolan samt de många\r\nelever som kommer från grundskolan och går vidare\r\noch inte har med sig tillräckliga kunskaper. Jag tänker\r\nockså på den närmast katastrofala lärarbristen.\r\nEn förutsättning för att kunna göra något åt det\r\nförsta problemet är att veta hur det står till. Jag åter-\r\nkommer till det här med utvärdering. Jag frågade\r\nSkolverket om man på något sätt hade i uppdrag att ta\r\nreda på vad betygen egentligen är värda. Oavsett vad\r\nman tycker om betyg är det ju betyg vi har, men vad\r\när de värda? Sätts de på likvärdiga grunder? Lever\r\nGodkänt i verkligheten upp till de kriterier som finns\r\neller inte? Detta kunde man få reda på genom att t.ex.\r\njämföra nationella prov och ämnesprov osv.\r\nMin konkreta fråga är: Tycker skolministern att\r\ndet skulle vara intressant att ge i uppdrag att verkli-\r\ngen försöka få fram fakta om vad betygen som sätts i\r\ndagens skola står för - om de motsvarar de kriterier\r\nsom är uppsatta, hur de förhåller sig till nationella\r\nprov osv.? Att skolministern inte vill ha ett fristående\r\nkvalitetsinstitut har jag redan fått reda på.\r\nDen sista frågan är: Har skolministern ingen reak-\r\ntion alls på eller några förslag för att råda bot på lä-\r\nrarbristen? På gymnasieskolan är över hälften över 50\r\når, så där kommer det att vara avfolkat om ungefär tio\r\når.</pre><pre>Anf.  195  Statsrådet INGEGERD WÄR-\r\nNERSSON (s):\r\nFru talman! Nej, jag vill nog inte ha något fristå-\r\nende institut. Däremot tycker jag att det är oerhört\r\nviktigt att vi inriktar Skolverkets roll och uppgift som\r\nmyndighet på uppgifterna med tillsyn och gransk-\r\nning. Det här har skärpts efterhand. När jag ser på\r\nmin roll som skolminister och det styrsystem vi har i\r\ndag  kan jag konstatera att vi egentligen bara har de\r\nnationella läroplanerna, en viss del av lärarutbild-\r\nningen och vår skollag att styra utifrån.\r\nDå är det oerhört viktigt att få veta hur det står till,\r\nprecis som Ulf Nilsson säger. Blir det så som vi har\r\ntyckt från regering och riksdag? Jag vill använda mig\r\nav Skolverket som denna myndighet. Det är där\r\ngranskningen skall ske så att man kan få rapporter\r\ntillbaka och också förslag och idéer om hur man kan\r\ngöra förändringar.\r\nDet här med betygssystemet och dess kriterier är\r\nviktigt, och hur man jämför betyg med varandra är ett\r\nintressant spörsmål. Den första uppgift som Skolver-\r\nket nu har fått är att göra en revidering av såväl be-\r\ntygskriterier som kursplaner i förhållande till när man\r\nsjösatte detta första gången. Det är tänkt att denna\r\nrevidering skall pågå ständigt, dvs. ske vart femte år.\r\nJag kan dock inte ge något löfte i dag om att jag\r\nspeciellt tänker se över betygen. Men frågeställningen\r\när mycket intressant. Jag tror att man måste ha den\r\nmed sig för att sedan om ytterligare några år åter-\r\nkomma till denna typ av målrelaterat betygssystem\r\noch se om det är bättre eller sämre och om vi får ut\r\nden effekt vi vill ha.\r\nNågon nämnde förut det här med läsförståelse.\r\nJag följer nu ett intressant EU-projekt där 130 länder\r\nhar jämförts när det gäller elevers läsförståelse. Här\r\nkom Sverige och Norge i mitten, Finland i toppen och\r\nDanmark absolut i botten. Då börjar man fundera på\r\nvad det är som gör detta. Inte kan det vara så att vi lär\r\nut saker och ting på så olika sätt. Nu är åtta länder\r\nengagerade i att se vad som egentligen ligger bakom\r\nkriterierna - precis det som Ulf Nilsson är inne på.\r\nVad är det egentligen vi mäter när vi pratar om läs-\r\nförståelse? Är det själva språkets uppbyggnad? Är det\r\nhur vi lär ut osv.? Frågeställningen tycker jag alltså är\r\nintressant.</pre><pre>Anf.  196  ULF NILSSON (fp) replik:\r\nFru talman! Jag menar att man redan nu har så\r\npass mycket uppgifter att om man utnyttjar dem på\r\nrätt sätt med hjälp av ämnesprov och nationella prov\r\nskulle man kunna få fram betydligt säkrare uppgifter\r\nnär det gäller om betygen verkligen sätts på grundval\r\nav kriterierna eller om de sätts på grundval av någon-\r\nting annat. Det är viktigt, just för att vi skall kunna ta\r\nhand om eleverna på rätt sätt, att veta att det betyg de\r\nhar är värt det som det på papperet står för.\r\nSedan hann inte skolministern svara på frågan om\r\nlärarbristen. Jag menar att den står så akut för dörren\r\natt det inte går att bara säga att vi väntar på att det\r\nskall komma förslag från någon kommitté osv. Jag\r\nskulle önska att skolministern hade några allmänna\r\nidéer om vad man skall göra i detta läge då hälften av\r\nlärarna i gymnasieskolan pensioneras om några år.</pre><pre>Anf.  197  Statsrådet INGEGERD WÄR-\r\nNERSSON (s):\r\nFru talman! Jag fick i dag frågan från SLUR-\r\ngruppens ordförande om jag ville ta ett förslag som\r\ninte var riktigt färdigt - det fanns några punkter som\r\nman fortfarande var osäker på - eller om jag kunde\r\ntänka mig att vänta och få det efter juluppehållet.\r\nMan fortsätter alltså att arbeta under juluppehållet\r\noch kan komma tillbaka i början av januari. Min\r\ntanke var egentligen att i dag i denna kammare redo-\r\nvisa detta, men jag gjorde bedömningen, eftersom\r\nman sade att man behövde ett par veckor, att jag ville\r\nvänta. Jag vet inte var SLUR-gruppen i dag befinner\r\nsig.</pre><pre>Anf.  198  GUNILLA TJERNBERG (kd):\r\nHerr talman! Jag vill börja med att säga till skol-\r\nministern att jag ser det som positivt att vi har fått en\r\nvärdegrundsgrupp som nu arbetar. Vi kristdemokrater\r\nhar vid många tillfällen pekat på behovet av att värde-\r\nringsfrågorna lyfts fram i olika sammanhang i sam-\r\nhället och också i skolan.\r\nRiksdagen har beslutat att en läroplan skall införas\r\nför verksamheten i den kommunala förskolan. Som\r\nen konsekvens av beslutet återfinns för första gången\r\ni budgetpropositionen förskolan inom utgiftsområde\r\nUtbildning och forskning. Tidigare har den som be-\r\nkant återfunnits inom Hälsovård, sjukvård och social\r\nomsorg. Förändringen är i och för sig i konsekvens\r\nmed att barnomsorgsfrågor nu handhas av Utbild-\r\nningsdepartementet.\r\nSpråkbruk är ofta avslöjande, så även regeringens.\r\nI regeringens budgetproposition fortsätter man att tala\r\nom begreppet barnomsorg trots att man själv tagit\r\ninitiativ till och fattat beslut om att det i skollagen\r\nnumera heter förskola. Jag kunde också notera att\r\nskolministern delar min frustration vad gäller språk-\r\nbruket när jag tog del av en artikel i Lärarförbundets\r\nfacktidning för ett antal veckor sedan.\r\nDebatten om den s.k. maxtaxan på dagis är ett an-\r\nnat exempel på regeringens tvehågsenhet. En tvehåg-\r\nsenhet som sannolikt har sin grund i det orimliga i att\r\nmer eller mindre kräva att var och en skall lämna sina\r\nbarn i en statligt reglerad verksamhet från ett års ålder\r\noch det orimliga i att en ettåring omfattas av samma\r\nläroplan som en femåring.\r\nVarför säger vi kristdemokrater det? Jo, vi ansåg\r\nnär det här beslutet antogs, och vi ser fortfarandet det\r\nbekymret, att den största bristen i regeringens förslag\r\ntill läroplan för förskolan är att det utvecklingspsy-\r\nkologiska perspektivet saknas helt. Ettåringen omfat-\r\ntas av samma läroplan som den femåring som kanske\r\notåligt väntar på att få börja i förskoleklassen. De\r\nolika behov som en ettåring och en femåring har\r\nborde ha belysts mer utförligt i läroplanen.\r\nFör föräldrar med barn i kommunal förskola inne-\r\nbär förslaget enbart en större tydlighet angående\r\nmålsättningen med verksamheten. För personalen i\r\nförskolorna är en läroplan ett viktigt dokument för att\r\nmarkera verksamhetens betydelse. För föräldrar som\r\nföredrar någon annan barnomsorgsform kan dock\r\nbeslutet inte uppfattas som något annat än en ytterli-\r\ngare styrning mot en enda omsorgsform, att så tidigt\r\nsom möjligt placera sitt barn i kommunens förskola.\r\nAnnars är risken att det kommer efter i utvecklingen\r\noch klarar sig sämre i skolan.\r\nDet som förstärker bilden av att det är enhetlighet\r\noch inte mångfald som eftersträvas är just det faktum\r\natt familjedaghem, öppna förskolor och enskilda\r\nförskolor inte omfattas av läroplanen.\r\nDet är inte så svårt att se att det, med minskade\r\nbarnkullar och en fullt utbyggd kommunal förskola\r\nav den form som beslutet innefattar, inte kommer att\r\nfinnas utrymme för några andra verksamhetsformer\r\ninom den kommunala barnomsorgen. Varför skall\r\nkommunen i ett trångt ekonomiskt läge satsa på flera\r\nolika omsorgsformer?\r\nI budgetpropositionen fortsätter regeringen tydligt\r\ndetta synsätt. Regeringen slår fast att förskola efter-\r\nfrågas i större utsträckning än familjedaghem. Ja, det\r\när förvisso så. Den konstaterar att sedan 1996 har\r\nantalet inskrivna barn i familjedaghem minskat med\r\n14 000 barn till ca 96 000 barn. Någon analys av\r\nvarför efterfrågan minskat går inte att utläsa i propo-\r\nsitionen. Verkligheten är faktiskt den att i många\r\nkommuner erbjuds föräldrar inga alternativ. Det är\r\nsannolikt svårt att efterfråga något som inte erbjuds\r\neller ens är möjligt att få.\r\nRegeringen slår tydligt fast att den anser att det är\r\nbäst för alla barn att omfattas av den kommunala\r\nförskolan med dess utbildningsinriktning. Familjepo-\r\nlitik blir utbildningspolitik, stod det att läsa i ett ny-\r\nhetsbrev tidigare i år från Utbildningsdepartementet.\r\nÄr det då så självklart att heldagsomsorg utanför\r\nhemmet är det bästa för alla barns utveckling de\r\nförsta levnadsåren, som regeringen gör gällande? Vi\r\nkristdemokrater anser inte det. Det är en kollektivis-\r\ntisk samhällssyn som vi inte bör ta med oss in i 2000-\r\ntalet.\r\nTvärtom visar internationell forskning att föräld-\r\nrakontakten under de första åren är mycket viktig för\r\nbarnets neurologiska utveckling och därmed också för\r\nbarnets kapacitet att lära. Under den tiden är det just\r\nnärheten och anknytningen till föräldrarna som är det\r\nviktiga.\r\nTill detta kommer att gruppstorleken inom för-\r\nskolan i dag gör att det inte är möjligt att erbjuda en\r\nnära och personlig social relation med varje barn\r\nutifrån att 60 % av ett- och tvååringarna i dag finns i\r\ngrupper med mer än 16 barn. Detta är enligt Barnom-\r\nbudsmannen en helt oacceptabel nivå.\r\nSamtidigt har det skett en kvalitetsutveckling av\r\nfamiljedaghemmen. Fler föräldrar väljer kooperativa\r\neller privata omsorgsformer för sina barn. Vi krist-\r\ndemokrater menar att i stället för att ensidigt fram-\r\nhålla en viss typ av omsorg talar allt för att vi bör\r\nvara öppna för olika barnomsorgsalternativ och satsa\r\npå hög kvalitet på de olika alternativen. Där inklude-\r\nrar vi självklart förskolan. Då tänker jag på daghem,\r\nså att vi specificerar de olika omsorgsformerna.\r\nFramför allt måste vi en gång för alla slå fast att\r\ndet är föräldrarnas självklara rätt att välja barn- och\r\nfritidsomsorgsform för sina barn. Först när man har\r\nåstadkommit en reell valmöjlighet för föräldrar blir\r\ndet intressant att mäta och jämföra siffror som rör\r\nefterfrågan.\r\nHerr talman! Det är föräldrarna som bäst vet uti-\r\nfrån sitt/sina barns behov vilken omsorgsform som\r\npassar bäst för de egna barnen. För att detta skall vara\r\nmöjligt måste alternativen finnas och erbjudas. Detta\r\nåstadkommer man genom att även familjedaghem-\r\nmens behov uppmärksammas. Regeringen väljer att\r\nfortsätta osynliggörandet av familjedaghemmen. Det\r\ngäller också den öppna förskolan, som betraktas som\r\nnågot slags lyx som man både kan ha och mista.\r\nÖppna förskolan, herr talman, vill jag här i kam-\r\nmaren ta tillfället i akt att säga något om. Jag bekla-\r\ngar att skolministern inte är närvarande i kammaren\r\noch att inte heller socialdemokraten Torgny Daniels-\r\nson är närvarande. Han var inne på den här frågan\r\ntidigare i kväll. Jag skulle gärna ha velat få synpunk-\r\nter på öppna förskolan från både statsrådet och före-\r\nträdaren för socialdemokraterna i den här debatten.\r\nMen jag skall ta tillfället i akt och säga något om\r\nden öppna förskolan. Den är av speciell betydelse för\r\nnyblivna föräldrar som vill ha stöd och hjälp. Den är\r\nav stor betydelse i områden där barnfamiljernas soci-\r\nala nätverk är svagt, där arbetslösheten är hög och där\r\nbarn och föräldrar har långt till grannar och umgänge.\r\nDen utgör ett stöd för föräldrar att kunna vara just\r\nföräldrar i mötet med andra vuxna och barn, att dela\r\nerfarenheter och få råd. Dagens familjer är små en-\r\nheter som skall fylla många funktioner. Många öppna\r\nförskolor har i dag ett nära samarbete med social-\r\ntjänsten och mödravårdscentraler. I en del kommuner\r\nhar kyrkor, föräldrar och ideella organisationer tagit\r\növer verksamheten.\r\nMen inte med ett ord nämner regeringen något om\r\nden viktiga förebyggande och stödjande verksamhet\r\nsom den öppna förskolan utgör. Något som är mycket\r\nanmärkningsvärt. Detta faktum torde ligga till grund\r\nför att många kommuner väljer att lägga ned den\r\nöppna förskolan i besparingssyfte. Vi kristdemokrater\r\nser nedläggningarna som en affär antagligen bara på\r\npapperet. Långsiktigt är det förödande. Hur ser skol-\r\nministern på den oroande utveckling som nu pågår\r\nute i kommunerna, där den öppna förskolan utgör ett\r\nav de populäraste sparobjekten?\r\nVi kristdemokrater anser att regeringen borde\r\nformulera övergripande mål inklusive en gemensam\r\nvärdegrund i en läroplan som skulle gälla förskola,\r\nfamiljedaghem och öppen förskola. Detta bär sedan\r\nkompletteras med riktlinjer för respektive verksam-\r\nhetsform. Vad gäller läroplanen för förskolan anser vi\r\nkristdemokrater att hela arbetslaget har ett stort an-\r\nsvar för att målen uppfylls, att varje yrkeskategori\r\nansvarar för sitt kompetensområde, men att det är\r\nförskollärarna som skall ha det pedagogiska ansvaret\r\nför att läroplanens mål uppfylls. Det handlar om tyd-\r\nlighet.\r\nNu vill jag komma till slutet av mitt anförande\r\noch ta upp Skolverket. Skolverket har genomfört en\r\nfördjupad studie angående lokalintegration mellan\r\nförskoleklass, fritidshem och skola. Studien ger vid\r\nhanden att lokalintegreringen är genomförd i stor\r\nutsträckning, men att graden av verksamhetsmässig\r\nintegrering varierar. Om regeringen menar allvar med\r\ninriktningen att hela arbetslaget har ansvaret för verk-\r\nsamheten vid förskolorna, att olika pedagogiska kun-\r\nskaper skall samverka och komplettera varandra åter-\r\nstår en hel del arbete och en hel del frågeställningar\r\nsom måste belysas.\r\nHerr talman! Till sist några ord om vårdnadsbi-\r\ndraget. Vi kristdemokrater har tidigare i utskottet\r\nvelat att kommunerna skall ges möjlighet att ge små-\r\nbarnsföräldrar som hellre vill ha det ett kontant stöd i\r\nstället för dagisplats. Svaret till dessa föräldrar har\r\nvarit att barnomsorgen är utbyggd till i det närmaste\r\nfull behovstäckning. Det kan väl knappast vara svaret\r\npå frågan?\r\nJag vill då citera en journalist på Dagens Nyheter\r\nsom för en tid sedan skrev: \"För föräldrar som vill\r\nsätta barnen på kommunens daghem från ett års ålder\r\nfungerar systemet bra. För andra är det ett tvång. Den\r\navgörande frågan är: Exakt med vilken rätt bestäm-\r\nmer riksdagsmajoriteten, hur barnen skall tas om\r\nhand? Med vilket argument tar riksdagen över föräld-\r\nrarnas rätt? Enda svaret kan vara: Makten - vi vill\r\nanvända makten att tvinga vår vilja på andra.\"\r\nJag kan bara konstatera Socialdemokraternas\r\novilja och kraftfulla motstånd att ge föräldrarna den\r\nsjälvklara rätten att välja vilken omsorgsform man\r\nvill ha för sina barn. Det kan knappast belysas bättre.\r\nStatsrådet tog upp att hon ville titta tillbaka, stan-\r\nna upp. Det respekterar jag, och det är bra att göra\r\ndet. Då skall jag också passa på att kort stanna upp\r\noch gå tillbaka till mina många år som förskolelärare\r\nute i barnomsorgen. Jag har mött många föräldrar\r\nsom har uttryckt önskan att mer kunna välja vilken\r\nomsorgsform de vill ha för sina barn. Torgny Dani-\r\nelsson svarade under replikskiftet att han var beredd\r\natt titta och lyssna i kommunerna på vad föräldrarna\r\nvill. Det står redan tydligt klart vad många föräldrar\r\nvill om man läser tidningar och tar del av opinioner.\r\nFrågan och svaret till den har vi redan. Det handlar\r\nmer om att lyssna och ta till sig.\r\nHerr talman! Jag står bakom samtliga reservatio-\r\nner från Kristdemokraterna i utbildningsutskottets\r\nbetänkanden UbU1 och UbU2, men yrkar för att\r\nvinna tid bifall till reservation 3 i UbU1 samt reser-\r\nvation 1 i UbU2.</pre><pre>Anf.  199  LARS HJERTÉN (m):\r\nHerr talman! Det har redan varit uppe motsvaran-\r\nde en skolklass och talat i alla frågor som gäller ut-\r\nbildning och undervisning, alltifrån förskolan till\r\nhögskolan. Det mesta är väl sagt.\r\nDen skolform jag skall tala om är i första hand\r\ngymnasieskolan. Det är inte så mycket som har sagts\r\nom gymnasieskolan. Det finns en hel del att tillägga.\r\nNär man lyssnar till debatten upptäcker man snart\r\natt den svenska gymnasieskolan har stora problem.\r\nMånga elever lämnar gymnasiet utan att fullfölja sina\r\nstudier. I storstäderna var det 85 % som fullföljde\r\nstudierna i gymnasieskolan 1993 men bara 74 % år\r\n1997, enligt Skolverkets statistik.\r\nOrsakerna till att eleverna misslyckas är många.\r\nEn hel del saknar tillräckliga förkunskaper från\r\ngrundskolan. Det individuella programmet skall bätt-\r\nra på vad som saknas, men det är inte sällan en när-\r\nmast en övermänsklig uppgift för skolan och för lä-\r\nrarna. Insatserna kommer ofta för sent.\r\nOm man fortsätter som hittills skjuter man hela ti-\r\nden problemen framför sig och låter nästa stadium\r\neller skolform få rätta till vad man inte klarat av tidi-\r\ngare. Det är, som sagt, mycket svårt.\r\nEtt problem med dagens gymnasieskola är den\r\nnärmast totala enhetligheten. Alla utbildningar är\r\ntreåriga, trots att eleverna är olika och att alla absolut\r\ninte klarar av samma kurs på lika lång tid. Till detta\r\nkommer att alla skall ges allmän behörighet till hög-\r\nskolan - också på lika lång tid. Detta gör att utbild-\r\nningen blir alltför krävande för vissa och för enkel för\r\nandra. I värsta fall får ingen elev precis den stimulans\r\nsom just han eller hon behöver för att utveckla sin\r\nförmåga fullt ut.\r\nNär man sedan jämför betygen mellan olika pro-\r\ngram förstår man att något har gått snett. På industri-\r\nprogrammet och byggprogrammet fick förra året\r\nmellan 20 och 25 % av eleverna Icke godkänd i kär-\r\nnämnet matematik A och nästan ingen fick MVG,\r\nmycket väl godkänd, som är det högsta betyget. På de\r\nteoretiska programmen är situationen helt annorlunda.\r\nDet finns en spridning över hela fältet, och följaktli-\r\ngen är det ganska många som får högsta betyget\r\nMVG.\r\nI en omfattande rapport, Gymnasieskola för alla\r\nandra, från Skolverket - som jag fick via min dator i\r\nmorse, men inte har hunnit läsa så mycket av - finns\r\nen del synpunkter som är värda att diskutera. Man\r\ntalar där om de yrkesförberedande utbildningarnas\r\nlåga status och deras låga skolvärde. \"Skolvärde\" är\r\nett nytt begrepp för mig i sammanhanget. På grund av\r\nlåg status och lågt skolvärde menar utredningen att\r\nman undervärderar prestationerna på programmen.\r\nEgentligen skulle eleverna på fordonsprogram, bygg-\r\nprogram och industriprogram ha lika bra betyg som\r\nkamraterna på de naturvetenskapliga och samhälls-\r\nvetenskapliga programmen om status och skolvärde\r\nvar desamma.\r\nI kärnämnena svenska A, engelska A och mate-\r\nmatik A finns nationella kursprov - som alla som kan\r\nden svenska gymnasieskolan i dag känner till - och\r\nde är lika för alla elever oavsett vilket program de\r\nstuderar på. De är avsedda som rikslikare för betygs-\r\nsättningen. Jag har svårt att tänka mig att lärarna\r\ngenom något slags statustänkande om lågt eller högt\r\nskolvärde bedömer proven olika, så att de ställer\r\nhögre krav på eleverna från yrkesförberedande pro-\r\ngram och ger dem lägre betyg än de skulle ha. Jag\r\nskall studera rapporten lite mer noggrant och se om\r\ndet verkligen är så.\r\nHär finns mycket att diskutera. Givetvis måste\r\nbetygen diskuteras igen. Vi moderater vill öka antalet\r\nbetygssteg. Tre betygssteg är för få för att spegla\r\nelevernas kunskaper och resultat på ett tillfredsstäl-\r\nlande sätt.\r\nSkolministern sade att det är ett för långt steg\r\nmellan Godkänd och Väl godkänd. Det är det säkert.\r\nVi har i vår grupp diskuterat om det går att tänka sig\r\natt sätta ett plus eller minus framför de tre betygssteg\r\nsom finns i dag. Allt som skedde i den gamla skolan\r\nvar inte dumt. Där fanns det faktiskt plus och minus\r\nframför betygen.\r\nEtt akut problem är att det saknas nationella krite-\r\nrier för högsta betyget MVG, Mycket väl godkänd.\r\nNu har Skolverket lovat att komma med kriterierna så\r\natt lärarna kan sätta sina slutbetyg vårterminen 1999.\r\nDet är nödvändigt.\r\nVi vill också återinföra möjligheten att komplette-\r\nra betyg under gymnasietiden, alltså även om man har\r\nfått godkänt i ett ämne så skall man kunna komplette-\r\nra till ett högre betyg. Det förbjöds av den socialde-\r\nmokratiska regeringen 1994. Enligt den nuvarande\r\nordningen måste en elev vänta med att komplettera ett\r\nsådant betyg till efter gymnasiet. Vi ser det som en\r\nrättssäkerhetsfråga att kunna komplettera betyg under\r\npågående gymnasieutbildning. Genom det nuvarande\r\nsystemet blir det extra många som använder komvux\r\neller kunskapslyftet för att läsa upp betyg inför hög-\r\nskolestudier, och på så sätt blir det svårare att få en\r\nhögskoleplats direkt efter gymnasiet.\r\nHerr talman! Propositionen Gymnasieskolan i ut-\r\nveckling - kvalitet och likvärdighet innehåller väldigt\r\nlite av den debatt som förs om gymnasieskolan i dag.\r\nMan tar inte åt sig särskilt mycket av den kritik som\r\nfinns. Jag frågar mig när jag läser propositionen vil-\r\nken plats lärarna egentligen har i den socialdemokra-\r\ntiska gymnasieskolan, om regeringen ser lärarna som\r\nen resurs. Det borde man göra, men i så fall skall det\r\nframgå mer av propositionen om man är villig att\r\nhöja lärarnas status och skolvärde - för att använda\r\nden nya terminologin från rapporten jag nämnde.\r\nI propositionen saknas förslag till lösningar när\r\ndet gäller alla elever på yrkesinriktade program som\r\nhar betyget Icke godkänd i kärnämnena matematik,\r\nengelska och svenska. Det finns inte heller några\r\nförslag på att höja kraven på grundskolan eller på att\r\nyrkeseleverna skall få den arbetsplatsförlagda utbild-\r\nning som de faktiskt är berättigade till. Samverkan\r\nskola-arbetsliv lyser med sin frånvaro. Dock finns det\r\nen ljuspunkt. Skolministern sade att hon i dagarna har\r\ntagit initiativ till en kontakt mellan skolan och nä-\r\nringslivet för att kunna bygga på ett samarbete i\r\nframtiden.\r\nVi har hört mycket om social snedrekrytering\r\ninom högskolan tidigare i dag. Jag har påpekat att det\r\nförekommer social snedrekrytering långt tidigare -\r\ninom gymnasieskolan. Det är bara att se på vilka som\r\nväljer de olika gymnasieprogrammen. Det är ungefär\r\nsamma typ av val som när jag gick i skolan för många\r\når sedan. De som i dag väljer de teoretiska program-\r\nmen är elever med samma bakgrund som de som gick\r\ni gymnasiet för 20-30 år sedan.\r\nDet har inte hänt särskilt mycket utan det är\r\negentligen mycket marginella förändringar. Jag skulle\r\nha ställt en fråga till skolministern, men jag kan i\r\nstället fråga någon av de socialdemokratiska ledamö-\r\nterna i utskottet.\r\nHur ser ni på situationen i gymnasieskolan, de sto-\r\nra problemen med de yrkesförberedande program-\r\nmen, undervisningen i kärnämnen och de låga bety-\r\ngen som dessa elever får? De får alltid sämst betyg i\r\njämförelse med elever på de studieförberedande pro-\r\ngrammen.\r\nDet är ett akut problem som skolan, lärarna, ele-\r\nverna och deras familjer brottas med. Men det är\r\nockså ett långsiktigt problem. Man måste göra nå-\r\ngonting åt det här. Det kan inte fortsätta som det är\r\nhur länge som helst.\r\nJag skall nu kort redogöra för några av de mode-\r\nrata förslagen som vi menar skulle förbättra gymna-\r\nsieskolan. Vi vill, som redan har sagts här, införa en\r\nkvalitetsgaranti i gymnasieskolan. Den garantin be-\r\nstår av tre delar. För det första ett fritt skolval som\r\nsäkrar valfrihet för alla elever oavsett var de bor, för\r\ndet andra en obligatorisk gymnasieexamen, och för\r\ndet tredje vill vi införa ett fristående nationellt kvali-\r\ntetsinstitut.\r\nNär det gäller gymnasieexamen skall den pröva\r\nden enskilde elevens kunskaper och färdigheter och\r\narbetas fram av gymnasieskolor, högskolor och uni-\r\nversitet i samverkan med berörda branscher. Gymna-\r\nsieexamen skall delvis vara anpassad efter de olika\r\nprogrammens karaktär. Det betyder att en del av\r\nexamen skall omfatta ett skriftligt examensarbete för\r\nde teoretiska programmen och ett gesällprov för yr-\r\nkesförberedande program.\r\nDet fristående nationella kvalitetsinstitutet som vi\r\nvill inrätta skall granska och utvärdera alla grund- och\r\ngymnasieskolors resultat och kvaliteter. Anders\r\nSjölund har redan berört den frågan, och jag skall inte\r\nsäga så mycket mer om det.\r\nSkolministern talade om att regeringen ville införa\r\nen kvalitetsgranskningsnämnd. När jag lyssnade till\r\nhenne fick jag intrycket att också den skulle vara\r\nganska fristående. Jag hade velat fråga henne om man\r\ninte kan tänka sig en viss samverkan med våra idéer\r\nså att den inte bara är Skolverkets egen organisation.\r\nJag har under den här hösten träffat väldigt många\r\nlärare, gymnasielärare och grundskollärare, lärare\r\ninom vuxenutbildning och givetvis också en hel del\r\nelever. Nästan alla är bekymrade, många är t.o.m.\r\nmycket oroade över vad som håller på att hända med\r\nden svenska skolan. Ett entydigt budskap är att\r\ngrundskolan bör färdigutbilda elever innan de kom-\r\nmer till gymnasiet. Gymnasiet får inte bli en förlängd\r\ngrundskola.\r\nLärarutbildningen måste ses över, precis som har\r\nberörts i många inlägg här. Vi vet att inom 10 år går\r\n50-60 % av gymnasielärarna i pension. Många som\r\nhar undervisat i gymnasiet har övergått till kun-\r\nskapslyftet. Lärarna måste få tillbaka arbetsglädjen\r\noch insikten om att deras yrke är viktigt. Men då\r\nmåste vi politiker lyssna på deras synpunkter och ta\r\nderas kritik på allvar, och det gäller särskilt det parti\r\nsom för tillfället befinner sig i regeringsställning. För\r\ngymnasielärare behövs en karriärmöjlighet inom den\r\negna professionen. Det är bl.a. därför som vi vill\r\ninrätta fler lektorstjänster för lärare med forskarut-\r\nbildning.\r\nDet behövs också olika huvudmän inom skolan\r\noch utbildningssektorn i stort. Mina erfarenheter\r\ngäller folkhögskolan. Betydligt mer än hälften av alla\r\nfolkhögskolor drivs av en privat huvudman. Arbetar-\r\nrörelsen och Vänsterpartiet har skolor, kyrkan och\r\nidrottsrörelsen likaså, och därutöver landstingen. Det\r\nblir mångfald och valfrihet både för lärare och stude-\r\nrande. En del av den valfriheten borde också gälla\r\nandra skolformer.\r\nVi har i vårt parti talat i väldigt många år om lär-\r\nlingsutbildning i samarbete mellan näringsliv och\r\nskola. En sådan utbildning, som innehåller lärlings-\r\nplatser inom företagen, strider tyvärr mot arbetsrätten\r\nsåsom den är utformad i dag. Det måste lösas på\r\nnågot sätt så att vi inte missar en massa jobb helt i\r\nonödan. Vi vet ju att många företag i dag är villiga att\r\nsatsa på en lärlingsutbildning för framtida jobb.\r\nDet är också för jobbens skull som vi vill satsa\r\nextra resurser på den kvalificerade yrkesutbildningen\r\noch anpassa övrig vuxenutbildning, t.ex. kunskaps-\r\nlyftet, mer till vad som går att genomföra med hänsyn\r\ntill krav på god och hög kvalitet. Det finns gott om\r\nansökningar till den kvalificerade yrkesutbildningen,\r\nbetydligt fler än till de platser som regeringen anvi-\r\nsar. I det avseendet skulle eleverna gott och väl räcka\r\ntill de platser som vi vill skall införas redan nästa år.\r\nNär det gäller kunskapslyftet är det många som i\r\ndagarna fått brev från Centrala studiestödsnämnden,\r\nCSN, med beskedet att pengarna är slut, vilket inne-\r\nbär att de tvingas avbryta sina studier långt innan de\r\när klara. Av 50 000 ansökningar har 23 000 fått nej\r\ninför starten av vårterminen 1999.\r\nKommunaliseringen av ungdomsskolan genom-\r\nfördes år 1991. Tyvärr diskuteras skolans inre arbete\r\nväldigt lite ute i kommunerna. Det är mest budgetfrå-\r\ngor och frågor om lokaler. Riksdagen diskuterar all-\r\nmänna skolfrågor mycket mer än i kommunerna. Jag\r\nhar för min egen del inte märkt någon större skillnad\r\nmellan tiden före och efter kommunaliseringen. Med\r\nkommunerna menar jag kommunfullmäktige och\r\nkommunstyrelse men också lokalpressen. Det har inte\r\nblivit ett riktigt genomslag i den politiska beslutspro-\r\ncessen och i debatten efter kommunaliseringen.\r\nDet är också en väldigt stor skillnad mellan hur\r\nmycket kommunerna satsar på skolan. Det har också\r\nberörts här. Bl.a. därför menar vi att det är viktigt att\r\ninföra en nationell skolpeng som blir mycket mer\r\nrättvis och ett nationellt kvalitetsinstitut. Vi är skyldi-\r\nga våra ungdomar och vuxenstuderande en utbildning\r\nav god kvalitet, en skola som har höga mål och som\r\nlever upp till dessa mål - varför inte Europas bästa\r\nskola som ett första steg? En bra utbildning är den\r\nbästa framtidsinvesteringen.\r\nTill sist, herr talman, bara några ord bara om re-\r\nservation 3 i betänkande 2 om utgiftsområde 15, som\r\nockså följs upp av ett särskilt yttrande av moderater-\r\nna. Det gäller studiemedel för kantorsutbildningen.\r\nDet får inte vara så att exakt likvärdig utbildning i ena\r\nfallet bedöms som gymnasieutbildning och i andra\r\nfallet som högskoleutbildning. Det blir väldigt orätt-\r\nvist för de folkhögskolor som härigenom förlorar\r\nelever bara på grund av villkoren för studiemedel.\r\nJag yrkar inte bifall till den reservationen, men\r\nhoppas att ändå regeringen - om nu regeringens re-\r\npresentant hade varit närvarande här i kammaren -\r\nskall beakta de synpunkter jag har framfört. Till sist\r\nvill jag instämma i Per Bills yrkande om bifall till två\r\nolika reservationer.</pre><pre>Anf.  200  BIRGITTA SELLÉN (c) replik:\r\nHerr talman! Jag skulle vilja ställa en fråga till\r\nLars Hjertén. Moderaterna föreslår en nationell skol-\r\npeng med motiveringen att öka skolans frihet och\r\nsäkra skolans resurser. Jag kan förstå den tanken när\r\nman vet att en del skolor bara satsat 37 000 kr.\r\nFörklara följande för mig som kommer från en\r\nganska stor kommun, Sundsvall, som har 95 000\r\ninvånare. Om en nationell skolpeng är på ungefär\r\n50 000 kr skulle det för oss i Sundsvall innebära att\r\ndet skulle bli 4 000 kr mindre per barn. Hur skall vi\r\nklara det? Hur skall alla glesbygdskommuner som i\r\nsnitt förlorar 7 000 kr per barn på en skolpeng klara\r\ndet?\r\nAlla föräldrar som har barn som skall gå i skola i\r\nkommuner som skulle få minskade resurser har rätt\r\natt höra vilka konsekvenserna blir. Blir klasserna\r\nstörre? Blir det färre nya skolmateriel? Kommer\r\nskolmaten att avgiftsbeläggas, eller vad blir följden?</pre><pre>Anf.  201  LARS HJERTÉN (m) replik:\r\nHerr talman! Tack för den frågan. Skolpeng är ett\r\nbegrepp som vi har talat om ganska länge. Jag var\r\nsjälv med att genomföra en kommunal skolpeng när\r\njag var ordförande i barn- och utbildningsnämnden i\r\nmin hemkommun åren 1991-1994. Det innebär att\r\nman bestämmer hur mycket varje barn skall få med\r\nsig till den skola där de går.\r\nDet fungerade mycket bra. Vi hade tidigare ett\r\nväldigt krångligt system med bidrag till skolorna.\r\nSkolpengen kritiserades väldigt hårt i början. Men vi\r\nfick enighet mellan alla partier både i kommunfull-\r\nmäktige och kommunstyrelse för en kommunal skol-\r\npeng.\r\nEn nationell skolpeng innebär att man bygger ut\r\nsystemet till det nationella planet. Det innebär fram-\r\nför allt att man ökar valfriheten för barnen, för ung-\r\ndomarna och för deras familjer. Man kan alltså välja\r\nskola genom att man tar med sig en statlig skolpeng\r\ntill den skola man har valt. Det är det smidigaste och\r\nbästa sättet att få en full valfrihet inom skolvärlden.\r\nVi tänker oss i första hand grundskolan. Sedan\r\nfinns det prislappar även på vad gymnasieskolan\r\nkostar. I dag är det orättvisare än vad det skulle bli\r\nmed vårt system. Det är en väldigt skillnad på vad\r\nskolan kostar per barn i vissa kommuner mot andra\r\nkommuner. Det skulle utjämnas. Det skulle bli mer\r\nrättvist för barnen och familjerna och också för un-\r\ndervisningen.</pre><pre>Anf.  202  BIRGITTA SELLÉN (c) replik:\r\nHerr talman! Tanken med en skolpeng inom\r\nkommunerna kan jag tro på. Där vet man ju vilken\r\nskattesats man har och hur det ser ut. Men vi vet ju att\r\nde ser olika ut över hela landet. Vi har kommuner\r\nmed skattesatser på 33 kr och andra med skattesatser\r\npå 28 kr. Sedan skall man bestämma en nationell\r\nskolpeng. Jag får det inte att gå ihop. Hur skall man\r\nkunna lösa det på ett vettigt sätt?</pre><pre>Anf.  203  LARS HJERTÉN (m) replik:\r\nHerr talman! Vi har ju ett schabloniserat system\r\nnär det gäller friskolor som fungerar ganska bra. Vi\r\nkan inte här och nu exakt bestämma var de här sum-\r\nmorna skall ligga. Det finns förstås en del svårigheter,\r\nmen det finns det i dag också. Svårigheterna är myck-\r\net större i dag med den jättestora skillnad som finns\r\nmellan vissa kommuner. Skillnaderna skulle bli\r\nmycket mindre med vårt system med skolpeng.</pre><pre>Anf.  204  ULLA-BRITT\r\nHAGSTRÖM (kd):\r\nHerr talman! Jag följde med spänning den intensi-\r\nva mediedebatten om skolan under slutet av somma-\r\nren. Den var mycket bra och behövlig. Det som för-\r\nvånade mig i den debatten var att inte elever och\r\nföräldrar syntes. Vid skolstarten tog jag med mig ett\r\nantal artiklar till den klass, en 9:a, som jag hade i\r\nsvenska för diskussion.\r\nVi läste, vi funderade och vi sökte komponenter.\r\nJag bad eleverna plocka fram artiklar som handlade\r\nom eleven. Det fanns några enstaka, t.ex. om dyslexi.\r\nJag bad dem plocka fram artiklar om föräldrar. Det\r\nfanns någon enstaka. Mest handlade det om lärarnas\r\nmöjligheter och arbetsvillkor.\r\nDetta är ett tecken på att situationen måste tas på\r\nallvar. Läraryrket hör till samhällets viktigaste. I\r\nläraruppgiften ingår att framstå som förebild. Kvali-\r\ntetsarbetet handlar om att det måste vara ett rimligt\r\nantal elever per lärare i gymnasieskolan för att läraren\r\nskall ha en möjlighet att lära känna eleverna. Villko-\r\nren är orimliga för många lärare i gymnasieskolan i\r\ndag som har många korta kurser. Vissa lärare kan ha\r\nflera hundra elever per termin.\r\nDet är förvånande att gymnasieskolans totala\r\nkostnader minskat i förhållande till tidigare år trots\r\ngymnasiereformen och den utveckling som skett. Det\r\nmåste innebära att lärarna gjort ett utomordentligt\r\ngott arbete.\r\nDet som är bekymret i dag - och där ruskar skol-\r\nledaren på huvudet - är att man inte kan ge elever\r\nmed lagstadgad rätt det stöd som de behöver. Nu\r\ntänker jag på elever med t.ex. dyslexi eller Aspergers\r\nsyndrom. Detta gäller inte bara tidiga åldrar i grund-\r\nskolan. Det gäller också på högstadiet och i gymna-\r\nsieskolan. Elever med behov av särskilda stödinsatser\r\nhar hamnat i kläm.\r\nDet är vår utmaning att tillsammans lösa detta.\r\nDet skulle jag vilja ha sagt till Ingegerd Wärnersson\r\nom hon hade varit här nu.\r\nHerr talman! Om vi tittar på anslagsramen så\r\nskiljer vi oss inom det område som jag nu tänker tala\r\nom mest, nämligen gymnasieskolan och IT-delen. Vi\r\nskiljer oss inte i våra ramar. Vi har ungefär samma\r\nramar, men det som skiljer det kristdemokratiska\r\nbudgetförslaget från regeringens budget, som Social-\r\ndemokraterna, Vänstern och Miljöpartiet står bakom,\r\när den ideologiska diskussionen.\r\nDet är värdegrundsfrågor, kvalitetsfrågor och val-\r\nfrihetsfrågor. Här har vi mycket att göra, t.ex. att få\r\nkommunerna att förstå att det är oerhört viktigt att\r\nprioritera resurser till skolan. Där har vi kristdemo-\r\nkrater satsat en del mer än regeringen.\r\nKristdemokraterna stöder angelägenheten av att\r\nfler flickor går det naturvetenskapliga programmet.\r\nVi är mycket bekymrade över det låga ansökningsta-\r\nlet till omvårdnadsprogrammet. Det kommer att bli\r\nmycket bekymmersamt i framtiden, inte minst för\r\nkommunerna med tanke på arbetskraften inom äldre-\r\nomsorgen.\r\nAndelen elever inom det individuella programmet\r\när oroväckande. Det har aldrig varit tänkt att det skall\r\nvara det tredje största programmet i gymnasieskolan\r\nunder det första gymnasieåret. Det är fel att dölja\r\ndetta genom att påvisa att det alltid varit 5 %, som det\r\nstår här i texten, av det totala antalet elever inom\r\ngymnasieskolan. Det berör ju egentligen inte alla de\r\ntre åren. Det finns ingen statistik över vad som händer\r\nmed de ungdomar som lämnar det individuella pro-\r\ngrammet.\r\nHerr talman! Skolan blir alltmer reflekterande,\r\nvilket är bra. I dagens samhälle måste den enskilde\r\neleven lära sig att hela tiden se möjligheter. För ele-\r\nverna handlar det om att uppleva en tilltro till sin\r\negen förmåga i samspel med andra. Eleverna skall\r\ninhämta en grundläggande kunskap för att kunna ta\r\nett eget ansvar. Gymnasieskolan måste tillhandahålla\r\nolika miljöer för lärande. Vi är olika. Arbetsglädjen är\r\nen viktig mätare på kvaliteten i gymnasieskolan.\r\nEleven måste få det självförtroende som behövs för\r\natt bli sugen på kunskapsinhämtande.\r\nKapitalet i skolan är treenigt. Det handlar om kun-\r\nskap och kompetens, social fostran och skapandet av\r\nett relationskapital. En elev med en inre kompass och\r\nmed en utåtriktad nyfikenhet har de största förutsätt-\r\nningarna att klara en problembaserad inlärning.\r\nVarje elev behöver få vara med och upprätta en\r\npersonlig utvecklingsplan. Tyvärr är det inte så i dag.\r\nI förhållande till den här planen måste det göras en\r\nuppföljning, utvärdering och kvalitetssäkring av ele-\r\nvens resultat.\r\nGymnasieskolan är fortfarande för statisk, då\r\ntimplanen lever kvar. Det är positivt att man har rätt\r\natt variera timtalen. Men med hänsyn till gymnasie-\r\npoängen skulle timplanen inte behövas. Det är fel att\r\ngymnasiepoängen framstår som både golv och tak för\r\nutbildningen. Det måste finnas en större flexibilitet\r\nför att möta framtidens krav på en utbildning av hög\r\nkvalitet.\r\nValfriheten att söka gymnasieprogram i andra\r\nkommuner måste öka, liksom möjligheten att läsa\r\nvalbara kurser i andra kommuner. Det är också viktigt\r\natt vi får en gymnasieexamen snart. I denna spelar\r\nockså examensarbetet en viktig roll.\r\nJag har i dessa dagar mött rektorer som står där\r\nmed sina blanketter och har elever som inte får ett\r\ngodkänt betyg till höstterminen. De undrar bekymrat\r\nvad de skall göra. Det finns inte resurser. Där har vi\r\nstora bekymmer. Jag håller med de talare som har\r\npåpekat att vi måste förändra betygssystemet igen och\r\nha fler steg.\r\nDet finns fortfarande oklarheter i kommunerna\r\nom hur kraven på godkända betyg i svenska, engelska\r\noch matematik skall genomföras. Även om kraven på\r\ngrundskolan stärks och gymnasieskolan ändrar ar-\r\nbetssätt kommer det ändå att finnas elever som har\r\nbehov av kurser med en annan ambitionsnivå i kär-\r\nnämnena. Det är också önskvärt att eleverna, efter\r\nintresse och behov, kan få studera olika ämnen i egen\r\ntakt. Därför anser Kristdemokraterna att de mer om-\r\nfattande kärnämnena bör delas in i etapper, där ele-\r\nverna kan läsa kurser med olika ambitionsnivå och i\r\nolika takt.\r\nDet är inte nödvändigt att varje elev direkt skall\r\nkunna få högskolebehörighet. Detta skall man kunna\r\nkomplettera och läsa in senare. Det kan inte vara ett\r\nsjälvändamål, i synnerhet som högskolan inte i nulä-\r\nget är beredd att ta emot alla elever med högskolebe-\r\nhörighet.\r\nHerr talman! Jag är mycket mån om att vi får till\r\nstånd ett lärlingssystem som fungerar. Det är faktiskt\r\nett sätt för ungdomar att få fotfäste på arbetsmarkna-\r\nden. Det individuella programmet har uppnått en\r\nomfattning som vi inte räknade med. Det kan säkert\r\ntolkas som ett intresse bland många elever för en mer\r\nyrkesinriktad utbildning av lärlingskaraktär. Då måste\r\nvi utveckla lärlingssystemet tillsammans med nä-\r\nringslivet. Konflikten mellan lärlingssystemet och\r\narbetsrätten måste lösas.\r\nGymnasiet måste också utveckla utbildning i\r\nentreprenörskap.\r\nIntresset för fristående gymnasieskolor är mycket\r\nstort. Det har nu startat tio nya. Det fick vi exempel\r\npå från Skolverket.\r\nExempel på skolor som lyckats förverkliga många\r\nidéer om pedagogisk förnyelse är industrigymnasier-\r\nna. Fler flickor söker till dessa utbildningar. Det tyck-\r\ner jag är intressant. Dessa gymnasier har större förut-\r\nsättningar att klara målen vad gäller APU. De har\r\nockså varit föregångare vad gäller integrationen mel-\r\nlan yrkesprogram och naturvetenskapsprogrammet.\r\nHerr talman! Innan jag slutar skulle jag vilja lägga\r\nin lite etik också i det nya fina verktyg som vi har fått\r\ni och med informationstekniken. Det är ju ett fantas-\r\ntiskt redskap tillsammans med biblioteket.\r\nPå den skola jag kommer från gjorde vi nyss en\r\nkarta. Vi tände en lampa för varje land som elever har\r\nnågon anknytning till. Det blev 39 lampor, 39 länder.\r\nVilken kontaktyta som finns! Tänk att nå alla dessa\r\nländer med IT! Vilken ny kunskap och kompetens\r\nman kan skaffa, och vilka möjligheter man kan få!\r\nDet gäller också stödet för funktionshindrade. Det är\r\noerhört viktigt att elever med handikapp får del av\r\ndetta.\r\nNär vi nu talar om utbildningen för lärarpersonal\r\nvill jag säga att en egen e-postadress måste vara för-\r\nknippad med utbildning och fortbildning av lärare\r\nvad gäller pedagogik och tolkning. Den tekniska\r\ndelen är så självklar.\r\nJag kontrollerade några webbsidor som man kun-\r\nde söka på Altavista. Jag gjorde det i söndags. Jag\r\nskall bara ge något exempel innan jag slutar, herr\r\ntalman. Jag tittade på nyckelordet porr. Det ger\r\n60 210 webbsidor, varav 1 891 på svenska. Nyckel-\r\nordet sex ger 2 237 896 webbsidor, varav 47 743\r\nfinns på svenska.\r\nEn lärare måste handleda i fråga om vilka av des-\r\nsa sidor som är positiv kunskap och vilka som är\r\nnegativ kunskap. Läser jag t.ex. om Förintelsen och\r\njag skall slå upp ordet Auschwitz hittar jag 43 010\r\nwebbsior. Jag hittar 545 på svenska. Vem säger till en\r\nfjortonåring vad som gäller? Hur skall lärarna klara\r\ndet? Finns det verkligen handledare med kunskap\r\nsom är inne i problematiken, som fått lära sig utred-\r\nningsteknik och källkritik? Nej, det finns inte den\r\nlärarkompetensen!\r\nVi fick en ny lärare till vår skola som inte ens\r\nkunde IT, som inte hade fått kunskap om IT på lärar-\r\nutbildningen. Då är pedagogik och tolkning oerhört\r\nviktiga moment om vi skall komma till en överens-\r\nstämmelse med den etik som förvaltas av kristen\r\ntradition och västerländsk humanism. Jag tycker att\r\ndet är synd att de skrivningarna har försvunnit ur\r\nregeringsförklaringen.</pre><pre>Anf.  205  NILS-ERIK SÖDERQVIST (s):\r\nHerr talman! Det vore väl förmätet av mig att för-\r\nsöka mig på konststycket att sammanfatta den debatt\r\nsom har varit i kammaren i dag. Det skulle också vara\r\nomöjligt, tror jag, att göra det.\r\nI talarstolen har det funnits representanter från\r\nmitt parti som har talat både om förskola och grund-\r\nskola och om högskola och forskning. Det är väl ändå\r\nså att jag bör kommentera och ge vår syn på det som\r\nenligt vår uppfattning är enormt lyckat, nämligen\r\nkunskapslyftet.\r\nGymnasiet har jag inte för avsikt att ta upp på nå-\r\ngot sätt i dag. Vi kommer faktiskt att behandla en\r\nproposition om gymnasieskolan under våren. Därför\r\nfinns det inte någon anledning, tycker jag, att göra\r\ndet.\r\nKunskapslyftet, det som vi vanligtvis kallar för\r\nden särskilda satsningen på vuxnas lärande och kun-\r\nskap, omfattar också kvalificerad yrkesutbildning. Vi\r\nvet att det i förslaget för nästa år finns en utbyggnad\r\nupp till 12 000 platser. Det finns också ett bra under-\r\nlag för det. I allt väsentligt i övrigt ligger just kun-\r\nskapslyftet där.\r\nJag vill börja med att slå fast att jag tror att den\r\nsatsning som vi nu har gjort, som har ett och ett halvt\r\når på nacken och som startade den 1 juli 1997, är\r\nstarten på en ordentlig kunskapsrevolution för den\r\ngrupp i arbetsför ålder som finns i samhället. Det\r\nhandlar faktiskt om att se ett livslångt lärande. Det\r\nhandlar om att starta med folkbildning, om att gå\r\nvidare till kunskap som ger chans till vidare studier\r\noch till ett jobb, men också om att sedan finnas i ett\r\nlivslångt lärande hela vägen. Det är en gigantisk upp-\r\ngift. Jag tror att det är en mycket spännande tid som\r\nligger framför oss just på det sättet.\r\nJust nu tycker jag mig se att vi befinner oss i, som\r\njag tror att vi alla uppfattar det, ett inledningsskede.\r\nKunskapslyftet omfattar i dag hundratusentals vuxna\r\nmänniskor som får en chans att få i ryggsäcken det\r\nsom man behöver för att gå vidare.\r\nJag tror att det är viktigt att vi kommer i håg och\r\nkonstaterar att detta kunskapslyft mottas mycket\r\npositivt runt om i landet. Tänk på alla enskilda män-\r\nniskor och de bilder jag har framför mig. Några har\r\ntvingats lämna sina arbeten och ser framför sig en\r\nsituation där de efter 20 års yrkesverksamt arbete går\r\nut i arbetslöshet. Då får man chansen. Låt vara att de\r\nockså kanske känner en rädsla för att gå in i ett nytt\r\nlärande. Men de vågar sig ändå över tröskeln, kom-\r\nmer in i ett kunskapslyft och finner sig där till rätta.\r\nSedan möter man dem och de säger till en: Nisse,\r\ndetta är det bästa jag har gjort under hela min tid!\r\nSedan får de chansen att komma ut. De får både en\r\nyrkesutbildning efter det och sedan ett jobb.\r\nAlla dessa bilder skulle jag, om jag hade tid, kun-\r\nna berätta mycket om. Det parat med kommunernas\r\ninställning, som är enormt positiv, och med utbild-\r\nningsanordnarnas synpunkter och upplevelse av att\r\ndet här är väldigt värdefullt gör att detta blir någon-\r\nting som vi allesammans borde sluta upp kring. Vi\r\nborde säga: Tänk vad bra detta har varit! Och vad\r\nroligt det skall bli att se de fem år som är framför oss\r\nnu! Vi ser hur vi skall kunna bilda grunden för nå-\r\ngonting som kommer sedan som handlar om att forma\r\nframtidens vuxenutbildning på ett bra sätt.\r\nDå blir man ju naturligtvis beklämd när man i\r\ndag, liksom tidigare, konstaterar att Moderata sam-\r\nlingspartiet så mejslar ut sig i att tycka illa om detta.\r\nNi har egentligen aldrig varit med om att gå på tåget\r\noch tycka att det här är bra. Låt vara att ni för nästa år\r\nvill skära bort en fjärdedel och att ni nu också har\r\nmed er Folkpartiet. Men alldeles klart är att tittar man\r\npå era tidigare förslag ser man att ni egentligen inte\r\nvill någonting om kunskapslyftet. Ni pratar vackert i\r\ndag om att det måste öppnas dörrar för att få bort\r\nsnedrekryteringen till högre studier, osv. Det är ju\r\ntrams!\r\nDet är klart att det inte går att komma till rätta\r\nmed detta om ni inte öppnar möjligheterna för alla att\r\nfå chans till just den högskoleutbildning eller yrkes-\r\nutbildning man måste ha.\r\nFör oss är detta den största fördelningspolitiska\r\ninsatsen. Det handlar om jämlikhet, om att ge förut-\r\nsättningar för alla.\r\nI början av 80-talet kunde varannan som behövde\r\nett arbete gå direkt från högskolan och in i ett arbete.\r\nI dag vet vi att det är 4 av 100 som kan göra det. Det\r\nser ut på det sättet.\r\nVi har bakom oss en historia där vi lyfte allmän-\r\nbildningen i det här landet upp till någon sorts grund-\r\nskolenivå. Det räckte.\r\nI dag räcker det inte. I dag måste man ha mer. Det\r\när precis detta som gör att kunskapslyftet och det som\r\njag sedan ser framför mig skall ligga hela vägen efter\r\nde här fem åren, efter år 2002.\r\nTänker ni i Moderata samlingspartiet stå utanför\r\nockså då? Tänker ni fortfarande sitta på läktaren och\r\nvara sura på och griniga över den vuxenutbildnings-\r\nsatsning som ändå de allra flesta sluter upp kring och\r\nsäger är bra?\r\nDet sker naturligtvis en del saker och ting mitt i\r\ndet här arbetet. Det görs en alldeles fantastisk sats-\r\nning, och parallellt med den gör vi också löpande en\r\nutvärdering. Nästan inget som vi har gjort har haft så\r\nmycket av utvärdering och så mycket av ögon på sig.\r\nJag tror att mycket handlar om hur man kan ta vara på\r\nden tredjedel av kunskapslyftet som har en yrkesin-\r\nriktning. Många som går in i det här måste få chansen\r\natt tillägna sig baskunskaper varvade med en yrkesin-\r\nriktning. Detta ger mycket av motivationen.\r\nVi måste också följa upp männen på ett bättre sätt\r\nän hittills. Alla vi som har sett materialet vet att verk-\r\nsamheten hittills dominerats av kvinnor.\r\nDet kan vara värdefullt att fundera över vad soci-\r\naldemokraterna och över huvud taget den grupp här i\r\nkammaren som är positiv till det här egentligen står\r\nsamlade kring. Tre syften är uttalade.\r\nSyftena delaktighet, möjlighet till vidare studier\r\noch anställningsbarhet - dvs. förutsättningar att kun-\r\nna få ett jobb - bildar en viktig bas för det som jag\r\ntidigare talade om, nämligen fördelningspolitiska\r\nåtgärder. Om man inte är delaktig ställs man utanför\r\nsamhället. Vi inser vad det medför när vi tittar ut över\r\nvåra gränser och även när vi anlägger ett historiskt\r\nperspektiv.\r\nVi måste få fler att bli delaktiga i samhället, och\r\ndet främsta verktyget för detta är naturligtvis att män-\r\nniskor kan gå in i en bildnings- och kunskapsprocess.\r\nDet handlar om humanistiska värden, faktiskt om att\r\nman får en tilltro till samhället och till människor som\r\nman har runtomkring sig. Vi kan också se det mot-\r\nsatta, som handlar om utanförskap, främlingsfientlig-\r\nhet och intolerans. Vi kan historiskt se att det finns en\r\nhel skräpkammare av elände som kan inträffa i ett\r\nsamhälle präglat av detta, och det vill vi inte ha.\r\nDå blir delaktighetsmålet en viktig förutsättning\r\nför att man skall kunna få med sig så mycket i rygg-\r\nsäcken att man kan genomgå en yrkesutbildning, få\r\nett jobb och bli delaktig. Alla de här tre syftena häng-\r\ner ihop och är beroende av varandra.\r\nLåt mig slutligen bara ge ett svar till Lars Hjertén,\r\näven om han inte kan begära replik på detta inlägg.\r\nHan sade tidigare att de särskilda pengarna till utbild-\r\nningsbidrag är slut. Det är fel. Det finns pengar till\r\n50 000 sådana bidragsrum 1999. Visserligen ökar\r\nintresset för det här, men vad hjälper det när ni för\r\nnästa år vill ta bort en fjärdedel av den här verksam-\r\nheten?</pre><pre>Anf.  206  ULF NILSSON (fp) replik:\r\nHerr talman! Som Nils-Erik Söderqvist säger är\r\ndet mycket som är positivt med kunskapslyftssats-\r\nningarna. Jag och Folkpartiet, som genom åren har\r\nvarit positiva till satsningar på vuxenutbildning och\r\nsom vill hitta ett system som håller, vill ändå ställa\r\nföljande fråga: Är det inte dags, särskilt ur utbild-\r\nningsutskottets synpunkt, att göra en vanlig skolmäs-\r\nsig utvärdering av kunskapslyftet?\r\nVäldigt mycket av de fakta som vi har fått  hand-\r\nlar om kvantitet, statistik och kommunernas kostna-\r\nder. Utan att döma ut hela projektet tycker jag att\r\näven Nils-Erik Söderqvist skulle bli litet orolig när\r\nhan ser de första uppgifter som vi har fått från Linkö-\r\nping, där man talar om att man inte har kontroll över\r\nom lärare är utbildade, över vilka som har ansvaret\r\nför betygssättning osv.\r\nMed tanke på att projektet skall fortsätta i tre år\r\ntill tycker jag att även Nils-Erik Söderqvist borde\r\nanse att det vore värt att göra en riktig skolmässig\r\nutvärdering, en utvärdering från utbildningsutgångs-\r\npunkt, medan man fortfarande kan rätta till de brister\r\nsom finns.</pre><pre>Anf.  207  NILS-ERIK SÖDERQVIST (s) re-\r\nplik:\r\nHerr talman! Ulf Nilsson frågar efter en utvärde-\r\nring. Vi har i dag fått höra att det har gjorts en sådan.\r\nI den första delen har man frågat dem som finns i\r\nverksamheten hur de uppfattar den. Är man miss-\r\nnöjd? Tycker man att det är si eller så, eller vilken\r\nuppfattning har man? Det visar sig att över 80 % är\r\nmycket nöjda med kunskapslyftet och med den verk-\r\nsamhet som de befinner sig i.\r\nÄven om det är för tidigt att nu säga vad som\r\nkommer att hända, kan inte jag påminna mig någon\r\nverksamhet som varit så utsatt för utvärderingar som\r\njust kunskapslyftet. Jag tror att det som kommer att\r\nske i olika sammanhang under det närmaste året\r\nkommer att bekräfta det intryck som vi som är ute\r\noch möter kommunerna, utbildningsanordnarna och\r\ndem som deltar i kurserna har, nämligen att man är\r\nmycket nöjd. Detta är en av de allra bästa satsningar\r\nsom vi har gjort utbildningspolitiskt.\r\nJag tycker alltså inte att Ulf Nilsson skall vara så\r\nbekymrad för just detta.</pre><pre>Anf.  208  ULF NILSSON (fp) replik:\r\nHerr talman! Det kan ändå inte ha undgått Nils-\r\nErik Söderqvist att det har förts en debatt om det här.\r\nVi har inte någon statistik över i hur många fall elever\r\nhar avbrutit utbildning därför att de inte har fått rätt\r\nundervisning. Det har t.ex. nämnts att det i Linköping\r\ninte fanns datorer på datorkursen osv. Jag vill inte\r\nsvartmåla och absolut inte säga att det är ett helhets-\r\nintryck, men bristen i alla de utvärderingar som Nils-\r\nErik Söderqvist talar om och som även Kunskaps-\r\nlyftskommittén har framhållit, är att dessa inte är\r\ntraditionella utvärderingar av hur den här verksam-\r\nheten fungerar som skola.\r\nVi har fått statistik, uppgifter om att människor\r\ntycker att det är trevligt att gå på kurserna osv. Jag\r\ntror att finns många bra utbildningsanordnare, kom-\r\nmunala och andra, som gör mycket av detta, men jag\r\nundrar ändå om vi inte kunde vara överens om att det\r\nvore angeläget att snabbt få in uppgifter om hur det\r\nfungerar med betyg och med utbildade lärare och\r\näven vilken anställningsbarhet man verkligen uppnår\r\nnär man har genomgått kunskapslyftet.</pre><pre>Anf.  209  NILS-ERIK SÖDERQVIST (s) re-\r\nplik:\r\nHerr talman! Till Ulf Nilsson vill jag säga att det\r\nvore märkligt om man inte på något ställe i en verk-\r\nsamhet som omfattar hundratusentals människor och\r\nsom sjösatts med många olika utbildningsanordnare\r\nruntom i vårt land skulle kunna finna några bekym-\r\nmer i verksamhetens inledningsskede. En poäng med\r\ndetta är att vi prövar olika former av satsningar, med\r\nolika pedagogiska uppläggningar.\r\nDet är detta som är spänningen i det hela, och ut-\r\nvärderingen kommer att ge besked på dessa punkter.\r\nOm man skulle haka upp sig på att det på en och\r\nannan plats i landet tillfälligt finns bekymmer, skulle\r\nvi nästan inte kunna göra någonting.\r\nJag tror att den utvärdering som vi har sagt skall\r\nske bör genomföras i den takt och i den ordning som\r\nhar angivits. Den kommer att bilda ett mycket bra\r\nunderlag för den utformningen av vuxenutbildningen\r\nefter år 2002.</pre><pre>Anf.  210  ULLA-BRITT HAGSTRÖM (kd)\r\nreplik:\r\nHerr talman! Kunskapslyftet ger stora möjligheter\r\noch är något i den anda som Kristdemokraterna alltid\r\nhar efterlyst, dvs. en varvad utbildning vad gäller\r\nteori och arbetsmarknad.\r\nDet som förvånar mig är att kunskapslyftet är så\r\nkvinnodominerat. I all statistik är kvinnor mest utbil-\r\ndade och gör minst avhopp. Vad är det som behövs\r\nför att intressera männen? Vi kanske behöver knyta\r\nihop arbetsmarknaden också på ett annat sätt, kanske\r\nfå fram någon sorts personliga kontrakt, så att kun-\r\nskapslyftet skall kunna leda till ett arbete eller en\r\nhögskoleplats. Trängseln där blir ännu större i och\r\nmed att högskolebehörigheten krävs av alla inom\r\ngymnasieskolan.\r\nVad är det som behövs för att få männen till kun-\r\nskapslyftet?</pre><pre>Anf.  211  NILS-ERIK SÖDERQVIST (s) re-\r\nplik:\r\nHerr talman! Det som Ulla-Britt Hagström tar upp\r\när ett bekymmer, som jag sade i mitt anförande. Vi\r\nvet att kvinnorna som grupp har en högre utbild-\r\nningsnivå än männen i just det här sammanhanget,\r\noch vi vet att kvinnorna dominerar i kunskapslyftet.\r\nHär måste vi göra ytterligare ansträngningar för att\r\nförsöka förmå män att gå från arbetslöshet in i kun-\r\nskapslyftet. Vi skall naturligtvis rikta det främst till\r\ndem som har den lägsta utbildningen, precis som vi\r\nhar sagt.\r\nJag tror att vi skall vara medvetna om att tröskeln\r\när högre för många i den här gruppen av män. Jag\r\ntror, som jag sade i mitt anförande, att den del av\r\nkunskapslyftet som har haft en yrkesinriktning är bra\r\noch verksam. Om vi kan hitta sätt att ytterligare ut-\r\nveckla det tror jag att det blir lättare att motivera den\r\ngruppen att gå in. Man kan göra det mera praktiskt\r\noch mera handfast och se till att varva det med\r\nbaskunskaper i kärnämnen där det finns luckor att\r\nfylla igen.</pre><pre>Anf.  212  LARS HJERTÉN (m) replik:\r\nHerr talman! Det var intressant att Nils-Erik Sö-\r\nderqvist sade att det finns pengar för alla platser\r\n1999.\r\nJag fick i går ett telefonsamtal från en av det fåtal\r\nmän som studerar inom kunskapslyftet - det är ju\r\nbara en tredjedel män. Han går tillsammans med fem\r\nkamrater en datautbildning på 42 veckor som började\r\nför fyra veckor sedan. Efter fyra veckor, just i går,\r\nfick han ett brev från CSN, som sade att pengarna var\r\nslut för nästa år och att han inte får behålla sitt studi-\r\nebidrag. Det gör att de här fem männen nu kommer\r\natt sluta om en och en halv vecka.\r\nJag kommer förstås att hälsa till honom och säga\r\natt det som står i brevet är fel, därför att i riksdagen\r\ntalar socialdemokraterna om att det finns pengar till\r\ndessa platser. Det är väldigt glädjande om det verkli-\r\ngen är sant, men jag betvivlar det.\r\nJag talade också med Folkbildningsrådet för en\r\nvecka sedan, och de sade att av de 50 000 - det var\r\ndet jag nämnde i mitt anförande - som sökt stöd för\r\nnästa år och alltså redan kommit in på kunskapslyftet\r\när det 27 000 som får stödet och 23 000 som har fått\r\nnej. Är det också lögn, Nils-Erik Söderqvist?</pre><pre>Anf.  213  NILS-ERIK SÖDERQVIST (s) re-\r\nplik:\r\nHerr talman! Till Lars Hjertén skall jag säga att\r\ndet handlade om att konstatera att det finns pengar för\r\n50 000 platser under 1999. Vi tillför nu 10 000 nya\r\nplatser till kunskapslyftet ovanpå den gamla nivån.\r\nFör 1999 tillförs UBS en halv miljard ytterligare. Om\r\nman räknar in vuxenstudiestödet, svux och svuxa,\r\nanslår vi över 800 miljoner kronor.\r\nVad vi inte kommer ifrån är att det även finns be-\r\ngränsningar i våra möjligheter. Vi kan alltså inte ge\r\nalla chansen att få del av de här platserna. Trycket\r\nökar, och även vi har en begränsning i fråga om att ge\r\nalla möjlighet att komma in. Men det är viktigt att\r\nkonstatera att vi ökar satsningen.\r\nDet är häpnadsväckande att just Lars Hjertén och\r\nModerata samlingspartiet tar upp detta, eftersom de\r\ninte vill bidra till en ökning utan tvärtom vill skära\r\nbort en fjärdedel av verksamheten och satsningen.</pre><pre>Anf.  214  LARS HJERTÉN (m) replik:\r\nHerr talman! De platser som vi har föreslagit finns\r\ndet också studiebidrag till. Det är skillnaden mellan\r\noss och Socialdemokraterna.\r\nNu backade Nils-Erik Söderqvist. Han sade alltså\r\natt det finns vissa begränsningar. Det är precis vad\r\nsom finns. Det som är tragiskt är att folk som är stu-\r\ndieovana och som påbörjade en utbildning för bara\r\nfyra veckor sedan nu får ett brev där CSN meddelar\r\natt pengarna är slut och att de inte kan fortsätta sina\r\nstudier om bara ett par veckor. Därför blir det inte\r\nnågon fortsättning för de här männen, som var ganska\r\nfå på sin kurs.\r\nVi tycker inte alls illa om kunskapslyftet. Jag har\r\naldrig hört någon moderat tala illa om vuxenstudier.\r\nDäremot har vi talat mycket om kvalitetskrav även\r\nnär det gäller vuxenutbildning.\r\nEn ny minister, Björn Rosengren, som väl inte är\r\nhelt obekant för Nils-Erik Söderqvist, intervjuades så\r\nfort han hade tillträtt sitt nya ämbete. Han fick en\r\nfråga om just vuxenutbildningssatsning och satsning\r\npå nya jobb. Han sade så här: Jag tycker nog att det\r\nhar varit för mycket volymresonemang när det gäller\r\nsatsningar under de senaste åren men för lite kvali-\r\ntetstänkande.\r\nBjörn Rosengren är varken moderat eller talar illa\r\nom kunskapslyftet, men han säger precis samma sak\r\nsom vi.</pre><pre>Anf.  215  TOMAS HÖGSTRÖM (m):\r\nHerr talman! Till att börja med måste jag ifråga-\r\nsätta debattordningen med anledning av utbildnings-\r\nfrågornas behandling i kammaren. Jag anser att de är\r\nalltför viktiga för att hanteras på det sätt som kam-\r\nmarkansliet nu har lagt upp debatten på. Inte nog med\r\natt debatten ryckts sönder av flera ajourneringar, utan\r\nupplägget innebär också att debatten blir ostrukture-\r\nrad. Vi kommer att se flera exempel på det längre ned\r\ni talarordningen.\r\nIT i skolan innebär utmaningar och möjligheter\r\nberoende på hur det hela hanteras. Det är ett av verk-\r\ntygen i en omfattande och betydelsefull brytningstid\r\nsom kommer att påverka alla områden av samhället.\r\nVi ser redan nu hur dessa förändringar påverkar män-\r\nniskors vardag, yrkesroll, prioriteringar och val.\r\nSkall Sverige ha en framträdande plats och dra\r\nfördel av den utveckling som pågår av ökad globali-\r\nsering och internationalisering är det nödvändigt med\r\nsatsningar på informationsteknik i skolan.\r\nDen moderata uppfattningen är att skolan är nyck-\r\neln till en bred användning av informationsteknik.\r\nKort sagt måste vi bli fler som använder den nya\r\ntekniken. Alla måste bli delaktiga.\r\nVi satsar därför 3,5 miljarder kronor under de\r\nnärmaste tre åren för att göra det möjligt att med hjälp\r\nav IT förnya, modernisera och utveckla skolan.\r\nRegeringen satsar i budgetpropositionen 340 mil-\r\njoner kronor år 1999, 500 miljoner år 2000 och 650\r\nmiljoner år 2001. Det är bra, men det är inte tillräck-\r\nligt. Det räcker inte. Det visar mer på en socialdemo-\r\nkratisk tvehågsenhet än på en vilja att ta krafttag i de\r\nsatsningar som är nödvändiga. Vi föreslår 800 miljo-\r\nner kronor det första året följt av 1 350 miljoner år\r\n2000 och 1 300 miljoner år 2001.\r\nÄven den moderata satsningen anser jag vara i\r\nunderkant i jämförelse med vad som verkligen be-\r\nhövs.\r\nDet finns en del bra saker att ta fasta på när det\r\ngäller informationsteknikens användande i regering-\r\nens skrivelse Lärandets verktyg - nationellt program\r\nför IT i skolan. Men skrivelsen är lite av en önskelista\r\n- en önskelista just därför att den inte följs av de\r\nnödvändiga anslag som krävs.\r\nDen större satsning som vi gör är nödvändig för\r\natt klara det framtida åtagande som det innebär att\r\nutveckla, modernisera och förnya skolan. Att integre-\r\nra datoranvändningen i all undervisning och i alla\r\nämnen är enligt vår mening den viktigaste pedagogis-\r\nka förnyelseuppgiften de närmaste åren. Utbyggnad\r\nav den informationstekniska infrastrukturen, utbild-\r\nningsprojekt för att höja lärarnas IT-kompetens samt\r\nsatsningar på distansutbildning är också nödvändiga.\r\nVi föreslår även att landets alla skolor senast vid\r\nutgången av år 2000 bör vara anknutna till Internet\r\nmed bredbandsnät. Vi vill också öka antalet samar-\r\nbetsavtal med internationellt ledande skolor och uni-\r\nversitet avseende distansutbildning.\r\nUtvecklingen är spännande - inte minst det fak-\r\ntum att den nya tekniken öppnar möjligheterna till\r\nökad individualisering både för elever och lärare, och\r\ndet kommer att leda till förändringar. Det fria sökan-\r\ndet efter kunskap kommer att påverka samhällets alla\r\ndelar. Det är en utveckling som vi moderater välkom-\r\nnar.\r\nMed det instämmer jag i de yrkanden som tidigare\r\nhar framförts av moderata företrädare i kammaren.</pre><pre>Anf.  216  LENNART GUSTAVSSON (v):\r\nHerr talman! Först och främst vill jag säga att jag\r\ndelar Tomas Högströms synpunkter på debattuppläg-\r\nget. Det kan vara trevligt att någon gång hålla med\r\nmoderater.\r\nMänniskors kunskaper blir mer och mer betydel-\r\nsefulla i dagens och morgondagens värld. Nya för-\r\nhållanden kräver nya insikter. Människor måste ha\r\nkunskap och bildning för att kunna delta i samhälls-\r\nbygget. För människan som ingår i ett socialt, ekolo-\r\ngiskt och historiskt sammanhang är förståelse en\r\navgörande faktor för aktivt deltagande och delaktig-\r\nhet. Utbildningssystemet, från förskola till högskola,\r\när en grund för samhällsbygge och samhällsmakt.\r\nVänsterpartiet menar att utbildningssystemet på\r\nmånga sätt speglar det rådande samhället. I samhället\r\nfinns orättvisor, ojämlikhet, segregation och brist på\r\ndemokrati som också ibland återfinns på olika håll\r\ninom utbildningssystemet.\r\nMen Vänsterpartiet menar att utbildningen kan\r\ngöras till ett verktyg för demokratisering, för jäm-\r\nställdhet och för minskning av klassklyftorna. Genom\r\ndemokratiska arbetsformer, en kritisk och ifrågasät-\r\ntande kunskapssyn och nära kontakter med det övriga\r\nsamhället kan utbildningen bli en progressiv kraft.\r\nVänsterpartiet anser att utbildning är en rättighet.\r\nEn likvärdig utbildning innebär att man tar hänsyn till\r\natt människor har olika erfarenheter, olika social\r\nbakgrund och olika kön och kulturtillhörighet. Skall\r\nutbildningssystemet aktivt kunna motverka klass- och\r\nkönsskillnader i samhället måste resurserna fördelas\r\nutifrån behov.\r\nDe mål för utgiftsområdena 15 och 16 som anges i\r\nregeringens budgetproposition är, som målformule-\r\nringar ofta är, ganska vaga. Vänsterpartiet konstaterar\r\ndock att regeringens målsättningar rymmer ambitio-\r\nner om ökad rättvisa, jämställdhet, utbildning av hög\r\nkvalitet och hänsyn till individens behov och önske-\r\nmål. Detta är någonting som vi som vänsterpartister\r\nnaturligtvis kan ställa upp på.\r\nSom jag tidigare påpekade menar Vänsterpartiet\r\natt en förutsättning för att utbildningssystemet skall\r\nkunna motverka klass- och könsskillnader i samhället\r\när att resurserna fördelas utifrån behov. Bl.a. ur denna\r\nsynpunkt menar vi från Vänsterpartiet att det är det\r\noffentliga - det gemensamma - som skall ansvara för\r\nutbildningen. Det är därför bra att regeringen i bud-\r\ngetpropositionen ger ökade ekonomiska möjligheter\r\nför kommunerna att satsa på skolan och på utbild-\r\nningen. Men det är också viktigt att påpeka att kom-\r\nmunerna behöver än mer resurser om skolan skall\r\nkunna verka för ökad rättvisa.\r\nDet alternativ som moderaterna för fram om skol-\r\npeng, som faktiskt har diskuterats många gånger\r\ntidigare, innebär ur Vänsterpartiets synpunkt att\r\norättvisor, segregering och skillnader i utbildnings-\r\nkvalitet ökar. Vänsterpartiet delar utskottets åsikt om\r\natt en schablonberäknad nationell skolpeng inte ger\r\nde grundläggande förutsättningarna för att kraven om\r\nen likvärdig skola av hög kvalitet för alla elever skall\r\nkunna uppfyllas.\r\nModeraternas ambitioner med skolpeng skall ock-\r\nså ses i skenet av att de företräder en ideologi som\r\nvill minska den offentliga - den gemensamma - sek-\r\ntorns betydelse. Moderat skolpeng i kombination med\r\nen politik som innebär att kommunernas resurser\r\nminskar innebär att grunden för det livslånga läran-\r\ndet, som ligger i ett väl utbyggt offentligt skolsystem,\r\nkraftigt hotas.\r\nI det sammanhanget är också kristdemokraternas\r\nambitioner om att införa centrala föreskrifter för\r\nfördelning av resurser till kommunerna något märkli-\r\nga. Vad kommuner framför allt behöver är mer resur-\r\nser. Att i en målstyrd verksamhet detaljstyra vissa\r\ndelar kan inte tolkas som något annat än ett misstro-\r\nende. Detta misstroende skulle i så fall vara riktat mot\r\nkommunerna.\r\nDet livslånga lärandet är något som nära nog alla\r\ntalar mycket om. Att definiera och tydliggöra vad\r\nbegreppet livslångt lärande innebär är en av de upp-\r\ngifter som vi  förtroendevalda har. Våra olika värde-\r\nringar kommer att medföra att svaren ser lite olika ut.\r\nFör mig som vänsterpartist innebär det bl.a. att goda\r\nförutsättningar måste skapas för att lärande och bild-\r\nning skall vara tillgängligt för alla oavsett ekonomis-\r\nka förutsättningar. Det livslånga lärandet är för mig\r\nsom vänsterpartist en rättvisefråga! Skall teorierna\r\nom det livslånga lärandet ha någon bärighet måste det\r\nfinnas en rättvisa i individernas möjligheter att delta.\r\nNär det gäller diskussionen om det livslånga lä-\r\nrandet delar Vänsterpartiet regeringens uppfattning\r\nom att grunden läggs redan i förskolan. Mot den bak-\r\ngrunden är det minst sagt märkligt att rätten till för-\r\nskola inte tydliggjorts. Med nuvarande ordning ställs\r\nbl.a. barn med arbetslösa föräldrar utanför förskolan i\r\nmånga av landets kommuner. Den debatten kommer\r\natt återkomma i den här kammaren under våren, men\r\nredan nu vill jag uppmärksamma de orättvisor som\r\nnuvarande regler innebär. I perspektiv av det livs-\r\nlånga lärandet och vikten av rättvisa när det gäller\r\nförutsättningar för bildning och utveckling blir hante-\r\nringen av barns rätt till förskola allt viktigare.\r\nMed tanke på de positiva signaler vi hörde från\r\nsocialdemokraterna här i kammaren under dagens\r\ndebatt verkar vi kunna se fram emot en positiv lös-\r\nning för barn till bl.a. arbetslösa föräldrar.\r\nBeträffande maxtaxan, som också togs upp här i\r\nkammaren, måste jag faktiskt säga att socialdemo-\r\nkraterna måste sluta att skylla på någon annan. Fak-\r\ntum är att socialdemokraterna själva aldrig lyckats\r\nvisa på en finansiering. Man lyfte inte ens frågan i de\r\növerläggningar som fördes mellan Socialdemokrater-\r\nna och Vänsterpartiet och Miljöpartiet.\r\nLåt oss en gång för alla slå fast att Vänsterpartiet\r\ngärna deltar i diskussioner om en rättvis fördelnings-\r\npolitik. Våra utgångspunkter i fråga om maxtaxan har\r\nvi redovisat tydligt i vår motion om förskolan.\r\nHerr talman! Låt mig kort kommentera situatio-\r\nnen för barn med särskilda behov inom utbildnings-\r\nsystemet. Till denna grupp hör bl.a. de funktionshind-\r\nrade eleverna. Det är viktigt att man noggrant bevakar\r\nutvecklingen av elevantalet i särskolan. Ökningen av\r\nantalet särskoleelever aktualiserar frågan om på vilket\r\nsätt grundskolan hanterar barn med särskilda behov.\r\nDet är orimligt att tänka sig att man använder\r\nsärskolan som ett sätt att komma från sitt eget ansvar.\r\nDet får aldrig råda något tvivel om grundskolans\r\nansvar. Alla skall platsa i grundskolan!\r\nBeträffande den s.k. FUNKIS-utredningen ser vi\r\nfrån Vänsterpartiet fram emot den aviserade proposi-\r\ntionen. Vår förhoppning är att på ett konstruktivt sätt\r\nkunna delta i arbetet med att förbättra de funktions-\r\nhindrades situation inom utbildningsväsendet. Funk-\r\ntionshindrades möjligheter till studier är i grunden en\r\nrättvisefråga.\r\nHerr talman! Avslutningsvis vill jag beröra rege-\r\nringens förslag om IT-satsning i skolan. Regeringen\r\nföreslår ett nationellt program för IT i skolan. Väns-\r\nterpartiet ser i huvudsak positivt på satsningen men\r\nvill gärna se en utveckling av programmet.\r\nDet är viktigt att det finns en balans mellan teknik\r\noch pedagogik och att det finns bestämda mål även i\r\npedagogiska termer för kommunernas satsningar på\r\nIT i skolan. Skolans uppgift är att ge alla elever en\r\nlikvärdig utbildning oavsett klass och kön. Därför har\r\nskolan en mycket viktig uppgift att kompensera ele-\r\nver för deras skilda förutsättningar. Alla elever måste\r\nfå goda kunskaper om hur informationstekniken kan\r\nanvändas. Satsningen på IT i skolan är därför nöd-\r\nvändig ur såväl ett jämlikhets- som ett jämställdhet-\r\nsperspektiv.\r\nTre frågor är från min synpunkt speciellt viktiga\r\natt beakta.\r\nFör det första: Vad skolan framför allt behöver är\r\nfler vuxna, fler lärare. Utbildning är i huvudsak inte\r\nen teknisk process utan en social process. En satsning\r\npå datorer kan aldrig ersätta den personliga kontakten\r\nmellan elever och lärare. Fler datorer i skolan kan inte\r\npå något sätt motivera att färre lärare anställs. Histo-\r\nrien med bl.a. programmerad undervisning och inlär-\r\nningsstudior borde lära oss att vara vaksamma när\r\nnya \"tekniska språng\" inom utbildningsområdet skall\r\ntas.\r\nFör det andra: Vi vet i nuläget lite om hur vi tän-\r\nker och hur vi lär. Forskningen ger ingen entydig bild\r\nom de positiva effekterna av datorstödd undervisning.\r\nVi vet inte hur pedagogiken skall vara utformad, även\r\nom vi alla är medvetna om att fler datorer i skolan\r\nkommer att påverka det inre arbetet. Vi vet för lite\r\nom de förändrade villkoren för undervisning och\r\ninlärning och på vilket sätt elev- respektive lärarrol-\r\nlen förändras i och med IT-utvecklingen i skolan. Det\r\när därför viktigt att genomföra specifik forskning\r\ninom området informationsteknik i skolan. För fram-\r\ntidens skola med IT som en viktig ingrediens är det\r\nviktigt att veta både vad man gör och inte minst hur\r\nman skall göra det.\r\nFör det tredje: Skall ambitionerna som finns i IT-\r\nsatsningen nås är lärarna naturligtvis en nyckelgrupp.\r\nVänsterpartiet delar regeringens uppfattning om vik-\r\nten av kompetensutveckling av skolans lärare och\r\nledare. Naturligtvis måste den nya informationstekni-\r\nkens betydelse för att utveckla nya former för lärande\r\nockså ingå som en viktig del i lärarutbildningen.\r\nHerr talman! Mot bakgrund av det senast anförda\r\nmenar Vänsterpartiet att det inom det nationella pro-\r\ngrammet för IT skall avsättas medel dels för forsk-\r\nning och utvecklingsarbete inom området, dels för\r\ndatorstöd åt lärarstuderande. Därför yrkar jag bifall\r\ntill reservation 2 från Vänsterpartiet.</pre><pre>Anf.  217  TOMAS HÖGSTRÖM (m) replik:\r\nHerr talman! Jag begärde replik med anledning av\r\natt Lennart Gustavsson från talarstolen framförde att\r\nmoderaternas skolpeng innebär att kommunernas\r\nresurser minskar.\r\nNu är det ju så, Lennart Gustavsson, att staten via\r\nden moderata skolpengen skulle överta finansierings-\r\nansvaret för skolan, och kommunerna skulle slippa\r\ndet åtagandet. Den moderata skolpengen skulle där-\r\nmed fungera som utjämnare mellan kommuner. Vi\r\nskulle ha en nationell skolpeng, och vi skulle då ock-\r\nså kunna se lika villkor för elever, skolor och lärare.\r\nDet är uppenbarligen så att Lennart Gustavsson\r\ninte har förstått den moderata lösningen. Den skiljer\r\nsig inte alltför mycket från vad som redan i dag finns\r\ni många kommuner. Det kanske är det Lennart Gus-\r\ntavsson skall göra: mer lyfta blicken och se på nya\r\nlösningar än att fortsätta administrera de lösningar\r\nsom finns i dag och som orsakar många av de pro-\r\nblem vi i dag ser i skolvärlden.</pre><pre>Anf.  218  LENNART GUSTAVSSON (v) re-\r\nplik:\r\nHerr talman! Det verkar vara fler än undertecknad\r\nhär i kammaren som inte riktigt har förstått meningen\r\nmed moderaternas skolpeng. Jag menar, precis som\r\njag sade i talarstolen, att utbildning är en grundläg-\r\ngande rättighet och en grundläggande rättighet som\r\nskall skötas gemensamt. Den moderata skolpengen\r\nkommer att innebära att man försvårar planeringen av\r\nskolväsendet. Troligen undergräver man också suc-\r\ncessivt kvaliteten i den kommunala skolan.\r\nMånga gånger används skolpengen som ett alter-\r\nnativ när man riktar kritik mot den offentliga och\r\ngemensamma skolan. Det vore betydligt intressantare\r\nom man kunde tillvarata den kreativitet och den ut-\r\nvecklingskraft som finns till att vidga och bredda den\r\noffentliga och gemensamma skolan, ta till sig de\r\nkrafterna och utveckla en gemensam skola värd nam-\r\nnet.</pre><pre>Anf.  219  TOMAS HÖGSTRÖM (m) replik:\r\nHerr talman! Utbildning är en rättighet och skall\r\nskötas gemensamt, säger Lennart Gustavsson. Det vi\r\ngör med vårt förslag om en nationell skolpeng är att\r\nge skolorna lika villkor. Det är hela syftet med detta.\r\nFör det är inte lika villkor som gäller i Sverige i dag.\r\nDet är bara att gå in och göra jämförelser mellan olika\r\nskolor i olika kommuner.\r\nSyftet är också att minska politikerinflytandet och\r\natt öka inflytandet från lärare, föräldrar och elever.\r\nDär ligger utvecklingskraften. Där ligger möjligheter\r\natt utveckla skolan som vi skall ta vara på.\r\nDet är faktiskt så, vilket har framförts här i talar-\r\nstolen, att av undersökta skolor ligger friskolor i topp\r\ni väldigt stor utsträckning. Utvecklingen med hjälp av\r\nvår nationella skolpeng syftar just till att låta de bra\r\nskolorna växa och bli större, att låta engagerade pe-\r\ndagoger knoppa av verksamheter och bygga ut dem\r\noch att tydliggöra att dåliga skolor skall man göra\r\nnågonting åt, annars skall de läggas ned.</pre><pre>Anf.  220  LENNART GUSTAVSSON (v) re-\r\nplik:\r\nHerr talman! Det är intressant att höra den mode-\r\nrata argumentationen, särskilt när man betänker hur\r\ndet ser ut i det område jag kommer ifrån. Har man en\r\nkännedom om hur det ser ut i de olika delarna av\r\nlandet finns det en ganska naturlig förklaring: Skolan\r\nkostar olika på olika ställen i landet. Att då tro att\r\nman kan ha en kostnad som är lika över hela landet\r\nbygger på en grov felsyn.\r\nMan kan konstatera att ett införande av skolpeng\r\noch ett ökat antal friskolor enbart leder till att de som\r\nklarar sig bäst är de barn som går i friskolor och som\r\nhar välutbildade föräldrar. De som klarar sig sämst är\r\nde barn som har föräldrar med låg utbildningstradi-\r\ntion. Det innebär att en skolpeng följd av ett ökat\r\nantal friskolor ökar segregeringen. Därmed ökar\r\nskillnaderna i samhället, och det vill inte jag ställa\r\nupp på.</pre><pre>Anf.  221  ULF NILSSON (fp) replik:\r\nHerr talman! Lennart Gustavsson har mycket tyd-\r\nligt beskrivit sin inställning till moderaternas modell\r\nav skolpeng. Men det finns också andra modeller som\r\nvill garantera valfriheten. Folkpartiet tror inte på att\r\nmöjligheten att återföra skolans ansvar till staten är\r\nnågonting vi kan göra i dag, men under den gamla\r\nborgerliga regeringen hade vi t.ex. skyldighet för\r\nkommunen att betala en viss procentsats för elever\r\nsom valde andra skolor osv.\r\nMed tanke på både Lennart Gustavssons och tidi-\r\ngare vänsterpartisters så negativa uttalanden om olika\r\nalternativa skolor med annan huvudman skulle jag för\r\ntydlighetens skull konkret vilja höra: Vill Lennart\r\nGustavsson och Vänsterpartiet över huvud taget ge-\r\nnomföra någon garanti för att t.ex. Montessorigrund-\r\nskolor, Waldorfförskolor och föräldrakooperativ inte\r\nblir helt beroende av vem som vinner kommunalvalet\r\nför att de skall kunna existera följande år? Vill Väns-\r\nterpartiet t.o.m. försämra den redan nu ganska oklart\r\nformulerade möjligheten för kommunen att stödja\r\neller vill ni över huvud taget inte ha några kommunalt\r\nstödda friskolor?</pre><pre>Anf.  222  LENNART GUSTAVSSON (v) re-\r\nplik:\r\nHerr talman! Det har redan sagts i den debatt som\r\nbl.a. Kalle Larsson deltog i att de regler som gäller får\r\nvara och de skolor som har startats får fortsätta. Vad\r\nvi däremot har sagt i vår motion är: Inga nya etable-\r\nringar.\r\nBeträffande Waldorf och Montessori, två olika\r\nslags pedagogik som Ulf Nilsson nämner, tycker jag\r\natt det skulle vara intressant att diskutera hur vi i den\r\noffentliga gemensamma skolan kan ta till oss de lär-\r\ndomar som den pedagogiken kan ge oss. Det tycker\r\njag är en intressant debatt som vi skulle kunna föra, i\r\nstället för att driva att alternativ pedagogik skall be-\r\ndrivas i fristående skolor.</pre><pre>Anf.  223  ULF NILSSON (fp) replik:\r\nHerr talman! Det är också intressant att diskutera\r\nvarför de alternativa pedagogiska formerna inte har\r\nvuxit fram inom det offentliga skolsystemet. Uppen-\r\nbarligen kan det ibland vara en fördel att det kommer\r\nimpulser från olika håll.\r\nTycker ändå inte Lennart Gustavsson att det vore\r\nen absurd situation att efter några år frysa tillståndet,\r\nså att vi portionerar ut bidrag till skolor men inte\r\ntillåter en enda ny att etablera sig vid sidan av de\r\nkommunala?</pre><pre>Anf.  224  LENNART GUSTAVSSON (v) re-\r\nplik:\r\nHerr talman! Den diskussion jag tycker är  viktig\r\natt föra är hur vi kan använda den pedagogik som\r\nfaktiskt finns. Ulf Nilsson nämner bl.a. Waldorf och\r\nMontessori. Hur kan vi ta till oss de lärdomarna,\r\nkunskaperna och engagemanget och utveckla den\r\ngemensamma skolan så att denna pedagogik gagnar\r\nalla barn?</pre><pre>Anf.  225  JEPPE JOHNSSON (m):\r\nHerr talman! Den högre utbildningen och forsk-\r\nningen får inte politiseras. Kvantitet går, med nuva-\r\nrande politik, ofta före kvalitet. Man fördelar ett antal\r\nplatser. Antagningssystemet har centraliserats, hög-\r\nskolorna och universiteten bör, enligt vår uppfattning,\r\nfå ökade möjligheter att själva bedöma kraven på\r\nvilka förkunskaper som krävs för de olika utbildning-\r\narna. Vi anser att utbildningens kvalitet och studen-\r\nternas val skall väga tyngre vid fördelningen av resur-\r\nser till universitet och högskolor.\r\nHögre utbildning och forskning måste planeras\r\nutifrån långa perspektiv och får aldrig göras till en del\r\nav en kortsiktig arbetsmarknadspolitik. Det är nöd-\r\nvändigt att den högre utbildningen byggs ut. Antalet\r\nplatser med inriktning mot informationsteknik är\r\nfortfarande otillräckliga.\r\nVi anser att det behövs mer konkurrens och mång-\r\nfald inom den högre utbildningen. Vi vill utveckla det\r\nsärpräglade vid varje lärosäte.\r\nFri forskning i kombination med ett gynnsamt fö-\r\nretagsklimat är grundläggande för ett modernt väl-\r\nfärdssamhälle. Vårt framtida välstånd står och faller\r\nmed hur vi lyckas med forskningen och den högre\r\nutbildningen. Vi anser att antalet platser på högskolan\r\nmed inriktning mot informationsteknik är otillräckligt\r\ni förhållande till antalet sökande.\r\nHerr talman! Vi moderater föreslår att högskolan i\r\nKarlskrona/Ronneby ges möjlighet att bli en komplett\r\nspecialhögskola inom informationsteknik och så\r\nsmåningom ett IT-universitet. För mig som bleking är\r\ndet mycket glädjande, inte minst med tanke på att vi\r\nmoderater utgår från utbildningens kvalitet och stu-\r\ndenternas val.\r\nVårt förslag grundar sig inte på att Blekinge be-\r\nhöver ett IT-universitet av regionalpolitiska skäl eller\r\ndärför att vi tycker att Blekinge behöver ett visst antal\r\nplatser. Skälet är i första hand att vi gör bedömningen\r\natt högskolan i Karlskrona/Ronneby redan i dag har\r\nden höga kvalitet och kompetens som fordras för att\r\nvi skall tycka att det är viktigt att satsa ännu mer.\r\nEn utbyggnad av högskolan till ett IT-universitet\r\nbör ske gradvis. Samverkan mellan Telecom City och\r\nSoft Center är en del av högskolans profil och styrka.\r\nUnder utbyggnadsperioden bör denna samverkan\r\nkunna utveckla den samlade forsknings- och före-\r\ntagsmiljön i Karlskrona och Ronneby till att bli le-\r\ndande i svensk IT-miljö. Karlskrona/Ronneby måste\r\nges goda möjligheter att bygga upp kontakterna med\r\nde främsta IT-miljöerna i universitetsvärlden.\r\nVi föreslår en höjning av anslaget till forskning\r\noch forskarutbildning vid högskolan i Karlskro-\r\nna/Ronneby med 10 miljoner kronor under år 1999.\r\nÄven för åren 2000 och 2001 föreslår vi 10 miljoner\r\nmer än regeringen och utskottsmajoriteten till forsk-\r\nningen och forskningsutvecklingen vid högskolan i\r\nKarlskrona/Ronneby.\r\nHerr talman! Vi moderater tror på högskolan i\r\nKarlskrona/Ronneby. Framgångarna vid denna hög-\r\nskola, inte minst inom IT-området, är på väg att sätta\r\nBlekinge på högskolekartan och tvätta bort den gamla\r\nkrisstämpeln som så länge hängt över vårt län. Detta\r\ntillsammans med Blekinges strategiska läge, närheten\r\ntill det nya Europa och Öresundsbrons tillkomst\r\nkommer att, rätt hanterat, kunna bli ett lyft för hela\r\nsydöstra Sverige.\r\nHerr talman! Med detta vill jag instämma i det yr-\r\nkande som något tidigare i dag har lagts fram av Per\r\nBill.</pre><pre>Anf.  226  JAN BJÖRKMAN (s):\r\nHerr talman! Det var intressant att höra det mode-\r\nrata inlägg som gjordes nu och som beskrev modera-\r\nternas syn på de mindre och medelstora högskolorna i\r\nallmänhet och Karlskrona/Ronneby i synnerhet. In-\r\ntressant var det inte minst mot bakgrund av de ställ-\r\nningstaganden som moderaterna de senaste åren har\r\ngjort i den här kammaren när det gällt de mindre och\r\nmedelstora högskolorna. Det har inte alltid varit till\r\ngagn för de mindre högskolorna, om man säger så.\r\nJag kan gärna instämma i de superlativ som Jeppe\r\nJohnsson uttalade om högskolan i Karlskro-\r\nna/Ronneby, men jag tycker att det i samma veva\r\nfinns anledning att erinra om de ställningstaganden\r\nsom moderaterna har gjort under de senaste åren. Jag\r\nskall bara ta fyra exempel.\r\nDet första är när socialdemokraterna föreslog att\r\nde mindre högskolorna skulle få rätt att inrätta egna\r\nprofessurer. Då röstade moderaterna emot.\r\nDet andra är utbyggnaden av grundutbildningen\r\npå de mindre högskolorna. Då har moderaterna röstat\r\nemot.\r\nDet tredje är utbyggnaden av forskningsresurser.\r\nFör att ta Karlskrona/Ronneby som exempel var de 2\r\nmiljoner 1994 och är i dag 22 miljoner med det för-\r\nslag som föreligger. Den utbyggnaden har moderater-\r\nna röstat emot.\r\nDet fjärde, som specifikt gäller högskolan i Karls-\r\nkrona/Ronneby, var inrättande av forskarskola i tele-\r\ninformatik. Då röstade moderaterna emot.\r\nJag tycker att det är bra om man från moderater-\r\nnas sida, nu när man ser resultatet av den socialde-\r\nmokratiska högskole- och forskningspolitiken på det\r\nhär området, säger att de satsningar som den social-\r\ndemokratiska regeringen, ofta i samverkan med andra\r\npartier i riksdagen - inte moderaterna, men andra\r\npartier - har gjort är bra, och nu vill vi ansluta oss till\r\nden satsningen. Det tycker jag känns bra.\r\nSamtidigt skall man komma ihåg att man inte gär-\r\nna kan beskriva det som att moderaterna vill ge lika\r\nmycket resurser. De 10 miljoner som moderaterna\r\nenligt sin beskrivning vill ge extra till forskningen har\r\ninte kompenserats för de miljoner som i dag går till\r\nforskarskolan, och som man också har varit emot. Jag\r\nhar inte kunnat se det i den moderata motionen. Räk-\r\nnar man in det skiljer det inte särskilt många kronor\r\nmellan regeringens förslag och det moderata. Det som\r\ndäremot skiljer är om man skulle använda den modell\r\nför fördelning av grundutbildningens resurser som\r\nmoderaterna har föreslagit. Då skulle under den fyra-\r\nåriga utbyggnadsperioden ökningen av antalet stu-\r\ndenter i Karlskrona/Ronneby inte vara 2 100 utan\r\n600. Det skulle betyda en utveckling med 1 500 stu-\r\ndenter färre. Det är självklart att varken jag eller ut-\r\nskottsmajoriteten kan ställa oss bakom ett förslag som\r\ninnebär så drastiska förändringar av grundutbildning-\r\nen. Det är också en drastisk förändring när det gäller\r\nresurserna till Högskolan i Karlskrona/Ronneby,\r\nnämligen storleksordningen 60 miljoner kronor mind-\r\nre än i det budgetförslag som ligger.\r\nDet får gärna bli en utveckling mot universitet på\r\nsikt. Det vetenskapliga område som högskolan i\r\nKarlskrona/Ronneby har fått ger förutsättningar för\r\ndet. Man har universitetsrättigheter inom området\r\nteknik. Det är väl närmast där man skall utveckla den\r\nverksamhet som i dag, tack vare en framsynt rege-\r\nringspolitik under förra perioden, utvecklas på ett bra\r\nsätt och som bör fortsätta.</pre><pre>Anf.  227  JEPPE JOHNSSON (m) replik:\r\nHerr talman! Jag behöver naturligtvis inte påmin-\r\nna Jan Björkman med sin gedigna erfarenhet från\r\nutbildningsutskottet, att när vi fördelar resurser till\r\nhögskolor och universitet handlar det mycket om\r\nutbildningskvalitet och studenternas valmöjligheter.\r\nDet är inte fråga om någon form av arbetsmarknads-\r\npolitik, att stackars Blekinge behöver ett antal platser.\r\nMen det är vi nog överens om.\r\nNu har vi moderater kommit till ståndpunkten att\r\nhögskolan i Karlskrona/Ronneby uppfyller högt ställ-\r\nda kvalitetskrav. Därför är vi beredda att satsa extra\r\njust på denna högskola och just inom detta område\r\nsom högskolan har blivit professionell på.\r\nJag konstaterar också att Jan Björkman nämner att\r\nhan innan har samverkat med andra partier för att\r\nbygga ut och satsa på högskolor. Om Socialdemo-\r\nkraterna och Jan Björkman tycker att högskolan i\r\nKarlskrona/Ronneby är bra, varför inte samverka med\r\nvårt parti och ge det stöd som behövs? Jag vill i detta\r\nsammanhang påminna om att de 10 miljoner kronor\r\nsom vi ligger över i satsning på forskning skall ses i\r\nförhållande till det som regeringen satsar, nämligen\r\n21 miljoner. Vi vill satsa en halv gånger så mycket.\r\nDetta vill vi för att göra en redan bra högskola ännu\r\nbättre. Välkommen att stödja denna satsning också,\r\nJan Björkman.</pre><pre>Anf.  228  JAN BJÖRKMAN (s) replik:\r\nHerr talman! Det är bra om Jeppe Johnsson och\r\nModeraterna vill stödja högskolan i Karlskro-\r\nna/Ronneby. Det vore ännu bättre om han var beredd\r\natt stödja andra mindre och medelstora högskolor\r\nockså.\r\nJeppe Johnsson glömmer två viktiga saker eller\r\nvill inte lyfta fram dem. Den ena saken är det Jeppe\r\nJohnsson kallar studenternas val, sökandekriteriet,\r\nskulle ge högskolan i Karlskrona/Ronneby 1 500\r\nplatser färre. Jag vill inte medverka till att halvera\r\nstudentantalet på högskolan i Karlskrona/Ronneby.\r\nJag och majoriteten vill inte medverka till att hög-\r\nskolan skulle få i storleksordningen 60 miljoner kro-\r\nnor mindre.\r\nDet sker inget nettotillskott på 10 miljoner kronor\r\ntill forskningsresurserna. Ni har fortfarande inte\r\nkompenserat högskolan i Karlskrona/Ronneby för de\r\npengar som man har för att driva forskarskolan i\r\nteleinformatik. Den är ett viktigt inslag dels för att\r\nutveckla näringslivet och ge studenterna bra utbild-\r\nning, dels för att öka kompetensen på högskolan. Det\r\när synd. I praktiken innebär det inga mer pengar till\r\nforskningen, men det är betydligt mindre pengar till\r\ngrundutbildningen i det moderata förslaget. Det är\r\nanledningen till att riksdagens majoritet yrkar avslag\r\npå den moderata motionen.\r\nFör en samverkan med Moderaterna, Jeppe Johns-\r\nson, krävs det en bättre budget med större resurser till\r\nde mindre och medelstora högskolorna.</pre><pre>Anf.  229  JEPPE JOHNSSON (m) replik:\r\nHerr talman! Kvalitetskriteriet är viktigt för oss\r\nnär vi satsar på en högskola. Det kan väl vara att\r\ndenna unga högskola fortfarande inte har ett så högt\r\nsökandetryck. Men vad hjälper det att tillsätta en\r\nmängd platser när det inte finns kompetenta sökande?\r\nLåt oss titta på frågan att dela ut platser. På vissa\r\nställen är det få sökande till de platser som delas ut.\r\nDet är inte speciellt meningsfullt.\r\nMen satsningen på forskningen på högskolan i\r\nKarlskrona/Ronneby kommer att göra högskolan\r\nännu bättre, kommer att ge genklang i högskolevärl-\r\nden, kommer att locka fler ungdomar att söka dit\r\ndärför att de vet att där finns den yppersta undervis-\r\nningen.</pre><pre>Anf.  230  JAN BJÖRKMAN (s) replik:\r\nHerr talman! Det är intressant med kommentarer-\r\nna. Om man leker med tanken att denna modell med\r\nsökandetryck hade gällt 1989-1990, när högskolan i\r\nKarlskrona/Ronneby etablerades, skulle högskolan\r\ninte ha kommit till. Det fanns ingenting att söka till.\r\nSamma är läget i dag. Med den modell som ni\r\nskisserar för sökandetrycket, skulle högskolan ha\r\n1 500 studenter färre. Det är inte så att det saknas\r\nkompetenta sökande. Det finns kompetenta sökande.\r\nMen det är viktigt att de mindre högskolorna också\r\nfår resurser. Med er modell skulle de inte få det.\r\nDet Jeppe Johnsson beskriver som en kraftig sats-\r\nning, är en kraftig satsning i den moderata budgeten,\r\ndvs. utifrån ett nolläge. Förra året yrkade ni avslag på\r\nhela forskningsanslaget till de mindre och medelstora\r\nhögskolorna. Nu får ni backa ur det styckevis. Det är\r\nbra. Men i förhållande till det liggande budgetförsla-\r\nget är det ingen kraftig satsning. Ni kompenserar de\r\nbrister som ni har åstadkommit tidigare. Ni gör det\r\nnär ni konstaterar att den socialdemokratiska hög-\r\nskole- och forskningspolitiken har vunnit framgång.\r\nHögskolan har därmed kunnat bevisa sin kvalitet\r\ninom högskolevärlden. Det är bra. Men det fordras\r\nytterligare satsningar för att Moderaterna skall platsa\r\nsom en samverkanspart när det gäller de mindre och\r\nmedelstora högskolorna.</pre><pre>Överläggningen var härmed avslutad.\r\n(Beslut skulle fattas den 16 december.)</pre><pre>9 §  Ändringar i radio- och TV-lagen, m.m.</pre><pre>Föredrogs\r\nKonstitutionsutskottets betänkande 1998/99:KU13\r\nÄndringar i radio- och TV-lagen (1996:844), m.m.\r\n(förnyad behandling, delvis) (prop. 1997/98:184\r\ndelvis)</pre><pre>Kammaren biföll konstitutionsutskottets hemstäl-\r\nlan att ärende 1998/99:KU13 fick avgöras efter en-\r\ndast en bordläggning.</pre><pre>Anf.  231  TOMAS HÖGSTRÖM (m):\r\nHerr talman! Med hänvisning till den tidigare de-\r\nbatten ber jag att få yrka bifall till reservation 4 för\r\nModerata samlingspartiet.</pre><pre>Överläggningen var härmed avslutad.\r\n(Beslut skulle fattas den 16 december.)</pre><pre>10 §  Bordläggning</pre><pre>Anmäldes och bordlades\r\nArbetsmarknadsutskottets betänkande\r\n1998/99:AU1 Utgiftsområdena 13 Ekonomisk trygg-\r\nhet vid arbetslöshet och 14 Arbetsmarknad och\r\narbetsliv</pre><pre>Näringsutskottets betänkanden\r\n1998/99:NU1 Utgiftsområde 24 Näringsliv\r\n1998/99:NU2 Utgiftsområde 19 Regional utjämning\r\noch utveckling\r\n1998/99:NU3 Utgiftsområde 21 Energi</pre><pre>11 §  Anmälan om interpellation</pre><pre>Anmäldes att följande interpellation framställts</pre><pre>den 14 december</pre><pre>1998/99:82 av Sten Andersson (m) till finansminis-\r\ntern\r\nKasinon</pre><pre>Interpellationen redovisas i bilaga som fogas till\r\nriksdagens snabbprotokoll tisdagen den 19 januari\r\n1999.</pre><pre>12 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 14 december</pre><pre>1998/99:187 av Göran Lindblad (m) till socialminis-\r\ntern\r\nÖvergången till ny försäkring\r\n1998/99:188 av Sofia Jonsson (c) till jordbruksmi-\r\nnistern\r\nLöneklyftorna mellan kvinnor och män\r\n1998/99:189 av Sofia Jonsson (c) till jordbruksmi-\r\nnistern\r\nLänsstyrelsernas jämställdhetsarbete\r\n1998/99:190 av Per Lager (mp) till utrikesministern\r\nMänskliga rättigheter och EU\r\n1998/99:191 av Birger Schlaug (mp) till statsrådet\r\nUlrica Messing\r\nÅsiktsregistrering\r\n1998/99:192 av Rolf Gunnarsson (m) till näringsmi-\r\nnistern\r\nEn ny trafikmyndighet\r\n1998/99:193 av Carina Hägg (s) till utrikesministern\r\nFörfattarmorden i Iran</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 19 januari 1999.</pre><pre>13 §  Kammaren åtskildes kl. 21.47.</pre><pre>\r\nFörhandlingarna leddes\r\nav förste vice talmannen från sammanträdets början\r\nt.o.m. 6 § anf. 21 (delvis),\r\nav tredje vice talmannen därefter t.o.m. anf. 74 (del-\r\nvis),\r\nav talmannen därefter till ajourneringen kl. 16.31,\r\nav tredje vice talmannen därefter t.o.m. 8 § anf. 197\r\n(delvis) och\r\nav förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}