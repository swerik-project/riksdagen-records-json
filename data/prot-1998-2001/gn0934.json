{"dokumentstatus":{"dokument":{"hangar_id":"2348582","dok_id":"GN0934","rm":"1999/2000","beteckning":"34","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"34","slutnummer":"0","datum":"1999-11-26 00:00:00","systemdatum":"2005-10-27 12:14:37","publicerad":"1999-11-26 00:00:00","titel":"Riksdagens snabbprotokoll 1999/2000:34 Fredagen den 26 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{A767571B-6838-4A56-9233-7494DEFCBDD7}","dokument_url_text":"http://data.riksdagen.se/dokument/GN0934/text","dokument_url_html":"http://data.riksdagen.se/dokument/GN0934","dokumentstatus_url_xml":"http://data.riksdagen.se/dokumentstatus/GN0934","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1999/2000:34</div>\r\n<div class=\"sidhuvud_datum\">Fredagen den 26 november</div>\r\n<div class=\"sidhuvud_klockslag\">Kl. 9.00 - 10.51</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>----------------------------------------------------------------------</pre><pre>1 §  Anmälan om fördröjda svar på interpella-\r\ntioner</pre><pre>Till riksdagen hade inkommit följande skrivelser:</pre><pre>Interpellation 1999/2000:103</pre><pre>Till riksdagen\r\nInterpellation 1999/2000:103 av Ola Karlsson (m)\r\nom kärnkraftsutvecklingen.\r\nInterpellationen kommer att besvaras tisdagen den\r\n18 januari 2000.\r\nSkälet till dröjsmålet är tjänsteresa den\r\n29 november och att det inte finns ytterligare tid för\r\ninterpellationssvar den 30 november.\r\nStockholm den 22 november 1999\r\nNäringsdepartementet\r\nEnligt uppdrag\r\nDag Ekman\r\nExpeditionschef</pre><pre>Interpellation 1999/2000:104</pre><pre>Till riksdagen\r\nInterpellation 1999/2000:104 av Ola Karlsson (m)\r\nom elförsörjningen i södra Sverige.\r\nInterpellationen kommer att besvaras tisdagen den\r\n18 januari 2000.\r\nSkälet till dröjsmålet är tjänsteresa den\r\n29 november och att det inte finns ytterligare tid för\r\ninterpellationssvar den 30 november.\r\nStockholm den 22 november 1999\r\nNäringsdepartementet\r\nEnligt uppdrag\r\nDag Ekman\r\nExpeditionschef</pre><pre>Interpellation 1999/2000:105</pre><pre>Till riksdagen\r\nInterpellation 1999/2000:105 av Åke Sandström\r\n(c) om Leaderprogrammet.\r\nInterpellationen kommer att besvaras tisdagen den\r\n18 januari 2000.\r\nSkälet till dröjsmålet är tjänsteresa den\r\n29 november och att det inte finns ytterligare tid för\r\ninterpellationssvar den 30 november.\r\nStockholm den 22 november 1999\r\nNäringsdepartementet\r\nEnligt uppdrag\r\nDag Ekman\r\nExpeditionschef</pre><pre>Interpellation 1999/2000:107</pre><pre>Till riksdagen\r\nInterpellation 1999/2000:107 av Henrik Westman\r\n(m) om att rekrytera utan att diskriminera.\r\nInterpellationen kommer att besvaras tisdagen den\r\n25 januari 2000.\r\nSkälet till dröjsmålet är utländskt besök den\r\n18 januari 2000.\r\nStockholm den 23 november 1999\r\nNäringsdepartementet\r\nMona Sahlin\r\nEnligt uppdrag\r\nDag Ekman\r\nExpeditionschef</pre><pre>Interpellation 1999/2000:110</pre><pre>Till riksdagen\r\nInterpellation 1999/2000:110 av Per Westerberg\r\n(m) om Posten och Postgirot.\r\nInterpellationen kommer att besvaras tisdagen den\r\n8 februari 2000.\r\nSkälet till dröjsmålet är att det inte finns tid för\r\nytterligare interpellationssvar den 18 januari 2000.\r\nStockholm den 23 november 1999\r\nNäringsdepartementet\r\nEnligt uppdrag\r\nDag Ekman\r\nExpeditionschef</pre><pre>Interpellation 1999/2000:100</pre><pre>Till riksdagen\r\nInterpellation 1999/2000:100 av Amanda Agestav\r\nom drogen GHB.\r\nInterpellationen kommer att besvaras torsdagen\r\nden 27 januari 2000.\r\nSkälet till dröjsmålet är att jag inte kunnat finna\r\nen debattdag som passar både interpellanten och mig.\r\nStockholm den 25 november 1999\r\nSocialdepartementet\r\nEnligt uppdrag\r\nErna Zelmin-Åberg\r\nExpeditions- och rättschef</pre><pre>Interpellation 1999/2000:101</pre><pre>Till riksdagen\r\nInterpellation 1999/2000:101 av Margareta Ceder-\r\nfelt (m) om konkurrensneutralitet mellan offentlig\r\noch privat tandvård.\r\nInterpellationen kommer att besvaras den\r\n18 januari 2000.\r\nSkälet till drösjmålet är att det inte finns någon tid\r\ni december för interpellationssvar i kammaren.\r\nStockholm den 24 november 1999\r\nFinansdepartementet\r\nLars-Erik Lövdén</pre><pre>Interpellation 1999/2000:112</pre><pre>Till riksdagen\r\nInterpellation 1999/2000:112 av Per Landgren\r\n(kd) om det kommunala utjämningssystemet.\r\nInterpellationen kommer att besvaras den\r\n18 januari 2000.\r\nSkälet till dröjsmålet är att det inte finns någon tid\r\ni december för interpellationssvar i kammaren.\r\nStockholm den 24 november 1999\r\nFinansdepartementet\r\nLars-Erik Lövdén</pre><pre>2 §  Svar på interpellation 1999/2000:88 om\r\nlagreglering av mediet Internet</pre><pre>Anf.  1  Justitieminister LAILA\r\nFREIVALDS (s):\r\nFru talman! Ronny Olander har frågat mig om jag\r\navser att ta ytterligare initiativ inom Internetområdet i\r\nsyfte att få skärpt lagstiftning för att förhindra den\r\nnegativa användning av Internet som han beskriver i\r\nsin interpellation.\r\nInternet är ett fantastiskt hjälpmedel för kommu-\r\nnikation över alla gränser. Samtidigt är nätet natur-\r\nligtvis användbart också för brottslig verksamhet. Det\r\nkan t.ex. vara fråga om brottslig spridning av material\r\nvia nätet, såsom när det gäller barnpornografi och\r\nrasistisk propaganda, men också om kommunikation\r\nsom är ett led i någon annan brottslig verksamhet.\r\nPå nätet gäller samma regler för vad som är tillåtet\r\natt yttra som i andra sammanhang. Och så måste det\r\nockså vara enligt min mening. Vi kan inte ha snävare\r\nregler för vad som t.ex. utgör hets mot folkgrupp i\r\nfråga om yttranden på Internet än i förhållande till\r\nyttranden i en tidning eller på ett möte.\r\nI de flesta fall omfattas kommunikation på Inter-\r\nnet endast av vanlig lagstiftning. I vissa fall kan dock\r\nyttrandefrihetsgrundlagen med alla dess särskilda\r\nbestämmelser vara tillämplig. Detta måste man pröva\r\ni varje enskilt fall, och utgången av en sådan prövning\r\när beroende av en rad tekniska kriterier. Detta kan\r\nställa till problem i den praktiska tillämpningen. Det\r\när viktigt att yttranden i olika medier inte omfattas av\r\nolika bestämmelser bara därför att de formella av-\r\ngränsningarna för bestämmelserna är förlegade och i\r\notakt med den tekniska utvecklingen. Den snabba\r\nutvecklingen gör det nödvändigt att kontinuerligt\r\nbevaka och anpassa de olika regelverken på området.\r\nI februari i år tillsatte regeringen en parlamentarisk\r\nutredning som bl.a. närmare ska analysera behovet av\r\noch förutsättningarna för en mer teknikoberoende\r\ngrundlagsreglering av yttrandefriheten. Kommittén\r\nska föreslå de grundlagsändringar och andra lagänd-\r\nringar som den anser motiverade och redovisa sitt\r\nuppdrag senast den 31 december 2000.\r\nBrottslighet i samband med användning av Inter-\r\nnet liksom IT-kriminaliteten i övrigt är komplicerad\r\ntill sin natur och växer i takt med den snabbt ökande\r\nIT-användningen. Vi vet att upptäcktsrisken är en\r\nviktig brottsförebyggande faktor. Vi måste därför ha\r\nett modernt och effektivt rättsväsende som kan utreda\r\ndessa brott på ett bra sätt och en lagstiftning som\r\nförser myndigheterna med de verktyg som de behö-\r\nver. Vid Justitiedepartementet pågår för närvarande\r\nen översyn i syfte att se till att de straffprocessuella\r\ntvångsmedlen kan tillämpas även i IT-miljöer.\r\nBrottsförebyggande rådet kommer vid årsskiftet\r\natt presentera resultatet av ett projekt som syftar till\r\natt kartlägga IT-relaterade brott, bl.a. användningen\r\nav Internet för att begå brott. Vid Rikskriminalpolisen\r\nfinns bl.a. polisens särskilda IT-brottsrotel med speci-\r\nalistkompetens när det gäller att upptäcka och utreda\r\nIT-kriminalitet i alla dess former. När det gäller Rik-\r\nskriminalpolisens och Statens kriminaltekniska labo-\r\nratoriums arbete mot IT-brottslighet och rättsväsen-\r\ndets omfattande utbildningssatsningar på området ber\r\njag att få hänvisa till mitt svar den 21 september i år\r\npå en riksdagsfråga om Internet och prostitution (frå-\r\nga 1998/99:909).\r\nDet är dock inte bara ett ansvar för det allmänna\r\nutan också för det civila samhället att verka för en\r\nlaglig användning av nätet. Det finns också exempel\r\npå hur det allmänna och det civila samhället kan\r\nsamverka. Frivilligorganisationen ECPAT Sverige,\r\nKK-stiftelsen och Skolverket har t.ex. genomfört\r\ninformationskampanjen Internet Action i skolor runt-\r\nom i landet med syftet att göra barn och ungdomar\r\nmedvetna om de risker som är förknippade med an-\r\nvändningen av Internet.\r\nDe stora Internetoperatörerna arbetar också myck-\r\net med självreglering, vilket är utmärkt. När det gäller\r\nt.ex. rasistisk hatpropaganda och barnpornografi me-\r\nnar jag att alla måste ta sitt ansvar. Branschen själv\r\nhar nog också de bästa förutsättningarna att utveckla\r\nde flexibla metoder som krävs. Vi vet dock att alla\r\noperatörer inte är lika seriösa. Det finns t.ex. nystar-\r\ntade företag som mot betalning förmedlar kontakt\r\nmed vissa nyhetsgrupper med barnpornografi. Lag-\r\nstiftning och självreglering är båda nödvändiga och\r\nkompletterar varandra, men lagstiftaren sätter ramar-\r\nna. I Sverige har vi som bekant särskild lagstiftning\r\nsom innebär att de som tillhandahåller s.k. elektronis-\r\nka anslagstavlor har skyldighet att hindra spridning\r\nav exempelvis barnpornografi och rasistisk propa-\r\nganda samt att ha rimlig uppsikt över de tjänster som\r\nerbjuds.\r\nPersoner i Sverige som vill använda Internet för\r\natt sprida t.ex. rasistiskt material är ofta väl medvetna\r\nom att det kan vara svårt att göra det obehindrat häri-\r\nfrån. Dels är det troligt att de svenska operatörerna tar\r\nbort deras material, dels riskerar de naturligtvis ingri-\r\npanden från svenska myndigheter. De vänder sig\r\ndärför gärna till utländska operatörer och sprider sitt\r\nmaterial från servrar utomlands. Insatser enbart i\r\nSverige är alltså inte tillräckliga. Sverige deltar\r\nmycket aktivt i det omfattande internationella arbete\r\ngällande IT-brottslighet som nu pågår inom bl.a. EU,\r\nEuroparådet och FN. Som exempel kan jag nämna\r\ninitiativet inom EU till ett beslut för att bekämpa\r\nbarnpornografi på Internet och arbetet i Europarådet\r\nmed en konvention mot brott i cyberrymden. Det\r\ninternationella arbetet kommer sannolikt att leda till\r\natt vissa minimikrav ställs på ländernas straffrättsliga\r\nlagstiftning mot IT-brottslighet och en förstärkning av\r\ndet internationella samarbetet vid utredning av och\r\nlagföring för brott. På toppmötet i Tammerfors nyli-\r\ngen framhöll också EU-medlemsstaternas regerings-\r\nchefer att framtida insatser mot högteknologisk\r\nbrottslighet är prioriterade. Detta är alltså något vi\r\nkommer att arbeta vidare med framöver.\r\nDen snabba utvecklingen gör det nödvändigt att\r\nkontinuerligt bevaka och anpassa regelverken på\r\nområdet både i Sverige och på det internationella\r\nplanet. Jag avser att verka för att så sker och för att\r\nfrågan får den uppmärksamhet den förtjänar.</pre><pre>Anf.  2  RONNY OLANDER (s):\r\nFru talman! Jag vill först börja med att tacka mi-\r\nnistern för ett ingående och informativt svar på min\r\ninterpellation om lagreglering av mediet Internet\r\navseende den negativa sidan av användandet.\r\nJag tycker att ministern har fångat upp vad frågan\r\nhandlar om, inte minst sett från min synpunkt. Svaret\r\när bra och stimulerar till fortsatt debatt inför framti-\r\nden.\r\nAnledningen till att jag skrev interpellationen är\r\nde erfarenheter som jag har fått i möte med männi-\r\nskor. Sverige är på många sätt ett fantastiskt land,\r\nt.ex. kommer alla barn som börjar första klass att få\r\nsin egen e-mail-adress som kan följa dem genom\r\ngrundskolan, gymnasiet, universitetet och sannolikt\r\ngenom livet - om de så önskar. Tanken är svindlande\r\npositiv. Jag är personligen mycket positiv till använ-\r\ndandet av IT-miljöer.\r\nInternet ger möjligheter för människor över hela\r\nvärlden att knyta kontakter och samtala med varand-\r\nra. Detta är oerhört positivt. Vi är redan inne i kun-\r\nskaps- och IT-samhället med alla dess möjligheter.\r\nDe nya medierna påverkar oss alla på olika sätt.\r\nJag vill bestämt säga att jag inte är någon förbud-\r\nsivrare, men just vissa saker måste jag reagera mot\r\nstarkt. Det handlar om att det finns en liten del av\r\nInternet som vi aldrig kan acceptera, nämligen den\r\ndel som handlar om kriminalitet, användning av porr\r\nav olika slag, rasism, försäljning av narkotiska prepa-\r\nrat eller läkemedel som t.ex. Viagra, förhärligande av\r\nvåld riktat mot både människor och djur. Det kan\r\nvidare gälla förnedrande behandling och bisarra in-\r\nslag som det inte ens går att ge uttryck för i denna\r\nkammare. Detta är kanske en del av svårigheterna i\r\natt kunna föra ett seriöst samtal människor emellan\r\noch väcka debatt.\r\nTill detta följer att mängden av nya Internetan-\r\nvändare växer oerhört starkt för varje dag. Chansen\r\ntill sanering av den dåliga sidan av Internet blir då\r\nkanske svårare.\r\nDe uppgifter som i dag finns om beräknat antal\r\nInternetanvändare uppgår till 108 miljoner männi-\r\nskor. Ungefär 150 miljoner människor har surfat på\r\nInternet i en eller annan form. Inom en femårsperiod\r\nfinns det prognoser som säger att det kan handla om\r\nupp till 700 miljoner användare. Det är en oerhörd\r\nframmarsch inom området.\r\nJag skulle vilja ställa ett par kompletterande frå-\r\ngor till ministern. Om barn och ungdomar upplever\r\natt samhället inte tar klart avstånd från den dåliga\r\nsidan av Internetanvändningen, om vuxenvärlden inte\r\nger ungdomarna normer eller ramar för det som kan\r\nupplevas som rätt och riktigt, klart uttalar och väcker\r\ndebatt kring frågan om den dåliga sidan av Internet,\r\nhur kommer framtiden att se ut i samhället? Vad går\r\ndet att göra för att få till stånd den debatt jag efterly-\r\nser? På vilket sätt tror ministern att vi ska kunna få\r\ntill stånd en debatt kring den positiva delen men ock-\r\nså kring den lilla negativa delen?</pre><pre>Anf.  3  Justitieminister LAILA\r\nFREIVALDS (s):\r\nFru talman! Ronny Olander pekar på något som är\r\noerhört väsentligt, nämligen att människor får klart\r\nför sig vad det nya mediet faktiskt innebär i både\r\npositiv och negativ riktning. Detta medium innebär\r\noanade nya möjligheter till kommunikation för män-\r\nniskor. Det måste människor få klart för sig, så att de\r\nkan utnyttja de nya möjligheterna. Samtidigt måste\r\nmänniskor få klart för sig att detta medium fungerar\r\npå ett annat sätt än det vi tidigare är vana vid.\r\nI fråga om t.ex. information som i dag förmedlas\r\nvia etablerade medier går det att värdera budgivaren.\r\nMan vet vad det är för tidning, man vet något om TV-\r\nkanalerna, radioprogrammen och vilka som är avsän-\r\ndarna. Man kan välja vem man vill lyssna till. Är man\r\nute på Internet och samlar information är det mycket\r\nsvårare att göra en bedömning av vem det är som\r\nligger bakom informationen. Det är det fantastiska\r\nmed Internet, och det är det som är det svåra. Detta\r\nkräver att människor har en mycket större medveten-\r\nhet om att det inte finns någon gradering av värdet,\r\nsanningshalten, i det som finns att hämta på Internet.\r\nMan har själv större ansvar att ta reda på ytterligare\r\ninformation som kan vara till hjälp i värderingen av\r\ndet som finns Internet. Stort som smått blandas. Klo-\r\nka och kunniga vetenskapsmäns information blandas\r\nmed okunniga, fördomsfulla och ibland brottsliga\r\npersoners informationsgivning.\r\nDetta ställer höga krav på bl.a. våra skolor. Nu när\r\nskolorna satsar på att använda datorer i arbetet, att\r\nanvända Internet för att skaffa information, gäller det\r\natt samtidigt ge information till barnen om vad Inter-\r\nnet är, hur det fungerar och hur man ska förhålla sig\r\ntill det. Det är oerhört viktigt. Våra barn ska inte\r\nokritiskt hantera mediet och all den information som\r\nfinns där. Det är naturligtvis viktigt att de myndighe-\r\nter som har all möjlighet att ingripa mot det som är\r\nolagligt också gör det. Det var därför jag pekade i\r\nmitt svar på det arbete som pågår inom polisen, bl.a.\r\ngenom att utveckla kompetensen för att kunna reage-\r\nra. Det är därför vi ser över lagstiftningen för att öka\r\nmöjligheterna till att ingripa mot brottslig verksamhet\r\npå Internet.\r\nMen här kvarstår det viktigaste, nämligen samar-\r\nbetet över gränserna. Internet fungerar över alla grän-\r\nser. Då måste vi se till att de rättsvårdande myndig-\r\nheterna, de som ska ingripa mot det vi inte accepterar,\r\nockså kan verka över gränserna. Där har vi mycket\r\nkvar att göra.</pre><pre>Anf.  4  RONNY OLANDER (s):\r\nFru talman! Med tanke på hur jag uppfattar denna\r\nfråga och ställde denna interpellation är jag mycket\r\nglad för det svar jag har fått. Det visar på att vi för\r\nsvenskt vidkommande har ett bra grepp. Vi vet vad vi\r\nvill.\r\nNu hamnar vi vid sluttanken kring att väcka de-\r\nbatt. Arbete pågår nu t.ex. vad gäller frivilligorgani-\r\nsationer - det är jättebra, och det kanske borde vara\r\nfler. FN:s barnkonvention åberopas ofta i kammaren.\r\nOftast är det rätt att åberopa den, men i det här sam-\r\nmanhanget finns det anledning att fundera över det\r\ninternationella samarbetet eftersom Internet är så\r\nvärldsomspännande. Det är så lätt att diskussionen\r\növergår till att synpunkter alltid uppfattas som nega-\r\ntiva. Jag vill bestämt säga att det inte är så.\r\nMinistern talar om eget ansvar. Jag delar den upp-\r\nfattningen. Men vilka möjligheter har de minsta bar-\r\nnen och ungdomarna att själva ta ansvaret? Det\r\nhandlar många gånger om att skydda barnen från att\r\ninte behöva utsättas för de hemskheter som finns på\r\nInternet.\r\nJag prenumererar på dagordningen till samman-\r\nträdena i riksdagens EU-nämnd. Jag fick för en tid\r\nsedan via \"mailen\" dagordningen för fredagen den 19\r\nnovember. Där skulle diskuteras hur föräldrar ska\r\nkunna kontrollera barns TV-tittande mot den nya\r\ndigitaltekniken. Just barns TV-tittande är inte alltid en\r\nlätt fråga. Men där har man ändå en viss överblick.\r\nDet var kanske lättare förr att ha överblick över vad\r\nens barn hittade på. Men att titta i någons annan dator\r\n- även om det är ens eget barns - är nästan som förr\r\nnär man tjuvtittade i någon annans dagbok. Men det\r\ngjorde man inte, för där gick gränsen.\r\nVar förs diskussionen i samhället kring frågor om\r\nuppbyggnad av programvaror och hur sökmotorer\r\njobbar? När man använder vissa oskyldiga sökbe-\r\ngrepp kan man plötsligt rusa in på sidor som defini-\r\ntivt inte är angenäma. Dessa sidor kan sedan vara\r\nsjälvautomatiserande och kan starta hur mycket annat\r\nsom helst. Om man frågar föräldrar om de har tittat\r\npå dessa sidor slår alla ifrån sig och säger att de inte\r\ntittar på sådant. Vi föräldrar borde kanske ta ansvar\r\nför sådant och fundera över vad det är vi pratar om.\r\nMin avslutande fråga till ministern ställer jag just\r\nmed tanke på att webben och Internet är så världsom-\r\nspännande. Sverige är ett litet land, men vi har fått ett\r\nerkännande och andra känner ett mycket stort förtro-\r\nende för oss inte minst när det gäller frågorna kring\r\nFN:s barnkonvention. Vi pratar om detta inom EU,\r\ninom Europolsamarbetet, osv. Vi har kanske inte ens\r\nsamma lagstiftning som grund, men vi skapar ändå\r\nsamsyn kring dessa viktiga frågor. Vi ska kanske\r\nockså på något sätt försöka få till stånd samsyn inter-\r\nnationellt vad gäller lagregleringar och miniminivåer.\r\nMin fråga är om Sverige är berett att ta detta stora\r\ngrepp, förutom allt det andra vi gör.</pre><pre>Anf.  5  Justitieminister LAILA\r\nFREIVALDS (s):\r\nFru talman! Den beskrivning Ronny Olander ger\r\nav föräldrarnas dilemma och svårigheter i samman-\r\nhanget är jag beredd att skriva under på. Jag är dess-\r\nutom rädd för att många barn har kommit mycket\r\nlängre i IT-användningen än vad deras föräldrar har.\r\nDetta skapar naturligtvis problem när det ändå är\r\nföräldern som har ett ansvar för vad det egna barnet\r\nägnar sig åt, vilken information det får och vilken\r\nkommunikation det har med omvärlden.\r\nHär kan man bara önska att alla föräldrar intresse-\r\nrar sig för sina barns IT-användning och för en dialog\r\nmed barnen för att på det viset få en egen IT-mognad\r\nav bättre slag än i dag och samtidigt försöka hjälpa\r\nbarnet att inte råka illa ut i sin IT-användning. Även\r\ndet kan hända.\r\nDet är viktigt att detta uppmärksammas. Jag håller\r\nmed om det. Det handlar om att det debatteras i för-\r\näldrakretsar, i lärarkretsar, i föreningar och i många\r\nandra sammanhang. Jag är rädd för att det fortfarande\r\nfinns en stor IT-omognad, om man uttrycker det så,\r\nhos många människor i vårt samhälle. Jag är nog själv\r\nen sådan som känner sig ganska omogen när det gäl-\r\nler vad det egentligen handlar om.\r\nDetta är en utmaning för framtiden, för vi vill ha\r\ndenna teknik. Vi vill använda den. Vi ser alla dess\r\nmöjligheter, men då måste vi också mobilisera krafter\r\nför att skydda oss mot det som är negativt särskilt i\r\nförhållande till barn.\r\nDet internationella samarbetet, som Ronny Olan-\r\nder tar upp, är oerhört viktigt just med tanke på den\r\ngränslöshet som finns och på att vi inte kommer att\r\nkunna klara att hålla det rent brottsliga borta från\r\nnätet om vi inte samarbetar. Jag vill påstå att Sverige\r\när mycket aktivt i alla internationella fora, både i EU,\r\ni Europarådet och i de globala organisationerna. Vi\r\nhar på ett tidigt stadium insett att vi inte kommer så\r\nmycket längre nationellt när det gäller att motarbeta\r\nkriminalitet i rymden om vi inte kan mobilisera resten\r\nav världen.\r\nDetta är ett långsiktigt och svårt arbete, men jag\r\ntycker ändå att jag i det arbetet ser att det faktiskt\r\nfinns en mycket stor medvetenhet hos alla länder som\r\nhar kommit långt med att använda de nya kommuni-\r\nkationerna. Det finns absolut en vilja att hitta former\r\nför att stärka de brottsförebyggande och brottsingri-\r\npande lagverken.</pre><pre>Anf.  6  RONNY OLANDER (s):\r\nFru talman! Jag vill bara än en gång framföra ett\r\nmycket varmt tack, inte minst för det sista inlägget\r\nfrån ministerns sida. Det är just det som det handlar\r\nom. Det berör oss alla. Egentligen kunde man ställa\r\nfrågan om Internetanvändning till vilken minister som\r\nhelst i regeringen eller till vilken myndighet eller\r\norganisation i samhället som helst. Det berör oss alla,\r\nprecis som ministern säger.\r\nJag går härifrån mycket glad och nöjd med svaret.\r\nÄn en gång: Ett varmt tack!</pre><pre>Överläggningen var härmed avslutad.</pre><pre>3 §  Svar på interpellation 1999/2000:55 om ett\r\nöppnare SÄPO</pre><pre>Anf.  7  Justitieminister LAILA\r\nFREIVALDS (s):\r\nFru talman! Marianne Samuelsson har frågat vilka\r\nåtgärder som regeringen avser att vidta för att förbätt-\r\nra insynen och öppenheten i SÄPO:s verksamhet.\r\nFrågan ställs mot bakgrund av att sekretess fortfa-\r\nrande är huvudregel i SÄPO:s register, något som\r\nMarianne Samuelsson själv fått erfara när hon fått\r\navslag på en begäran om att få se vad som eventuellt\r\nfanns registrerat om henne.\r\nMarianne Samuelsson är kritisk mot direktiven till\r\nHumanistisk-samhällsvetenskapliga forskningsrådets\r\nforskningsprojekt och menar att de är för snäva. Ma-\r\nrianne Samuelsson skriver också att Registernämnden\r\ntycks vara oförmögen att hjälpa medborgarna med att\r\npröva vilka uppgifter som kan lämnas ut utan att det\r\nriskerar rikets säkerhet.\r\nDet är av stor betydelse för medborgarnas förtro-\r\nende för SÄPO att det finns största möjliga insyn i\r\noch kontroll över dess verksamhet. Det är dock vik-\r\ntigt att komma ihåg att en säkerhetspolis av naturliga\r\nskäl inte kan arbeta helt öppet och att sekretess måste\r\ngälla för delar av dess verksamhet.\r\nMycket har ändå gjorts de senaste åren för att öka\r\ninsynen och öppenheten.\r\nFöre den 1 april i år, då ändringarna i sekretessla-\r\ngen trädde i kraft, rådde absolut sekretess för inne-\r\nhållet i SÄPO:s register. Även efter de lättnader i\r\nsekretessen som då infördes är sekretess fortfarande\r\nhuvudregel och måste så vara för att det ska vara\r\nmöjligt för SÄPO att bedriva sin verksamhet. Sekre-\r\ntess gäller alltså fortfarande för uppgifter som rör\r\nunderrättelseverksamhet och SÄPO:s verksamhet för\r\natt förebygga eller avslöja brott mot rikets säkerhet\r\neller förebygga terrorism. Detta gäller om det inte står\r\nklart att uppgiften kan röjas utan att syftet med be-\r\nslutade eller förutsedda åtgärder motverkas eller den\r\nframtida verksamheten skadas.\r\nTidigare kunde SÄPO inte lämna ut några regis-\r\nteruppgifter över huvud taget, hur harmlösa de än var.\r\nEn konsekvens av lagändringen är att den som finns i\r\nregistren på grund av att SÄPO tidigare visat intresse\r\nför henne eller honom kan få reda på det. Det finns nu\r\nockså ett antal personer som har fått ta del av uppgif-\r\nter om sig själva hos SÄPO.\r\nSÄPO:s generaldirektör Anders Eriksson redovi-\r\nsade i en artikel i Svenska Dagbladet för ett par veck-\r\nor sedan statistik över beslut i de ärenden om begäran\r\nom att få ut uppgifter som kommit in efter lagänd-\r\nringen. SÄPO hade t.o.m. den 30 september avgjort\r\n736 sådana ärenden. I 685 av ärendena har sökanden\r\nfått avslag medan 51 personer har fått ut uppgifter om\r\nsig själva.\r\nSäkerhetspolisen har gjort bedömningen att be-\r\nstämmelsen i 5 kap. 1 § sekretesslagen innebär hinder\r\nmot att lämna ut också upplysningar om att personer\r\ninte förekommer i ärende hos Säkerhetspolisen eller i\r\nSÄPO-registret. Att så många fått avslag beror därför\r\npå att av samtliga prövade ansökningar, dvs. 736,\r\nförekom 81 av sökandena i SÄPO:s register. Således\r\nförekom endast 11 % av dem som begärt uppgifter i\r\nregistret. Eftersom 51 av dessa fått ut uppgifter inne-\r\nbär det att bara 30 av de 685 som fått avslag faktiskt\r\nförekommer hos SÄPO. De som fått avslag fast de\r\nfinns i registren förekommer där på grund av att de är\r\nintressanta för SÄPO i dag.\r\nAtt det är få personer som finns registrerade visar\r\nstatistik från Registernämnden. Av de nästan 80 000\r\närenden om registerkontroll som behandlades under\r\nförra året fanns det i SÄPO:s register uppgifter som\r\ninte handlade om tidigare registerkontroll i endast\r\n504 fall, dvs. i klart mindre än 1 % av de prövade\r\närendena.\r\nRegeringsrätten har tagit upp ett mål rörande av-\r\nslag på en begäran om att få ut handlingar från Säker-\r\nhetspolisen. Regeringsrättens avgörande kommer att\r\nvara prejudicerande. Jag menar därför att det är klokt\r\natt avvakta Regeringsrättens tolkning av de nya sek-\r\nretessbestämmelserna innan frågan om regelföränd-\r\nringar ens börjar diskuteras.\r\nRegisternämndens uppgift är dels att i ärenden om\r\nregisterkontroll pröva frågor om utlämnande av upp-\r\ngifter i polisregister och vad som framkommit vid\r\nsärskild personutredning, dels att följa SÄPO:s regist-\r\nrering av uppgifter i polisregister. Meningen har ald-\r\nrig varit att nämnden skulle vara en bakväg för den\r\nsom inte själv fått ut handlingar ur SÄPO:s register.\r\nDäremot innebär nämndens verksamhet en ökad in-\r\nsyn och kontroll av SÄPO:s verksamhet när det gäller\r\nvilka uppgifter som ska lämnas ut vid registerkon-\r\ntroll. Registernämnden har dessutom fått i uppdrag att\r\nundersöka hur SÄPO tidigare hanterat personuppgif-\r\nter i samband med personalkontroll. Denna verksam-\r\nhet kan leda till att enskilda får veta om SÄPO lämnat\r\nut uppgifter om dem till arbetsgivare eller i samband\r\nmed att de sökt arbete.\r\nHumanistisk-samhällsvetenskapliga forskningsrå-\r\ndet har fått i uppdrag att genomföra ett forsknings-\r\nprogram om den militära underrättelsetjänsten. Det är\r\nviktigt att komma ihåg att forskningsprogrammet inte\r\nrör SÄPO. Regeringens avsikt med programmet har\r\nhela tiden varit att studera den militära underrättelse-\r\noch säkerhetstjänsten. SÄPO kan dock komma att\r\nberöras när det gäller förhållandet till IB. Regeringen\r\nhar för att stödja forskningen bl.a. gett ett uppdrag till\r\nSÄPO att säkerställa en skyndsam handläggning av\r\nframställningar från forskarna när det gäller utläm-\r\nnande av relevant arkivmaterial.\r\nRegeringens förhoppning är att Säkerhetstjänst-\r\nkommissionen, som nu påbörjat sitt arbete, ska kunna\r\nsprida ytterligare kunskaper och klarhet om hur de\r\nsvenska säkerhetstjänsternas - däribland SÄPO:s -\r\nförfattningsskyddande verksamhet har bedrivits.\r\nJag är övertygad om att Säkerhetstjänstkommis-\r\nsionens arbete tillsammans med forskarnas insatser\r\noch Registernämndens arbete gör att kunskaperna om\r\nhistoriska såväl som aktuella förhållanden kommer att\r\nöka.</pre><pre>Anf.  8  MARIANNE SAMUELSSON (mp):\r\nFru talman! Tack för svaret, ministern! Precis som\r\nministern framhåller är ett av huvudsyftena att man\r\nska öka förtroendet för SÄPO och därmed också röja\r\nundan en del gammalt som har funnits.\r\nI den här kammaren har vi debatterat den här frå-\r\ngan under en hel del år. Jag tycker fortfarande att det\r\nhar hänt alldeles för lite när det gäller öppenheten.\r\nArbetet med att ta reda på och öppna gamla arkiv och\r\nvisa vad som hände har gått i alltför långsam takt.\r\nRisken är att de människor som har information om\r\nt.ex. IB-affären går i graven. Det är ett bekymmer.\r\nDet har varit så segt att få den här insynen och öp-\r\npenheten.\r\nNär det gäller SÄPO-registren och möjligheten att\r\nfå ut sin akt blir jag lite förvånad över det svar som\r\njag har fått med tanke på den diskussion som har varit\r\nom att det skulle bli en ökad insyn och öppenhet. I\r\npraktiken vet man ju inte om man finns med i regist-\r\nren om man inte har fått reda på det därför att några\r\nuppgifter har lämnats ut. Det är bara en liten grupp\r\nmänniskor som har fått ut sina akter, därför att de har\r\nfunnits med, som vet att de har funnits med. Däremot\r\nvet vi som inte har fått ut något svar inte om vi finns\r\nmed eller ej.\r\nJag trodde att ett av huvudsyftena med en ökad\r\nöppenhet var att man skulle ge klarhet och informa-\r\ntion till de människor som funderar över om de av\r\nolika skäl finns med i registret.\r\nI svaret står det: Uppgifterna om huruvida du fö-\r\nrekommer eller inte förekommer i ärendet hos Säker-\r\nhetspolisen eller i SÄPO-registret kan inte lämnas ut\r\nutan att syftet med beslutade eller förutsedda åtgärder\r\nmotverkas eller den framtida verksamheten skadas.\r\nDin begäran ska därför avslås.\r\nDet fanns också en information om varför man\r\ninte kunde få reda på detta och att flertalet inte fanns i\r\nregistret osv. Men den misstanke som människor som\r\nhar varit aktiva i olika organisationer har om att de\r\nkan finnas i Säkerhetspolisens register kvarstår i och\r\nmed att man inte lämnar ut någon uppgift om vilka\r\nsom inte finns med.\r\nJag, som har varit aktiv inom miljörörelsen och\r\nnär det gäller kärnkraftsmotståndet, har fortfarande\r\ninte fått något som helst besked. Fanns det ett register\r\näven över oss? Det som har framkommit är ju Lean-\r\nderfallet och en del fall där man har kunnat se att\r\naktiva inom vänsterfalangen kan ha varit registrerade.\r\nMen hur är det med övriga rörelser? Finns de också\r\nmed i SÄPO-register? Det är viktigt att få klarhet i\r\ndet. Jag tycker i det fallet att svaret är noll och inget.\r\nJag trodde att den här öppenheten skulle komma i och\r\nmed den debatt och den diskussion som vi har haft\r\nhär i kammaren.\r\nSom jag ser det är det fortfarande lika angeläget\r\natt skynda på, se till att det blir den här öppenheten\r\noch att det händer någonting. Det ska inte fortsätta\r\nmed den här trögheten och de stängda dörrarna. Jag\r\nanser att det har hänt alldeles för lite. Öppenheten är\r\nfortfarande noll och ingen i det svar som jag har fått\r\nfrån ministern och i det svar som jag har fått från\r\nSäkerhetspolisen.</pre><pre>Anf.  9  HELENA BARGHOLTZ (fp):\r\nFru talman! Jag hade egentligen förberett en\r\nskriftlig fråga till statsrådet men passar nu på att er-\r\nsätta den med att delta i den här viktiga debatten.\r\nI den nya polisdatalagen som trädde i kraft den 1\r\napril i år har riksdagen beslutat att enskilda, enligt\r\nförarbetena, har principiell rätt att få ut uppgifter om\r\nsig själva från samtliga polisregister samt att den\r\nabsoluta sekretessen avskaffas.\r\nEnligt uppgift har drygt tusen personer efter den 1\r\napril i år nyttjat denna rättighet och bett att få veta\r\nfrån SÄPO om det finns uppgifter om de är registre-\r\nrade. En del, men inte alla, har också begärt att få\r\nveta vilka dessa uppgifter är. Såvitt framgår av bl.a.\r\nnyhetsrapportering har nästan alla som har kontaktat\r\nSÄPO om detta fått avslag. I majoriteten av fallen har\r\nSÄPO inte ens bekräftat om personen är registrerad\r\neller inte. Det försvar som SÄPO framför för sitt\r\nagerande är att svar inte kan lämnas utan att syftet\r\nmed beslutade eller förutsedda åtgärder motverkas\r\neller den framtida verksamheten skadas. Nu läste jag\r\ninnantill i ett av SÄPO:s avslag.\r\nMan kan konstatera att den här mycket allmänt\r\nhållna beslutsformuleringen knappast har stöd i lag-\r\nrum och förarbeten. SÄPO:s agerande har ju skapat\r\noro, osäkerhet och upprördhet både hos personer som\r\nsöker uppgifter om sig själva och också hos männi-\r\nskor som av olika skäl har valt att inte utnyttja den\r\nhär rätten.\r\nJag antar att alla partier har haft kontakter med\r\npersoner som har vänt sig till dem och frågat hur det\r\negentligen förhåller sig med det här. Vi har också sett\r\nett antal tidningsskriverier när det gäller de här frå-\r\ngorna.\r\nJustitieministern lutar sig, i sitt svar på Marianne\r\nSamuelssons interpellation, på att Regeringsrätten nu\r\nska pröva det här, eftersom ett avslagsärende är uppe\r\ni Regeringsrätten. All erfarenhet talar för att Rege-\r\nringsrätten kommer att ta lång tid på sig och att det\r\nkommer att finnas en stor oro under tiden hos väldigt\r\nmånga människor. Men jag vill fråga justitieminis-\r\ntern: Är justitieministern, om Regeringsrätten skulle\r\nfinna att SÄPO tolkar lagstiftningen helt korrekt,\r\nberedd att verka för att det blir en ändring i lagstift-\r\nningen så att SÄPO blir skyldig att agera mer öppet\r\nför att minska människors oro?</pre><pre>Anf.  10  Justitieminister LAILA\r\nFREIVALDS (s):\r\nFru talman! Jag undrar om Marianne Samuelsson\r\noch Helena Bargholtz har funderat över hur det här\r\nsystemet fungerar utifrån ett annat perspektiv än det\r\nperspektiv som ni väljer att inta, t.ex. utifrån en terro-\r\nrists perspektiv.\r\nMan kan ta som exempel en person som är verk-\r\nsam i en terroristorganisation som vill ta reda på hu-\r\nruvida Säkerhetspolisen är honom på spåret eller inte\r\noch därför utnyttjar den nya öppenhet som finns och\r\nvänder sig till SÄPO och frågar om han finns regist-\r\nrerad där. Tycker ni att det vore rätt av SÄPO att då\r\nge honom svaret: Nej, du finns inte registrerad här?\r\nSå bra, de har ännu inte kommit mig på spåret, säger\r\nterroristen då.\r\nDetta är bakgrunden till att SÄPO har intagit\r\nställningen att man inte kan bekräfta att någon inte\r\nfinns i registret. Det skulle kunna motverka, försvåra\r\neller t.o.m. omöjliggöra den uppgift som Säkerhets-\r\npolisen har i vårt samhälle. På något vis måste man ju\r\nerinra sig och ta ställning till den grundläggande\r\nfrågan: Varför har vi en säkerhetspolis? Vill vi ha en\r\nsäkerhetspolis? Vad är Säkerhetspolisens uppgift?\r\nOch hur kan man genomföra den? Man kan inte\r\nkomma förbi de grundläggande frågorna när man går\r\nin och diskuterar hur sekretessen kring Säkerhetspoli-\r\nsen ska vara anordnad.\r\nJag tycker faktiskt att det är egendomligt att påstå\r\natt ingenting har hänt när det gäller större öppenhet\r\noch ökad insyn i Säkerhetspolisens arbete. Det var\r\nnämligen absolut sekretess tidigare. Ingen kunde få\r\nveta någonting över huvud taget. I dag kan man få\r\nveta att man har funnits i Säkerhetspolisens arkiv\r\ntidigare, och man kan få ut de uppgifterna beroende\r\npå att det inte är till skada för verksamheten på något\r\nsätt. Det är väl ändå en stor skillnad.\r\nTill det vill jag lägga att Säkerhetspolisen numera\r\nhar en mycket större öppenhet vad gäller att ge all-\r\nmän information om sin verksamhet. Man har en årlig\r\nverksamhetsberättelse där man redogör för sitt arbete\r\ni former som gör det möjligt för människor att i större\r\nutsträckning begripa vad det handlar om och förstå\r\nden här verksamheten.\r\nDen här problematiken, framför allt såsom Mari-\r\nanne Samuelsson tar upp den, handlar ju om det his-\r\ntoriska perspektivet: vad som hände tidigare, vilka\r\nsom var registrerade. Här har ju de utredningar som\r\ntidigare gjorts och som nu pågår till uppgift att ta reda\r\npå hur Säkerhetspolisen fungerade under 50-, 60-, 70-\r\noch 80-talet och lämna en redovisning av detta, för att\r\nvi ska få ett klarläggande, så långt det är möjligt, om\r\nhur det har fungerat i sak. Sedan är det en annan sak\r\nvad den enskilde kan få veta.\r\nNär det gäller de historiska uppgifterna tror jag att\r\nMarianne Samuelsson kan utgå ifrån att om det finns\r\nuppgifter kvar hos säpo som rör sådana förhållanden\r\nså kan dessa lämnas ut. Det är bara i extrema situa-\r\ntioner, då en person som för länge sedan haft vissa\r\naktiviteter för sig fortfarande i något avseende upp-\r\nfyller de krav på att vara kontrollerad som gäller för\r\nsäpo i dag, som det blir ett avslag.\r\nDärför borde ändå slutsatserna för en person som\r\nfunderar närmare över innebörden av systemet och\r\nlagregleringen vara att man i dag får ut de uppgifter\r\nsom enbart är av historiskt intresse och inte rör Sä-\r\nkerhetspolisens arbete i dag. Finns man i det materi-\r\nalet får man också information om det. Blir det avslag\r\nbetyder det att man inte finns där, om det inte är så att\r\nman i dag är av intresse för Säkerhetspolisen.\r\nSka detta vara så svårt att förstå?</pre><pre>Anf.  11  MARIANNE\r\nSAMUELSSON (mp):\r\nFru talman! Ska detta vara så svårt att förstå? sä-\r\nger justitieministern. Ja, det är svårt att förstå. Vi vet\r\nju att det finns människor som upplever att de är\r\nregistrerade, historiskt möjligen, men inte får ut upp-\r\ngifter. Det har också varit betydligt svårare att få ut\r\nuppgifter i Sverige än i många andra länder. Det är ju\r\ndärför den här diskussionen utifrån Leanderfallet har\r\nrullat vidare i samhället.\r\nDet här är oerhört viktigt: Vill man nå en ökad\r\nöppenhet måste det ske på ett sådant sätt att männi-\r\nskor känner att det har blivit en ökad öppenhet. Den\r\nreaktion som har kommit på icke-utlämnandet av\r\nhandlingar är ju att man upplever att man fortfarande\r\ninte vet, att man fortfarande inte har fått svar på frå-\r\ngan. Även om justitieministern nu säger att man kan\r\nutgå från att de historiska uppgifterna lämnas ut om\r\nman skulle vara registrerad står det ingenting om det i\r\ndet svar jag har fått. Det står ingenting alls om det.\r\nDet står att man av säkerhetsskäl inte kan lämna ut\r\nnågra uppgifter om huruvida jag finns där eller inte\r\nfinns där.\r\nDetta innebär naturligtvis att jag och många andra\r\nfunderar: Fanns vi med historiskt? Fanns det andra\r\nanledningar än de som har kommit fram att registrera\r\nmänniskor? Hur såg det ut?\r\nMan kunde t.ex. ha valt att säga att alla uppgifter\r\nfrån ett visst årtal och bakåt är sådana uppgifter som\r\nman lämnar ut, eftersom de är historia. Men det har\r\nman inte gjort, utan man har gjort som regel att inte\r\nlämna ut några uppgifter och motiverar det med sä-\r\nkerhetspolitiska skäl. Detta gör naturligtvis att i stället\r\nför den öppenhet som vi ville skapa, som jag trodde\r\natt vi i den här kammaren var överens om var nöd-\r\nvändig för att få ökat förtroende för ett säkerhetspoli-\r\ntiskt system i vårt samhälle, kvarstår oron och miss-\r\ntron. Det är ju det som är bekymret, inte om jag får ut\r\nmin akt eller inte. Det är totalt ointressant i det här\r\nsammanhanget. Att människors misstro mot systemet\r\noch mot att man inte får ut gamla handlingar kvarstår\r\n- det är detta som är det stora bekymret.\r\nJag trodde att människor med den ökade öppen-\r\nheten skulle kunna uppleva att nu äntligen har vi fått\r\nut vår historia kring det här och nu kan vi lita på Sä-\r\nkerhetspolisen i framtiden, men inte efter det här\r\nsvaret och det sätt på vilket man har bemött männi-\r\nskor. Säpochefen har också svarat ungefär: Jaja, ni\r\nkan utgå från att får ni inget svar är ni inte med i\r\nhandlingarna. Men samtidigt säger han att en del\r\nfinns med i handlingarna som inte har fått något svar\r\nalls. Då vet man ju inte: Är man med eller är man inte\r\nmed? Det är den misstron som kvarstår, och jag trod-\r\nde att meningen med öppenheten var just att kunna ta\r\nbort denna misstro. Tyvärr kvarstår den nu. Jag tycker\r\ninte heller att justitieministern i sitt svar har framhållit\r\natt det är viktigt att människor kan känna förtroende\r\nför detta och att vi ska ha ett system så att man gör\r\ndet. Det är där jag tycker bekymret kvarstår, och det\r\när därför jag har ställt min interpellation: eftersom jag\r\ninte tycker att det som vi hade förväntat oss skulle bli\r\nföljden av den nya öppenheten har blivit det.</pre><pre>Anf.  12  HELENA BARGHOLTZ (fp):\r\nFru talman! Jag kan helt och hållet dela Marianne\r\nSamuelssons framförda kritik mot det här. Det må\r\nvara att det talas om att man ska få rätt att veta om\r\nman historiskt sett har funnits med i registret eller\r\ninte, men uppenbarligen är så inte fallet. Jag känner\r\ntill en gammal dam som sökte få veta om hon funnits\r\nmed i registret eller inte. Hon fick inga uppgifter om\r\ndetta, utan hon fick faktiskt veta via CIA att hon en\r\ngång hade varit registrerad.\r\nNär det i förarbetena till lagen skrivs att man har\r\nprincipiell rätt att få ut uppgifter om sig själv från\r\nsamtliga polisregister och att den absoluta sekretessen\r\nhar avskaffats uppfattar naturligtvis människor att de\r\nska få veta mer än de får veta i dag. Min fråga och\r\nfundering är: Har säpo verkligen tagit till sig den här\r\nnya polisdatalagen, eller arbetar man fortfarande som\r\nman gjorde innan ändringen kom den 1 april?</pre><pre>Anf.  13  Justitieminister LAILA\r\nFREIVALDS (s):\r\nFru talman! Människors misstro finns kvar efter-\r\nsom de inte får ut de handlingar som finns, säger ni.\r\nJag vill ställa en fråga till er två: På vilket sätt ska\r\nsäpo agera så att inte terroristen får veta att säpo inte\r\nkänner till hans aktiviteter? Hur ska säpo hantera\r\ndetta dilemma? För dem som inte finns i registret,\r\nåtminstone inte nu, finns det inget historiskt material\r\natt lämna ut. Då skulle man ju gärna vilja att säpo\r\nsade till dem: Vi har inget material på er. Det är ju det\r\nsom är det önskvärda. Så långt förstår jag naturligtvis\r\nvad ni säger. Det är ju självklart. Men hur ska säpo då\r\nagera när det gäller den aktive terroristen som säpo\r\nfaktiskt ännu inte har koll på? Han finns inte där. Ska\r\nhan också få veta det? Hur ska vi skilja på de här\r\nfallen? Hur tycker ni att säpo ska agera?\r\nJag vill faktiskt ha ett konkret svar från er. Ni un-\r\nderbygger nämligen misstron mot säpo och systemet\r\ngenom att inte på ett konstruktivt sätt delta i diskus-\r\nsionen om hur vi ska hantera den mycket viktiga\r\nfrågan att skapa ett folkligt förtroende för Säkerhets-\r\npolisens arbete. Det är nämligen väldigt viktigt i en\r\ndemokratisk stat. Eller vill ni dra slutsatsen att vi inte\r\nska ha någon säkerhetspolis över huvud taget, att vi\r\ninte behöver någon sådan? Om ni tar ställning för\r\nSäkerhetspolisen, dess arbete och dess uppgift vill jag\r\nha ett svar från er om hur man ska hantera denna\r\nsituation: Man har ingen uppgift men inte vill avslöja\r\ndet, eftersom den som frågar faktiskt kan vara av stort\r\nintresse för Säkerhetspolisen.</pre><pre>Anf.  14  ANDRE VICE TALMANNEN:\r\nJag vill informera om att Helena Bargholtz inte\r\näger rätt till ett ytterligare inlägg i denna debatt.</pre><pre>Anf.  15  MARIANNE\r\nSAMUELSSON (mp):\r\nFru talman! Först och främst: Det justitieministern\r\nnu säger är att den öppenhet som man ville skapa i\r\nsäpo anser justitieministern i praktiken inte gick att\r\ngenomföra. I så fall tycker jag att justitieministern\r\nborde ha framfört detta tidigare.\r\nDen andra delen tycker jag är hur man gör i andra\r\nländer. I dag anser många att just Sverige är ett av de\r\nmest slutna länderna när det gäller att kunna få in-\r\nformation om sig själv. Vi har fortfarande IB, SÄPO,\r\n\"SAPO\" och hela den historien bakom oss utan att\r\nman har öppnat ordentligt.\r\nOm någonting har varit trögt att få till stånd beslut\r\nom i den här kammaren har det varit just kring öp-\r\npenhet, därför att varken socialdemokraterna eller\r\nmoderaterna har velat ha den. Nu hoppas jag att den\r\nkommer. Men den kommer väldigt sent och det inne-\r\nbär att väldigt mycket av den historia som skulle ha\r\nbehövt komma upp i ljuset inte kan komma, därför att\r\nde människor som bar den historien med sig inte\r\nlängre finns kvar hos oss.\r\nDet här har vi och andra partier påpekat ett flertal\r\ngånger under årens lopp, men det har egentligen inte\r\nhänt något. Nu skyller justitieministern på terroris-\r\nmen och att öppenheten inte går att klara på grund av\r\ndet. Men det är klart att de historiska arkiven måste\r\nkunna öppnas. Människor måste kunna få veta. Som\r\njag ser det måste man kunna bekämpa terrorism utan\r\natt för den skull skapa misstro mot SÄPO-systemet.\r\nDet är ju precis genom att man inte har låtit öppen-\r\nheten komma till stånd, genom att man inte har gjort\r\nden här genomlysningen, som man har fått misstron.\r\nDen misstron kommer att kvarstå till dess vi har kla-\r\nrat av vår historia och regeringen har gått med på en\r\nöppning.</pre><pre>Anf.  16  Justitieminister LAILA\r\nFREIVALDS (s):\r\nFru talman! Jo, den öppenhet vi ville åstadkomma\r\nhar vi åstadkommit, för det historiska materialet läm-\r\nnas ut. Marianne Samuelsson förbigår detta faktum,\r\natt om det finns historiskt material lämnas det ut.\r\nProblemet är terrorismen, som Marianne Samu-\r\nelsson nämner med ett \"skyller på terrorismen\". Jag\r\nställde en mycket konkret fråga om hur vi ska lösa\r\ndetta problem. Det är inte bara en angelägenhet för\r\nmig som justitieminister för regeringen, det är en\r\nviktig angelägenhet för hela riksdagen och för varje\r\nriksdagsledamot. Jag tycker faktiskt att varje riks-\r\ndagsledamot som intresserar sig för de här frågorna\r\nockså på ett konstruktivt sätt borde delta i diskussio-\r\nnen om hur vi åstadkommer en ytterligare ökad öp-\r\npenhet inom SÄPO - det vill jag arbeta för - utan att\r\ndärigenom omöjliggöra SÄPO:s egentliga uppgift.\r\nMen Marianne Samuelsson väljer att undvika den\r\nfrågan. Inte en antydan till försök att ens i sak disku-\r\ntera den. Jag beklagar det.</pre><pre>Överläggningen var härmed avslutad.</pre><pre>4 §  Svar på interpellation 1999/2000:51 om\r\npolisläckor</pre><pre>Anf.  17  Justitieminister LAILA\r\nFREIVALDS (s):\r\nFru talman! Sten Andersson har frågat mig vilka\r\nåtgärder jag är beredd att vidta i syfte att försöka\r\nmotverka \"polisläckor\" till medierna.\r\nFörst vill jag understryka att det naturligtvis är av\r\nyttersta vikt att den som får ta del av hemligt material\r\ntar sitt ansvar för den fortsatta utredningen och för de\r\nenskilda som kan drabbas av att skyddade uppgifter\r\nblir kända. Det är en viktig uppgift för polisledningen\r\natt se till att de som omfattas av tystnadsplikt inser\r\nvilka konsekvenser som kan bli följden av att sekre-\r\ntessreglerna överträds.\r\nI vårt land har emellertid alla människor en\r\ngrundlagsstadgad rätt att fritt meddela uppgifter och\r\nunderrättelser i vilket ämne som helst till pressen i\r\nsyfte att de ska offentliggöras. Det är vad som i dag-\r\nligt tal kallas meddelarfrihet.\r\nSten Andersson delar säkert min övertygelse att\r\nmeddelarfriheten är av stort värde för att säkra till-\r\ngången till den information som behövs för att den\r\ngranskande och opinionsbildande verksamheten i ett\r\ndemokratiskt samhälle som vårt ska fungera.\r\nMöjligheterna att kontrollera hur meddelarfriheten\r\nanvänds är mycket begränsade. Uppgiftslämnaren\r\nskyddas från ingripanden av det allmänna genom att\r\ndet är förbjudet att efterforska vem som lämnat visst\r\nmeddelande och genom journalisters tystnadsplikt.\r\nEndast i mycket speciella fall bryts förbudet mot\r\nefterforskning och uppgiftslämnarens källskydd. Det\r\ninnebär i sin tur givetvis att det är svårt att få en tyd-\r\nlig bild av om det är ett problem med \"polisläckor\"\r\noch i så fall vidden av det.\r\nFör anställda inom polisväsendet kan sägas att\r\ntystnadsplikt råder för sådana uppgifter i en förunder-\r\nsökning som kan försvåra den pågående utredningen\r\nom de lämnas ut. Tystnadsplikt gäller också i annat\r\nfall för uppgifter om enskildas förhållanden som\r\nförekommer i en pågående förundersökning. Medde-\r\nlarfriheten har emellertid ofta företräde. En polisman\r\nkan således trots sin tystnadsplikt i många fall lämna\r\ninformation till medierna. Meddelarfriheten ger där-\r\nemot inte någon möjlighet att lämna mer kvalificera-\r\nde uppgifter om t.ex. hemlig teleavlyssning eller\r\nkameraövervakning. Min uppfattning är att lagstift-\r\nningen är väl avvägd.\r\nMeddelarfriheten är grundlagsskyddad rättighet\r\nför den enskilde. Den enskilde måste kunna räkna\r\nmed att poliser med tillgång till känsligt material är\r\nansvarskännande, har gott omdöme och beaktar de\r\nskyddsintressen som bär upp en regel om tystnads-\r\nplikt. I de fall som meddelarfriheten används måste\r\nutgångspunkten vara att den enskilde polismannen\r\nhar bedömt att offentliggörandet av vissa uppgifter är\r\nså viktigt att det rättfärdigar den skada som kan\r\nåsamkas utredningen och enskilda genom upp-\r\ngiftslämnandet.\r\nDetta är alltså enligt min mening i första hand en\r\nfråga om etik och moral såväl inom medierna som\r\npolisen. Det ankommer på den anställde att i det en-\r\nskilda fallet bedöma om det är lämpligt eller olämp-\r\nligt att utnyttja sin meddelarfrihet. Jag vet att kon-\r\ntakterna med medierna är ett ämne som redan be-\r\nhandlas i den polisiära grundutbildningen. Ämnet är\r\nockså aktuellt därför att Rikspolisstyrelsen nu tar\r\nfram en ny handbok för polisväsendets mediekontak-\r\nter.</pre><pre>Anf.  18  STEN ANDERSSON (m):\r\nFru talman! Jag är överens med justitieministern\r\nom vikten av meddelar- och yttrandefrihet. Givetvis\r\nska poliser och alla andra ha rätt att offentligt kritise-\r\nra förhållanden på sin arbetsplats och ifrågasätta dem.\r\nMen, fru talman, jag tror inte att lagstiftarna som en\r\ngång skrev våra lagar på det här området avsåg att\r\nman också skulle skydda s.k. polisläckor.\r\nJag är övertygad om att majoriteten av poliserna i\r\nSverige är lojala, inte alltid mot sin arbetsgivare, inte\r\nalltid mot oss politiker - vi är för snåla, tycker nog\r\nalla poliser -, men de är lojala mot sin arbetsuppgift.\r\nDäremot tror jag inte, och där har jag och statsrådet\r\nskilda uppfattningar, att läckande poliser känner nå-\r\ngon meddelarplikt. Det handlar enligt min uppfatt-\r\nning om pengar. Man får betalt för att läcka. Det kan\r\ninte finnas något annat skäl till att man lämnar ut\r\nbandinspelningar och texter ord för ord till medierna.\r\nDet är tyvärr den mänskliga snikenheten som jag\r\nmenar uppträder i det här fallet.\r\nDet kanske får till effekt sämre utredningar, mins-\r\nkad uppklaringsförmåga. Det kan i vissa fall, när man\r\nläcker om t.ex. tillslag till medierna eller till intres-\r\nsenter, också innebära att enskilda polismän kan ska-\r\ndas i sitt arbete. Och när man läcker en utredning på\r\nett tidigt stadium kan även oskyldiga människor bli\r\nutpekade. Har man en gång fått en stämpel på sig vet\r\nvi hur svårt det ofta är att få den fläcken borttvättad\r\nhelt och hållet. Jag tycker att mediernas ansvar borde\r\nvara större och lite vidare än en desperat jakt på lös-\r\nnummerförsäljning och tittarsiffror.\r\nSedan skulle det vara intressant att veta, trots att\r\ndet i och för sig är en skattefråga, hur de här ersätt-\r\nningarna betalas. När statsrådet skriver en artikel,\r\nsom hon gör ofta, och jag ibland skriver någon, får vi\r\narvode för våra artiklar i vissa tidningar. Då säger\r\nmedierna alltid: Vi måste dra 30 % skatt, därför måste\r\nvi ha ditt personnummer. I det här fallet är det tydli-\r\ngen så att man har ett konto som är låst för alla, även\r\nför skattemyndigheten. Jag undrar egentligen varifrån\r\nde här pengarna kommer, för de kommer bevisligen.\r\nTill sist skulle jag vilja ställa en fråga till statsrå-\r\ndet. Såvitt jag förstår är en polisutredning i huvudsak\r\nsekretessbelagd intill dess beslut om åtal har väckts.\r\nSedan är den offentlig. Då kan man diskutera allt som\r\nhar sagts i utredningen, för och emot. Detta är kanske\r\nen lekmannamässig fråga men jag ställer den ändå:\r\nVad anser statsrådet att det skulle innebära för åsikts-\r\nfriheten, tryckfriheten och meddelarfriheten om man\r\nförbjöd spridning av uppgifterna bara under den tid\r\nsom undersökningen pågår tills det blir beslut om\r\neventuellt åtal? Då kunde man alltså även åtala dem\r\nsom sprider uppgifterna. Det innebär att man bara\r\ntillfälligt hindrar meddelarfriheten. Anser statsrådet\r\natt det skulle vara ett alltför stort ingrepp i vår med-\r\ndelar- och yttrandefrihet?</pre><pre>Anf.  19  Justitieminister LAILA\r\nFREIVALDS (s):\r\nFru talman! Sten Andersson påstår att det bevisli-\r\ngen är så att uppgifter säljs. För egen del vill jag nog\r\nsäga att den frågan aldrig är klarlagd. Men Sten An-\r\ndersson kanske sitter inne med någon bevisning i det\r\navseendet.\r\nDet här är naturligtvis ett bekymmer i vissa situa-\r\ntioner, även om jag vill understryka att polisen själv\r\ntror att problemet med läckande poliser är ett stor-\r\nstadsfenomen, egentligen koncentrerat till Stockholm.\r\nDet har inte någon vidare omfattning, enligt polisens\r\negna bedömningar.\r\nJag delar Sten Anderssons uppfattning att medier-\r\nna har ett väldigt stort ansvar i det här sammanhanget.\r\nDet är ju medierna som är intresserade av att få upp-\r\ngifter och som kan locka poliser att göra mer än poli-\r\nsen vill göra. Medierna borde naturligtvis vara med-\r\nvetna om att det här är fråga om en balansgång. Sam-\r\ntidigt är det viktigt att understryka att mediernas upp-\r\ngift är att söka efter information och offentliggöra\r\nden.\r\nRättssystemet har ett system för att försvara sig\r\nmot läckor som kan leda till skada för utredningen\r\neller enskilda personer. Enligt den lagstiftning vi har\r\när det möjligt för polisen att begränsa möjligheterna\r\natt utnyttja meddelarfriheten. Det brukar populärt\r\nkallas för yppandeförbud, och det är något som för-\r\nundersökningsledaren kan förordna om under pågå-\r\nende förhör. Även domstol kan förordna om det. De\r\npersoner som får ett yppandeförbud kan inte lämna ut\r\nuppgifter som omfattas av förbudet till någon, inte\r\nens till pressen, utan att riskera påföljd. Det finns\r\nalltså ett system som kan användas för att säkerställa\r\natt läckor inte leder till skada.</pre><pre>Anf.  20  STEN ANDERSSON (m):\r\nFru talman! Nej, det är klart att jag inte har några\r\nbevis, men jag har verkligen svårt att tänka mig att en\r\npolis som håller på med en utredning om ett mycket\r\nkvalificerat brott, där allmänheten är intresserad av att\r\nveta en del, har ett begär att läcka uppgifterna till\r\nmedierna, vilket han eller hon vet kan försvåra eller\r\nförsämra utredningen. Jag tror inte heller att han eller\r\nhon har någon inre kraft som tvingar honom eller\r\nhenne att göra det. Jag är så pass verklighetsanknuten\r\natt jag tror - på gränsen till att jag vet - att det hand-\r\nlar om pengar.\r\nNär det gäller omfattningen vill jag säga att jag\r\nläste en stor artikel av informationschefen för polisen\r\ni Stockholms län, Leif Cassel, häromdagen, där han\r\nmenade att det här var ett stort problem. Jag vet att\r\ndet har förekommit även i Malmö och i Göteborg.\r\nDe poliser som läcker sådana uppgifter och gör\r\ndet mot betalning vill jag benämna \"grisar\", fru tal-\r\nman. De fördärvar förtroendet för polisens verksam-\r\nhet. De skadar alla de kan skada inklusive sina egna\r\nkolleger. Framför allt kan det innebära att skyldiga\r\nmänniskor icke blir dömda och att människor som är\r\noskyldiga kan råka mycket illa ut.\r\nTill sist, fru talman: Jag ställde en fråga - den\r\nkanske inte statsrådet uppfattade. Skulle det vara ett\r\nstort ingrepp i meddelarfriheten att införa ett totalför-\r\nbud även för medierna att skriva uppgifter som kom-\r\nmer från läckande poliskällor från det att en utredning\r\npåbörjas tills det är beslutat om ett åtal, om man har\r\nförordnat om yppandeförbud? När det är beslutat om\r\nåtal, släpp då alla spärrar, men detta skulle gälla un-\r\nder tiden från starten av förhören tills beslut om åtal\r\när taget. Skulle det vara ett stort ingrepp i meddelar-\r\nfriheten?</pre><pre>Anf.  21  Justitieminister LAILA\r\nFREIVALDS (s):\r\nFru talman! Yppandeförbudet gäller ju dem som\r\nsitter på informationen. Det är där det ska stoppas,\r\noch det är de som omfattas av det.</pre><pre>Överläggningen var härmed avslutad.</pre><pre>5 §  Svar på interpellation 1999/2000:58 om\r\ninskrivningsverksamheten</pre><pre>Anf.  22  Justitieminister LAILA\r\nFREIVALDS (s):\r\nFru talman! Lars Elinderson har frågat om försla-\r\nget till förändringar av inskrivningsverksamheten och\r\nbouppteckningsverksamheten innebär att Dom-\r\nstolsverket samtidigt ges i uppdrag att genomföra\r\nnedläggning av tingsrätter. Om svaret är nej har Lars\r\nElinderson frågat om regeringen kommer att åter-\r\nkomma till riksdagen med förslag i den frågan.\r\nFörslaget till förändringar av inskrivningsverk-\r\nsamheten och bouppteckningsverksamheten är ett led\r\ni att renodla domstolarnas och domarnas arbete och\r\nskapa effektivare inskrivnings- och boupptecknings-\r\nverksamhet. Regeringen har inte gett Domstolsverket\r\ni uppdrag att utreda frågan om att avveckla tingsrätter\r\ntill följd av förändringar av inskrivnings- och boupp-\r\nteckningsverksamheten.\r\nEn annan fråga är hur domstolarna ska vara orga-\r\nniserade för att verksamheten ska bli mer flexibel, för\r\natt kompetensen ska kunna säkerställas och ytterliga-\r\nre höjas samt för att domstolarna även i framtiden ska\r\nvara attraktiva arbetsplatser som lockar till sig de\r\nbästa medarbetarna. Det fortsatta reformarbetet in-\r\nriktas på att se över formerna för framtidens domstol-\r\nsväsende. Flera olika lösningar övervägs. I en region\r\nkan det vara lämpligt att bedriva verksamhet i flera\r\ndomstolar med en gemensam domkrets. Med en så-\r\ndan större domkrets kan de framtida kraven på dom-\r\nstolsväsendet bättre tillgodoses. Även samverkan\r\nmellan olika domstolar kan utvecklas. Kraven på en\r\nmodern domstolsorganisation kan innebära att vissa\r\ntingsrätter sammanläggs med andra, t.ex. när målun-\r\nderlaget är alltför litet för att skapa bärkraftiga dom-\r\nstolsenheter eller när domstolarna ligger geografiskt\r\nnära varandra.\r\nI flera regioner, t.ex. Blekinge, nordvästra Skåne,\r\nVärmland, Dalarna och Västmanland, arbetar Dom-\r\nstolsverket med olika projekt tillsammans med berör-\r\nda domstolar. Projekten avser såväl den yttre som den\r\ninre organisationen. Flertalet av dessa projekt finns\r\nredovisade i årets budgetproposition. Projekten ingår\r\nsom en del i regeringens arbete med att modernisera\r\ndomstolsväsendet. Domstolsverket har också mot den\r\nbakgrunden fått i uppdrag att se om det finns förut-\r\nsättningar för att lägga samman Jakobsbergs och\r\nSollentuna tingsrätter. Domstolsverket ska redovisa\r\nuppdraget senast den 1 december 1999. Domstolsver-\r\nket har också remitterat ett förslag med innebörden att\r\nLjusdals tingsrätt läggs samman med Hudiksvalls\r\neller Bollnäs tingsrätt.\r\nRegeringen har under de senaste 15 åren avveck-\r\nlat två tingsrätter - Sjuhäradsbygdens och Åmåls\r\ntingsrätter. Vid dessa två tillfällen har regeringen i\r\ngod tid före planerade förändringar informerat riks-\r\ndagen om sina intentioner. Vid behandlingen av förra\r\nårets budgetproposition uttalade justitieutskottet, med\r\nanledning av en pågående organisationsöversyn av\r\nÅmåls tingsrätt, förståelse för att arbetet med att ska-\r\npa effektivare domstolar kunde omfatta vissa organi-\r\nsationsändringar. Utskottet betonade vikten av att\r\norganisationsförändringarna var brett politiskt förank-\r\nrade. I detta syfte borde regeringen även fortsätt-\r\nningsvis anmäla organisationsförändringar till riksda-\r\ngen. Riksdagen ställde sig bakom utskottets uttalan-\r\nden.\r\nRegeringen har självfallet ingen avsikt att avvika\r\nfrån den praxis i detta avseende som regeringen själv\r\nhar tagit initiativ till och som riksdagen vill ska upp-\r\nrätthållas. Vidare avser regeringen - som jag nämnde\r\ni riksdagsdebatten om domstolsväsendets framtid -\r\natt för riksdagen under våren 2000 redovisa den syn\r\nsom regeringen har på den fortsatta reformeringen av\r\ndomstolsväsendet.</pre><pre>Anf.  23  LARS ELINDERSON (m):\r\nFru talman! Jag vill börja med att tacka justitie-\r\nministern för svaret på mina frågor. Syftet med inter-\r\npellationen var, som justitieministern naturligtvis\r\nförstår, att jag gärna skulle vilja höra huruvida rege-\r\nringen har bedömt och har en uppfattning om försla-\r\nget till förändringar av inskrivningsverksamheten vad\r\ngäller konsekvenser för domstolarnas verksamhet i\r\növrigt.\r\nJustitieministern svarar på min konkreta fråga att\r\nhon inte gett Domstolsverket i uppdrag att utreda eller\r\ngenomföra nedläggningar av tingsrätter på grund av\r\nden föreslagna organisationsförändringen. Inte heller\r\nom man läser budgetpropositionen, och inte att döma\r\nav svaret i övrigt, framgår det om regeringen har gjort\r\nnågon bedömning - eller i varje fall har redovisat en\r\nbedömning - av de konsekvenser som förändringen\r\nkommer att få arbetsmässigt och bemanningsmässigt,\r\nframför allt för de mindre tingsrätterna.\r\nI propositionen redovisas antalet sysselsatta i den\r\nnuvarande organisationen när det gäller inskrivnings-\r\nverksamheten: 187 årsarbetskrafter fördelade på våra\r\n91 tingsrätter, 4 domare, 22 tingsnotarier och 161\r\ndomstolssekreterare. Vid var och en av tingsrätterna\r\nrör det sig om delar av tjänster. Om man när det gäl-\r\nler nuvarande organisation ska göra en besparing\r\nmotsvarande de 187 årsarbetskrafterna måste man\r\nrimligen också förändra den övriga organisationen\r\neftersom de personer som i dag arbetar med inskriv-\r\nningsverksamheten också har andra uppgifter på sin\r\nnuvarande arbetsplats.\r\nKonsekvenserna blir motsvarande när bouppteck-\r\nningsverksamheten förändras. Framför allt gäller det\r\nnaturligtvis de mindre tingsrätterna.\r\nDen nya organisationen kommer enligt regeringen\r\natt säkerställa en uthållig och kostnadseffektiv orga-\r\nnisation av inskrivningsverksamheten. Jag kan ställa\r\nupp på det påståendet trots att regeringen inte, i varje\r\nfall inte tillräckligt tydligt, redovisat hur den här ef-\r\nfektiviseringen och förbättringen ska ske.\r\nDen fråga som inställer sig är hur den nya organi-\r\nsationen påverkar tingsrätternas övriga verksamhet.\r\nKommer denna förändring att medföra en mer ut-\r\nhållig och kostnadseffektiv organisation för dom-\r\nstolsverksamheten i övrigt, framför allt när det gäller\r\nde mindre tingsrätterna? Såvitt jag förstår, och mellan\r\nraderna kan läsa i svaret, är svaret på den frågan nej -\r\nsåvitt inte andra förändringar genomförs.\r\nJustitieministern redovisar i sitt svar ett antal\r\ntänkbara förändringar som man i dag arbetar utifrån i\r\nform av projekt. Bl.a. nämns att Domstolsverket har\r\nfått i uppdrag att föra samman Jakobsbergs och Sol-\r\nlentuna tingsrätter och att det också finns förslag om\r\natt föra samman Ljusdals tingsrätt med Hudiksvalls\r\neller Bollnäs tingsrätt. Såvitt jag förstår har detta inte\r\nprimärt med förändringar av inskrivningsverksamhe-\r\nten att göra.\r\nJag har fått informationen att Domstolsverket\r\nockså har ett färdigt förslag om att lägga samman\r\nMotala och Mjölby tingsrätter med Linköpings tings-\r\nrätt och att man arbetar med ett förslag om att lägga\r\nsamman Falköpings tingsrätt med tingsrätten i Sköv-\r\nde. Dessa två förslag är enligt uppgift direkt motive-\r\nrade av förändringen av inskrivningsverksamheten.\r\nEnligt min uppfattning, fru talman, vore det rim-\r\nligt om riksdagen fick möjlighet att ta ställning till ett\r\nsamlat förslag till domstolsorganisation - inte stycke-\r\nvis och på ett sådant sätt att det blir omöjligt att be-\r\ndöma konsekvenserna av förslaget. Det är först om\r\nriksdagen i förväg får information om innebörden av\r\nde konkreta förslagen som förändringarna kan förank-\r\nras brett.\r\nJag skulle vilja avsluta med en tilläggsfråga till\r\njustitieministern: Hur tänker statsrådet se till att för-\r\nslagen till förändringar av domstolsorganisationen får\r\nen bred politisk förankring i framtiden när hon enligt\r\nciterad praxis enbart har för avsikt att i efterhand\r\nanmäla förändringar till riksdagen?</pre><pre>Anf.  24  Justitieminister LAILA\r\nFREIVALDS (s):\r\nFru talman! I arbetet med att reformera domstol-\r\nsväsendet utgår regeringen givetvis från det tidigare\r\narbete som är utfört och den debatt som har pågått i\r\nnu snart tio års tid. Där kommer de olika partiernas\r\noch de olika individernas ståndpunkter fram. Jag tror\r\natt jag har haft en ganska klar bild av hur man ser på\r\nolika förhållanden, och det har varit mycket vägle-\r\ndande i mitt arbete. Men det är klart att det blir lite\r\nbesvärligt att hantera frågan politiskt när ett parti så\r\ntotalt byter ståndpunkt från den ena dagen till den\r\nandra.\r\nSå sent som förra året motionerade Lars Elinder-\r\nsons parti om att de här verksamheterna, inskrivning\r\noch bouppteckning, snarast borde föras bort från\r\ntingsrätterna. Det är ju den uppfattning som har fun-\r\nnits. Den har haft en mycket bred politisk förankring\r\noch har varit styrande för arbetet. Nu förefaller i varje\r\nfall Lars Elinderson - kanske hela Moderata sam-\r\nlingspartiet - ha bytt uppfattning utan att redovisa vad\r\nden nya bedömningen, att det inte längre behövs en\r\nrenodling av tingsrätterna, beror på. Detta försvårar\r\nnaturligtvis arbetet när det gäller att säkerställa att\r\nman har en bred politisk förankring i det arbete man\r\ngör.\r\nNär det gäller inskrivningsverksamheten och\r\ndomstolarnas övriga verksamhet tror jag att det är\r\nväldigt viktigt att understryka att inskrivningsverk-\r\nsamheten egentligen inte har något att göra med dom-\r\nstolarnas dömande verksamhet. Det är en verksamhet\r\nsom finns hos domstolarna av historiska skäl.\r\nDet är därför som jag tror att alla har insett att om\r\nden dömande verksamheten ska renodlas så är det\r\nangeläget att rensa bort sådant som inte har med den\r\ndömande verksamheten att göra. Därför är det heller\r\ninte fråga om att ett borttagande av inskrivningsverk-\r\nsamheten påverkar förutsättningarna för den dömande\r\nverksamheten. Den lilla domstolen kan ha svårigheter\r\nmed den dömande verksamheten men det beror i så\r\nfall på att man inte har ett tillräckligt målunderlag.\r\nDet påverkas inte vare sig av om det finns en inskriv-\r\nningsverksamhet eller av om det inte finns någon\r\ninskrivningsverksamhet. Det gäller nog alltså att hålla\r\nisär vad det här reformarbetet i sina olika delar utgår\r\nfrån och vad det syftar till.\r\nBortflyttandet av inskrivningsverksamheten har\r\natt göra med behovet av renodling och i övrigt arbete\r\nnär det gäller att pröva att hitta organisatoriska former\r\nsom ger underlag för att bedriva en bra dömande\r\nverksamhet som säkerställer att det finns ett tillräck-\r\nligt målunderlag för att kunna bedriva en kvalitativ\r\nverksamhet som ger utrymme för de domare som är\r\nverksamma i domstolen att t.ex. kompetensutveckla\r\nsig och ha möjlighet till en arbetsfördelning som ger\r\nen rimlig arbetsbörda. Det gäller också en hel del\r\nandra frågor.\r\nDet arbetet pågår nu. Som jag tidigare sagt är det\r\nviktigt att de som är direkt berörda medverkar i detta.\r\nDet är inte bara vi från centralt håll som ska tala om\r\nhur det ska vara, utan jag tycker att de som är berörda\r\nav det här och som vet hur det fungerar ska vara akti-\r\nva deltagare i den här förändringsprocessen. Jag ser\r\nett oerhört värde i det och är mycket angelägen om att\r\nomhänderta de förslag och idéer som kommer fram\r\nvid de olika domstolar som medverkar i olika försök\r\noch överväganden. Det är detta som ska ligga till\r\ngrund för de förslag som regeringen kommer med.\r\nSom jag sade i mitt interpellationssvar ämnar jag,\r\nför att ge en övergripande bild av hur arbetet fortskri-\r\nder och av de intentioner som regeringen har, till\r\nvåren återkomma med en skrivelse till riksdagen.</pre><pre>Anf.  25  LARS ELINDERSON (m):\r\nFru talman! Jag delar statsrådets uppfattning när\r\ndet gäller förändringsarbetet i dess helhet avseende\r\ndomstolsorganisationen. Men samtidigt bör en rimlig\r\nutgångspunkt för det förändringsarbetet vara att för-\r\nändringen sker i takt med den diskussion som är för-\r\nankrad här i riksdagen.\r\nFörändringar av inskrivnings- och bouppteck-\r\nningsverksamheten har jag inte i grunden ifrågasatt\r\nsom princip. Jag kan ha förståelse för - kanske kan\r\njag t.o.m. säga att jag delar den uppfattningen - att\r\ndet är en rimlig inriktning att renodla den dömande\r\nverksamheten. Men samtidigt tycker jag att en för-\r\nändring i en sådan riktning bör ske med hänsyn tagen\r\ntill övrig verksamhet och till de konsekvenser som\r\ndetta får för organisationen som helhet.\r\nNu sker en förändring i ett steg. I nästa steg ska\r\nkonsekvenserna av förändringarna redovisas i form\r\nav konkreta förslag till organisationsförändringar här\r\ni riksdagen. Att då säga att förändringen sker med\r\nbred politisk förankring tycker jag är att dra ut kon-\r\nsekvenserna ganska långt av den tidigare tioårsdis-\r\nkussionen. När det gäller de organisationsförändring-\r\nar som nu sker har vi inte någon uppfattning om -\r\neller kan göra en bedömning av vilka konsekvenser\r\nde får för t.ex. antalet tingsrätter - men jag tror att\r\nstatsrådet, precis som jag, känner till konsekvensen\r\nav den här förändringen. Konsekvensen kommer att\r\nvara, även om det inte står i något utlåtande från\r\nDomstolsverket eller från departementet eller utskot-\r\ntet, att det inte finns underlag personalmässigt för\r\nverksamheten vid ett antal mindre tingsrätter och att\r\nde organisationsförslag som längre fram anmäls till\r\nriksdagen kommer att innebära att man, om den här\r\nförändringen sker, måste ta skeden i vacker hand och\r\nacceptera förändringar i form av nedläggningar av\r\ntingsrätter. Det tycker jag inte är en förändringspro-\r\ncess som sker vare sig med förankring bland dem\r\nsom är verksamma ute på fältet eller med en bred\r\npolitisk förankring här i kammaren.</pre><pre>Anf.  26  Justitieminister LAILA\r\nFREIVALDS (s):\r\nFru talman! Jag vill än en gång understryka att de\r\ndiskussioner som förs om organisatoriska förändring-\r\nar för att skapa ett säkert underlag för den dömande\r\nverksamheten egentligen inte har någonting med\r\ninskrivningsverksamheten att göra. Det är olika per-\r\nsonalkategorier vi talar om. Det blir väldigt förvirrat\r\nom man tror att inskrivningsverksamheten har något\r\nslags direkt betydelse för möjligheterna för en tings-\r\nrätt att bedriva en bra dömande verksamhet. Det har\r\nden inte.\r\nNär det gäller de organisatoriska förändringarna,\r\nsom alltså utgår från behovet att säkerställa att varje\r\ndomstol har förutsättningar att bedriva en bra döman-\r\nde verksamhet, ser jag ett oerhört stort värde i att vi\r\ngår fram stegvis, prövar, ser vad erfarenheterna ger.\r\nJag behöver det underlaget som kommer från dem\r\nsom är verksamma i denna verksamhet. Jag utgår från\r\natt övriga partier ser samma behov och därför med\r\nintresse och uppmuntran ser på de försöksverksam-\r\nheter som domstolarna tillsammans med Dom-\r\nstolsverket bedriver.</pre><pre>Anf.  27  LARS ELINDERSON (m):\r\nFru talman! Jag är inte verksam inom det här om-\r\nrådet och har naturligtvis svårt att på egen hand göra\r\nen bedömning huruvida förändringar i vissa delar av\r\nverksamheten också påverkar förändringar i den dö-\r\nmande organisationen. Men jag har haft ganska\r\nmycket kontakt med verksamma på olika nivåer med\r\nolika arbetsuppgifter ute på olika tingsrätter. Där har\r\nman för mig redovisat en helt annan uppfattning än\r\nden statsrådet här redovisar. Den uppgift jag får - det\r\nrör sig om ett ganska stort antal kontakter jag haft -\r\när att den här förändringen kommer att innebära be-\r\nhov av stora administrativa förändringar för de mind-\r\nre tingsrätterna, en verksamhet som innebär att man\r\nadministrativt kommer att ha svårt att behålla också\r\nden dömande verksamheten i de små enheterna. Har\r\nmina sagesmän fel i det här påståendet är jag natur-\r\nligtvis glad.\r\nJag kommer att återkomma till denna fråga när vi\r\nav statsrådet längre fram får en redovisning, en an-\r\nmälan till riksdagen om vilka förändringar som hon\r\navser att genomföra när det gäller domstolarnas orga-\r\nnisation. Jag är övertygad om att vi då kan konstatera\r\nhuruvida det här hänger samman med förändringar i\r\ninskrivnings- och bouppteckningsverksamheten eller\r\ninte.</pre><pre>Överläggningen var härmed avslutad.</pre><pre>6 §  Svar på interpellation 1999/2000:86 om\r\nskydd för djurs avkomma</pre><pre>Anf.  28  Jordbruksminister MARGARETA\r\nWINBERG (s):\r\nFru talman! Marietta de Pourbaix-Lundin har frå-\r\ngat mig om jag tänker ta initiativ till en förändring\r\nvad avser djurs avkomma vid omhändertagande av\r\ndjuret.\r\nEnligt 29 § djurskyddslagen kan en person som\r\ngrovt missköter sina djur förbjudas att ta hand om\r\ndjur över huvud taget. Denna paragraf är tillämplig\r\näven på avkomma från omhändertagna djur. Ett be-\r\nslut om omhändertagande av djur enligt 31 och 32 §§\r\ndjurskyddslagen bör kunna utformas så att det om-\r\nfattar även den ofödda  avkomman.\r\nMiljö- och jordbruksutskottet har tidigare be-\r\nhandlat en motion i samma fråga i utskottets betän-\r\nkande 1999/2000:MJU4 om djurskydd m.m. I motio-\r\nnen (1998/1999:MJU501) efterfrågades en lagändring\r\ni syfte att förbättra skyddet för omhändertagna djurs\r\navkomma. Utskottet föreslog ingen åtgärd med an-\r\nledning av motionen.\r\nDet är således möjligt att uppnå det efterfrågade\r\nsyftet med stöd av gällande lag. Trots detta kan det\r\neventuellt finnas behov av att i förtydligande syfte\r\nkomplettera lagen. Detta kan lämpligen övervägas\r\nunder beredningen av den propositionen med förslag\r\ntill ett förbättrat djurskydd som regeringen avser att\r\nlämna till riksdagen under nästa år.</pre><pre>Anf.  29  MARIETTA DE POURBAIX-\r\nLUNDIN (m):\r\nFru talman! Jag tackar för svaret, som jag upple-\r\nver som mycket positivt för djurens skull Att jag har\r\ntagit upp denna fråga beror på att om någon missköter\r\ndjuren, som blir omhändertagna, finns det ingen au-\r\ntomatik i lagen som säger att även djurens avkomma\r\nsom föds efter omhändertagandet är omhändertaget.\r\nDet finns en hel del skräckexempel där man har fått\r\nlämna tillbaka valpar och föl till någon som grovt\r\nmisskött djuren, inte de djuren naturligtvis utan så att\r\nsäga djurens mamma. Lagen är otydlig på denna\r\npunkt för det finns ingen automatik i det hela.\r\nDet jordbruksministern refererar till i sitt svar är\r\nmin motion som blev behandlad på detta sätt i miljö-\r\noch jordbruksutskottet. Jag kan konstatera att miljö-\r\noch jordbruksutskottet säger att man kan tillämpa\r\nlagen så, men verkligheten är en annan. Jag får gans-\r\nka många signaler på att verkligheten är en annan;\r\nman tillämpar inte lagen på detta sätt. Jag är glad att\r\njordbruksministern har förstått och har större insikter\r\ni detta problem än vad miljö- och jordbruksutskottet\r\nfaktiskt hade.\r\nJag läser i svaret - där är jag väldigt hoppfull - att\r\ndet kommer att göras ett förtydligande. Hur det ska\r\nutformas kan jag inte uttala mig om - om det ska vara\r\nnågon automatik eller om skriver att \"eventuellt av-\r\nkomma också kommer att omfattas av lagen\". Det får\r\nde som är jurister naturligtvis titta på. Men jag har\r\nstort hopp om att det blir så.\r\nJag har två små frågor till jordbruksministern då\r\njag upplever svaret så positivt. Det finns med andra\r\nord stor sannolikhet att djurskyddslagen kan komp-\r\nletteras med ett förtydligande av de två paragrafer\r\nsom vi talar om? Det är den första frågan.\r\nDen andra frågan är: När kommer propositionen?</pre><pre>Anf.  30  Jordbruksminister MARGARETA\r\nWINBERG (s):\r\nFru talman! Vi verkar vara överens om hur vi\r\nskulle vilja att lagen tillämpades. Jag har tagit del av\r\nfall där den inte har tillämpats på det sättet. Det tyder\r\npå att lagen är oklar eftersom den tolkas på ett annat\r\nsätt vad i varje fall nuvarande regeringens och bådas\r\nvåra intentioner är. Då är den väg man har att gå att\r\nförtydliga lagen så att de politiska ambitioner som\r\nligger bakom lagen också kommer till uttryck i praxis\r\noch tillämpning. Det avser jag att göra.\r\nVilka paragrafer som ska ändras är jag inte nu be-\r\nredd att säga, men vi ska ändra på ett sådant sätt att\r\ndet blir en annan tillämpning som är i överensstäm-\r\nmelse med vad vi tycker.\r\nPropositionen kommer under 2000. Jag kan inte\r\nnärmare ange något datum.</pre><pre>Anf.  31  MARIETTA DE POURBAIX-\r\nLUNDIN (m):\r\nFru talman! Det gör att jag känner mig väldigt till-\r\nfredsställd med det svar som jordbruksministern gav.\r\nDet finns många jurister och djurskyddsinspektörer\r\nsom välkomnar detta förtydligande, och de kommer\r\natt bli väldigt nöjda. Jag ser fram emot propositionen\r\noch kommer naturligtvis själv att bevaka att denna bit\r\nfinns med. Tack!</pre><pre>Överläggningen var härmed avslutad.</pre><pre>7 §  Svar på interpellation 1999/2000:81 om\r\nkrigsmaterielexport till Indien</pre><pre>Anf.  32  Statsrådet LEIF PAGROTSKY (s):\r\nFru talman! Lars Ohly har frågat mig vad jag av-\r\nser att göra för att förmå FN att införa vapenembargo\r\nmot Indien och Pakistan och för att reglerna för ex-\r\nport av krigsmateriel skall följas. Bakgrunden till\r\nLars Ohlys fråga är en debattartikel i Dagens Nyheter\r\nden 5 november om export av granatgeväret Carl\r\nGustaf till Indien.\r\nRegeringen har tydligt klargjort att man ser myck-\r\net allvarligt på konflikten mellan Indien och Pakistan\r\noch de provsprängningar av kärnvapen som båda\r\nländerna har genomfört. Sverige har upprepade gång-\r\ner, bilateralt och i internationella forum, uppmanat\r\nIndien och Pakistan att iaktta yttersta återhållsamhet\r\noch att vidta alla nödvändiga åtgärder för att undvika\r\nytterligare konfrontation.\r\nSverige har också drivit denna fråga i FN:s säker-\r\nhetsråd, som den 14 maj förra året antog ett svenskt\r\nförslag till ett skarpt formulerat ordförandeuttalande\r\nom de båda ländernas kärnvapenprov. Regeringen har\r\nockså verkat inom EU för ett vapenembargo, men\r\ninte fått gehör för detta. Sverige anser att EU:s uppfö-\r\nrandekod stöder vår slutsats, att nya åtaganden till\r\nIndien inte kan komma i fråga.\r\nRegeringen kommer även fortsättningsvis att för-\r\nsöka påverka Indien och Pakistan att lösa Kashmir-\r\nfrågan och andra utestående frågor med fredliga me-\r\ndel. Sverige har redan tidigare i olika forum manat till\r\nåterhållsamhet i fråga om krigsmaterielexport till\r\ndessa båda länder och avser att fortsätta med detta\r\nNär det gäller svensk krigsmaterielexport till Indi-\r\nen och Pakistan är regeringens syn att tillstånd som\r\ninnebär nya åtaganden inte kan beviljas under nuva-\r\nrande omständigheter. Därmed intar Sverige en inter-\r\nnationellt sett ytterst restriktiv hållning.\r\nDet enda som i dag beviljas tillstånd är affärer\r\nsom efter noggrann prövning bedöms vara följdleve-\r\nranser. Min principiella hållning vid bedömningen av\r\nom en affär skall anses ha tillräckligt samband med\r\ntidigare leveranser av vapensystem för att klassifice-\r\nras som följdleverans är att ribban i varje enskilt fall\r\nska sättas högt. Samtidigt anser jag det grundläggan-\r\nde att Sverige ska honorera ingångna avtal. Grunden\r\nför de bedömningar som för närvarande resulterar i\r\ntillstånd för följdleverans till Indien eller Pakistan\r\nredovisas utförligt för riksdagspartierna i Exportkon-\r\ntrollrådet.\r\nSammanfattningsvis kan konstateras att den\r\nsvenska exporten av krigsmateriel till Indien hanteras\r\ni enlighet med de riktlinjer för krigsmaterielexport\r\nsom riksdagen ställt sig bakom. Utan en inhemsk\r\nförsvarsindustri skulle Sverige bli helt beroende av\r\nmaterielleveranser utifrån, något som jag bedömer\r\nvara svårförenligt med en alliansfri säkerhetspolitik.</pre><pre>Anf.  33  LARS OHLY (v):\r\nFru talman! Statsrådet Pagrotsky menar att de\r\nföljdleveranser som nu sker till Indien sker helt i linje\r\nmed den svenska exportkontrollpolitiken. Det är svårt\r\natt se detta. Jag förstår att man inte kan lägga alla kort\r\npå bordet, men samtidigt stämmer inte detta med\r\nuttalanden som regeringsföreträdare tidigare har gjort.\r\nI somras sade utrikesminister Anna Lindh att hon\r\nbeklagade de följdleveranser som gjordes, och då\r\ngällde det följdleveranser till Boforshaubitsar i Indi-\r\nen. Hon sade: Tyvärr är avtalet som en gång inletts\r\nväldigt långtgående. Enligt uppgifter finns det inga\r\nsådana garantier för följdleveranser när det gäller\r\ngranatgeväret Carl Gustaf.\r\nDe vapen som vi pratar om här används i strider i\r\nKashmir, i strider mellan Indien och Pakistan. Det är\r\nallvarligt att svenska vapen och leveranser som följer\r\nav de leveranser som en gång har gjorts kan användas\r\nför att trappa upp en konflikt som måste betecknas\r\nsom den mest allvarliga som nu pågår. Det är en kon-\r\nflikt mellan två kärnvapenstater som riskerar att leda\r\ntill en allvarlig kärnvapenkonflikt, och det är kanske\r\nden enda kärnvapenkonflikt just nu som det finns risk\r\nför.\r\nNär provsprängningarna genomfördes i maj 1998\r\nreagerade regeringen mycket starkt. Självklart, sade\r\nPierre Schori i riksdagen, kommer den här oansvariga\r\nkärnvapenpokerpolitiken från den indiska regeringens\r\nsida att starkt påverka våra relationer. Sverige har\r\nockså reagerat. Statsrådet Pagrotsky har visat i sitt\r\nsvar att Sverige har agerat i FN och i EU, men inte\r\nfått igenom t.ex. förslag om vapenembargo mot Indi-\r\nen.\r\nDetta, påpekade Pierre Schori, gjorde att det var\r\nupp till de enskilda medlemsländerna att agera. Då är\r\ndet också rimligt att Sverige agerar på egen hand, att\r\nvi sätter ribban oerhört högt när följdleveranser till\r\nIndien kommer på tal.\r\nDet ska göras en mycket sträng bedömning i det\r\nenskilda fallet av vad som är nödvändigt och av vad\r\nvi kan påverka. Där vi kan påverka ska vi göra det så\r\natt Indien och Pakistan förstår vad vi menar. Så sade\r\nhandelsministern själv i riksdagen den 28 maj 1998.\r\nJag menar att den här affären inte är i linje med -\r\nåtminstone enligt vad vi känner till - de regler som\r\nriksdagen har ställt sig bakom. Dessutom är det fullt\r\nrimligt att Sverige markerar hur allvarligt man ser på\r\nupptrappningen av konflikten genom att stoppa plane-\r\nrade följdleveranser. Det har gjorts tidigare. Rege-\r\nringen stoppade följdleveranser till granatgeväret Carl\r\nGustaf till Australien under Vietnamkriget, till Bur-\r\nmas militärjunta 1984-1987 och till Storbritannien\r\nunder Falklandskriget 1982. Det finns ingenting som\r\nförhindrar att vi agerar likadant nu.</pre><pre>Anf.  34  Statsrådet LEIF PAGROTSKY (s):\r\nFru talman! Lars Ohly kritiserar det sätt som rikt-\r\nlinjerna tillämpas på i det här fallet, de riktlinjer som\r\nvi är överens om, som grundas på beslut här i riksda-\r\ngen och som regeringen och den myndighet det gäller\r\nhar att följa i sin vardag.\r\nEgentligen är det ju inte tillämpningen som Lars\r\nOhly kritiserar. Jag tror att det bara är en förevänd-\r\nning för att få angripa de instruktioner som riksdagen\r\nhar gett till den myndighet som det gäller.\r\nKU har granskat hur följdleveransbegreppet har\r\ntillämpats. Utskottet fann då - och det är ganska nyli-\r\ngen - inte någon anledning att anmärka på hur detta\r\nsker i vardagen, i praktiken i samtliga fall som har\r\ngranskats. Däremot ansåg man att själva begreppet\r\nföljdleverans borde förtydligas. Det begrepp som\r\nriksdagen angivit villkoren för i riktlinjerna för verk-\r\nsamheten och som regeringen myndigheten har att\r\nfölja skulle kanske bli tydligare - det var KU:s slut-\r\nsats av en omfattande granskning.\r\nJag tillsatte därför en utredning som skulle se över\r\nföljdleveransbegreppet. Den har arbetet, kommit fram\r\ntill slutsatser och skickats ut på remiss. När arbetet är\r\nklart och vi har prövat om det finns anledning att\r\nföreslå ett förtydligande av följdleveransbegreppet, då\r\nska jag återkomma till riksdagen. Men så länge de\r\nnuvarande reglerna gäller är den min och myndighe-\r\ntens skyldighet att följa dem efter bästa förmåga.\r\nLars Ohly säger att jag måste leva upp till det som\r\njag har sagt här i riksdagen, att vi ska skärpa politiken\r\nmot Indien på ett sådant sätt att man där förstår vad vi\r\ntycker om den säkerhetspolitiska linje som Indien har\r\nslagit in på. Det har vi gjort. Vi säger nej till i princip\r\nallt nytt, alla nya system och alla nya leveranser.\r\nJag kan försäkra Lars Ohly - även om det inte är\r\noffentliggjort och även om det inte är så publikt - att\r\ndet finns mycket avancerade marknadsföringsprojekt\r\nsom har avbrutits. Förhandlingar har inte fullföljts\r\ndärför att vi har gett så klara besked. Nya affärer\r\nfinns helt enkelt inte i pipelinen. De skärpningar som\r\nvi har gjort bara på vapenexportområdet - och för att\r\ninta tala om alla andra politikområden - är bland de\r\nhårdaste som finns bland jämförbara länder.\r\nDet hela handlar om detta enda som återstår,\r\nnämligen: Vad är det för konsekvenser av gamla\r\nåtaganden som vi fortsätter att leva med? Och vad har\r\nvi förhållningssätt till dem?\r\nNär det gäller följdleveranserna skulle Sverige för\r\nsin del aldrig drömma om att köpa något vapensystem\r\nalls utan att vi vore helt säkra på att vi kunde få re-\r\nservdelar i många år, under hela systemets livslängd.\r\nDet är ju inte annorlunda för andra länder. Inget land\r\nskulle köpa försvarsmateriel utan att veta att man\r\nkommer att få följdleveranser. Antingen har vi sådana\r\nregler eller också finns vi inte med på marknaden. Så\r\nenkelt är det. Antingen har vi en så hög tröskel att\r\nendast embargo beslutat i FN eller EU är skäl nog för\r\nSverige att bryta ingångna avtal med andra länder\r\neller också slutar vi att exportera vapen över huvud\r\ntaget.\r\nDet är en orsak till att det är så viktigt att ha en\r\nhård prövning vid nya åtaganden. Har vi väl godkänt\r\nen affär en gång måste vi räkna med att godkänna\r\nföljdleveranser av reservdelar och ammunition under\r\nmånga år framöver. Det är därför som vi är så noga\r\nmed den första prövningen, trots att företagen gnisslar\r\ntänder över alla de marknader som är stängda för dem\r\noch trots att konkurrenterna får sälja.</pre><pre>Anf.  35  LARS OHLY (v):\r\nFru talman! Handelsministern påstår att jag\r\negentligen skulle ha framställt interpellationen som\r\nen sorts förevändning att angripa de nuvarande reg-\r\nlerna. Så är det inte. De nuvarande reglerna kan gott\r\ndiskuteras, och jag välkomnar den begreppsförklaring\r\nsom statsrådet säger ska komma till riksdagen med\r\nanledning av utredningen om följdleveransbegreppet.\r\nSnarare är det så att jag har farhågor för att den\r\nsvenska politiken håller på att förändras i mindre\r\nrestriktiv riktning. De exempel som jag nämnde där\r\nregeringen har stoppat följdleveranser, t.ex. till Aust-\r\nralien, till Burma och till Storbritannien, visar ju på\r\nen ganska hård inställning till följdleveranser.\r\nFöljdleveranser ska naturligtvis ske om inte för-\r\nhållandena har ändrats. Om vi exporterar vapen enligt\r\nsvenska regler, och vi får möjlighet att exportera\r\ndelar till vapnen som en följd av ingångna avtal och\r\nom förhållandena inte har ändrats, är det självklart att\r\nföljdleveranser ska ske.\r\nFrågan är väl snarare om vi inte till något pris el-\r\nler i något fall kan stoppa följdleveranser till ett land\r\nsom enligt Sverige bedriver kärnvapenpokerpolitik.\r\nÄr det en omöjlighet för oss att använda något annat\r\nän minskade biståndsmedel som bestraffning av ett\r\nland som rustar upp och som faktiskt äventyrar säker-\r\nheten i hela världen? Är det så att följdleveranserna är\r\nviktigare än att markera Sveriges hårda inställning till\r\nkärnvapenupprustningen och till det pågående kriget\r\nmellan Indien och Pakistan? Eller är det kanske så att\r\nvi i dag ser en harmonisering till regler som är mer\r\nvanliga ute i Europa, nämligen regler som är ganska\r\nlångt ifrån den svenska restriktiva hållningen? Är det\r\nkanske så att vi ser en början på det som kommer att\r\nbli resultatet av det pågående sexnationsarbetet om\r\ngemensamma regler för försvarsmaterielindustrin? Är\r\ndet kanske så att vi inte ska förvänta oss en skärpning\r\nutan en uppmjukning av de regler som finns om både\r\nvapenexport och följdleveranser?\r\nJag tycker att det är rimligt att ifrågasätta följdle-\r\nveranserna också av det skälet att det inte offentligt\r\nhar redovisats ett enda argument för att detta skulle\r\nvara en följd av det avtal som en gång slöts. Snarare\r\nhar det ifrågasatts om avtalet verkligen förbinder\r\nSverige att till varje pris ge de följdleveranser som nu\r\när på tapeten.\r\nDet rimliga vore att Bofors inte får tillstånd att\r\nsälja reservdelar och ammunition till ett vapensystem\r\ni Indien när Indien befinner sig i krig, har genomfört\r\noch fortsätter att genomföra en kärnvapenupprust-\r\nning, och då vi inte har hört att Sverige har lämnat\r\nnågra leveransgarantier i det gamla avtalet.\r\nJag tycker att det är rimligt att Sverige nekar Bo-\r\nfors tillstånd att sälja materiel till vapen som bevisli-\r\ngen används av de indiska styrkorna i kriget i Kash-\r\nmir. Jag tycker att det är rimligt att Bofors inte får\r\ngenomföra sådana leveranser till en stat som genom\r\nkärnvapenprov och nationalism är på väg att utlösa\r\neller dras in i ett kärnvapenkrig med Pakistan.</pre><pre>Anf.  36  Statsrådet LEIF PAGROTSKY (s):\r\nFru talman! Lars Ohly är orolig över att vi håller\r\npå att förändra synen på detta i en mindre restriktiv\r\nriktning. Det tror jag att jag kan försäkra Lars Ohly\r\noch övriga ledamöter som till äventyrs har infunnit\r\nsig här att så inte är fallet.\r\nVarje enskilt fall ska bedömas för sig på egna me-\r\nriter. Varje enskilt fall har kännetecken som skiljer\r\nsig från andra. Jag för min del anser att tillämpningen\r\nav följdleveransbegreppet har snävats in. Fyra ansök-\r\nningar av tio som kommer in till och behandlas av\r\nInspektionen för strategiska produkter avslås, inte\r\ndärför att man har sagt att det är oviktigt att göra\r\nföljdleveranser, utan därför att man har gjort en pröv-\r\nning och kommit fram till att i fyra fall av tio är\r\nkopplingen till den ursprungliga affären för svag.\r\nMan tycker inte att det klarar tröskeln för att bli be-\r\ndömt som en följdleverans. Det tycker jag är ett bevis\r\nsom vederlägger Lars Ohlys påstående. Det intygar ju\r\nverkligen att det faktiskt görs en individuell, nog-\r\ngrann och sträng bedömning.\r\nI de fall som det gäller i Indien utgår jag från att\r\nmyndigheten som har att göra  bedömningar i de\r\nenskilda fallen har gjort en lika sträng granskning och\r\nprövning som man har gjort av de 40 % som man har\r\nvalt att avslå och kommit fram till att de uppfyller de\r\nmycket stränga krav som vi ställer.\r\nLars Ohly säger också att kärnvapen ska vara skäl\r\nför att avbryta alla sådana här relationer, inklusive\r\nkonsekvenser av gamla avtal och även skriftliga bin-\r\ndande avtal, mellanstatliga avtal och annat, att det ska\r\nvara tabu att sälja någonting. Får jag då fråga om det\r\nockså gäller Frankrike? Gäller det bara vissa kärnva-\r\npenländer, eller gäller det kärnvapenländer generellt?\r\nGäller det kärnvapenländer som är nya, inte gamla?\r\nSka de gamla få fortsätta? Det tycker jag att det skulle\r\nvara intressant att få svar på, för några andra kriterier\r\nhar jag svårt att se. Jag har nämligen aldrig hört Lars\r\nOhly på allvar hävda att vi ska stänga av Frankrike\r\nfrån den här typen av följdleveranser, även om jag då\r\noch då har hört uttalanden från Lars Ohlys parti om\r\natt vi inte ska sälja till några Natoländer, eftersom\r\nNato ju varit inblandat i stridigheter i forna Jugosla-\r\nvien.\r\nDet skulle vara intressant att få ett klarläggande i\r\njust den här frågan: Gör Frankrikes kärnvapenprov i\r\nSöderhavet att Sverige, enligt Lars Ohlys och Väns-\r\nterpartiets mening, bör ställa in alla följdleveranser\r\ntill all svensk materiel som finns i det franska försva-\r\nret?</pre><pre>Anf.  37  LARS OHLY (v):\r\nFru talman! Det är tre saker som jag vill ta upp.\r\nDet första är en fråga i slutet på statsrådets andra\r\ninlägg, nämligen om krigsmaterielindustrins möjlig-\r\nhet att överleva om man inte följer ingångna avtal.\r\nJag vågar påstå att vi försöker inta en ganska kon-\r\nstruktiv hållning till den svenska krigsmaterielindust-\r\nrin.\r\nVi diskuterar just nu tillsammans med Näringsde-\r\npartementet framtiden för Celsius och de svenska\r\nstatliga intressen som finns där. Men det innebär inte\r\natt vi vill ge något generellt klartecken till följdleve-\r\nranser, även om de följer av avtal. Om t.ex. en part\r\nbryter mot ett annat avtal eller mot samma avtal,\r\nanser vi inte att det finns någon förpliktelse för den\r\nsvenska staten och den svenska regeringen att till\r\nvarje pris uppfylla sina förpliktelser enligt avtal. Det\r\ngäller t.ex., enligt uppgifter, Haubitzaffären som var\r\npå tapeten i somras. Jag har inte fått något belägg för\r\natt det är en garanti för följdleveranser i den affär som\r\nvi nu diskuterar.\r\nDe siffror som statsrådet tog upp angående krigs-\r\nmaterielärenden, som visade att 40 % hade avslagits,\r\ngäller för tiden 1988-1996. Det är den undersökning-\r\nen, antar jag, där 101 ärenden anmäldes till Export-\r\nkontrollrådet. 60 av affärerna tillstyrktes och 41 av-\r\nstyrktes. Men sedan dess har vi sett en oroande ten-\r\ndens, att alltfler ärenden inte ens kommer upp till\r\nExportkontrollrådet. Jag är rädd för att vi faktiskt\r\nhåller på att få en förändring.\r\nSlutligen: Statsrådet Pagrotsky frågade mig om vi\r\nska fortsätta att sälja vapen till Frankrike. Nej, när\r\nman genomförde provsprängningarna hade det varit\r\nrimligare att vi hade sagt att i och med att man bröt\r\nmot ett internationellt avtal, som provstoppsavtalet är,\r\nfinns det all anledning för Sverige att använda alla\r\nmedel för att avbryta de prov som Frankrike genom-\r\nförde och även stoppa leveranser.</pre><pre>Anf.  38  Statsrådet LEIF PAGROTSKY (s):\r\nFru talman! Tack för det klarläggandet. Samtidigt\r\nsom Lars Ohly sitter i diskussioner med Näringsde-\r\npartementet om försvarsmaterielföretaget Celsius\r\nframtid vill han att vi ska se till att Celsius inte längre\r\nska få underhålla de produkter som de har sålt till det\r\nfranska försvaret, att följdleveranser till Frankrike\r\ninte längre ska utgå. Så tolkar jag Lars Ohlys svar.\r\nJag tycker att han var ganska tydlig på den punkten\r\noch att det var ett intressant besked.\r\nLars Ohly tar återigen upp statistiken. Jag tycker\r\natt det är rätt konstigt att företagen kommer till In-\r\nspektionen och säger att de har en följdleverans, ef-\r\ntersom det i 40 % av fallen visar sig att det inte är\r\nnågon riktig följdleverans. Jag hoppas att de slutar att\r\ngöra det, så att det som kommer in och anges vara\r\nföljdleveranser bara är riktiga följdleveranser. Där-\r\nmed kan relationstalet förändras. Men det har tydlig-\r\ngjorts att det sker en sträng prövning och att tröskeln\r\när hög för att följdleveranskriteriet ska anses uppfyllt.\r\nSedan till frågan om vem som bryter avtal. Om en\r\nannan part i ett avtal bryter detta ska det också befria\r\nSverige från att hålla sin del. Jag konstaterar att Lars\r\nOhly redan har anmält detta till KU, alltså det aktu-\r\nella fall som har varit uppe i den här debatten. Lars\r\nOhly rusade åstad innan Vänsterpartiets representant\r\nhade fått besked i Exportkontrollrådet om hur det\r\nförhöll sig. Det var en panikartad utryckning för att\r\nhinna före Miljöpartiets anmälan till Exportkontroll-\r\nrådet om att få upp frågan den ordinarie vägen för\r\ninformationsgivning. Vi kommer att få diskutera det\r\nhär i anslutning till KU-prövningen.\r\nTill sist: Sverige tillhör de länder som har den\r\nmest restriktiva exportkontrollpolitiken i hela världen.\r\nNär Lars Ohly kritiserar den politiken undrar jag om\r\ndet inte är måttstocken det är fel på snarare än politi-\r\nken. Ingen i hela världen verkar duga åt Lars Ohly. Vi\r\nför en restriktiv politik. Men vi är inte radikalpacifis-\r\nter, vi socialdemokrater. Vi tycker att Sverige ska ha\r\nett försvar och att det är en nödvändig beståndsdel i\r\nen alliansfri politik. Ska alliansfriheten vara trovärdig\r\nbehöver man en inhemsk försvarsindustri av högsta\r\nklass, och det går inte i isolering. Det krävs en viss\r\nexport.\r\nKonsekvensen av det är att man ibland ställs inför\r\nsvåra avvägningar - som i fallet Indien. Ibland ställs\r\nman inför valet mellan olika alternativ där inget är\r\nperfekt. Men för en seriös politiker går det inte att\r\nsäga nej till allt som inte är perfekt. Det är det, Lars\r\nOhly, som kännetecknar seriös, ansvarstagande utri-\r\nkes- och säkerhetspolitik.</pre><pre>Överläggningen var härmed avslutad.</pre><pre>8 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1999/2000:26 och 27 till justitieutskottet\r\n1999/2000:30 till försvarsutskottet</pre><pre>Skrivelse\r\n1999/2000:33 till näringsutskottet</pre><pre>9 §  Bordläggning</pre><pre>Anmäldes och bordlades\r\nSkatteutskottets betänkanden\r\n1999/2000:SkU1 Anslagen till Skatteförvaltningen\r\noch Tullverket\r\n1999/2000:SkU3 Införsel av beskattade varor\r\n1999/2000:SkU5 Slopade stoppregler\r\n1999/2000:SkU7 Förmånsbeskattning av miljöbilar,\r\nm.m.\r\n1999/2000:SkU8 Vissa punktskatte- och tullfrågor,\r\nm.m.\r\n1999/2000:SkU10 Kontroll av postförsändelser</pre><pre>10 §  Anmälan om interpellationer</pre><pre>Anmäldes att följande interpellationer framställts</pre><pre>den 26 november</pre><pre>1999/2000:116 av Kerstin Heinemann (fp) till soci-\r\nalminister Lars Engqvist\r\nSmittskyddsinstitutet\r\n1999/2000:117 av Sten Lundström (v) till utrikesmi-\r\nnister Anna Lindh\r\nTurkiets medlemskap i EU och Cypernfrågan\r\n1999/2000:118 av Alice Åström (v) till justitieminis-\r\nter Laila Freivalds\r\nJäviga nämndemän\r\n1999/2000:119 av Kerstin-Maria Stalin (mp) till\r\nstatsrådet Maj-Inger Klingvall\r\nFolkbokföring för flyktingar med tillfälliga uppe-\r\nhållstillstånd\r\n1999/2000:120 av Stefan Hagfeldt (m) till näringsmi-\r\nnister Björn Rosengren\r\nEnergibeskattningen</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 30 november.</pre><pre>11 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 26 november</pre><pre>1999/2000:279 av Lennart Klockare (s) till socialmi-\r\nnister Lars Engqvist\r\nKostnader för morbus Gaucher\r\n1999/2000:280 av Johnny Gylling (kd) till miljömi-\r\nnister Kjell Larsson\r\nFörsäljning av E10-bränsle\r\n1999/2000:281 av Johnny Gylling (kd) till miljömi-\r\nnister Kjell Larsson\r\nKlassning av diesel med etanolinblandning\r\n1999/2000:282 av Tuve Skånberg (kd) till statsrådet\r\nIngegerd Wärnersson\r\nRätten till skolskjuts för särskolebarn\r\n1999/2000:283 av tredje vice talman Rose-Marie\r\nFrebran (kd) till statsrådet Ingela Thalén\r\nSmå företags sjuklönekostnader\r\n1999/2000:284 av Ragnwi Marcelind (kd) till justi-\r\ntieminister Laila Freivalds\r\nBarnkonventionen och regeringens strategi\r\n1999/2000:285 av Owe Hellberg (v) till socialmini-\r\nster Lars Engqvist\r\nRätten till eget boende\r\n1999/2000:286 av Marianne Samuelsson (mp) till\r\nmiljöminister Kjell Larsson\r\nMiljömodifierade produkter\r\n1999/2000:287 av Hans Hoff (s) till statsrådet Mona\r\nSahlin\r\nLagen om anställningsskydd\r\n1999/2000:288 av Murad Artin (v) till utrikesminister\r\nAnna Lindh\r\nDiskriminerande lagstiftning i Turkiet\r\n1999/2000:289 av Willy Söderdahl (v) till miljömi-\r\nnister Kjell Larsson\r\nFyrverkerier och tungmetaller\r\n1999/2000:290 av Raimo Pärssinen (s) till statsrådet\r\nMona Sahlin\r\nDen statliga företagshälsovården\r\n1999/2000:291 av Berit Jóhannesson (v) till utrikes-\r\nminister Anna Lindh\r\nBarnamord\r\n1999/2000:292 av Kenth Skårvik (fp) till näringsmi-\r\nnister Björn Rosengren\r\nMobiltelemarknaden\r\n1999/2000:293 av Ingegerd Saarinen (mp) till nä-\r\nringsminister Björn Rosengren\r\nNationellt resurscentrum</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 30 november.</pre><pre>12 §  Kammaren åtskildes kl. 10.51.</pre><pre>\r\nFörhandlingarna leddes av andre vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}