{"dokumentstatus":{"dokument":{"hangar_id":"2348366","dok_id":"GP0971","rm":"2001/02","beteckning":"71","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"71","slutnummer":"0","datum":"2002-02-19 00:00:00","systemdatum":"2005-10-27 12:17:33","publicerad":"2002-02-19 00:00:00","titel":"Riksdagens snabbprotokoll 2001/02:71 Tisdagen den 19 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{D2380A19-97E5-4024-B696-E1E0968BCCBD}","dokument_url_text":"http://data.riksdagen.se/dokument/GP0971/text","dokument_url_html":"http://data.riksdagen.se/dokument/GP0971","dokumentstatus_url_xml":"http://data.riksdagen.se/dokumentstatus/GP0971","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2001/02:71</div>\r\n<div class=\"sidhuvud_datum\">Tisdagen den 19 februari</div>\r\n<div class=\"sidhuvud_klockslag\">Kl. 14.00 - 16.25</div>\r\n<hr class=\"sidhuvud_linje\">\r\n<pre>18.00 - 18.58</pre><pre>Det justerade protokollet beräknas utkomma om 3 veckor</pre><pre>------------------------------------------------------------------------</pre><pre>1 §  Justering av protokoll</pre><pre>Justerades protokollet för den 12 och 13 februari.\r\n2 §  Meddelande om aktuell debatt</pre><pre>Talmannen meddelade att på begäran av Center-\r\npartiets riksdagsgrupp skulle en aktuell debatt om\r\nflyktingarnas situation i Sverige äga rum onsdagen\r\nden 20 februari kl. 12.00.</pre><pre>Från regeringen skulle statsrådet Jan O Karlsson\r\ndelta.</pre><pre>Den inkomna skrivelsen hade följande lydelse:</pre><pre>Begäran om aktuell debatt\r\nEtt flertal alarmerande rapporter har kommit som\r\nvisar på stora brister av mottagandet av såväl ensam-\r\nma flyktingbarn som hela familjer. Uppgifter om\r\nsjälvmordsförsök och misstänkt prostitution har av-\r\nslöjats. Åtta ungdomar från grupphemmet Carlslunds\r\nflyktingsluss har försökt begå självmord det senaste\r\nhalvåret. Samtidigt utreder polisen misstankar om att\r\nbarn från den och andra flyktingslussar utnyttjas i en\r\nprostitutionshärva. Det visar att vare sig migrationen\r\neller integrationspolitiken fungerar på ett tillfreds-\r\nställande sätt. Flyktingmottagningen för ensamma\r\nbarn och ungdomar har havererat.\r\nFör att den enskilda människan skall ta ansvar för\r\nsitt eget liv, måste de känna att de har möjlighet att\r\npåverka och förändra sin egen situation, att de behövs\r\noch att de fyller en funktion i samhället. Människor\r\nsom känner att de inte kan påverka sin situation kän-\r\nner hopplöshet och utanförskap.\r\nDet är nödvändigt att snabbt vidta åtgärder för att\r\nförbättra mottagandet av asylsökande och flyktingar.\r\nFörslag på hur flyktingmottagandet kan moderniseras\r\noch effektiviseras samt att hitta nya vägar till snabb\r\nintegration i det svenska samhället bör ställas under\r\ndebatt. En startpunkt kan vara att partierna i riksda-\r\ngen redovisar sina ståndpunkter efter den senaste\r\ntidens händelser i en aktuell riksdagsdebatt.\r\nCenterpartiet begär därför att en aktuell debatt an-\r\nordnas för att belysa flyktingmottagandet och integre-\r\nringen av flyktingar och framför allt flyktingbarn i\r\nSverige.\r\nStockholm den 12 februari 2002\r\nCenterpartiets riksdagsgrupp\r\nAgne Hansson\r\ngruppledare</pre><pre>3 §  Meddelande om frågestund</pre><pre>Talmannen meddelade att vid frågestunden tors-\r\ndagen den 21 februari kl. 14.00 skulle följande stats-\r\nråd närvara:\r\nStatsrådet Ulrica Messing, statsrådet Britta Lejon,\r\njustitieminister Thomas Bodström, statsrådet Jan O\r\nKarlsson och statsrådet Lena Sommestad.</pre><pre>4 §  Meddelande om ändring i kammarens\r\nsammanträdesplan</pre><pre>Talmannen meddelade att interpellationsdebatten\r\nfredagen den 22 februari kl. 9.00 skulle utgå. Aktuell\r\ndebatt om den svenska äldreomsorgen skulle äga rum\r\nsom planerat.</pre><pre>5 §  Svar på interpellation 2001/02:226 om våld\r\nmot kvinnor</pre><pre>Anf.  1  Statsrådet MONA SAHLIN (s):\r\nFru talman! Ana Maria Narti har frågat vad jag\r\navser att göra för att stödja alla de grupper som be-\r\nkämpar kvinnoförtrycket.\r\nVåldsbrott mot kvinnor utgör ett allvarligt sam-\r\nhällsproblem. Ett omfattande åtgärdsprogram för att\r\nbekämpa våldet mot kvinnor inleddes våren 1998\r\nefter det att riksdagen antog regeringens proposition\r\nKvinnofrid. De centrala utgångspunkterna var en\r\nförbättrad lagstiftning, förebyggande insatser och ett\r\nbättre bemötande av utsatta kvinnor.\r\nFlera myndigheter skulle göra ansträngningar för\r\natt förebygga våld mot kvinnor och utforma åt-\r\ngärdsprogram för det egna arbetet med dessa frågor.\r\nDet betonades starkt att samverkan mellan myndig-\r\nheter och organisationer är viktigt. Detta arbete pågår.\r\nMäns våld mot kvinnor tar sig många olika ut-\r\ntryck. Ana Maria Narti syftar i sin fråga på det våld\r\nsom kan drabba flickor och kvinnor med invandrar-\r\nbakgrund.\r\nMordet på Fadime Sahindal skakade hela vårt\r\nsamhälle. Jag tror att alla ställer sig frågan hur vi\r\nhade kunnat förhindra att detta skedde och vad vi kan\r\ngöra för att det inte ska upprepas.\r\nDet är självfallet ett problem, ett mycket allvarligt\r\nproblem, när människor som bor i Sverige inte delar\r\nvårt samhälles grundläggande värderingar om mäns\r\noch kvinnors lika rättigheter och om varje människas\r\nrätt att själv göra sina livsval. Problemet rör hela\r\nsamhället, i alla dess sektorer, och ingen kan dra sig\r\nundan ett ansvar.\r\nSedan flera år pågår ett arbete just för att under-\r\nlätta situationen för flickor och unga kvinnor med\r\ninvandrarbakgrund. Åtgärderna omfattar både eko-\r\nnomiskt stöd till projekt för flickorna, stöd till kvin-\r\nnoorganisationer, kunskapsutveckling och utarbetan-\r\nde av utbildningsmaterial. Det är också viktigt att\r\nattitydpåverkande insatser riktas till pojkar och män. I\r\ndetta sammanhang vill jag passa på att hänvisa till de\r\nåtgärder som regeringen presenterade i förra veckan\r\noch som finns sammanställda i faktabladet Regering-\r\nens arbete för utsatta flickor i patriarkala familjer.\r\nÄven regeringens arbete för att motverka kvinnlig\r\nkönsstympning kan nämnas i detta sammanhang.\r\nTill sist vill jag understryka att jag inte kan vara\r\nmer överens med Ana Maria Narti om att vi ska verka\r\nför att alla människor får möjlighet att ta initiativ och\r\nförverkliga sina egna drömmar. Det är också målet\r\nför integrationspolitiken - att alla i vårt samhälle ska\r\nha samma rättigheter, möjligheter och skyldigheter\r\noavsett kön och oavsett i vilket land vi har våra rötter.</pre><pre>Anf.  2  ANA MARIA NARTI (fp):\r\nFru talman! Tack för svaret, men det var bara en\r\nbit av det svar som jag hade väntat mig. Kärnan i min\r\ninterpellation är nämligen bristen på kommunikation\r\nmellan stora grupper av människor som är bosatta i\r\nSverige och Myndighets-Sverige.\r\nDenna brist på kommunikation är vetenskapligt\r\ndokumenterad, bl.a. i den utredning som kom 1999\r\nefter den hemska katastrofen i Göteborg. Där står det\r\nklart och tydligt att segregation, diskriminering och\r\nnegativ attityd hos stora delar av majoritetsbefolk-\r\nningen och ouppfyllda förväntningar har lett till en\r\nnegativ inställning till det svenska samhället hos\r\nmånga. En grogrund för misstro finns. Detta är kär-\r\nnan i problemet. Problemet är också belyst i samband\r\nmed kvinnornas situation.\r\nJag har också en annan vetenskaplig skrivelse till\r\nstöd. På hösten år 2000 kom en undersökning från\r\nInstitutet för arbetsmarknadspolitisk utvärdering i\r\nUppsala. Det är en kritisk analys av arbetsmarknads-\r\npolitiska insatser riktade till kvinnor med invandrar-\r\nbakgrund. Den är mycket intressant att studera. I\r\nsammanfattningen står det bl.a. att resultaten visar att\r\nde åtgärdsdeltagande kvinnor som har intervjuats har\r\nen kompakt kritik mot de åtgärder som de deltagit i,\r\nmot arbetsförmedlingen, mot de praktikplatser som\r\nde arbetat vid osv. - jag ska inte förlänga detta ut-\r\ndrag. Men de här undersökningarna är värda att stu-\r\ndera därför att de bevisar att det system för integra-\r\ntionspolitik som vi hittills har haft inte fungerar i\r\nförhållande till rätt så stora grupper.\r\nVad är det för fel med systemet? Jo, det är ett hie-\r\nrarkiskt, centraliserat system som sätter hela sin tro\r\ntill den offentliga sektorn. Den offentliga sektorn ska\r\nta hand om invandrarna och lösa invandrarnas pro-\r\nblem. Vi har blodiga bevis på att detta inte sker. Så\r\nlänge som vi inte har pengar och regler som legitime-\r\nrar arbetet nedifrån och upp, från invandrargrupperna\r\ni riktning mot hela samhället så kommer vi att ha\r\ndenna klyfta, och den kommer att växa.\r\nJag har läst åtgärdsprogrammet från förra veckan.\r\nDet finns mycket som är positivt där. Men att ändra\r\nattityder hos människor som i tänkandet lever i me-\r\ndeltiden görs inte med information! Det görs inte med\r\nmyndighetsutövning, utan det görs bara med långtgå-\r\nende pedagogik som bara människor från samma\r\nmiljö kan genomföra.</pre><pre>Anf.  3  Statsrådet MONA SAHLIN (s):\r\nFru talman! Jag vill först kommentera lite grann\r\nav det som Ana Maria Narti var inne på i slutet av sitt\r\ninlägg. Jag delar mycket av det som hon sade, men\r\njag vill bara säga att det åtgärdsprogram som presen-\r\nterades i går inte är en slutpunkt. Det är något slags\r\nmittemellanpunkt. Detta arbete handlar verkligen inte\r\nenbart om det som man kan göra akut, men det var\r\ndet som var i fokus i förra veckan. Det gällde vad\r\nsom behöver göras för att - för att tala rakt på sak -\r\ndirekt skydda de flickor som just nu och i dag lever i\r\nskräck, ofta gömda och på flykt från sin egen familj.\r\nMen långsiktigt sett så rymmer och flyr dessa\r\nflickor därför att de vill ha frihet - och frihet uppstår\r\ninte om man måste leva skyddad hela sitt liv. Lång-\r\nsiktigt är det därför helt rätt som Ana Maria Narti\r\nsäger - det handlar om attitydpåverkan. Det handlar\r\nockså om att nå fram till de män, de pojkar, pappor\r\noch bröder som upprätthåller den här kulturen med\r\nheder, kyskhet och skam i botten.\r\nSå visst kan vi absolut tala om en brist på kom-\r\nmunikation! Vårt samhälle är uppdelat både vad gäl-\r\nler klass och etnisk tillhörighet. Misstron ökar, liksom\r\nbristen på tilltro till att samhället bryr sig om och ser\r\nde här individerna. I ett sådant samhälle ökar svårig-\r\nheterna att nå fram med de värderingar som Ana\r\nMaria Narti och jag vill få ut till fler när vi kommuni-\r\ncerar med dem.\r\nDäremot tycker jag inte att det är korrekt att säga\r\natt det är missnöjet med samhället som är grunden för\r\ndet problem som de unga flickorna har. Det är att\r\ngöra det för enkelt, därför att hederstänkandet, skam-\r\ntänkandet, ligger så mycket djupare än så. Även män-\r\nniskor som har hög utbildning och som är väl med-\r\nvetna om värderingar i Sverige kan, av makt- och\r\ntraditionsskäl, vilja upprätthålla hederskulturen. Men\r\nman kommer väldigt långt med den inställning som\r\njag tror att Ana Maria Narti och jag i grunden är\r\növerens om.\r\nSedan går Ana Maria Narti över till en kritik mot\r\nhur arbetsförmedlingarna bemöter framför allt flickor\r\noch kvinnor med invandrarbakgrund. Jag kan bara\r\ninstämma och hänvisa till den rapport som Integra-\r\ntionsverket presenterade i går om tillståndet när det\r\ngäller integrationspolitiken. En mycket tung kritik\r\nsom verket för fram handlar om exakt detta hur ar-\r\nbetsförmedlingarna har misslyckats just med flickor\r\noch kvinnor med invandrarbakgrund. Verket pekar på\r\natt det bl.a. beror på att man så lite har lyckats indivi-\r\ndualisera arbetet med de här grupperna, precis som\r\nAna Maria Narti sade.\r\nI den skrivelse om integrationspolitiken som vi\r\njust nu jobbar med och som ska läggas fram för riks-\r\ndagen i mars kommer detta att vara en viktig del. Vi\r\nhar diskuterat detta förut. Jag delar uppfattningen att\r\narbetsförmedlingarna i allmänhet inte på ett tillräck-\r\nligt värdigt och samarbetsmässigt sätt har jobbat med\r\ninvandrarorganisationerna själva. Man har haft detta\r\nkund-överhet-perspektiv, som så ofta har misslyck-\r\nats.\r\nDetta är fortsättningsvis en stor del i fråga om hur\r\nvi försöker ställa om delar av arbetsmarknadspoliti-\r\nken för att nå ut till de här grupperna. Jag tror att Ana\r\nMaria Narti är väl medveten om det men är otålig\r\neftersom det här arbetet har gått alldeles för långsamt.</pre><pre>Anf.  4  ANA MARIA NARTI (fp):\r\nFru talman! Otålig och otålig - hur många år har\r\nvi diskuterat de här frågorna? Statsrådet är väldigt\r\nmedveten om att den här dialogen har pågått rätt\r\nlänge.\r\nI den här salen har jag diskuterat frågan om sam-\r\narbete mellan arbetsgrupper och organisationer med\r\ninvandrarbakgrund och den svenska offentliga sek-\r\ntorn vid flera tillfällen. Från ministrarna får jag alltid\r\noerhört positiva reaktioner. Men om jag gör en\r\npunktundersökning och frågar, för att bara ta ett ex-\r\nempel, hur många länsarbetsnämnder som i aktivi-\r\ntetsgarantin har samarbetsavtal med invandrarorgani-\r\nsationer får jag svaret: Ingen.\r\nUnder den förra perioden, när det existerade stöd\r\nfrån EU:s socialmål 3, var det 1 % av projekten som\r\nvar initierade och ledda av invandrare. Den här gång-\r\nen riskerar vi att ha 0 %. Vi har förlorat integration.\r\nDet finns ett osynligt, outtalat motstånd hos väl-\r\ndigt många myndighetsgrupper gentemot samarbete\r\nmed fristående grupper. Vi håller på att utarma det\r\ncivila samhället.\r\nUnder dagarna efter Fadimes död deltog jag, pre-\r\ncis som statsrådet, i många demonstrationer som olika\r\nkvinnoorganisationer hade organiserat. Väldigt\r\nmånga av de här kvinnoorganisationerna lever från\r\nbidrag till bidrag, från anslag till anslag, på en mycket\r\nlåg ekonomisk nivå. De skulle kunna förändra sam-\r\nhället. De är oerhört aktiva. Väldigt många av dem\r\nhar mycket dålig ekonomi. De jobbar utan att få be-\r\ntalt. Men de kan inte nå något resultat om de inte har\r\nen minimal ekonomisk grund att stå på, för att kunna\r\njobba kontinuerligt, systematiskt under en längre tid.\r\nDetta har hittills inte skett.\r\nMin uppfattning är att vi måste skrota det gamla\r\nsystemet med bidrag och anslag, som delades lite hur\r\nsom helst till alla möjliga organisationer, mycket\r\nsnålt och på korta perioder. Vi måste gå in på entre-\r\nprenörnivå och skriva avtal med grupper som har\r\nmycket bra förslag. Om de inte håller vad de har lovat\r\ni avtalet kan det ta slut - ett avtal kan ogiltigförklaras.\r\nDe organisationer som vänder sig inåt, som vän-\r\nder ryggen mot det svenska samhället och som låter\r\nde gamla föreställningarna om livet och relationerna\r\nmellan föräldrar och barn och i familjen gå vidare har\r\nkunnat existera i det nuvarande systemet. Ändra sys-\r\ntemet, statsrådet! Ändra det radikalt!</pre><pre>Anf.  5  Statsrådet MONA SAHLIN (s):\r\nFru talman! Får jag först säga att när jag sade att\r\nAna Maria Narti var otålig var det med stor respekt i\r\norden. Det var verkligen inget annat jag menade. Jag\r\nförstår otåligheten, och jag delar den. Jag vill ändå\r\npåstå att det har skett förändringar i precis den rikt-\r\nning som Ana Maria Narti vill gå. De förändringarna\r\nhade inte gått lika fort om inte Ana Maria Narti hade\r\nvarit så otålig i riksdagen. Det var alltså med stor\r\nrespekt som jag uttryckte det.\r\nI mitt svar gör jag en skillnad, som jag hoppas att\r\nAna Maria Narti ser. Jag talar om projektstöd till de\r\nunga tjejernas egna nätverk, men jag säger stöd till\r\nkvinnoorganisationerna. De har rätt att leva på ett\r\nannat sätt än med dessa eviga ansökningar och där-\r\nmed också en väldig osäkerhet om framtiden.\r\nJag vill betona en sak, eftersom interpellationen\r\nockså handlar allmänt om hur vi ska bekämpa våld\r\nmot kvinnor. I en skrift som Nationella rådet för\r\nkvinnofrid har gett ut, som heter Kommunerna som\r\nblundar för mäns våld mot kvinnor, står det så här: I\r\ndag utgör kvinnojourerna fortfarande den enskilt\r\nviktigaste aktören i samhället när det gäller våld mot\r\nkvinnor trots att kommuner och socialtjänst har hu-\r\nvudansvaret.\r\nI 60 kommuner i vårt land ger man inga bidrag\r\nalls till kvinnojourerna. Det är oacceptabelt. Varje\r\nkommun har redan i dag ansvaret för att varje kvinna\r\nsom behöver stöd och skydd också ska få det. Detta\r\nhar inte fungerat. Därför var en av delarna i åt-\r\ngärdspaketet att staten nu också skjuter in resurser för\r\natt få i gång ett bättre skydd framför allt i våra stor-\r\nstadsregioner, där så många av dessa flickor och\r\nkvinnor lever.\r\nJag upprepar bara: I den skrivelse som kommer\r\nhandlar det mycket om just arbetsmarknadspolitikens\r\nbrister, som Ana Maria Narti har pekat på. När det\r\ngäller våldet mot kvinnor är det många från myndig-\r\nhetsvärlden, nedifrån kommunerna upp till regering-\r\nen, som har ett gemensamt ansvar. Det måste vara\r\nhelt givet att var man än bor i Sverige och vilket\r\nursprung man än har ska samhällets skydd vara på\r\nflickornas sida, och de måste bli tagna på allvar. Jag\r\ntror, precis som Ana Maria Narti sade, att Fadimes\r\ndöd har tvingat fram ett helt annat ansvarstagande än\r\nvad vi hade tidigare.</pre><pre>Anf.  6  ANA MARIA NARTI (fp):\r\nFru talman! I grund och botten är vi överens. Pro-\r\nblemet är bara att det mycket välorganiserade svenska\r\nsamhället är trögt, just därför att det är så välorganise-\r\nrat.\r\nJag har i det praktiska arbetet med arbetslösa, med\r\ninvandrarorganisationer och med kvinnoorganisatio-\r\nner tusen gånger träffat oerhört spännande människor,\r\nsom i sin tur har bemötts på ett kallsinnigt, likgiltigt\r\noch förnedrande sätt av olika tjänstemän på olika\r\nmyndighetskontor. Det är ett outtalat men mycket\r\ndjupt rotat sätt att bemöta människor från det nya\r\ncivila samhället.\r\nDet som vi nu tillsammans måste göra, oavsett\r\nblockpolitik och oavsett valkampanj, är att bryta den\r\nhär tysta och mycket hårda oviljan att samarbeta. Det\r\ngäller att få bort uppfattningen: Vi på socialkontoret\r\neller vi på arbetsförmedlingen vet bäst. Vi kan göra\r\ndet här. Vi behöver inte er.\r\nDet behövs ett annat civilt samhälle. Förra veckan\r\ngjorde jag en oerhört trevlig erfarenhet. Jag träffade\r\nnämligen en kille som länge jobbat med Lugna gatan.\r\nHan har, tillsammans med andra killar och flickor, för\r\nsvenska kuratorer öppnat dörren till ungdomsvärlden,\r\ntill grupper som de här kuratorerna annars aldrig\r\nskulle ha kunnat komma i kontakt med.\r\nFör att detta ska kunna ge resultat behövs det år\r\nav arbete på gräsrotsnivå. Man kan inte vänta sig att\r\ninvandrarna hela tiden ska jobba frivilligt utan någon\r\nmöjlighet att utveckla en normal verksamhet.</pre><pre>Överläggningen var härmed avslutad.</pre><pre>6 §  Svar på interpellation 2001/02:245 om\r\nkompetensutveckling</pre><pre>Anf.  7  Statsrådet MONA SAHLIN (s):\r\nFru talman! Elver Jonsson har frågat näringsmi-\r\nnistern när ett förslag om kompetensutveckling kom-\r\nmer att läggas fram inför riksdagen och om det är ett\r\nförslag med individuellt kompetenssparande som är\r\nhuvudinriktningen.\r\nElver Jonssons fråga berör kompetens och ut-\r\nveckling i arbetslivet. Därför är fördelningen i rege-\r\nringen sådan att det är jag som svarar.\r\nI vårt moderna samhälle har alla individer - oav-\r\nsett ålder, inkomst eller utbildningsbakgrund - behov\r\nav kontinuerlig kompetensutveckling. Arbetsgivaren\r\nhar fullt ansvar för den verksamhetsrelaterade kom-\r\npetensutvecklingen, men vi ser dessutom ett ökat\r\nbehov av mer generellt och individuellt inriktad kom-\r\npetensutveckling som inte behöver vara relaterad till\r\nindividens nuvarande arbetsuppgifter utan som tar sin\r\nutgångspunkt i individens egna behov och önskning-\r\nar. Individens kunskap och kompetens har stor bety-\r\ndelse för chanserna att etablera sig på arbetsmarkna-\r\nden men också för att ha förutsättningar att kunna\r\nstanna kvar vid förändringar. Flera studier har också\r\nkunnat visa att det finns ett positivt samband mellan\r\nutbildningsinvesteringar och ekonomisk tillväxt.\r\nRegeringen föreslog i budgetpropositionen för år\r\n2000 (prop. 1999/2000:1) att särskilda medel avsätts\r\nför att stimulera individuell kontinuerlig kompe-\r\ntensutveckling. En särskild utredare fick i uppdrag att\r\nlämna förslag till hur avsatta budgetmedel effektivast\r\nskulle disponeras.\r\nEtt förslag om individuell kompetensutveckling\r\nbereds för närvarande i Regeringskansliet. Regering-\r\nen har ännu inte presenterat en proposition om indivi-\r\nduell kompetensutveckling eftersom det förslag som\r\nutredningen lade fram kritiserades av flera remissin-\r\nstanser, bl.a. för att det inte är ett effektivt sätt att\r\nfrämja kompetensutveckling och för dess fördel-\r\nningspolitiska effekter. Utredarens förslag måste\r\ndärför modifieras i flera avseenden. Men det grund-\r\nläggande syftet ligger fast. Regeringen fortsätter det\r\ninterna arbetet, och siktet är inställt på att en proposi-\r\ntion ska presenteras för riksdagen under våren.\r\nDet system som regeringen vill utveckla ska ga-\r\nrantera att individen själv ges möjlighet att besluta\r\nom den egna kompetensutvecklingen. Samtidigt är\r\ndet viktigt att systemet är brett utformat och stimule-\r\nrar kompetensutveckling för just de grupper på ar-\r\nbetsmarknaden som behöver det mest.\r\nRegeringen för samtal med Miljöpartiet och\r\nVänsterpartiet om utformningen av detta förslag.</pre><pre>Anf.  8  ELVER JONSSON (fp):\r\nFru talman! Jag börjar med att tacka statsrådet\r\nSahlin för svaret. Tyvärr innehåller det inte något\r\nbesked eller någon form av garanti om att det verkli-\r\ngen kommer en proposition. Statsrådet talar om att\r\nsiktet är inställt och att det bereds samt om ett internt\r\narbete.\r\nElaka tungor vill dock förmäla att det rentav kan-\r\nske inte blir något av detta.\r\nDet finns väldigt många som högt prioriterar det\r\nhär med kompetenskonton. Det gäller näringslivet\r\növerlag, de fackliga organisationerna och folket här i\r\nriksdagen. Inte minst vi i Folkpartiet har aktualiserat\r\ndessa frågor. Ett tag fick man rentav intrycket att\r\nregeringen var starkt intresserad. Men med det myck-\r\net svala förslag som här ges från statsrådets sida kan\r\nman kanske undra om den heta ambition finns som\r\njust skulle leda fram till ett regeringsförslag enligt\r\nden propositionslista som vi har fått.\r\nStrukturomvandlingen i näringslivet ställer långt-\r\ngående krav på arbetskraftens kompetens. Det hand-\r\nlar såväl om breda kunskaper som om specialistkun-\r\nskaper och specialistfärdigheter. Men framför allt\r\nhandlar det om att kunna inhämta nya kunskaper när\r\nvillkoren ändras och tekniken utvecklas. Redan i dag\r\nfinns det ett behov av återkommande fort- och vida-\r\nreutbildning, och det behovet kommer att öka.\r\nArbetsmarknadspolitiken har i många år varit in-\r\nriktad på de stora industrierna och den mer eller\r\nmindre utbytbara arbetskraften. En följd av det fram-\r\nväxande kunskapssamhället är att det i dag ställs\r\nhögre krav på kunskaper och personliga färdigheter,\r\nt.ex. på kommunikativ förmåga. Det spelar helt enkelt\r\nstor roll vem man anställer. Arbetsmarknadspolitiken\r\nmåste läggas om och inriktas på den faktiska arbets-\r\nmarknad som nu växer fram.\r\nVi har också en snabb teknologisk utveckling och\r\nnya förutsättningar för internationella marknader som\r\ngör att planeringshorisonten krymper för såväl ar-\r\nbetsgivare som arbetstagare.\r\nFrågan om kompetensutveckling är därför - det\r\nmedger jag - mycket komplex. Redan i dag finns det\r\nkompetensutveckling som arbetsgivaren tillhanda-\r\nhåller och som är verksamhetsrelaterad, vilket stats-\r\nrådet också påpekar i sitt svar. Det är viktigt att denna\r\nform av kompetenshöjande utbildning får fortsätta.\r\nJag skulle vilja komplettera mina tidigare frågor\r\nmed följande frågor:\r\n1.      Kommer ett förslag om individuella kunskap-\r\nskonton att vara utformat så att den enskilde får\r\nstörsta möjliga valfrihet och på ett sådant sätt att\r\nsystemet inte bara blir en påspädning av arbetsgi-\r\nvarens redan i dag givna roll som den som står för\r\nvidareutbildning?\r\n2.      Kommer förslaget att vara utformat så att det här\r\ninte behöver ses som en omställningspeng för dem\r\nsom är arbetslösa utan så att alla som vill omskola\r\nsig eller vidareutbilda sig får det?\r\n3.      Kan statsrådet ge klartecken för att det verkligen\r\nkommer en proposition enligt propositionslistan?\r\nMan kan undra varför jag polemiserar mot stats-\r\nrådet, som ju bejakar de faktiska omständigheterna\r\noch behoven - det är helt riktigt.\r\nDet sägs här att man bereder frågan, men den är\r\ninte ny. Frågan fanns med i propositionssammanhang\r\nför nästan två och ett halvt år sedan, och fortfarande\r\nhar det inte kommit något förslag. Stödpartierna har\r\ninte precis raskat på den så att säga. Nu verkar hindret\r\nmer ligga inom den departementala biten. Från fack-\r\nligt håll är man mycket otålig därför att frågan inte\r\nhar kunnat lösas.\r\nMot den bakgrunden skulle jag vilja få svar på\r\nmina kompletterande frågor. Frågor om individuell\r\nkompetens är oerhört angelägna både för näringslivet\r\noch för de enskilda arbetstagarna.</pre><pre>Anf.  9  Statsrådet MONA SAHLIN (s):\r\nFru talman! Jag vet inte riktigt vilken temperatur-\r\nskala Elver Jonsson har. Jag känner mig inte speciellt\r\nsval i intresset för kompetensutveckling, tvärtom. Det\r\ntycker jag framgår av svaret, men jag kan gärna beto-\r\nna det igen.\r\nDet gäller inte bara att få fram den verksamhets-\r\nrelaterade kompetensutvecklingen. Redan i dag har\r\narbetsgivaren förvisso ett ansvar för den, men det är\r\nstora grupper som ännu i dag inte får del av vidareut-\r\nveckling inom det arbete som de har. Därmed är des-\r\nsa just de grupper som riskerar att åka ut när kon-\r\njunkturen viker eller omställningen blir stor på en\r\narbetsplats.\r\nI det här sammanhanget är jag mycket varm i tan-\r\nkarna på att få fram också ett individuellt system som\r\nbygger på om jag vill utveckla mig för att byta arbete.\r\nKanske skulle jag i största allmänhet vilja lära mig ett\r\nannat språk. Det handlar alltså om den individuella\r\nutvecklingen.\r\nJag ska försöka svara ännu tydligare.\r\nFöljdfråga nr 1, en ny fråga från Elver Jonsson, är\r\nom ett förslag om individuella kompetenskonton\r\nkommer att vara utformat så att den enskilde får\r\nstörsta möjliga valfrihet och så att systemet inte bara\r\nblir en påspädning av arbetsgivarens redan i dag giv-\r\nna roll. På den frågan blir mitt svar ja.\r\nElver Jonsson andra följdfråga är om detta mer\r\nkommer att ses som en omställningspeng för dem\r\nsom är arbetslösa. Där tycker jag att man ska fundera\r\nlite mer därför att det är intressant om vi tydligare och\r\nmed en annan fördelningsprofil också kan hjälpa de\r\ngrupper som i dag har den svagaste ställningen på\r\narbetsmarknaden att bli starkare när de nödvändiga\r\nomställningarna på arbetsmarknaden rullar på. Men\r\njag vill inte se ett system för  kompetensutveckling\r\nsom enbart handlar om detta, utan för mig är det\r\nindividuella kompetenskontot med den egna makten\r\növer resurserna det viktiga. Det är bl.a. detta som vi\r\ntittar vidare på och som också många av facken är\r\nintresserade av.\r\nJa, det kommer ett förslag, pengar är avsatta, det\r\nska vara individuellt utformat, det ska vara en egen\r\nindividuell bestämmanderätt och arbetet är inriktat på\r\natt förslag ska läggas fram för riksdagen innan riks-\r\ndagen skiljs åt i sommar.</pre><pre>Anf.  10  ELVER JONSSON (fp):\r\nFru talman! Jag fick ett klart besked, och det är att\r\nde individuella kompetenskontona kommer att vara så\r\nutformade att den enskilde får största möjliga valfri-\r\nhet. För mig som liberal oppositionspolitiker är det\r\nhugnesamt att höra ett tydligt besked på den punkten.\r\nPå den andra frågan, om man inte bara ska se det\r\nsom en allmän omställningspeng, säger statsrådet att\r\nde funderar på det här, att det finns svaga parter osv.,\r\ndet är inte enbart att se det isolerat. Det är väl där som\r\njag tror att regeringen har kört fast. Som jag sade är\r\nfrågan inte ny. Man har haft den åtminstone ett par tre\r\når på sitt bord, och fortfarande finns det inget förslag.\r\nI den tredje frågan efterlyste jag, fru talman, ett\r\nförslag som kan behandlas av vårriksdagen. Statsrå-\r\ndet säger att man har den inriktningen. Jag hoppas att\r\nstatsrådets temperatur räcker till att driva fram ett\r\nförslag därför att det är väldigt angeläget.\r\nSedan glider det lätt över i den här lite filosofiska\r\ndebatten till vem som är den svaga på arbetsmarkna-\r\nden. Är det metallarbetaren i Bengtsfors eller är det\r\npostkassörskan på Hisingen som drivs ut i arbetslös-\r\nhet och måste skaffa sig en kompetens som gör att\r\nman kan söka sig till någonting annat? Därför tror jag\r\natt det kan bli ett fruktlöst resonemang om vem som\r\när svag på arbetsmarknaden om man inte säger att det\r\nhär ska kunna öppnas för dem som efterfrågar en\r\nsådan kompetens som behövs i ett annat samhälle.\r\nJag har många gånger hört från t.ex. dem som\r\nkänner detta väl att vi har en arbetsmarknad där det\r\negentligen skulle behövas en kompetenshöjning på så\r\ndär 80-90 % inom en tioårsperiod. Problemet är att\r\ndet är väldigt många som inte har den inställningen,\r\noch därför behövs det en opinionsbildning för att höja\r\nkompetensen i arbetslivet. Jag tror att man behöver\r\nbryta igenom en vall, kalla det gärna en tröghetsvall,\r\nsom gör att både arbetstagare, facken och arbetsgi-\r\nvarna får inspiration att driva på en sådan utveckling.\r\nSedan säger statsrådet att det har varit så mycket\r\nkritiska remissvar. Ja, det har det kanske varit, men\r\ninte från de riktigt tunga. Från de tunga fackliga or-\r\nganisationerna är man oerhört angelägen om att det\r\nkommer fram förslag, och man ger stark support.\r\nMen det är klart att det finns en del t.ex. monetära\r\nremissinstanser och andra som ligger ganska långt\r\nifrån sådana här frågor och som har varit kritiska.\r\nMen jag känner det som ganska besvärande att rege-\r\nringen tar det som något slags livboj för att sitta och\r\nfundera, som jag tycker, fru talman, onödigt länge på\r\nen mycket självklar fråga. Pengarna finns, och frågan\r\när: Finns viljan så att vi inom en månad kan få se ett\r\nregeringsförslag som redan är utlovat?</pre><pre>Anf.  11  Statsrådet MONA SAHLIN (s):\r\nFru talman! Jag känner mig i alla fall ganska tyd-\r\nlig på en punkt där jag vill motsäga Elver Jonsson.\r\nDet är att om man skriver utredningsdirektiv, utredare\r\njobbar, man skickar ut förslaget på remiss, så måste\r\nman vid beredningen av förslaget också noga lyssna\r\npå dem som är kritiska. Det är själva poängen med att\r\nskicka ut saker och ting ut på remiss. Det gäller fak-\r\ntiskt att lyssna och ta intryck. Detta plus att vi alltme-\r\nra har känt för, och alltmer fått stöd från både de\r\nfackliga organisationerna och näringslivet, att se om\r\nman kan stimulera det egna sparandet för den egna\r\nkompetensutvecklingen. Där är vi verkligen överens.\r\nDet måste vara en mycket viktig beståndsdel i ett\r\nförslag om kompetensutveckling. Kan man sedan\r\nockså se om det går att stimulera fram det helt nöd-\r\nvändiga och viktiga omställningsskydd och den om-\r\nställningshjälp som behövs i arbetslivet så är det\r\nintressant. Det är en fundering som finns på många\r\nhåll på arbetsmarknaden i dag, inte bara hos de fack-\r\nliga organisationerna utan också i hög grad hos nä-\r\nringslivet självt.\r\nProblemet, som Elver Jonsson uttryckte det, är\r\ninte bara att för få individer själva ser ansvaret eller\r\nhar möjligheten att bygga upp ett sparande för sin\r\negen framtid och utveckling utan också att för få\r\narbetsgivare gör detta i arbetet. Det är ett ansvar man\r\nredan har men som långt ifrån alla tar. Det är de två\r\nfrågorna som står i fokus för regeringen nu när vi -\r\noch jag kan inte säga det tydligare än så - lämnar ett\r\nförslag till riksdagen under våren. Jag kan inte i dag\r\nsäga om det är inom en månad eller inte. Men tempe-\r\nraturen är hög, frågeställningen är viktig.</pre><pre>Anf.  12  ELVER JONSSON (fp):\r\nFru talman! De tre sista orden instämmer jag helt\r\ni. Frågeställningen är viktig, och hela frågan är oer-\r\nhört angelägen att lösa. Det som har bekymrat mig är\r\natt frågan på något sätt håller på att glida över ifrån\r\ndet mera individbaserade - det är i och för sig ett\r\nnäringspolitiskt behov att få individerna bättre rustade\r\n- till att bli mera allmänt, att mera gå över på arbets-\r\ngivarens ansvar, som å ena sidan redan finns. Själv-\r\nfallet kan det behövas stimulans. Men jag tror att det\r\när viktigt att vi inte fastnar i den diskussionen och tar\r\nmiste på de fackliga organisationernas hetta i den här\r\nfrågan. Det kan man inte göra för där är man, som\r\nMona Sahlin vet, mycket otålig över att det inte har\r\nkommit något förslag.\r\nFru talman! Jag förstod inte riktigt poängen med\r\ndet när statsrådet Mona Sahlin frågade om man inte\r\nska ta till sig de kritiska synpunkterna och väga in\r\nockså dem. Jo, självfallet. Men det får, fru talman,\r\ninte bli ett alibi för att ingenting sker i det som vi är\r\növerens om, nämligen att vi får de individuella kom-\r\npetenskontona förverkligade. Det som statsrådet ut-\r\ntrycker som en önskan, att det läggs fram ett förslag\r\nså att vi kan fatta beslut i vår, vill jag ge stor support\r\ntill.</pre><pre>Överläggningen var härmed avslutad.</pre><pre>7 §  Svar på interpellation 2001/02:246 om\r\nominriktning av försvaret</pre><pre>Anf.  13  Försvarsminister BJÖRN VON SY-\r\nDOW (s):\r\nFru talman! Rolf Gunnarsson har frågat mig vilka\r\nåtgärder jag ämnar vidta med anledning av den kritik\r\nsom framförs inom delar av Försvarsmakten avseende\r\nominriktningen av försvaret. Rolf Gunnarsson har\r\näven frågat om jag ämnar vidta någon åtgärd för att\r\nminska förtroendeklyftan mellan ÖB och Försvar-\r\nsmaktens personal. Bakgrunden är en debattartikel\r\ninförd i Dagens Nyheter den 5 februari som skrivits\r\nav ett antal officerare, tillika ledamöter i Krigsveten-\r\nskapsakademien.\r\nI interpellationen sägs att försvaret skulle ha för\r\nlite pengar för centrala delar av sin verksamhet. Riks-\r\ndagen har beslutat att Försvarsmakten i år disponerar\r\n41,7 miljarder kronor. Ungefär hälften av detta be-\r\nlopp används för förbandsverksamhet. Hälften an-\r\nvänds för materiel, anläggningar samt forskning och\r\nutveckling. Jag anser i enlighet med vad riksdagen\r\nhar beslutat att denna fördelning är riktig. Den mate-\r\nriella förnyelsen är en viktig del av försvarsreformen\r\noch kan inte genomföras utan att en stor del av för-\r\nsvarsbudgeten används för sådana investeringar.\r\nFörbandsverksamheten måste bedrivas så ratio-\r\nnellt att de 20 miljarder kronor som riksdagen anvisat\r\nför detta ändamål ger den beredskap och den krigs-\r\nduglighet som insatsorganisationen behöver. Öv-\r\nningsverksamheten ska självklart vara en prioriterad\r\ndel av förbandsverksamheten.\r\nDet andra område som Rolf Gunnarsson väljer att\r\nreferera är påståendet om att det skulle råda en vi-\r\nsionslöshet kring innebörden av det nya försvaret. Det\r\nsägs också att det skulle finnas en tveksamhet om\r\ndjupet i det underlag som legat till grund för för-\r\nsvarsbeslutet. Jag anser att det vare sig från riksda-\r\ngens eller från regeringens sida föreligger några\r\noklarheter om Försvarsmaktens uppgifter eller vilka\r\nkrav på operativ förmåga i olika avseenden som\r\nstatsmakterna ställer.\r\nJag vill bestämt hävda att den spårbarhet mellan\r\nuppgifter och organisation som följer av detta både är\r\ntydlig och framåtblickande. Styrningsmodellen byg-\r\nger i sin tur på en genomgripande analys av den för-\r\nmåga som Försvarsmakten kan behöva i framtiden.\r\nDärmed möjliggörs även det djup och den flexibilitet\r\nsom behövs för regeringens och Regeringskansliets\r\narbete.\r\nEtt tredje påstående gäller att det skulle finnas en\r\nfelaktig syn på organisationen och ett omodernt be-\r\nredskapssystem. Det är riktigt att mycket av Försvar-\r\nsmaktens kompetens finns hos den personal som\r\narbetar i grundorganisationen. Men jag delar inte\r\nuppfattningen att nuvarande organisation skulle vara\r\nfelaktig. I vissa fall sammanfaller grund- och insat-\r\nsorganisationen i stora delar, främst inom marinen\r\noch flygvapnet. I andra fall, som inom armén, är\r\ngrundorganisationen främst en utbildningsorganisa-\r\ntion. Att förbättra insatsförmågan och göra den mer\r\nflexibel är en central del av försvarsreformen. An-\r\nmälning och användning av arméstridskrafter för\r\ninternationella uppgifter är här en mycket viktig\r\nkomponent. Utvecklingen av detta och andra delar av\r\nberedskapssystemet kommer att följas av Försvarsde-\r\npartementet.\r\nFru talman! Slutligen noterar jag att överbefälha-\r\nvaren, i ett svar på tidigare nämnda debattartikel, väl\r\ninser vikten av att kommunicera försvarsreformen\r\ninom myndigheten. Detta är en nödvändig del i det\r\nstora förändringsarbete som försvaret nu går igenom.\r\nÄven om jag tror att de flesta inom myndigheten\r\ninser omfattningen i detta arbete har förbandscheferna\r\nen särskilt viktig roll i att förmedla reformen till För-\r\nsvarsmaktens personal. Det är viktigt att de i den\r\nrollen även lär sig om reformens innehåll.\r\nDet går inte att genomföra en försvarsreform på\r\nett år. Reformen spänner över ett tioårigt perspektiv.\r\nVissa åtgärder, som utvecklingen av internationell\r\nförmåga, är redan under genomförande. Andra åtgär-\r\nder kommer att vara genomförda till 2004. En del\r\nåtgärder, främst utvecklingen av helt ny förmåga och\r\nkompetens, kommer först att ske under de nästkom-\r\nmande försvarsbeslutsperioderna. Genomförandegra-\r\nden av reformen kommer sålunda att vara på olika\r\nnivåer vid olika tidpunkter. Men målet för reformen\r\när tydligt: ett högkvalitativt försvar med en flexibel\r\nförmåga för nationella och internationella insatser.</pre><pre>Anf.  14  ROLF GUNNARSSON (m):\r\nFru talman! Jag tackar försvarsministern för sva-\r\nret.\r\nI alla fall jag blev aningen förvånad när debattar-\r\ntikeln av de tio höga officerarna - tillika ledamöter i\r\nKrisgsvetenskapsakademien - publicerades. Det var\r\növerraskande att någon eller någon vågade träda fram\r\noch berätta om de problem som finns och som man\r\nannars hör mest om mellan skål och vägg.\r\nJag skulle bli väldigt förvånad om inte också\r\nstatsrådet höjde på ögonbrynen den morgonen inför\r\ndet som framhölls i artikeln bl.a. med tanke på att en\r\nav statsrådets tidigare medarbetare, översten Ingvar\r\nHellqvist, fanns med som en av undertecknarna.\r\nEfter artikeln hade publicerats fick man som för-\r\nsvarspolitiker naturligtvis många frågor om vad som\r\negentligen var på gång inom det svenska försvaret\r\noch om hur vi politiker använder skattebetalarnas\r\npengar.\r\nDet är riktigt som statsrådet säger i svaret att det\r\när över 40 miljarder som disponeras, och den sum-\r\nman gör det ännu viktigare att varenda krona används\r\npå ett riktigt sätt.\r\nOrd som framfördes från de tio var: \"Ingen tydlig\r\nvision har presenterats om hur försvaret skall anpas-\r\nsas till de nya säkerhetspolitiska hoten.\" \"Försvarets\r\nbrist på ekonomi är åter i fokus och det finns inte\r\ntillräckligt med pengar för själva verksamheten.\"\r\n\"Det är inte lätt att förstå innebörden av försvarsre-\r\nformen och vad det nya försvaret egentligen är för\r\nnågot.\"\r\nJag skulle, som sagt, bli mycket förvånad om\r\ndetta var ord som statsrådet kunde lämna åt sidan och\r\nsedan bara bläddra vidare i morgontidningen utan att\r\nfundera över vad som egentligen stod i artikeln. Jag\r\ntror faktiskt att även statsrådet höjde på ögonbrynen.\r\nEtt statsråd som är ansvarig för ett departement\r\noch ledamot av regeringen kan kanske inte säga saker\r\nrent ut.\r\nAv svaret får man intrycket att allt i försvaret\r\nnästan till hundra procent är rätt och riktigt. Jag tror\r\ninte att tio så höga officerare, med den höga position\r\nsom de har, kan ha misstagit sig eller försökt att\r\nsvärta ned bilden av det svenska försvaret. Det är\r\ndetta som jag reagerar mest på i det svar som statsrå-\r\ndet har lämnat här.\r\nHar statsrådet funderat över varför dessa höga\r\nmilitärer ställer sina frågor? Jag tror inte att de gör det\r\nför att skada försvaret utan att de gör det av solidaritet\r\nmot deras arbetsgivare och för att de inte stillatigande\r\nbara kan se på det som händer.\r\nJag tycker att det är bra att det finns rapporter och\r\ninformation för bl.a. oss politiker som kan leda till att\r\ndet kan bli förbättringar i de framtida besluten och i\r\nde framtida genomförandena.\r\nMed hänvisning till artikeln vill jag återigen ställa\r\ndenna fråga till statsrådet: Har de aktuella officerarna\r\nfarit med lögn när de har talat om en visionslöshet\r\noch en förvirring kring innebörden i orden \"det nya\r\nförsvaret\"? Är det så statsrådet ser det? Man kan\r\ntolka svaret på det viset. Är officerarna enligt statsrå-\r\ndet ute med illasinnade rykten och felaktiga besked\r\ntill oss?\r\nJag har en fundering kring det som har sagts när\r\ndet gäller påståendet att det var en ekonomisk glädje-\r\nkalkyl som Försvarsmakten lämnade till regeringen\r\n1999. Har statsrådet funderat över om det ligger till\r\nså? Jag undrar också vad statsrådet anser om påståen-\r\ndet att det är dags att inse att den s.k. övergångsfasen\r\ni ominriktningen inte har lyckats. Är också detta ett\r\nillasinnat rykte?\r\nDe allvarsord i artikeln som oroar mig mest är på-\r\nståendet i artikeln att det finns en förtroendeklyfta\r\nmellan ÖB och personalen. Hur ser statsrådet på det?\r\nJag tycker att det låter allvarligt när man pratar om en\r\nförtroendeklyfta.\r\nStatsrådet svarar visserligen till viss del på detta,\r\nmen han säger att det är viktigt att förbandscheferna\r\nförmedlar information om ominriktningen. Men i det\r\nhär fallet var det inte förbandscheferna som hade\r\nskrivit debattartikeln.\r\nSom politiker tycker jag att det är viktigt att man\r\nanvänder skattepengarna rätt. Det här var i alla fall en\r\nvarningsklocka som jag fick. Var det någon klocka\r\nsom ringde hos statsrådet när det gäller hur vi använ-\r\nder skattebetalarnas pengar?</pre><pre>Anf.  15  Försvarsminister BJÖRN VON SY-\r\nDOW (s):\r\nFru talman! Först vill jag säga att regeringsfor-\r\nmens ord gäller för varje svensk, nämligen rätten att\r\nfritt uttrycka tankar och synpunkter i samhällsdebat-\r\nten utan någon restriktion från den offentliga makten.\r\nDet har jag sagt när andra företrädare för Försvar-\r\nsmakten har gjort debattinlägg, och det gäller också i\r\ndet här fallet.\r\nDet hindrar inte att man får granska det som sägs.\r\nDet som Rolf Gunnarsson refererar till är en bild. På\r\nfredag ger överbefälhavaren sin bild av förhållandena\r\ninom Försvarsmakten under det gångna året. Den\r\nbilden kommer att vara systematiserad, och den\r\nkommer att innehålla många uppgifter som talar i en\r\nannan riktning än den som både debattörerna och\r\ninterpellanten i dag har fört fram.\r\n1999 års underlag var i princip ett gott och till-\r\nräckligt underlag för regering och riksdag att arbeta\r\nutifrån. Det gäller inriktningen på stridskrafterna och\r\nockså vilka operativa uppgifter som ska kunna ge-\r\nnomföras.\r\nBesluten här i kammaren år 2000 när det gällde\r\nutformningen av grundorganisationen var också kor-\r\nrekt. Det som blev aktuellt under det gångna året, år\r\n2001, var brister i den ekonomiska ledningsförmågan\r\ninom Försvarsmakten, och det gjorde att verksamhe-\r\nten drog mer pengar än vad riksdagen hade anslagit. I\r\nbörjan av förra året fungerade också den nivån som\r\nen utgångspunkt.\r\nMen både överbefälhavaren och jag konstaterade\r\natt det måste vara riksdagens beslut om inriktningen\r\npå anslag som gäller för varje del i statsförvaltningen.\r\nDet som har skett från maj och framåt är synnerligen\r\nbetydelsefullt.\r\nJag vill inte avslöja några siffror nu. Det är upp\r\ntill överbefälhavaren att göra, och det kommer att bli\r\noffentligt på fredag.\r\nJag vill heller inte gå in på några detaljer i den\r\nverksamhet som har kunnat genomföras. Men så\r\nmycket är klart att överbefälhavaren kommer att\r\npresentera en annan bild av tillståndet i Försvar-\r\nsmakten, även under ett år när det var riktigt och\r\nmotiverat med förändringar i verksamheten så att\r\nriksdagens anvisningar till myndigheten Försvar-\r\nsmakten kom att uppfyllas.\r\nFöljaktligen, fru talman, är 1999 års kalkyler, be-\r\nslutet år 2000 och överbefälhavarens hantering av\r\nbudgetfrågorna under förra året alla väl förenliga med\r\noch ger sammantaget en god inriktning för Försvar-\r\nsmakten under de kommande åren.</pre><pre>Anf.  16  ROLF GUNNARSSON (m):\r\nFru talman! Jag instämmer med statsrådet då det\r\ngäller den demokratiska processen och möjligheten\r\nför alla att yttra sig.\r\nVi hade en debatt i samband med ett försvarsbe-\r\nslut då väldigt höga militärer sade att det skulle vara\r\ntyst i ledet till sina förbandschefer när det gällde att få\r\nfram underlag för oss politiker. Men vi kan vara eniga\r\nom att det måste vara allas möjlighet att få yttra sig i\r\nen demokratisk process.\r\nDet är viktiga ord i den här artikeln, som jag na-\r\nturligtvis tar på allvar. Jag är bara försvarspolitiker,\r\ninte militär. I artikeln står: \"Det finns anledning att\r\nfråga sig vad skattebetalarna egentligen får för de ca\r\n40 miljarder kronor som avdelas till försvaret. Något\r\nradikalt behöver därför göras för att verkligen genom-\r\nföra den nödvändiga reformeringen av försvaret och\r\nge det svenska folket det försvar vi behöver och be-\r\ntalar för.\" Detta är faktiskt några rader som i alla fall i\r\nmitt försvarshjärta blir tunga att bära. Man blir nästan\r\nskyldig att ta upp en sådan fråga när man har läst de\r\nhär raderna.\r\nJag tycker och vi moderater har tidigare framfört\r\ndetta, bl.a. så sent som för ett par veckor sedan, att\r\nförbandsverksamheten har bedrivits på sparlåga under\r\når 2001, och inget talar för att det inte skulle bli så\r\nockså i år.\r\nOrdet sparlåga är väl kanske inte det rätta ordet\r\nom man ska ta hemvärnet som exempel, där det har\r\nvarit mer eller mindre totalstopp. Då ska hemvärnet\r\nändå vara en av hörnpelarna. Hemvärnet är ungefär\r\nsom en ficklampa som saknar batterier.\r\nJag tycker också att man kanske borde kunna  inte\r\nenas, det är ett för tungt ord, men på något sätt in-\r\nstämma i att försvarsbeslutet den 30 mars 2000 var\r\ndåligt underbyggt. För att stärka den tesen kan jag ta\r\ntill vad dåvarande ÖB sade: \"Det fanns stora osäker-\r\nheter avseende basfakta.\" Det gick alldeles för fort\r\nmed det beslutet.\r\nVi hade en debatt om försvarets verksamhet och\r\nvad som där har hänt i december. Tyvärr var inte\r\nstatsrådet med i den inledande debatten. Men man\r\nkan läsa om vilka mål som inte har uppnåtts.\r\nArmestridskrafternas förband har nått utbild-\r\nningsmålen för grupp, pluton samt vissa förband\r\nendast till kompaninivå. Målen för stridsvagnsför-\r\nbanden har inte nåtts. Vissa fartygsbesättningar har\r\ninte nått acceptabel utbildningsnivå. Uppsatta mål för\r\nförband i marinstridskrafternas grundutbildning har\r\ninte nåtts. Pilotutbildningen har halverats, och upp-\r\nsatta mål har inte nåtts. Ett antal flygförare har inte\r\nfått någon flygtid. Helikopterförbanden har inte kun-\r\nnat öva i planerad utsträckning. Hemvärnet har inte\r\nkunnat ha någon verksamhet andra halvåret 2001. I\r\nde markoperativa förbanden har fältdugligheten\r\nminskat.\r\nNär jag läser detta och den här debattartikeln\r\ntycker jag att det på något sätt är ens skyldighet som\r\nförsvarspolitiker att reagera. Det som förvånar och\r\nskrämmer mest i den debatt som statsrådet och jag\r\nhar i dag - jag känner ju statsrådet som en ganska\r\nödmjuk person - är att det i det här fallet är lite av en\r\nmur: Angrip inte oss. Allting är rätt.\r\nSå känner jag att det är här i dag, och jag tror att\r\ndet är lite farligt att säga att allting är så fantastiskt\r\nbra när man har kunnat läsa det här så sent som i\r\ndecember. Och de här orden har inte Rolf Gunnarsson\r\nsom moderat hittat på för att vara elak, utan de är\r\nplockade ur den proposition som vi behandlade i\r\nförsvarsutskottet.\r\nI morse ringde en försvarsanställd som hade läst\r\natt vi skulle ha den här debatten i dag. Han sade så\r\nhär: Vi ropar och vill öva, öva och öva. Ekot tillbaka\r\när: Spara, spara och spara.</pre><pre>Anf.  17  Försvarsminister BJÖRN VON SY-\r\nDOW (s):\r\nFru talman! Jag har i mitt interpellationssvar tyd-\r\nligt angett att det inte går att genomföra en försvarsre-\r\nform på ett år. Den spänner över många år. Utveck-\r\nlingen är olika långt kommen och kommer att vara\r\ndet på olika nivåer vid olika tidpunkter. I den me-\r\nningen är jag ödmjuk.\r\nJag är också ödmjuk när det gäller att det finns\r\nstora uppgifter för chefer och försvarets anställda att\r\nförena kraven på förändringar. Men jag är inte med\r\npå att se försvaret, på grundval av det underlag som\r\njag får del av, i en stor kris.\r\nVad får vi för de 40 miljarder kronorna? Ja, vi får\r\nkrigsmateriel, till ungefär 33 % ny krigsmateriel. Jag\r\nfrågar kammaren: Hur många länder i Europa, ja\r\nt.o.m. utanför Europa, är det som har den nivån? Det\r\när öppna uppgifter som vi redovisar för riksdagen om\r\nmaterielsystem efter materielsystem.\r\nHur är det med verksamhetsanslaget? Överbefäl-\r\nhavaren och jag är helt överens om att det är utbild-\r\nningar och övningar som är det viktiga. Men jag har\r\nvarit tydlig mot överbefälhavaren och sagt: Ska vi nå\r\ndit, måste vi reducera de fasta kostnaderna som be-\r\nlastar det här anslaget. Det är där som de strukturella\r\nförändringarna måste ske. Och jag tror att överbefäl-\r\nhavaren kommer att kunna redovisa stora framsteg på\r\nden punkten. Det är löner för anställd personal och\r\nvidmakthållande av etablissemang och marker som\r\nmåste reduceras och som är under reducering. Det är\r\nbesvärligt för den berörda personalen, men det måste\r\nske.\r\nDe år då utgifterna var för höga var också år med\r\nstora övningar. Det genomfördes en stor slutövning i\r\nmars förra året i Norrbotten och en mindre sådan i\r\nSkåne som gav goda resultat. Vi står just nu i begrepp\r\natt genomföra transporten till Strong Resolve i Polen\r\n- en utomordentligt stor och komplex fredsfrämjande\r\növning. De här sakerna tillför mycket god kompetens.\r\nÖverbefälhavaren tvekar inte att anmäla att det\r\näven under förra året skett viktiga tillskott av operativ\r\nförmåga, särskilt när det gäller internationell förmåga,\r\ntill Försvarsmakten. Men det finns utmaningar. Fram-\r\nför allt är de knutna till behovet av att våra officerare\r\nska kunna leda högre förband. Det handlar också om\r\natt kunna genomföra de mycket komplicerade under-\r\nhållsrörelser som behövs för att moderna förband ska\r\nfungera.\r\nJag anser att det är på denna grundval som diskus-\r\nsionen bör kunna föras. Det är också min förhoppning\r\natt chefer i Försvarsmakten kan se att det i ledarska-\r\npet ligger att kunna förena olika krav som ställs inom\r\noch på en så omfattande institution som Försvar-\r\nsmakten är.</pre><pre>Anf.  18  ROLF GUNNARSSON (m):\r\nFru talman! I det senaste inlägget var det en liten\r\nljusning.\r\nJag hoppas att försvarsministern inte citerade mig\r\nnär han använde orden stor kris, för de orden har jag\r\nverkligen inte använt. Jag har inte använt ordet kris\r\növer huvud taget i någon interpellation i den här frå-\r\ngan, och jag är inte beredd att kalla det här för en\r\nliten kris.\r\nJag har följt upp med en interpellation om de offi-\r\ncerare som har reagerat och visat en av de kraftigaste\r\nreaktioner som i alla fall jag har sett på den nivån.\r\nDet är det som har fått mig att reagera. Som jag tidi-\r\ngare sade tycker jag att jag hade gjort fel om jag inte\r\nhade reagerat på det här.\r\nJag tycker trots allt att det fanns en del ljusningar i\r\nstatsrådets senaste anförande. Den ficklampa utan\r\nbatterier som jag tidigare nämnde fick några batterier\r\npå slutet. Vi är båda intresserade av ett starkt svenskt\r\nförsvar, och detta kan vara en bra avslutning på den\r\nhär debatten.</pre><pre>Överläggningen var härmed avslutad.</pre><pre>8 §  Svar på interpellation 2001/02:247 om\r\nSWEDEC i Eksjö</pre><pre>Anf.  19  Försvarsminister BJÖRN VON SY-\r\nDOW (s):\r\nFru talman! Carina Hägg har frågat mig om hur\r\njag vill lösa problemet med bristande samordning av\r\nresurser inom ammunitions- och minröjningsområdet.\r\nVidare har jag tillfrågats om jag har för avsikt att ge\r\nSWEDEC anslag direkt från Försvarsdepartementet\r\nsamt om jag ämnar vidta någon åtgärd för att bättre ta\r\ntill vara SWEDEC:s kompetens i hanteringen av\r\nterroristbomber. Slutligen har Carina Hägg frågat mig\r\nom jag planerar att inrätta en internationell minröj-\r\nningsorganisation inom totalförsvaret med Statens\r\nräddningsverk som ansvarig samt om jag är beredd att\r\naktivt verka för att ett internationellt testcentrum, där\r\nbl.a. träning av hundar ingår, utvecklas i Eksjö.\r\nJag vill först säga att frågorna kring minor och\r\noexploderad ammunition är av stor betydelse. Varje\r\ndag skadas och dödas hundratals barn, kvinnor och\r\nmän över hela världen. Förutom ett enormt lidande\r\nskapar problemen osäkerhet och hinder för utveckling\r\ni ett flertal länder. Enligt min mening behövs det\r\nökade insatser för att förbättra situationen för de\r\nmänniskor och samhällen som drabbas av antiperso-\r\nnella minor och oexploderad ammunition. Regeringen\r\nanser att insatserna för ammunitions- och minröjning\r\när viktiga och att ett svenskt engagemang inom områ-\r\ndet på ett positivt sätt kan bidra till att få minproble-\r\nmet under kontroll. För närvarande pågår ett arbete\r\ninom Regeringskansliet för att ta fram en samlad\r\nsvensk syn rörande minor och oexploderad ammuni-\r\ntion.\r\nArbetet syftar till att beskriva och förklara rege-\r\nringens inriktning och målet med den svenska verk-\r\nsamheten inom ammunitions- och minröjningsområ-\r\ndet. Den samlade synen ska bidra till att säkerställa\r\natt de statliga aktörer som hanterar uppgifterna arbe-\r\ntar mot samma mål och har samma vision. Vidare\r\navser arbetet att ge upphov till ökad samordning och\r\nsamtidigt kunna fungera som stöd, referensmaterial\r\noch praktisk handledning för de berörda aktörerna.\r\nDen samlade synen bör också kunna bidra till att öka\r\ninsynen i det svenska agerandet inom bl.a. internatio-\r\nnella organisationer.\r\nEnligt min uppfattning är det viktigt att kapacite-\r\nten inom både humanitär och militär ammunitions-\r\noch minröjning utnyttjas optimalt, både när det gäller\r\npersonal och när det gäller utbildningsanordningar.\r\nDet är även min mening att utveckling, testning och\r\nanskaffning av materiel bör kunna samordnas på ett\r\nmer effektivt sätt. Detta kommer att behandlas i rege-\r\nringens samlade syn på minor och oexploderad am-\r\nmunition.\r\nFru talman! Frågan om jag har för avsikt att ge\r\nSWEDEC anslag direkt från Försvarsdepartementet\r\nberör också arbetet med regeringens samlade syn på\r\nammunitions- och minröjningsfrågorna. Det är min\r\nuppfattning att dagens organisation, med SWEDEC\r\ningående i Försvarsmakten, i huvudsak fungerar väl.\r\nStyrningen av SWEDEC kommer dock att studeras\r\nnärmare, särskilt med avseende på samverkansmöj-\r\nligheter.\r\nEnligt mitt förmenande är hanteringen av terro-\r\nristbomber främst en fråga för polismyndigheterna\r\noch inte Försvarsmakten. Detta då polisens s.k.\r\nbombgrupper finns över hela landet och därför snabbt\r\nkan sättas in vid behov. Enligt min mening bör\r\nSWEDEC:s roll även i framtiden vara att bistå med\r\nutbildning och sakkunskap och inte primärt operativt\r\nmedverka vid hanteringen av terroristbomber.\r\nFrågan om att inrätta en internationell minröj-\r\nningsorganisation inom totalförsvaret, med Statens\r\nräddningsverk som ansvarigt, är för närvarande inte\r\naktuell. Jag anser emellertid att den omfattande kom-\r\npetens och kapacitet inom humanitär minröjning som\r\nfinns inom Statens räddningsverk ska tillvaratas på\r\nbästa sätt.\r\nSlutligen har Carina Hägg frågat mig om inrättan-\r\ndet av ett internationellt testcentrum, för bl.a. hundar,\r\ni Eksjö. Denna fråga har samband med frågorna om\r\nsamordning och tilldelning av anslag, vilka kommer\r\nbehandlas i regeringens samlade syn på ammunitions-\r\noch minröjningsfrågorna. Verksamheten som bedrivs\r\ni Eksjö bör dock ha en god potential för att utvecklas.\r\nAvslutningsvis, fru talman, vill jag säga att min\r\nförhoppning är att vi kan nå målet om en minfri värld,\r\nmen vägen dit är lång. Sveriges omfattande verksam-\r\nhet inom minområdet minskar dock det mänskliga\r\nlidandet och för oss närmare målet.</pre><pre>Anf.  20  CARINA HÄGG (s):\r\nFru talman! Jag vill tacka försvarsministern för\r\nsvaret. Jag tycker att det är viktigt att  han understry-\r\nker den samsyn som finns i Sverige när det gäller\r\nallvaret i minproblematiken i världen och även när\r\ndet gäller vikten av att på olika sätt ge ett bra stöd för\r\nhanteringen av den frågan. Där kommer det som\r\nförsvaret kan bidra med in som en viktig resurs.\r\nJag tror att försvarsministern och jag inlednings-\r\nvis skulle kunna enas om att man borde kunna plocka\r\nut ett ord ur svaret. Jag är glad över att försvarsmi-\r\nnistern understryker att verksamheten bör ha en god\r\npotential för att utvecklas, men jag tycker att ordet\r\n\"bör\" kan tas bort. Jag tycker nog att det är ganska\r\ntydligt att man har en god sådan potential i Eksjö.\r\nSvaret är i andra delar ganska öppet. I det som\r\ngäller terroristbomber tycker jag att svaret har en bra\r\nbalans och är tillfredsställande. Det är oerhört viktigt\r\natt understryka att vi snabbt bör få en uppstramning\r\nav ansvarsfördelningen inom denna verksamhet. Låt\r\nmig ge ett exempel bland flera, ett exempel som är\r\nviktigt på grund av sin medieframtoning.\r\nJag citerar följande ur en artikel i en tidning med\r\nrubriken Räddningsverket satsar på egna operationer:\r\n\"- Vi har som ambition att genomföra egna min-\r\nröjningsoperationer, säger Bengt Grude, enhetschef\r\npå internationella avdelningen. - - - Därför tänker\r\nRäddningsverket starta en ny utbildning i vår, som\r\nska ta hänsyn till de krav som humanitär minröjning\r\nställer.\r\n- I humanitär minröjning ingår att anställa perso-\r\nnal ur lokalbefolkningen . samt kvalitetssäkra arbe-\r\ntet.\"\r\nMan framhåller vidare att man har fått bidrag från\r\nEU, och jag tycker att det är oerhört positivt att man\r\nförsöker ta till vara dessa möjligheter. Man framhåller\r\nockså att man själv satsar lika mycket, nämligen 5\r\nmiljoner kronor, på utvecklingen av denna verksam-\r\nhet.\r\nJag tycker att det behövs en uppstramning när det\r\ngäller utbildningen och bidragen från  olika håll.\r\nDetta kostar pengar, och man har inte tydliga regler\r\nför detta. Samordningsproblemen tenderar att öka\r\nframöver. Jag vill för försvarsministern understryka\r\nvikten av att detta snabbt organiseras upp på ett bättre\r\nsätt.\r\nSom riksdagsledamot tycker jag också att det är\r\nviktigt att peka på det som riksdagen en gång tidigare\r\nhar uttalat. Som ganska ny i riksdagen väckte jag en\r\nmotion om inrättande av ett minröjningscenter i Sve-\r\nrige med lokalisering till Eksjö. Motionen blev väl-\r\nvilligt behandlad och är grunden till det center som vi\r\nhar. Riksdagen har liksom regeringen varit väldigt\r\ntydlig i sina direktiv om att Eksjö skulle vara en bas\r\nför forskning och utveckling inom området.\r\nMinröjningscentrumet ska, som det har framhål-\r\nlits, \"aktivt kunna medverka vid genomförande av\r\nförsök och utprovning av olika prototyper m.m. Min-\r\nröjningscentret skall vara en totalförsvarsresurs.\"\r\nDet finns också andra frågor som ligger i gräns-\r\nlandet mellan försvarsministerns och andra ministrars\r\nansvarsområden. Naturligtvis vill  försvarsministern\r\nliksom jag påverka utvecklingen i Eksjöbygden och\r\nnäringarna där. Det finns industrier som har intresse\r\nav att ta del av den kunskap som byggs upp i Eksjö.\r\nÅke Pettersson har presenterat en utredning\r\nframtagen tillsammans med lokala aktörer. Han pekar\r\ndär på detta. Försvarsministern har liksom jag bevis-\r\ntat ett seminarium i Eksjö, där man från ortopedin-\r\ndustrin framförde sitt intresse. Även från andra nä-\r\nringar tog man upp hur man skulle kunna utveckla\r\ndetta i nära samverkan. Det måste naturligtvis gå en\r\ngräns mellan det som försvaret och det som andra har\r\ndirekt ansvar för. Men först och främst, försvarsmi-\r\nnistern: Ordet \"bör\" ska tas bort!</pre><pre>Anf.  21  Försvarsminister BJÖRN VON SY-\r\nDOW (s):\r\nFru talman! Tack för den välvilliga synen på mitt\r\ninterpellationssvar från interpellanten. Jag vill gärna\r\nsäga att jag tycker att Carina Hägg har en poäng:\r\nVerksamheten som bedrivs i Eksjö har dock en god\r\npotential för att utvecklas. Det vill jag gärna stå bak-\r\nom.\r\nSedan vill jag betona att jag har fått en bild av att\r\ndet råder ett lyckosamt samarbete mellan de olika\r\nstatliga organen, där SWEDEC i Eksjö och Rädd-\r\nningsverket samarbetar. Jag anser att det finns goda\r\nutsikter för att Sverige ska kunna utveckla en samlad\r\nminröjningsresurs som kan göra ännu större interna-\r\ntionell nytta.\r\nDet finns en gränsdragningsfråga mellan SWE-\r\nDEC och Statens räddningsverk, och den är jag be-\r\nredd att granska ytterligare, men det finns ingenting\r\nannat än positivt att uppnå genom en förbättrad sam-\r\nverkan mellan Räddningsverket och SWEDEC i Ek-\r\nsjö.</pre><pre>Anf.  22  CARINA HÄGG (s):\r\nFru talman! Försvarsministern talar om att man\r\nhar mycket att vinna genom att samarbeta, och jag vet\r\natt det redan i dag finns mycket samarbete. Det finns\r\nen dubbelhet i den situation vi har. Det finns gott\r\nsamarbete där man står nära varandra, men det finns\r\nockså områden där man ser att det spretar iväg. Det är\r\nmöjligt att det är en mer småländsk syn på det här,\r\nmen jag tror att vi kanske ändå kan vara överens om\r\nhur viktigt det är att man inte spretar ut de ekonomis-\r\nka resurserna. Det kostar pengar. För att nå det bästa\r\nresultatet är det viktigt att vara effektiv och att man\r\nser till att hålla samman det hela när det gäller penga-\r\nresurserna och att kunna bygga upp den bästa kom-\r\npetensen. Där är det ju regeringen som har ansvaret.\r\nFörsvarsmakten kan ju inte ge direktiv till annan\r\nmyndighet. Grundfrågan om att man ska samarbeta\r\noch att man har kompletterande ansvarsområden som\r\ndet är väldigt viktigt att man tar till vara tycker jag att\r\nvi kan vara eniga om.\r\nJag ser det som väldigt positivt att SWEDEC\r\nkommer att ha en speciell tränings- och certifierings-\r\nbana för hundekipage. Den ska enligt planerna uppfö-\r\nras under det här året. Det finns företag som har an-\r\nmält intresse för att kunna genomföra egna tester på\r\nden här banan. Det har inneburit att det har funnits\r\nsynpunkter redan under utformningen av banan om\r\npå vilket sätt den skulle kunna användas av flera\r\nintressenter. Banan kommer att byggas så att möjlig-\r\nheter finns för flera organisationer eller företag att\r\nanvända den här banan för tester när de utvecklar sin\r\nverksamhet. Det här kan på sikt innebära att Eksjö\r\nblir ett internationellt testcentrum även på det här\r\nområdet. Då är vi tillbaka igen till det här att det finns\r\nett direkt ansvarsområde för försvarsministern, men\r\ndet finns också spin-off-effekter som har betydelse\r\nför bygden och för utvecklingen av materiel inom\r\nminröjningsområdet i stort. Det är inte alltid så kris-\r\ntallklart var gränserna går.\r\nOavsett med vilket syfte ammunitions- och min-\r\nröjningen genomförs är metoden i grunden densam-\r\nma. Jag har märkt, när jag har varit ute i fält och stu-\r\nderat minröjningsinsatser, hur viktigt det kan vara att\r\nman har med militär kompetens. Ofta har man på den\r\nsidan en god kunskap om hur man lägger ut minor\r\noch ibland var man har lagt ut dem. Det kan också\r\nvara ett sätt att rehabilitera soldater att samarbeta med\r\ndem. På så sätt kan man också uppnå olika extra bra\r\neffekter.\r\nDet är viktigt att man kan samarbeta när man är i\r\nen sådan här svår situation. Jag tror att allmänheten\r\ngärna underskattar den svårighet som det innebär att\r\nröja minor. Man har nog svårt att förstå vilken kom-\r\npetens och samordning som krävs för att i fält utföra\r\ndetta mycket svåra och känsliga arbete. Därför tror\r\njag också att det finns samordningsvinster om man\r\nhar en gemensam bas när det gäller hur man tränar\r\noch arbetar fram metoder och på kommunikationssi-\r\ndan.\r\nHar man en större samverkan så har man också\r\nmindre åtgång av personal. Man har kvalificerade\r\nlärare på ett enda ställe. Man har också lättare att vara\r\nen resurs för omvärlden, eftersom det finns en part att\r\nkommunicera med och en part som kan vara kontakt-\r\nperson i viktiga frågor. Kvaliteten i kursutbudet kan\r\nökas genom att man bl.a. rationellt utnyttjar specia-\r\nlister. Det är bra att blanda utbildning för militär och\r\nhumanitär minröjning, för som jag sade tidigare är det\r\nju ofta så det fungerar i praktiken ute på fältet. Det är\r\nbra med en gemensam utbildning då Försvarsmakten\r\nkan stödja det civila samhället.\r\nJag skulle vilja ha ett lite mer tydligt svar från för-\r\nsvarsministern om hur och när den här samordningen\r\nkommer till stånd och Eksjös roll.</pre><pre>Överläggningen var härmed avslutad.</pre><pre>9 §  Svar på interpellation 2001/02:241 om\r\nskogspolitiken</pre><pre>Anf.  23  Statsrådet ULRICA MESSING (s):\r\nFru talman! Göte Jonsson har frågat mig vilka åt-\r\ngärder jag ämnar vidta för att produktionsmålet i\r\nskogspolitiken inte äventyras genom att stora skogs-\r\nområden avsätts som nationalparker.\r\nFrågan berör såväl skogspolitikens mål som målet\r\nför reservatsavsättningar m.m. som riksdagen antagit.\r\nNär det gäller reservatsavsättningar antog riksdagen\r\nett delmål som innebär att ytterligare 900 000 hektar\r\nskog skall undantas från normalt skogsbruk till 2010.\r\nStatens ansvar för detta skydd bedömdes vara ca\r\n400 000 hektar, och resterande 500 000 hektar förut-\r\nsätter ett frivilligt ansvarstagande från skogsbrukets\r\nsida. I det av riksdagen antagna delmålet för skydd av\r\nskogsmark ingår även avsättningar i anslutning till\r\nolika tätorter. I propositionen framhölls särskilt na-\r\nturvårdens sociala dimension, de skyddade område-\r\nnas betydelse för friluftslivet och det ökade behovet\r\nav att bevara tätortsnära natur. Regeringen ansåg\r\ndärför att bevarandevärden för friluftslivets intressen,\r\ntätortsnära miljö, skogens kulturmiljöer m.m. i möjli-\r\ngaste mån ska samordnas med skyddet för den biolo-\r\ngiska mångfalden. På så sätt kan vi uppnå synergier i\r\nvårt bevarandearbete.\r\nNär det gäller skogspolitikens produktionsmål vill\r\njag inleda med att beskriva den nya skogspolitiken,\r\nsom trädde i kraft 1994. Skogspolitiken ska ha två\r\njämställda mål; ett produktionsmål och ett miljömål.\r\nFör att vi ska kunna avgöra hur väl vi lyckas förverk-\r\nliga skogspolitiken och i tid åtgärda eventuella brister\r\nhar Skogsstyrelsen regeringens uppdrag att en gång\r\nper mandatperiod utvärdera skogspolitikens effekter.\r\nDen senaste utvärderingen, som presenterades i\r\njanuari i år, visar att varken miljö- eller produktions-\r\nmålet uppnås helt. När det gäller arbetet med att nå\r\nmiljömålet är utvecklingen mer positiv. Miljöhänsy-\r\nnen har under 90-talet förbättrats påtagligt inom\r\nskogsbruket. Denna utveckling är naturligtvis mycket\r\nglädjande. Inte minst är det mycket positivt att utvär-\r\nderingen visar att skogsbrukets frivilliga avsättningar\r\nredan i dag har fått en så stor omfattning. På frivillig\r\nväg undantas drygt 800 000 hektar produktiv skogs-\r\nmark för naturvårdsändamål, och det är en mycket\r\nviktig del av skogspolitiken där skogsägarna tagit ett\r\nstort ansvar.\r\nDäremot visar utvärderingen att det finns vissa\r\nbrister när det gäller att nå produktionsmålet. Främst\r\nrör det sig om försämrade återväxtresultat och behov\r\nav en ökad röjningsaktivitet. Jag delar naturligtvis\r\nGöte Jonssons uppfattning när det gäller skogens\r\nstora betydelse för vårt land och vikten av att vi vär-\r\nnar produktionsmålet. De brister som utvärderingen\r\npekar på rör dock inte reservatsavsättningar utan i\r\nförsta hand åtgärder för att föryngra och vårda den\r\nnya skogen.\r\nSkogsstyrelsens utvärdering av skogspolitikens\r\neffekter är för närvarande ute på remiss, och rege-\r\nringen avser att återkomma till riksdagen med even-\r\ntuella förslag till åtgärder i höst.</pre><pre>Anf.  24  GÖTE JONSSON (m):\r\nFru talman! Jag tackar statsrådet Messing för sva-\r\nret på interpellationen. Jag har ställt interpellationen\r\ndärför att jag är bekymrad över att produktionsmålet\r\negentligen har kommit i skymundan i den allmänpo-\r\nlitiska debatten, och även i debatten i övrigt.\r\nSkogen är en av våra absolut viktigaste näringar.\r\nSkogen är också vår viktigaste förnybara råvara. Den\r\när angelägen för sysselsättningen på landsbygden\r\nmen inte bara där utan för sysselsättningen i hela\r\nlandet. Skogen är viktig för landets ekonomi, inte\r\nminst på exportsidan. Skogen är vår viktigaste ex-\r\nportråvara. Utifrån det har jag ställt mig frågan varför\r\nregeringen har ökat avsättningen för naturändamål,\r\nfrån 800 000 hektar till 900 000 hektar i anslutning\r\ntill att vi fick miljömålspropositionen.\r\nMiljömålsutredningen, som samarbetade med\r\nskogsnäringen, kom fram till att det räckte med\r\n800 000 hektar för att vi skulle klara de behov som\r\nfinns av att rädda viktiga miljövärden och den biolo-\r\ngiska mångfalden. Utan några ytterligare motiv kom\r\nregeringen sedan med ett förslag som innebar att man\r\nlade på 100 000 hektar. Det skulle vara intressant att\r\nhöra hur statsrådet Messing, som är ansvarig för\r\nskogsfrågorna och framför allt produktionsmålet, ser\r\npå denna fråga. Varför har man utökat andelen med\r\n100 000 hektar, från 800 000 till 900 000 hektar? Vi\r\nvet att skogen är oerhört angelägen för såväl produk-\r\ntionsmålet som miljömålet. Här har produktionsmålet\r\nfått stryka på foten.\r\nMan kan inte bara öka andelen skog för naturän-\r\ndamål utifrån miljöhänsyn med en så stor volym utan\r\natt mycket klart ange skälen. De skälen har riksdagen\r\ninte fått del av. Jag skulle gärna vilja höra om statsrå-\r\ndet Messing kan redovisa de skälen här.\r\nVi har framför allt reagerat mot att man så starkt\r\nbetonar avsättningar för rekreationsändamål. Vi me-\r\nnar att allemansrätten i vårt land är unik. Den ger alla\r\nmöjlighet att ströva i skog och mark, plocka bär och\r\nblommor utan att vi gör stora skogsavsättningar. Att\r\ndå koppla avsättningar till rekreationsmålet är i prin-\r\ncip felaktigt. Däremot instämmer vi i att man måste\r\nslå vakt om bevarandeintressen utifrån miljömålen\r\noch den biologiska mångfalden.\r\nHur ser statsrådet på frågan om att tillgodose re-\r\nkreationsmålet? Delar inte statsrådet min uppfattning\r\natt allemansrätten i mycket stor utsträckning tillgodo-\r\nser behovet av rekreation ute i skog och mark, utan\r\natt vi ska behöva avsätta vissa områden för just det\r\nändamålet?\r\nJag vill återkomma till den s.k. SUS-\r\nutvärderingen, den utvärdering som Skogsstyrelsen\r\nhar gjort nyligen. Det finns anledning att mycket klart\r\nslå fast att den visar att skogsägarna tar ett mycket\r\nstort ansvar, inte minst när det gäller bevarande av\r\nbiologisk mångfald. Det pekade också statsrådet på.\r\nVi har anledning att från politiskt håll klart markera\r\nen uppskattning gentemot skogsbruket för att man tar\r\nett så stort ansvar.\r\nDet är mycket angeläget att skogspolitiken är\r\nlångsiktig utifrån såväl produktionsmålet som miljö-\r\nmålet. Det har skett förändringar i skogspolitiken\r\nunder 1990-talet som inte har varit så lätta att hänga\r\nmed i för enskilda skogsbrukare.\r\nFru talman! Jag ber att få återkomma i nästa in-\r\nlägg när det gäller de övriga frågorna.</pre><pre>Anf.  25  ÅKE SANDSTRÖM (c):\r\nFru talman! Jag vill passa på och ställa några\r\nkompletterande frågor kring den stora fråga som\r\nskogspolitiken är. Vi hade inte tillfälle att diskutera\r\nden när avsnittet Levande skogar från Miljömål-\r\nskommittén antogs.\r\nDet är helt klart som föregående talare säger, pro-\r\nduktionsmålet har kommit i skymundan i skogspoliti-\r\nken generellt sett. Min fråga har anknytning till det\r\nbeslut som fattats om avsättningar. Man gick ju\r\n100 000 hektar längre än Miljömålskommittén.\r\nFör det första: Vilken form av konsekvensanaly-\r\nser gjordes ur skoglig synpunkt före beslutet när det\r\ngäller råvarusynpunkter i hela landet, sysselsättnings-\r\naspekter och regionala konsekvenser? Det är många\r\nsom har ställt sig frågande till nivån, även skogssak-\r\nkunniga.\r\nFör det andra: Olika avsättningsformer såsom re-\r\nservat och nationalparker, i synnerhet reservat, har\r\nbetonats väldigt starkt. Här ställer sig också många\r\nfrågande. På 30-40 år kan helt nya rön komma fram\r\nbeträffande formerna för skydd av vissa arter. Är det\r\ndå rimligt att binda upp så stora arealer just i form av\r\nreservat, som innebär en död hand över stora områ-\r\nden för all framtid?\r\nNaturvårdsavtal ingår som ett instrument men är\r\nknappast nämnt i den aktuella propositionen. Det är\r\nen mer flexibel åtgärd sett över tiden. Områden och\r\nlandskap förändras liksom skötselmetoder och övrig\r\nskoglig verksamhet.\r\nHur ser skogsministern på denna skarpa centrala\r\nstyrning av valet av skyddsformer? Det är t.o.m.\r\nangivet i propositionen exakt hur många hektar som\r\nska vara reservat för biotopskydd. Jag önskar svar på\r\nden frågan.</pre><pre>Anf.  26  Statsrådet ULRICA MESSING (s):\r\nFru talman! Jag vill inledningsvis säga att jag helt\r\ninstämmer i Göte Jonssons beskrivning av det stora\r\nvärde som skogen har i vårt land - som basindustri,\r\nsom grund för anställning för många svenskar, som\r\nförutsättning för en tillväxt som vi alla har glädje av\r\noch mycket annat. Men skogen har också ett oerhört\r\nstort värde som rekreationskälla.\r\nVi har nu talat om tydligt vilka ambitioner rege-\r\nringen har med det statliga skogsinnehavet. Det visar\r\nsig såväl i den skogspolitik som ligger bakom oss där\r\nvi har jämställt miljömålet med produktionsmålet och\r\ni den miljömålsproposition där vi valde att gå längre\r\nän vad utredningen hade föreslagit när det gäller\r\navsättningar som i det engagemang vi nu har presen-\r\nterat när det gäller Svea Skog och affären med Assi\r\nDomän. Det är en markering av att skogen är en vik-\r\ntig näring i vårt land och att det då är naturligt att\r\nregering och riksdag har en medveten politik för hur\r\nvi vill stötta, utveckla och driva denna näring framåt.\r\nVi gör det med en balans mellan att bevara miljömå-\r\nlen och hela tiden dra nytta av den miljökunskap som\r\nfinns inom skogen för att kunna vidareförädla än mer\r\noch nå upp till produktionsmålen.\r\nVi valde att gå lite längre än utredningen och fö-\r\nreslå en avsättning på 900 000 hektar. Det var mot\r\nbakgrund av att vi vill tydliggöra det engagemang\r\nsom vi står för: att värna naturvården, att ta hänsyn\r\ntill kultur- och miljövården, att säkra en närhet och\r\ntillgänglighet till rekreation så att alla människor har\r\nmöjlighet att njuta av allemansrätten. Vi menar att det\r\när viktigt, inte minst mot bakgrund av att vi ser ett\r\nhelt nytt livsstilsmönster där alltfler människor växer\r\nupp utan en nära relation eller närhet till skog och\r\nnatur. Det slog vi fast i målen. De är viktiga att leva\r\nupp till.\r\nJag vill också understryka att det inte finns nå-\r\ngonting som pekar på att våra höjda ambitioner när\r\ndet gäller avsättning på något sätt skulle kunna även-\r\ntyra produktionsmålet. Skogsstyrelsen har räknat på\r\navsättningarna och menar att det inte finns något som\r\ntalar för att höjda ambitioner i avsättningarna för\r\nnaturvård och naturreservat skulle betyda att vi får ha\r\nlägre ambitioner för produktionsmålen.\r\nJag delar er oro över det som framförs i den rap-\r\nport som Skogsstyrelsen har lämnat, som är ute på\r\nremiss. Den oron är befogad, eftersom vi ser att vi\r\nblir bättre på att leva upp till miljömålen men har\r\nsvårare att leva upp till produktionsmålen. Skogssty-\r\nrelsen har analyserat skälen till det och pekar på att\r\ndet inte har att göra med avsättningarna, varken de\r\nfrivilliga avsättningarna eller de som görs från statens\r\nsida. Det har snarare att göra med att alltför många\r\nskogsägare har haft en alltför stor tilltro till den na-\r\nturliga återväxten också på platser och marker där det\r\ninte har varit möjligt. Jag tror inte att det beror på\r\novilja utan snarare på okunskap. Den tron bygger jag\r\npå det engagemang som vi ser när Skogsstyrelsen\r\nbjuder in till utbildning, undervisning och studiecirk-\r\nlar. Man organiserade t.ex. studiecirkeln Grönare\r\nskog. Den har väckt ett otroligt stort engagemang. Jag\r\ntror därför att vi i framtiden kan vara ganska optimis-\r\ntiska och snarare kan öka produktionsmålen, precis\r\nsom Skogsstyrelsen själv har pekat på.\r\nI dag ser man en möjlig avverkning på 75 miljo-\r\nner kubikmeter per år. Skogsstyrelsens egna beräk-\r\nningar säger att vi under 2000-talet kan öka den av-\r\nverkningen till 88-100 miljoner kubikmeter per år\r\nunder förutsättning att vi blir bättre på just återväxten\r\noch i viltfrågan.</pre><pre>Anf.  27  GÖTE JONSSON (m):\r\nFru talman! Det är väl ändå självklart, statsrådet,\r\natt om man undantar ytterligare 100 000 hektar pro-\r\nduktiv skogsmark minskar också förutsättningarna att\r\nproducera råvara. Det motsvarar flera hundra normala\r\nskogsbruk i södra Sverige. Det är alldeles uppenbart\r\natt det påverkar produktionsmöjligheten.\r\nJag skulle vilja fråga statsrådet hur statsrådet ser\r\npå den skogspolitik vi har för närvarande. Personligen\r\nhar jag den uppfattningen att den nuvarande skogs-\r\npolitiken ska ligga fast. Vi står på de båda benen\r\nproduktionsmålet och miljömålet.\r\nNär det gäller de brister som har påpekats i sam-\r\nband med den utvärdering som nu gjorts finns det\r\nganska självklara förklaringar till dem. Det har gått ut\r\nåtskilliga dubbla budskap till skogsbrukarna ute i\r\nlandet. Först och främst har man mycket klart marke-\r\nrat miljöfrågan i sammanhanget.\r\nI synen på föryngring har det också gått ut dubbla\r\nbudskap. Man har sagt att andelen naturlig föryngring\r\nska utökas. Det har diskuterats i olika sammanhang\r\natt vi har för liten andel naturlig föryngring. Detta är\r\nockså någonting som givetvis går ut till skogsbrukar-\r\nna. Då tror de att det är vad som gäller.\r\nSamtidigt vet vi att den naturliga föryngringen\r\nmåste anpassas till den ståndort som finns i samman-\r\nhanget. Men det har inte presenterats på samma sätt.\r\nHär har man utifrån miljöresonemang sagt att den\r\nnaturliga föryngringen ska öka.\r\nRöjningen och gallringen är också viktiga. Givet-\r\nvis är det angeläget att vi uppnår målet på de område-\r\nna.\r\nMin fråga är: Anser statsrådet att vi ska ha kvar\r\nden nuvarande lagen som bygger på frivillighet? Det\r\när mycket angeläget att vi är eniga om att vi ska ha\r\nden som bakgrund för den framtida skogspolitiken.\r\nDet är också angeläget att vi ökar resurserna till\r\ninformation och rådgivning. Här måste Skogsstyrel-\r\nsen och skogsvårdsmyndigheterna få bättre resurser\r\nän vad de har i dag. Jag kritiserar inte Skogsstyrelsen\r\noch skogsvårdsmyndigheterna. De gör ett utomor-\r\ndentligt bra jobb utifrån de resurser de har.\r\nDet är ofta i många sammanhang en mycket god\r\nkontakt mellan myndigheterna och producenterna.\r\nDet är inte vad min fråga gäller. Min fråga är om\r\nstatsrådet är beredd att se till att skogsvårdande myn-\r\ndigheter får bättre och större resurser. Det är oerhört\r\nviktigt för möjligheterna att uppnå produktionsmålet\r\nför skogen och för den delen även miljömålet.\r\nEn annan fråga jag ser som angelägen är de olika\r\nmyndigheter som är inblandade i skogsfrågorna. Vi\r\nhar miljöbalken, kulturminneslagen, vattenlagen och\r\nskogsvårdslagen, och det kanske finns ytterligare\r\nnågon lag. Det är olika myndigheter som har ansvar\r\nenligt de olika lagarna.\r\nDet är väldigt angeläget att ansvarigt statsråd ser\r\ntill att sektorsmyndigheten har det övergripande an-\r\nsvaret och ska stå som nummer ett för svaren till\r\nskogsägarna och producenterna om hur de ska hante-\r\nra de olika frågorna. I annat fall går det ut väldigt\r\nolika besked till enskilda skogsägare.\r\nGe de skogsvårdande myndigheterna och Skogs-\r\nstyrelsen det absolut övergripande ansvaret. Det har\r\nde i och för sig. Men detta måste markeras ännu tyd-\r\nligare i de olika sammanhangen.\r\nFru talman! Jag vill till sist ta upp en annan fråga.\r\nDet gäller konkurrensförutsättningarna. Skogsbruket\r\när i dag mycket hårt konkurrensutsatt internationellt.\r\nDet gäller att vi ser till att det svenska skogsbruket\r\nhar positiva konkurrensförutsättningar.\r\nHär finns bl.a. frågan om produktionsskatterna\r\nmed i bilden. Det gäller t.ex. dieselskatten. Om vi\r\njämför det svenska skogsbruket med det finska befin-\r\nner sig det svenska skogsbruket i underläge konkur-\r\nrensmässigt i förhållande till det finska.</pre><pre>Anf.  28  ÅKE SANDSTRÖM (c):\r\nFru talman! Jag konstaterar först att jag inte fick\r\nnågra svar på de ganska svåra frågorna. Jag tar det\r\ndelvis som intäkt för att det nog förekom ganska lite\r\nkonsekvensanalys på dessa mycket stora områden.\r\nJag hoppas att vi förstår varandra rätt. Jag tror de-\r\nfinitivt att skyddsvärden utgår från de arter som ska\r\nskyddas och den biologiska mångfalden. Det gäller\r\ninte i första hand rekreationsvärdena. Detta sagt för\r\natt det inte ska vara något missförstånd mellan inter-\r\npellanten och skogsministern. Vi har ingen brist på\r\nmark och områden att utnyttja för rekreationsdelen.\r\nSektorsansvaret är helt klart viktigt. Den enskilde\r\nskogsägaren som har små resurser för administration\r\noch planläggning ska inte behöva vända sig till flera\r\nolika myndigheter. Jag har själv väckt en motion till\r\ndetta riksmöte om det. Jag hoppas att den ska kunna\r\nbifallas.\r\nSUS är en fantastiskt fin utvärdering som är vär-\r\ndefull på många sätt. Enligt SUS har rådgivningen\r\npraktiskt taget halverats. Den behöver rustas upp i\r\nbästa mening. Kan vi få en bekräftelse här och nu att\r\nde ökade resurser som krävs för en ökad rådgivning\r\ninte kommer att tas ut via en ny statlig skogsvårdsav-\r\ngift?</pre><pre>Anf.  29  Statsrådet ULRICA MESSING (s):\r\nFru talman! Den utvärdering som Skogsstyrelsen\r\nnu har gjort av den politik som riksdagen har ställt sig\r\nbakom är ute på remiss. Min inriktning är ändock att\r\nde mål som vi har ställt upp ska ligga fast.\r\nDet är oerhört viktigt att vi har jämställda miljö-\r\nmål och produktionsmål och att vi ser att de är bero-\r\nende av varandra. De motverkar inte varandra utan\r\nsamverkar. Det är när vi lyckas få dem att samverka\r\nsom bäst som vi också uppnår mest.\r\nPrecis som både Åke Sandström och Göte Jonsson\r\när jag mycket mån om att vi ska ha kvar den lag som\r\nbygger på frivillighet. Det handlar snarare om mer\r\ninformation och kunskapsspridning än mer piska i ett\r\nsådant arbete.\r\nSkogsstyrelsen har själv pekat på olika frågor där\r\nden menar att det kan ha effekt för att få upp produk-\r\ntionsmålet än mer under nästa mandatperiod. Det\r\nhandlar om information och rådgivning, riktade kam-\r\npanjer och studiecirklar. Men det handlar också om\r\nlite fler fältbesök och om att bli lite bättre på att an-\r\nvända sig av den nya tekniken via t.ex. satellitkart-\r\nläggningar.\r\nAllt detta ska vi bereda noggrant när remisstiden\r\när slut. Regeringen avser att återkomma till riksdagen\r\nmed eventuella förslag till justeringar utifrån den\r\nrapport som Skogsstyrelsen nu har lämnat till oss. Vi\r\nhar då tillfälle att redovisa för riksdagen hur stor\r\nbudget vi menar att Skogsstyrelsen ska ha för att leva\r\nupp till det ansvar vi lägger på den.\r\nDet är inget unikt för en näring, varken för skogs-\r\nnäringen eller för andra näringar, att man ibland går\r\nin i verksamheter som man inte tycker ligger precis\r\npå det område man själv är. Om man är skogsägare\r\nkanske man inte i första skedet tror att man kommer\r\natt krocka med kulturminnesvårdslagen, och ändå gör\r\nman det ibland. Det kommer vi aldrig undan, efter-\r\nsom skogen har fler värden än bara ett. Där har\r\nSkogsstyrelsen ett samordningsansvar att hjälpa en-\r\nskilda skogsägare att komma till rätta med de frågor-\r\nna.\r\nJag är inte orolig för våra höjda ambitioner för av-\r\nsättningar. De avsättningar som vi nu har gjort har en\r\nkoppling både till rekreationen och det som Åke\r\nSandström säger om biotoper och andra naturvärden\r\nsom vi vill bevara och värna. Alla beräkningar som\r\nhar gjorts av Skogsstyrelsen och andra visar att vi kan\r\nhöja produktionsmålet ändå.\r\nVi ser framför oss en tid där vi kan ha mer av-\r\nverkningar trots stora ambitioner för avsättningar om\r\nvi blir bättre på att t.ex. lära om återväxten och vilt-\r\nfrågan. Vi måste också lära oss att se att samma tek-\r\nnik inte passar över hela landet och för alla olika\r\nträdslag.</pre><pre>Anf.  30  GÖTE JONSSON (m):\r\nFru talman! Jag delar statsrådets uppfattning att\r\nall bevarandeambition inte behöver ligga i konflikt\r\nmed produktionsmålet. Man kan givetvis mycket väl\r\nsamordna de olika målen.\r\nNär det gäller min syn på avsättning för rekreation\r\ntycker jag att det är felaktiga signaler som går ut när\r\nman säger att vi måste avsätta vissa områden för\r\nrekreation. I själva verket har svenska folket utifrån\r\nallemansrätten rätt att utnyttja skogsmarken, men\r\ngivetvis på ett försvarbart sätt och inte på vilket sätt\r\nsom helst. Jag tycker därför att man ska göra av-\r\ngränsningar när det gäller formella avsättningar som\r\nsådana.\r\nTill sist skulle jag vilja ta upp en annan fråga. Det\r\ngäller frågan om att bevaka skogsnäringens intressen\r\ni internationella sammanhang. Här tror jag faktiskt att\r\nSverige har en del att lära, kanske inte minst av vårt\r\nöstra grannland Finland. Statsrådet och jag har ju\r\ntidigare varit överens om att skogen är en oerhört\r\nviktig näring. Det innebär att vi också i internatio-\r\nnella sammanhang måste ställa upp för denna näring,\r\nmarknadsföra den och bevaka de svenska intressena\r\nnär det gäller den svenska skogsproduktionen och den\r\nsvenska skogsnäringen. Det kan gälla såväl massa-\r\nproduktionen som virkesproduktionen eller andra\r\nförädlade produkter. Vi måste verkligen marknadsfö-\r\nra den svenska skogen och de svenska skogsproduk-\r\nterna även utifrån de intressen som statsmakterna har\r\natt bevaka i nära samarbete med näringen i dess hel-\r\nhet. Det tror jag är oerhört angeläget att betona.\r\nSedan vill jag än en gång understryka nödvändig-\r\nheten av att statsrådet verkligen analyserar de behov\r\nav resurser som de skogsvårdande myndigheterna har\r\nutifrån det budgetförslag som regeringen kommer att\r\nlägga fram ganska snart.</pre><pre>Anf.  31  Statsrådet ULRICA MESSING (s):\r\nFru talman! Låt mig ge ytterligare en beskrivning\r\nav varför avsättningar är så viktiga. Skälet kan också\r\nvara att vi i framtiden vill förhindra viss exploatering,\r\nnämligen en exploatering som skulle försvåra männi-\r\nskors möjligheter att använda sig av den allemansrätt\r\nsom är så unik. Det har också funnits med i den be-\r\ndömning vi har gjort när vi har pekat ut de avsätt-\r\nningar som vi nu står bakom.\r\nSedan vill jag understryka det som Göte Jonsson\r\ntog upp i en tidigare debattrunda, nämligen konkur-\r\nrensvillkoren. Ju bättre vi blir på att konkurrera gen-\r\ntemot andra länder och på större områden, desto vik-\r\ntigare blir det naturligtvis att vi har mer likvärdiga\r\nvillkor att konkurrera på. Det bekymrar mig att det är\r\nså stora skillnader mellan dieselpriset i Sverige och i\r\nFinland. Det gläder mig att vi har ett konkurrensverk\r\nsom nu med stor ambition driver konkurrensfrågorna\r\nför konsumenternas bästa.\r\nUnder våren har vi tillfälle att bevaka den process\r\nsom Konkurrensverket driver mot bensinbolagen i\r\nSverige. Där menar man att även om man räknar bort\r\nde skatter och avgifter som finns i Sverige får vi be-\r\ntala mer per liter för både bensin och diesel än vad\r\nman får göra i andra jämförbara konkurrerande län-\r\nder. Om vi vill att näringen ska kunna växa som nä-\r\nring är en sund och riktigt konkurrens också en av\r\nförutsättningarna för att det ska vara möjligt.</pre><pre>Överläggningen var härmed avslutad.</pre><pre>10 §  Svar på interpellation 2001/02:230 om\r\näldreomsorgen</pre><pre>Anf.  32  Socialminister LARS\r\nENGQVIST (s):\r\nFru talman! Cristina Husmark Pehrsson har frågat\r\nmig dels vilka åtgärder jag avser vidta för att tillsynen\r\növer vården och omsorgen ska fungera mycket bättre\r\nän i dag, dels vilka åtgärder jag ämnar vidta för att\r\ngarantera att inte äldre ska drabbas av respektlöshet\r\noch en inhuman vård och omsorg.\r\nRegeringen har under senare år vidtagit ett antal\r\nåtgärder för att förstärka tillsynen över vården och\r\nomsorgen om äldre. I samband med den nationella\r\nhandlingsplanen för äldrepolitiken beslutades om ett\r\nresurstillskott till Socialstyrelsen för en utvidgad och\r\nförbättrad tillsyn. I handlingsplanen konstaterades\r\nockså att länsstyrelserna har en viktig roll att spela\r\nnär det gäller tillsynsarbetet. Samtidigt konstaterades\r\natt deras resurser var alltför begränsade för att ett\r\nsystematiskt samarbete på äldreområdet skulle kunna\r\nupptas mellan Socialstyrelsens regionala tillsynsorga-\r\nnisation och länsstyrelserna. Regeringen beslutade\r\ndärför i samband med handlingsplanen att förstärka\r\nresurserna även till länsstyrelserna. Regeringen förut-\r\nsatte då att en samplanering skulle äga rum mellan\r\nlänsstyrelserna och Socialstyrelsen för att resursför-\r\nstärkningen hos båda dessa myndigheter skulle kunna\r\nutnyttjas på ett systematiskt sätt. Detta har möjliggjort\r\nen fördjupad verksamhetstillsyn i både särskilda bo-\r\nendeformer och hemtjänsten. Samarbetet mellan\r\nSocialstyrelsen och länsstyrelserna har också kunnat\r\nutvecklas.\r\nI regeringens proposition Ny Socialtjänstlag m.m.\r\nkonstaterades att behovet av en bättre samordning av\r\ntillsynen motiverar att länsstyrelsens befogenheter i\r\nhögre grad likställs med de befogenheter Socialstyrel-\r\nsen har när det gäller tillsynen över hälso- och sjuk-\r\nvården. Länsstyrelserna har därför genom tillägg i\r\nsocialtjänstlagen fr.o.m. januari 2002 givits en utvid-\r\ngad rätt att ingripa mot missförhållanden i vissa\r\nkommunala verksamheter, t.ex. särskilda boendefor-\r\nmer och hemtjänst. Om det föreligger något missför-\r\nhållande i dessa verksamheter får länsstyrelsen före-\r\nlägga den som ansvarar för verksamheten att avhjälpa\r\nmissförhållandet.\r\nEn väl fungerande tillsyn är en viktig faktor när\r\ndet gäller att förebygga missförhållanden inom vår-\r\nden och omsorgen om äldre. De brister som finns\r\nmåste dock angripas på flera sätt. Olika former av\r\nkvalitetssäkring kan också förebygga uppkomsten av\r\nallvarliga missförhållanden. Oavsett vilka åtgärder\r\nsom vidtas för att förbättra kvaliteten inom äldreom-\r\nsorgen finns dock alltid en liten risk att enskilda indi-\r\nvider kan komma att utsättas för försummelser. Till-\r\nsynsmyndigheten ska granska varje enskilt ärende\r\nsom anmäls till myndigheten. Tillsynsmyndigheten\r\nfår dock inte kännedom om allt. Vissa äldre kan ha\r\nmycket svårt att framföra klagomål på vården och få\r\ngehör för sina synpunkter till följd av fysiska eller\r\npsykiska funktionsnedsättningar eller av rädsla för att\r\nstöta sig med personalen eller annan inom social-\r\ntjänsten. De äldre som saknar nära anhöriga med\r\ninblick i vården kan vara särskilt utsatta. Det var\r\nframför allt mot den bakgrunden som den nya be-\r\nstämmelsen lex Sarah infördes i socialtjänstlagen.\r\nBestämmelsen ålägger var och en som är verksam\r\ninom vården och omsorgen om äldre att vaka över att\r\nde enskilda får god omvårdnad och lever under trygga\r\nförhållanden. Socialstyrelsen kommer under våren att\r\npresentera resultatet av en uppföljning som genom-\r\nförts avseende tillämpningen av lex Sarah.\r\nJag tror att den nya bestämmelsen tillsammans\r\nmed en förbättrad tillsyn och andra kvalitetshöjande\r\nåtgärder kommer att bidra till ökad trygghet för de\r\nmest utsatta äldre. Det är också mycket viktigt att\r\npeka på att vårdgivarna - kommuner och landsting\r\nliksom privata vårdgivare - i lag har särskilt ansvar\r\nför vårdens innehåll och kvalitet.</pre><pre>Anf.  33  CRISTINA HUSMARK\r\nPEHRSSON (m):\r\nFru talman! Jag ska börja med att tacka för svaret\r\näven om jag inte riktigt hittar svar på mina frågor,\r\nmen det kan vi ju ägna en stund åt här. När man skrev\r\nen uppsats i skolan kunde man få underkänt på grund\r\nav missuppfattat ämne. Jag frågade kanske inte så\r\nmycket om vad som har gjorts utan vad som händer\r\nnu och framöver när det gäller trygghet och tillsyn.\r\nDet finns mycket bra vård. Det kan säkert social-\r\nministern och jag vara helt överens om. Men trots allt\r\nfinns det fortfarande mycket vård som är felaktig. Vi\r\nser undernäring, okunnighet, respektlöshet, inlåsning,\r\nbristande valfrihet osv. Det är inte bara jag som säger\r\ndetta. Det har Socialstyrelsen och Demensförbundet\r\npåpekat, och vi läser alldeles för ofta om det i tid-\r\nningarna.\r\nUtan att göra någon jämförelse i övrigt slås jag\r\nibland av tanken att bilindustrin har en bättre säker-\r\nhetskontroll, kvalitetsuppföljning och är långt mer\r\nserviceinriktad och lyhörd än vad en del av äldreom-\r\nsorgen är.\r\nLåt mig upprepa frågorna som jag ställde till soci-\r\nalministern och som jag gärna skulle vilja debattera\r\nhär. Vilka åtgärder ämnar socialministern vidta för att\r\ntillsynen över vården och omsorgen ska fungera bätt-\r\nre än vad den gör i dag? I svaret beskriver socialmi-\r\nnistern vad som har hänt och gjorts. Han beskriver att\r\nman har sett brister, att man trott på samverkan, att\r\nman satt till mer resurser, att man har hoppats på\r\nsamplanering osv. När det gäller samplanering syftar\r\nman alltså på dessa myndigheter, dvs. Socialstyrelsen\r\noch länsstyrelserna. Det är alltså två myndigheter som\r\nska utöva tillsyn utifrån två lagar. Det är ju så att den\r\nena handen vet ibland inte vad den andra gör. Samar-\r\nbetet går inte så bra. Det kan vi nog konstatera.\r\nLåt mig i stället få ge några förslag, socialminis-\r\ntern, eftersom jag saknar sådana i svaret. Låt oss få en\r\nkraftfullare tillsynsmyndighet - en myndighet. Jag\r\nåterkommer till det. Jag har debatterat det många\r\ngånger med socialministern. Det är fortfarande ett\r\nstarkt önskemål från mig att det blir en kraftfull till-\r\nsynsmyndighet som har en ordentlig medicinsk revi-\r\nsion, som är oberoende och som utgår från vården\r\noch omsorgen om de äldre.\r\nJag har också ett annat förslag. I socialutskottet\r\nhade vi häromdagen besök från en länsstyrelse. De\r\nägnar sig mest åt tillsyn av den privata verksamheten\r\noch mindre av den kommunala verksamheten. De\r\nsade att det ute i landet finns äldreomsorgsverksam-\r\nhet, i synnerhet i kommunal regi, som inte skulle ha\r\nfått bedriva vård och omsorg om de hade sökt till-\r\nstånd i dag. Då är min fråga till socialministern: Kan\r\nvi inte här och nu få ett löfte om att all verksamhet\r\nsom bedriver vård och omsorg, oavsett om den har\r\nfått tillstånd tidigare och oavsett om den är privat\r\neller kommunal, ska söka och få ny tillståndspröv-\r\nning? Det handlar alltså om att detta ska omprövas.\r\nVi kan inte acceptera att en myndighet säger att\r\ndet finns verksamhet i landet som inte borde få bedri-\r\nvas och som inte hade fått anslag om den hade sökt i\r\ndag.\r\nSocialministern säger att lex Sarah är svaret på\r\nallt. Men lex Sarah gäller anmälan av vanvård. Det är\r\nnog så bra, men missförhållandet har kanske pågått\r\nunder en längre tid när anmälan sker. Vi ska gå in\r\ninnan detta händer.\r\nEn stark oberoende tillsynsmyndighet är vad jag\r\noch många med mig önskar, socialministern. Låt all\r\nverksamhet få ansöka om att få bedriva äldreomsorg,\r\noch låt verksamheterna prövas regelbundet.</pre><pre>Anf.  34  Socialminister LARS\r\nENGQVIST (s):\r\nFru talman! På fredag kommer riksdagen att hålla\r\nen särskild debatt om äldreomsorgen. Jag uppfattade\r\nCristina Husmark Pehrssons fråga på det sättet att den\r\nhandlade just om hur vi försäkrar oss om att tillsynen\r\nfungerar och om vad som ska ske när det gäller tillsy-\r\nnen. Frågan formulerades inte riktigt så, men jag\r\nuppfattade att detta var vad det i huvudsak handlade\r\nom.\r\nOm man ska diskutera hela frågan om hur äldre-\r\nomsorgen fungerar måste man vidga perspektivet till\r\natt omfatta ekonomiska resurser i de kommuner som\r\nbeställer omsorgen, oavsett om de själva driver den\r\neller använder privata vårdgivare. Man måste diskute-\r\nra möjligheten att anställa kompetent folk och erbjuda\r\ndem som anställs vidareutbildning och möjligheter till\r\nkompetensutveckling. Man måste diskutera hur rela-\r\ntionen till de anhöriga fungerar och vilket stöd vi kan\r\nge till anhörigorganisationer både på lokal och natio-\r\nnell nivå för att få del av deras kunskaper och erfa-\r\nrenheter i utvecklingen av äldreomsorgen. Det finns\r\nen rad åtgärder vi måste vidta för att försäkra oss om\r\natt vi får den äldreomsorg som vi har anledning att\r\narbeta för.\r\nOm jag håller mig till den fråga som jag ändå\r\nuppfattade var själva kärnan, nämligen hur vi får en\r\nfungerande tillsyn, kan jag säga att Cristina Husmark\r\nPehrsson och jag tycks vara oense om en enda fråga,\r\nnämligen den om huruvida det blir bättre med en\r\nmyndighet än med det system vi har i dag. Jag är\r\növertygad om att det system vi har kan ge den tillsyn\r\nvi är ute efter under förutsättning att länsstyrelserna\r\nsamarbetar med Socialstyrelsen, vilket man säger att\r\nman gör. Länsstyrelserna har trots allt för det första\r\nen egen självständighet och för det andra en kunskap\r\nom lokala och regionala förhållanden, som är alldeles\r\nutmärkt att använda.\r\nSer man till att föra en ständig dialog med Social-\r\nstyrelsen, utveckla metoder tillsammans med Social-\r\nstyrelsen och informera Socialstyrelsen om sitt arbete\r\ntror jag att vi kan få en tillsyn som lever upp till de\r\nhöga krav som vi har anledning att ställa. Omvänt ska\r\nSocialstyrelsen ge råd till länsstyrelsernas till-\r\nsynsverksamhet.\r\nJag är inte alldeles säker på att det skulle bli bättre\r\nmed en myndighet. Det är inte det som det handlar\r\nom. Det handlar om att man verkligen utövar tillsyn.\r\nMan ska inte bara agera när det görs anmälningar\r\nutan också ha en löpande tillsyn av verksamheten.\r\nJag tror att det handlar om att se till att tillsynen\r\nhar resurser, att de som utför den är kompetenta och\r\natt det finns personer som har tillräcklig kunskap.\r\nDetta gäller oavsett om det är länsstyrelserna och\r\nSocialstyrelsen eller en särskild myndighet som har\r\nansvaret.\r\nDenna diskussion fördes i anslutning till att vi\r\npresenterade förslaget till socialtjänstlag. Då avvisa-\r\ndes tanken att föra ihop funktionerna under Socialsty-\r\nrelsens ansvar just därför att vi tror på att denna verk-\r\nsamhet kan fungera.\r\nDe rapporter jag får pekar på att vi nu är på väg\r\natt skapa en sådan tillsyn och att den dialog som man\r\ntidigare efterlyst faktiskt finns och fungerar.\r\nVi kommer att få en utvärdering av hur lex Sarah\r\nfungerar. Det ska man inte vifta bort. Det är alldeles\r\nsant att det handlar om att personalen ska anmäla inte\r\nbara vanvård i egentlig mening utan också missför-\r\nhållanden.\r\nDet har sagts att många anställda inte vill anmäla.\r\nDe kanske inte känner till sin lagstadgade skyldighet.\r\nMan är osäker på hur det ska gå till, och man är kan-\r\nske osäker på om det kan uppfattas som illojalt mot\r\narbetskamrater, t.ex. Därför är det viktigt att vi nu får\r\nen utvärdering av hur det fungerar och att vi får kun-\r\nskap om svagheter i systemet och eventuella behov av\r\natt stärka informationen om denna skyldighet, som\r\nalla anställda har.\r\nVi får denna utvärdering inom kort från Socialsty-\r\nrelsen. Den kan vara nyttig när vi diskuterar hur vi\r\nkvalitetssäkrar.\r\nJag tror uppriktigt sagt att kvalitetssäkringen inom\r\näldreomsorgen är av samma klass som kvalitetssäk-\r\nringen när det gäller tillverkningen av Volvobilar. Vi\r\nhar skapat ett kvalitetssäkringssytem som också inne-\r\nbär en lagstadgad skyldighet för alla medarbetare att\r\nanmäla fel. Problemet är att varje anmälan uppfattas\r\nsom en väldig kritik mot verksamheten. Det gör man\r\ninte på Volvo. Där uppfattas det just som en del i\r\nkvalitetssäkringen. Det är viktigt att vi gör det.\r\nI dag publicerar Dagens Medicin en rapport från\r\nSocialstyrelsen om dess tillsynsverksamhet. Det är\r\njättefarligt att dra alltför långtgående slutsatser av en\r\nsådan rapport, men jag ska återkomma till några på-\r\npekanden som görs av Socialstyrelsen.</pre><pre>Anf.  35  CRISTINA HUSMARK\r\nPEHRSSON (m):\r\nFru talman! Jag vill bara påpeka att jag ställde två\r\nfrågor till socialministern. Den första handlade om\r\ntillsyn. Den andra handlade om att garantera en hu-\r\nman vård och omsorg. I svaret tar socialministern\r\növer huvud taget inte upp någonting om tillsynsmyn-\r\ndigheten, men ägnar sig mycket åt kvalitetsfrågorna.\r\nJag går gärna in i den diskussionen också.\r\nSocialministern skriver i sitt svar bl.a. om olika\r\nformer av kvalitetssäkring och åtgärder för att förbätt-\r\nra kvaliteten. Han skriver t.ex. följande: Vissa äldre\r\nkan ha mycket svårt att framföra klagomål på vården\r\noch få gehör för sina synpunkter. Då frågar jag natur-\r\nligtvis hur långt man har kommit med ställföreträdar-\r\nfrågan. När kommer det förslag om ställföreträdare?\r\nDet är viktigt att de som inte kan uttrycka sig har\r\nnågon som kan hjälpa dem med det, och att den rätten\r\när lagstadgad. Det ska finnas någon som fungerar\r\nsom dessa människors röst. Personalen ska inte behö-\r\nva strida mot svensk grundlag, gömma tabletter under\r\nsmörgåsen och låsa in. Det är en kvalitetsfråga. När\r\nkommer ställföreträdarfrågan att lösas?\r\nEn annan fråga på det temat är rätten att välja bort\r\nvård och omsorg. Det är i allra högsta grad en kvali-\r\ntetsfråga. Man ska inte bara få välja vård. De som har\r\nbott i äldreboende och blivit misshandlade och fått\r\nmask och larver i bensår ska kunna säga att de inte\r\nvill vara där utan någon annanstans. En äldre person\r\nska kunna flytta utan att göra en ansökan som ska\r\nprövas.\r\nDet finns många andra saker. Det är klart att vi\r\ninte kan diskutera alltihop här, socialministern, men\r\njag vill ändå skicka med att vi för att öka kvaliteten\r\ninom äldreboendena måste ta till vara alla de sköters-\r\nkor - det är tusentals - som jobbar inom äldreboen-\r\ndena. Regeringen har sagt nej till dem. De måste få\r\nfortbilda sig, och de måste få ökad förskrivningsrätt.\r\nDet gäller medicinsk tillsyn, som jag tycker är väldigt\r\nviktig.\r\nDet handlar om att kunna ge läkare över 67 möj-\r\nlighet att verka. Många av de läkarna jobbade inom\r\näldrevården och hade utbildning i geriatrik.\r\nDet handlar om att äldre inte ska behöva vänta ett\r\npar år på behandling. De ska få vårdgaranti och bli\r\nbehandlade inom ett par veckor.\r\nJag förstår mycket väl att vi inte kan ta upp alla\r\ndessa frågor, men eftersom socialministern i sitt svar\r\ntalar om åtgärder för att öka kvaliteten vill jag ta upp\r\nfrågor som jag tycker är av yttersta vikt och som vi\r\nmåste ta med när vi diskuterar kvalitetssäkring inom\r\nvård och omsorg.</pre><pre>Anf.  36  Socialminister LARS\r\nENGQVIST (s):\r\nFru talman! Vi diskuterar trots allt dels den fak-\r\ntiska kvaliteten, dels kvalitetssäkring och tillsyn, som\r\när något skilt från detta. Tillsynen är faktiskt en del\r\nav kvalitetssäkringen. Vi ska veta att samhället har\r\nresurser att följa upp anmälningar och utöva tillsyn av\r\nverksamheten regelbundet för att försäkra sig om att\r\nkvaliteten är hög.\r\nNär vi talar om den faktiska kvaliteten och möj-\r\nligheten att utveckla den handlar det i hög grad om att\r\nöka resurserna till äldreomsorgen. Det är ingen tve-\r\nkan om detta.\r\nJag ska återkomma till den rapport som nu har\r\nlämnats av Socialstyrelsen, som Dagens Medicin\r\nrefererar. De redovisar de anmälningar som kommit\r\nin när det gäller äldreomsorgen. Det visar sig att man\r\nkan dra slutsatsen att de flesta anmälningar som leder\r\ntill allvarlig kritik gäller privat äldreomsorg. Om det\r\ninte vore en seriös diskussion, som vi trots allt ofta\r\nhar, skulle vi utifrån detta faktum kunna dra slutsaten\r\natt den privata äldreomsorgen är sämre.\r\nJag tror inte alls att det är så. Jag tror att man i ett\r\nläge drev principen om att pressa kostnader, och\r\nalldeles för många privata vårdgivare ställde upp på\r\ndetta och erbjöd kommunerna förmånliga avtal. Man\r\nfick med detta faktiskt sämre kvalitet.\r\nMan kan inte spara sig till bättre kvalitet. Jag är\r\nalldeles övertygad om det. Det går inte att göra det\r\nnär det gäller äldreomsorg.\r\nDet handlar om att ha tillräckligt med personal för\r\natt garantera kvaliteten, och det handlar om att erbju-\r\nda personalen vidareutbildning inom arbetet.\r\nDär har vi i dag ett mycket stort problem. Över\r\nhälften av dem som rekryteras till äldreomsorgen\r\nsaknar adekvat utbildning. Då måste man först och\r\nfrämst se till att förbättra utbildningen innan de an-\r\nställs, men de som anställs måste erbjudas vidareut-\r\nbildning på jobbet. Arbetsgivaren har ett jättestort\r\nansvar för detta. Glädjande nog har åtta av tio kom-\r\nmuner sådana program. De arbetar med att erbjuda\r\nalla anställda den här utbildningen. Jag får hoppas att\r\ndetta också gäller de privata vårdgivarna, för de be-\r\nhöver arbeta på samma sätt.\r\nJag tror alltså att vi, när det gäller tillsynen, har ett\r\nbra system, men även där handlar det om att se hur\r\nman följer upp de anmälningar som görs. Vi får en\r\nutvärdering av Socialstyrelsen. Vi behöver också se\r\növer vilka resurser som finns för tillsynsverksamhe-\r\nten, men jag vill inte förespråka att vi skapar en myn-\r\ndighet. Jag tror att det system vi har fungerar, under\r\nförutsättning att det finns ett samarbete.\r\nFrågan som ställdes inledningsvis om huruvida\r\nman ska ha en ny tillståndsprövning av verksamhe-\r\nterna är en fråga som egentligen faller tillbaka på\r\nfrågan om hur kommunernas verksamhet fungerar.\r\nJag tror uppriktigt sagt inte på uppgiften att det finns\r\nen rad äldreboende- och äldreomsorgsverksamheter\r\nsom i dag inte skulle få tillstånd. Det är lätt att säga\r\ndetta, men det finns ju ingen verksamhet utan att\r\nkommunerna och de kommunala ansvariga nämnder-\r\nna faktiskt har fattat beslut om den. Det finns miss-\r\nförhållanden. Det finns sämre kvalitet. Det finns\r\nbättre kvalitet. Det finns personalbrist i olika verk-\r\nsamheter. Men jag tror helt enkelt inte att det är kor-\r\nrekt att svensk äldreomsorg skulle karakteriseras av\r\natt det finns en rad verksamheter som inte skulle\r\ntillåtas ifall man i dag gjorde en tillståndsprövning.\r\nDet är viktigt att vi får se vad Socialstyrelsen säger\r\nnär det gäller verksamheten.</pre><pre>Anf.  37  CRISTINA HUSMARK\r\nPEHRSSON (m):\r\nFru talman! Det här med att det finns verksamhe-\r\nter som inte skulle få tillstånd är inte mina ord, utan\r\ndet kom upp i socialutskottet häromdagen.\r\nJag vill kort säga att jag har debatterat länsstyrel-\r\nsen med socialministern. Trots att man fick mer\r\npengar och resurser såg man att man inte klarade\r\ntillsynen. Vi har diskuterat Socialstyrelsen, som själv\r\nerkände att man inte hade något patientperspektiv\r\nmed sig. Det var också alarmerande. Vi har diskuterat\r\nuppgifter i Aftonbladet. Man har synat 150 anmäl-\r\nningar och säger att det bara är toppen på ett isberg.\r\nJag menar att jag i dag diskuterar tillsynsmyndig-\r\nheten och att något måste göras därför att det inte\r\nfungerar.\r\nSedan är jag helt överens med socialministern om\r\natt entreprenadupphandlingar och billiga lösningar\r\ninte är någonting som vi ska syssla med. Då hoppas\r\njag att socialministern är ense med mig om att vi gör\r\nen äldrepeng i stället, en peng som följer med den\r\nenskilde dit den vill och som varierar i storlek bero-\r\nende på hur mycket vård och omsorg som behövs. Då\r\nfår jag åka vart jag vill och får den vård jag vill, och\r\npengen blir större efter mitt behov. Då tror jag att vi\r\när ense om att vi ska ha det systemet i stället för\r\nentreprenadupphandling.\r\nÅterigen hoppas jag att ställföreträdarfrågan ska\r\nlösas med det snaraste.</pre><pre>Anf.  38  Socialminister LARS\r\nENGQVIST (s):\r\nFru talman! Jag har bara en liten kommentar till\r\ndetta med äldrepeng.\r\nJag blir inte riktigt klok på hur den idén ska se ut.\r\nVi vet ju att varje äldre människa som behöver vård\r\noch omsorg har ett omsorgsbehov som skiljer sig\r\nradikalt från grannens. Så är det ju. Då är problemet\r\nmed en äldreomsorgspeng att man försöker likställa\r\ndem. Bekymret i Stockholm, där man försöker införa\r\ndetta, är att det förmodligen inte kommer att fungera.\r\nDärför är jag inte alldeles säker på att en äldrepeng är\r\nlösningen. Kommunerna ska ta ett ansvar, och jag\r\ntycker absolut att man ska kunna köpa upp tjänster\r\nfrån seriösa företag, och då ska man garanteras kva-\r\nlitet. Det är det som jag tycker är lösningen.</pre><pre>Överläggningen var härmed avslutad.</pre><pre>11 §  Svar på interpellation 2001/02:235 om\r\ntågförbindelser Karlskoga-Degerfors</pre><pre>Anf.  39  Näringsminister BJÖRN ROSEN-\r\nGREN (s):\r\nFru talman! Mot bakgrund av att förändringar i\r\ntågtrafiken mellan Stockholm och Oslo aviserats har\r\nInger Lundberg frågat mig för det första hur jag vill\r\nmedverka till att tåg - och annan kollektivtrafik -\r\nmellan tillväxtområdena och regionalpolitisikt utsatta\r\nområden stärks, för det andra om jag är beredd att i\r\ndialog med SJ och andra aktörer på tågtrafikområdet\r\nsäkra att en ökad satsning på snabba tågförbindelser\r\nmellan t.ex. Stockholm och Oslo förenas med tågför-\r\nbindelser av minst samma klass som dagens för mel-\r\nlanliggande orter som Degerfors och för det tredje hur\r\nregeringen avser att säkra att statliga verk och bolag\r\ngenomsyras av de ambitioner för regionalpolitiken\r\nsom riksdagen uttalat.\r\nVad gäller Inger Lundbergs två första frågor vill\r\njag först klargöra att en utgångspunkt i den svenska\r\ntransportpolitiken i och med 1998 års transportpoli-\r\ntiska beslut är att interregionala transporter ska bedri-\r\nvas på kommersiella grunder. Vilken trafik som ska\r\nbedrivas och i vilken omfattning är därför en fråga\r\nsom beslutas av trafikansvariga och är primärt inte en\r\nfråga för regeringen.\r\nOm viss trafik inte kan bedrivas på kommersiella\r\ngrunder kan regeringen besluta att trafiken ska upp-\r\nhandlas. Rikstrafiken är den myndighet som har an-\r\nsvaret för statens upphandling av trafik. I myndighe-\r\ntens ansvar ligger också att kartlägga de brister som\r\nfinns i det kollektiva transportsystemet samt att före-\r\nslå åtgärder för att motverka eventuella brister.\r\nJag vet att Rikstrafiken är medveten om de pro-\r\nblem som tas upp i Inger Lundbergs interpellation.\r\nRikstrafiken och Länstrafiken i Värmland har startat\r\nen utredning där målsättningen är att redovisa om och\r\nhur tågtrafiken i regionen kan utvecklas och kopplas\r\ntill angränsande trafiksystem och samverka med\r\nfjärrtågstrafiken genom länet. En slutrapport beräknas\r\nvara klar i juni 2002.\r\nInger Lundbergs tredje fråga gäller verks och\r\nmyndigheters ambitioner för regionalpolitiken.\r\nStatliga myndigheter ska inom sina verksamhets-\r\nområden verka för att de regionala utvecklingspolitis-\r\nka målen uppnås. I dialogen mellan regeringen och\r\nmyndigheterna är det mycket viktigt att diskutera hur\r\noch under vilka förutsättningar det regionala hän-\r\nsynstagandet bäst kan realiseras. Likaledes läggs stor\r\nvikt på dessa frågor vid uppföljningen av myndighe-\r\nternas arbete.\r\nGlesbygdsverket har dessutom i uppdrag att in-\r\nformera centrala statliga myndigheter och statliga\r\nbolag om gles- och landsbygdens behov samt redovi-\r\nsa i vilken utsträckning hänsyn tagits till dessa behov.\r\nJag följer med intresse utvecklingen av de fråge-\r\nställningar som Inger Lundberg tar upp.</pre><pre>Anf.  40  INGER LUNDBERG (s):\r\nFru talman! Jag vill börja med att tacka för svaret\r\npå interpellationen. Jag vill också passa på att rikta ett\r\nvarmt tack till näringsministern, hans medarbetare\r\noch Peter Lundberg för det gedigna arbete som de\r\ngjorde med omställningsprogrammet för Karlskoga,\r\ninte för att det var yvigt, väldigt mycket pengar och\r\nså, utan för att det genomsyrades av långsiktighet och\r\nav en vilja att ta vara på styrkan i den här industrire-\r\ngionen. Det är en ambition att detsamma ska gälla\r\nprogrammet för Degerfors.\r\nMen, fru talman, det är viktigt att säga att aldrig\r\nså goda regionalpolitiska insatser inte fungerar om de\r\ngrundläggande förutsättningarna i samhället inte\r\nfungerar riktigt bra. En sådan är tågtrafiken.\r\nKarlskoga-Degerfors har genom Degerfors haft\r\nen god tågtrafik, bra förbindelser med Stockholm och\r\nbra förbindelser genom Hallsberg ut i landet. Därför\r\när de nedskärningar på tågtrafiken som Linx föreslår\r\noerhört allvarliga. Det är allvarligt att statliga SJ\r\ntillsammans med norska statens bolag föreslår strate-\r\ngiska nedskärningar på viktiga tider. Två tåg som går\r\nmed fem minuters mellanrum behöver inte båda stan-\r\nna i Degerfors, men ett tåg som går kl. 17.00 från\r\nStockholm har mycket stor betydelse för att industri-\r\nregionen Karlskoga-Degerfors med sin mycket kvali-\r\nficerade tekniska kompetens ska kunna fortsätta att\r\nutvecklas, ha bra affärsförbindelser och vara stark\r\nlångsiktigt.\r\nDet här är frågor som är väldigt brådskande. Nu\r\nläggs sommartidtabellerna. Näringsministern talar om\r\nen utredning som görs av Rikstrafiken tillsammans\r\nmed Länstrafiken i Värmland. Det är bra att den görs,\r\nmen det fattas strategiska beslut för Degerfors och\r\nKarlskogas framtid här och nu när det gäller tidtabel-\r\nlerna. Jag förstår att näringsministern inte kan och\r\ninte får lägga tidtabeller. Men förhållningssättet att de\r\nav staten ägda organisationerna måste bidra till de\r\növergripande målen när det gäller den statliga regio-\r\nnalpolitiken är viktigt.\r\nJag talar inte heller om någon förlustlinje, utan jag\r\ntalar om en linje, dvs. Stockholm-Oslo och Stock-\r\nholm-Karlstad, som SJ har drivit med lönsamhet. Jag\r\nhar stor respekt för näringsministerns tal om kom-\r\nmersiella hänsyn, men vad är kommersiella hänsyn i\r\nsamhällsägd verksamhet? Är det vinstmaximering?\r\nJag tror inte det. Då finns det ingen anledning för\r\nstaten att äga bolag. Målet måste vara det som bl.a.\r\nSABO har talat om: affärsmässig allmännytta. Det\r\nska vara affärsmässigt justa grunder, men samhälls-\r\nägd verksamhet måste genomsyras av de övergripan-\r\nde mål som är skälet till att staten driver verksamhet.\r\nDet är oerhört olyckligt om vi nu i viljan att få\r\nsnabba transporter Stockholm-Oslo och Stockholm-\r\nGöteborg tappar bort att det finns ett inland, ett inland\r\nmed många intresserade tågresenärer som har avgö-\r\nrande behov av att detta fungerar.\r\nJag vädjar till näringsministern att förtydliga det\r\nförhållningssätt som gäller: affärsmässigt - ja, kom-\r\nmersiellt rätt - ja, men också med allmännyttan som\r\ngenomsyrande all offentlig verksamhet.</pre><pre>Anf.  41  PETER PEDERSEN (v):\r\nFru talman! Jag vill som distriktsordförande för\r\nVänsterpartiet i Örebro län tacka Inger Lundberg,\r\nsom är distriktsordförande för Socialdemokraterna,\r\nför att hon har tagit upp den här viktiga frågan i en\r\ninterpellation till näringsministern.\r\nDet hjälper liksom inte att näringsministern nu\r\näntligen har levt upp till sitt och regeringens löfte om\r\natt tillskapa nya jobb och nya projekt till Karlskoga-\r\noch Degerforsområdet om man nästa vecka drar in en\r\ntågförbindelse, nästa vecka kanske ytterligare en osv.\r\nJag åker med det här tåget, och jag tror att det skulle\r\nvara mycket bättre om Linx lade ned lite mer kraft på\r\natt avgå i tid från Arvika och från Stockholm i stället\r\nför att värdera om ett stopp på två minuter i Degerfors\r\ngör att det inte blir affärsmässigt. Det tycker jag är\r\nrent trams. Man borde lägga mer tid på att faktiskt se\r\ntill att de avgångar man har bestämt funkade enligt\r\ntidtabellen i stället för att fundera på om man kan\r\ntjäna ytterligare någon minut på att inte stanna i De-\r\ngerfors.\r\nJag kan konstatera att det, som Inger Lundberg\r\nskriver i sin interpellation, är väldigt många männi-\r\nskor som åker den här linjen två gånger i veckan,\r\nfram och tillbaka. Väldigt många människor går på\r\noch av i Degerfors. Jag inser också att alla dessa inte\r\nkommer från Degerfors. Många kommer från Karl-\r\nskoga och en ganska stor region. Det här kommer\r\nalltså inte bara att drabba orten Degerfors, vilket är\r\nilla nog, utan det kommer också att drabba Karlskoga\r\nmycket hårt.\r\nDet finns olika alternativ. Man har t.ex. föreslagit\r\natt bygga Nobelbanan över Karlskoga, vilket skulle\r\nkosta en förskräcklig massa pengar. Jag vill hävda att\r\ndet skulle vara en mycket mindre affärsmässig sak att\r\nsatsa på i det här läget än att se till att ha en bra för-\r\nbindelse från Degerfors som kan komma även karl-\r\nskogaborna och andra i området till godo.\r\nMinistern är ju väl medveten om de problem som\r\nDegerfors har med anledning av Avesta Polarits be-\r\nslut, som har lagt sig som en död hand över orten. Det\r\nvi nu minst av allt behöver är sämre förbindelser med\r\ntätorter och tillväxtcentrum. Vi behöver bättre förbin-\r\ndelser - järnvägar, vägar, Internetförbindelser, bred-\r\nband och hela köret, allt vi kan få - för att kunna\r\nmotverka det negativa som kommit i och med det här\r\nbeslutet.\r\nJag kan ta ett exempel. Degerfors kommun har det\r\nsenaste året gått in med ungefär 600 000 kr för att se\r\ntill att det finns en bemannad järnvägsstation i Deger-\r\nfors. Och det har vi inte råd med; underskottet för\r\nförra året visade på 21,9 miljoner. Den tjänsten kom-\r\nmer att dras in och ersättas med någon typ av biljet-\r\ntautomat som SJ ska sätta upp. Den kanske inte blir\r\nhelt nödvändig om man beslutar sig för att dra bort\r\ndenna viktiga förbindelse.\r\nJag skulle precis som Inger vilja vädja till minis-\r\ntern. Jag förstår att vi inte kan ha ministerstyre, men\r\nvi kan ha en diskussion: Vad vill staten som ägare?\r\nLinx är ett dotterbolag till svenska SJ och den norska\r\nstatsbanan, och det borde kunna finnas ett något stör-\r\nre intresse i en sådan organisation av att ta samhäll-\r\nsansvar och visa ägarintresse än vad den privata sidan\r\nhar visat i t.ex. fallet Degerfors. Finns det alltså några\r\nmöjligheter att påverka detta skulle det betyda oerhört\r\nmycket. Det vore också, skulle jag vilja säga, en väl-\r\ndigt liten kostnad för Linx.\r\nJag skulle vilja ha ett förtydligande om att minis-\r\ntern åtminstone lovar att, inom ramen för vad en\r\nminister kan göra, försöka ha en diskussion med Linx\r\nledning.</pre><pre>Anf.  42  Näringsminister BJÖRN ROSEN-\r\nGREN (s):\r\nFru talman! Låt mig först säga att vi, vilket också\r\nhar framkommit i de här inläggen, har vissa målkon-\r\nflikter. Det ena målet är att det ska vara en snabb,\r\nsäker, trygg och miljömässigt högtstående järnvägs-\r\ntrafik mellan Stockholm och Oslo. Det är viktigt. Vi\r\nhar haft ambitionen att den ska gå på drygt fyra tim-\r\nmar, men jag vet att man nu inte riktigt uppnår detta.\r\nMan kan säga att detta är ett nationellt krav. Vi ska\r\nkonkurrera med flyget. Tåget är miljövänligt, tryggt\r\noch säkert. Vi har nu stora möjligheter att få en väl-\r\ndigt snabb förbindelse mellan Stockholm och Oslo.\r\nOm då detta tåg ska stanna på flera ställen står det\r\nförstås i konflikt med det här målet.\r\nÅ andra sidan har vi det andra målet, nämligen att\r\nalla - inte minst i Degerfors, om vi nu tar det som ett\r\nexempel - ska ha goda förbindelser. Det ska då vara\r\nförbindelser som är miljösäkra, trygga, snabba och\r\nbilliga, och där har tåget väldigt stora fördelar.\r\nDen här målkonflikten står man med. Oftast löser\r\nman detta så att man har ett eller några tåg som går\r\nfrån punkt till punkt, så att säga, i det här fallet från\r\nStockholm till Oslo, och sedan tåg som stannar och\r\ngör uppehåll. Då försöker man kompensera och upp-\r\nnå bägge de här målen. Men jag vill ändå säga att\r\ndetta är en målkonflikt.\r\nSedan har vi frågan om Linx. Som alla vet är det\r\nett bolag som ägs av SJ och den norska statsbanan.\r\nJag vet att det pågår diskussioner mellan företrädare\r\nför kommunen och Linx i avsikt att på bästa sätt lösa\r\nde uppkomna problemen. Enligt den information jag\r\nhar fått träffades parterna för en diskussion i Karlsko-\r\nga senast för ett par veckor sedan, den 31 januari. Då\r\ndiskuterades bl.a. de frågor som tagits upp i denna\r\ninterpellation.\r\nJag utgår från att det för Linx del är mycket vik-\r\ntigt att de nationella marknaderna kan betjänas på\r\nbästa sätt. Eftersom privatresor från regionen, dvs.\r\nöstra Värmland och västra Örebro län, är basen för\r\nhela Linx trafik är jag övertygad om att Linx kommer\r\natt arbeta för att tillgodose så många av kundernas\r\nönskemål som möjligt inom ramen för verksamhetens\r\nvillkor.\r\nSedan gällde det SJ:s uppdrag och statens ansvar\r\növer detta. När det kommer till det operativa utföran-\r\ndet av verksamheten, t.ex. tidtabelläggning, är det\r\nSJ:s styrelse och ledning som ansvarar för detta. Jag\r\nbrukar säga, om jag nu får skämta här i kammaren, att\r\njag brukar ha klippkort till konstitutionsutskottet -\r\ndetta sagt som ett skämt - och jag vill inte äventyra\r\ndetta mer. Vi har den här tudelningen, och den har\r\nockså en väldigt hög effektivitet. Det innebär dock\r\ninte att jag inte är beredd att föra en allmän diskus-\r\nsion när det gäller SJ:s hela bolagisering. Jag kan\r\nberätta att jag i dag har fört uppföljnings- och plane-\r\nringssamtal med Banverket. Det sker ständigt. Då tar\r\nvi upp den här typen av frågor. Detsamma gäller\r\nockså SJ.\r\nJag har förståelse för detta, men jag hoppas att ni\r\nhar förståelse för att det finns en målkonflikt. Det förs\r\nen diskussion, och jag förutsätter nu att det här bola-\r\nget verkligen tar sitt ansvar och ser att här finns en\r\nstor, om jag får använda uttrycket, kundmassa som\r\nhar behov av tåget och att detta är bra både för SJ och\r\nför nämnda orter - Karlskoga och Degerfors.</pre><pre>Anf.  43  INGER LUNDBERG (s):\r\nFru talman! Vi vill inte ha näringsministern i KU.\r\nVi vill ha näringsministern här i kammaren och i\r\nviktigt arbete på Näringsdepartementet.\r\nAtt vi fäster så stort avseende vid tågtrafiken be-\r\nror egentligen på att den har fått ett oerhört stort ge-\r\nnombrott på senare år. Jag är från Örebro, och jag vet\r\nvilken fantastisk betydelse Svealands- och Mälar-\r\ndalsbanorna har fått. Det är bara att gå in och titta i\r\nSCB:s statistik och se hur invånarantalet har föränd-\r\nrats i kommuner som Strängnäs, Västerås och andra\r\nsom har fått förbättrade förbindelser med Stockholm\r\ngenom den här tågtrafiken och vilken positiv betydel-\r\nse Svealands- och Mälardalsbanorna har i Örebro.\r\nNär vi i kommunstyrelsen i Örebro beslöt om\r\npengar till de här objekten för bra många år sedan tror\r\njag inte ens att vi kunde föreställa oss vilken fantas-\r\ntisk betydelse de skulle få i vår tid. Därför är det\r\nockså viktigt att tänka in tågen och tågförbindelserna\r\ni hela den regionala utvecklingen. Både de satsningar\r\nsom regeringen nu gör på kraftig utbyggnad av ban-\r\nkapacitet och att SJ genomsyras av den här tanken är\r\nviktigt.\r\nJag vet att Rikstrafiken och Länstrafiken har en\r\nviktig roll för kompletterande trafik. Men deras upp-\r\ngift blir nästan övermäktig om man inte i ledningen\r\nför Linx och SJ och i den grundläggande trafiken\r\nockså tänker in vikten av en fungerande tågtrafik på\r\naffärsmässigt rimliga grunder i hela landet.\r\nJag är glad över de antaganden som näringsmi-\r\nnistern gör om kontakterna mellan kommunerna och\r\nLinx. Jag hoppas verkligen att det leder till att vi\r\nslutligen får se en annan tågtidtabell än den Linx i\r\nförstone presenterade för bl.a. Karlskoga och Deger-\r\nfors. Det finns också andra kommuner som har varit\r\nberörda av diskussionen kring Linx.\r\nJag tror också att det gäller för de företag som\r\ndriver tågtrafik affärsmässigt att fundera på vilken typ\r\nav tåg man ska ha. Ska man ha tågmaterial som kan\r\ngöra snabba stopp så att ett stopp i t.ex. Degerfors\r\ninte allvarligt förhindrar möjligheterna att nå målet\r\nmed snabb trafik mellan metropolerna?\r\nBåde Sverige och Norge har höga regionalpolitis-\r\nka ambitioner. Då måste man i den grundläggande\r\ninfrastrukturen, där tågtrafiken blir allt viktigare,\r\ntänka in att man ska ge utvecklingskraft till olika\r\ndelar av länet. Visserligen får man inse att det kan\r\nvara en kostnad att stanna i Degerfors men också\r\nklara av att se att det finns betydande intäkter att få\r\nfrån de tågresenärer som går på tågen i Degerfors och\r\nKarlskoga. De är en viktig del av det samlade tra-\r\nfikunderlaget både för Linx och för SJ.\r\nDet är bråttom vill jag till protokollet och även till\r\nföreträdarna i Linx styrelse säga. Det är bråttom att\r\nsäkra att affärsmässiga misstag inte görs, att man\r\nverkligen säkrar att Linx som ett modernt företag\r\nockså tänker in regionala hänsyn.</pre><pre>Anf.  44  PETER PEDERSEN (v):\r\nFru talman! Som ersättare i konstitutionsutskottet\r\nhar jag full förståelse för att näringsministern är för-\r\nsiktig. Jag tycker dock att han i sitt andra inlägg var\r\nbetydligt mer förstående när det gäller de regionalpo-\r\nlitiska hänsyn som också måste tas. Man måste försö-\r\nka balansera detta.\r\nMan kan säga att det snabbaste sättet att ta sig\r\nfrån Oslo till Stockholm är att inte göra något stopp.\r\nMan kör hela vägen. Men man måste ju ha passagera-\r\nre, annars är det ingen idé att köra tåg. Jag inbjuder\r\nsom sagt var gärna näringsministern att göra en resa\r\noch gå av och på i Degerfors eller åtminstone titta ut\r\noch se att det faktiskt är väldigt många människor\r\nsom går av och på. Många veckopendlar och t.o.m.\r\ndagspendlar till Stockholm eller till närliggande orter.\r\nDet är något vi försöker. Man ska kunna bo kvar på\r\nen mindre ort och pendla till andra jobb, även i\r\nStockholm. Det kan man faktiskt med den tidtabell vi\r\nhar nu.\r\nDet handlar inte om att flytta avgången några mi-\r\nnuter hit eller dit. Det gör man när det är sommartid.\r\nDet handlar om att X 2000 nu stannar i Degerfors.\r\nOm man helt plötsligt upphör med det får det faktiskt\r\nväldigt stor betydelse. Det visar att X 2000 betyder\r\nmycket. Det ska vi vara väldigt glada för, men det\r\nmåste komma fler till godo än bara dem som bor i\r\nOslo, Stockholm och andra stora centra. Någon gång\r\nmåste vi kunna göra den avvägning som säger att\r\näven människor som bor och verkar på mindre orter\r\nska känna att de har del av tillväxten. Vi är inte bort-\r\nglömda. Tillväxten ska även kunna falla lite grann på\r\nen ort som Degerfors.\r\nJag vill tacka för de positiva svar som ministern\r\nkan avge inom ramarna. Vi hoppas att Linx fattar ett\r\nklokt beslut.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 16.25 på förslag av tal-\r\nmannen att ajournera förhandlingarna till kl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>12 §  Svar på interpellation 2001/02:236 om\r\nsvarttaxi</pre><pre>Anf.  45  Näringsminister BJÖRN ROSEN-\r\nGREN (s):\r\nFru talman! Maud Ekendahl har frågat mig vilka\r\nåtgärder jag avser att vidta för att komma till rätta\r\nmed den s.k. svarttaxiverksamheten. Maud Ekendahl\r\noch jag har tidigare debatterat denna fråga hösten\r\n2000 i anledning av en interpellation.\r\nSom jag sade redan i den förra debatten ser jag\r\nmycket allvarligt på den olagliga taxiverksamhet som\r\nförekommer. Att transportera passagerare mot betal-\r\nning utan tillstånd är olagligt. Den skärpning av\r\nstraffskalan för olaga yrkesmässig trafik som trädde i\r\nkraft den 1 oktober 1998 var en tydlig signal om att\r\ndenna typ av brottslighet är ett samhällsproblem som\r\ndet är angeläget att bekämpa. När man diskuterar\r\nvilket straff en gärning bör leda till är det dock viktigt\r\natt komma ihåg att det alltid är domstolen som avgör\r\ndetta.\r\nMan måste också komma ihåg att den olagliga\r\nverksamheten sker i samförstånd mellan föraren och\r\npassageraren. Det är därför viktigt att informera all-\r\nmänheten om riskerna med att åka svarttaxi.\r\nSom jag nämnde i interpellationsdebatten för ett\r\når sedan pågår det mycket arbete på gator och torg för\r\natt komma åt den olagliga taxiverksamheten. Polisen\r\nhar i samverkan med flera olika aktörer startat pro-\r\njekt, och strategier har lagts upp för att komma åt de\r\npersoner som ägnar sig åt den olagliga verksamheten.\r\nTyvärr verkar dessa inte ha gett önskat resultat efter-\r\nsom det fortfarande förekommer en relativt omfattan-\r\nde svarttaxiverksamhet.\r\nProblemet med svarttaxi har nyligen  uppmärk-\r\nsammats av Svenska Taxiförbundet i en skrivelse till\r\nNäringsdepartementet. I skrivelsen lämnar Taxiför-\r\nbundet flera förslag till åtgärder. Skrivelsen bereds\r\nför närvarande inom departementet. Under bered-\r\nningens gång kommer vi även att inhämta synpunkter\r\noch kunskap från Rikspolisstyrelsen och andra berör-\r\nda aktörer. Det är dock ännu för tidigt att säga vilka\r\nbeslut som kan komma att fattas med anledning av\r\nskrivelsen.</pre><pre>Anf.  46  MAUD EKENDAHL (m):\r\nFru talman! Låt mig få börja med att tacka nä-\r\nringsminister Björn Rosengren för svaret, även om\r\ndet är nästan identiskt likt det svar jag erhöll för ett\r\noch ett halvt år sedan i kammaren.\r\nInga som helst aktiva insatser har vidtagits från\r\nregeringens sida sedan dess, däremot har problemet\r\nökat i omfattning. Det visade sig tydligt när närings-\r\nministern för ett och ett halvt år sedan uppskattade att\r\ndet fanns 400-500 personer som regelbundet ägnade\r\nsig åt att köra svarttaxi. Dessutom påstod näringsmi-\r\nnistern att det var fråga om ett storstadsproblem, trots\r\natt jag i den debatten påtalade vilka problem vi hade i\r\nÄngelholm med den typen av svarttaxi. Verksamhe-\r\nten pågår även för närvarande.\r\nNäringsminister Björn Rosengren gjorde en grov\r\nunderskattning av omfattningen av verksamheten.\r\nSvenska Taxiförbundet genomförde en egen under-\r\nsökning under oktober förra året. Denna svarttaxiin-\r\nventering skedde i 27 av landets städer. Där visade\r\ndet sig att det var minst tusen personer som agerade\r\nsvarttaxiförare.\r\nEfter denna passivitet vill jag, naturligtvis, ställa\r\nföljande fråga till näringsministern: Har svarttaxi-\r\nverksamheten en låg prioritet inom regeringen efter-\r\nsom ingenting har hänt på flera år? Det går ju inte att\r\nbara hänvisa till en skärpning i lagstiftningen som\r\nträdde i kraft 1998 - en höjning av fängelsestrafftiden\r\n- när svarttaxiförarna inte döms till fängelsestraff.\r\nVarför vågar inte regeringen slå till rejält mot\r\ndenna organiserade brottslighet, som ofta utförs av\r\ntungt kriminellt belastade personer - som inte har\r\nefternamn som Andersson och Jönsson? Hur kan\r\nnäringsministern bara stå och se på? Så här sade\r\nBjörn Rosengren till mig för ett och ett halvt år sedan:\r\n\"Om det visar sig att det inte går att få bukt med\r\nsvarttaxiproblemet inom gällande lagstiftning kan det\r\nsjälvklart finnas anledning för regeringen att titta\r\nnärmare på om det finns skäl att strama upp lagstift-\r\nningen. Jag delar den meningen. Vi får se med kam-\r\npanjerna etc. hur vi bättre kan klara av företeelsen\r\nmed svarttaxi.\"\r\nDet har inte hänt ett dugg på ett och ett halvt år.\r\nNu har Svenska Taxiförbundet lämnat in en skrivelse\r\ntill Näringsdepartementet. Jag hoppas att skrivelsen\r\nkommer att vara ett bra underlag och att kraftfulla\r\nåtgärder kommer att vidtas så att inte ett tandlöst\r\nförslag läggs fram.</pre><pre>Anf.  47  CLAES-GÖRAN BRANDIN (s):\r\nFru talman! Jag hade i och för sig inte tänkt att\r\nlägga mig i debatten, men frågorna vilar under trafi-\r\nkutskottet och det var utskottet som föreslog att rege-\r\nringen skulle skärpa lagen 1998.\r\nLagen finns, men den används kanske inte på ett\r\nriktigt sätt av åklagarna. Precis som Maud säger har\r\nnågra fängelsestraff inte utdömts. Det är endast i\r\nnågra enstaka fall i Sverige som fängelse har utdömts\r\nunder dessa år.\r\nDet är helt klart att verksamheten har accelererat\r\nde senaste åren. Vi var många i den här kammaren\r\nsom trodde att detta bara var ett storstadsfenomen.\r\nMen så är inte fallet.\r\nJag hade förmånen att i lördags natt vara ute med\r\nGöteborgs taxi för att se hur det fungerar i vår stad.\r\nDet var skrämmande. Under de timmar vi var ute\r\nkunde vi räkna till 30-40 svartåkare. Det var fråga\r\nom rena svartåkare, dvs. sådana som kör med privata\r\nbilar i centrum och raggar kunder.\r\nJag tror inte riktigt att det hjälper med att bara in-\r\nformera ungdomar och andra om hur farligt det är att\r\nanvända en sådan tjänst hem på kvällen. Vi vet att det\r\nhar hänt många tragiska saker. Tjejer har blivit våld-\r\ntagna, och andra har blivit bestulna på sina plånböck-\r\ner, kreditkort osv.\r\nMaud säger att det inte är fråga om efternamn som\r\nSvensson och Jönsson, men det finns också namn\r\nsom Andersson och Persson bland dem som kör dessa\r\ntaxibilar. Jag vill inte göra denna delning, utan det är\r\nfråga om ett problem i samhället där vi måste se till\r\natt skärpa lagstiftningen. Som det har framgått tidiga-\r\nre är det svårt för polisen att få fram bevisen. Den\r\nsom åker med ska erkänna: \"Jag har tagit en svart-\r\ntaxi.\" Det är det beviset som åklagaren måste ha för\r\natt yrka på fängelsestraff. Därför hjälper det inte så\r\nmycket med bara hårdare lagstiftning. Men det kan\r\nfinnas andra saker som kan göras. Jag ser gärna att\r\nbilar kan beslagtas. Sedan går det att hävda att det blir\r\nen massa skrotbilar för samhället - i regel är det fråga\r\nom det.\r\nJag håller med om att något måste göras i frågan.\r\nSituationen håller på att accelerera. Det här är inte\r\nbara ett storstadsfenomen, utan det är ett fenomen\r\nsom finns på olika ställen ute i landet.</pre><pre>Anf.  48  Näringsminister BJÖRN ROSEN-\r\nGREN (s):\r\nFru talman! Jag vill först göra ett konstaterande.\r\nNär det gäller svarttaxi tror jag att utvecklingen har\r\nvarit sådan att omfattningen av detta först har minskat\r\nnågot och under senare tid har ökat mycket kraftigt.\r\nTittar man på underlaget från Svenska Taxiför-\r\nbundets inventering så finns det närmare 1 000 svart-\r\ntaxiförare i Sverige. I Stockholm har fyra av fem\r\nkända svarttaxiförare en grov kriminell bakgrund. Det\r\nförekommer i hela landet och är inte enbart ett stor-\r\nstadsproblem. Och jag får erkänna att jag inte hade\r\ndetta underlag vid den förra debatten. Under 2001 har\r\nminst sju kvinnor våldtagits av svarttaxiförare i\r\nStockholm.\r\nTittar man sedan på de förslag som föreligger sägs\r\ndet bl.a. att det ska vara fler poliser ute på nätterna\r\noch att de ska ges resurser så att de kan bevisa dessa\r\nbrott. Jag ska återkomma till detta. Det handlar alltså\r\ndå inte om lagstiftning utan om svårigheten att bevisa\r\ndetta, som också har nämnts här i debatten. Det sägs\r\nvidare att lagen ska skärpas och att gator ska stängas\r\nav. Flera kommuner har med framgång stängt vissa\r\ngator nattetid för privatbilister. Det är alltså en kom-\r\nmunal angelägenhet. Man vill att kollektivtrafiken\r\nska förbättras, bl.a. genom fler bussturer på fredags-\r\noch lördagsnätter. Detta är också en kommunal an-\r\ngelägenhet. Man ska vidare varna allmänheten för\r\nriskerna. Och vi kan alltid diskutera vem som har\r\nansvaret för det.\r\nNär det sedan gäller lagstiftningen tror jag inte -\r\nvi får väl pröva det - att det är den som är problemet.\r\nProblemet är ju - vilket polisen säger, och jag tror att\r\nockså taxirörelsen håller med om det - helt enkelt\r\nbevisbördan, att bevisa att det var en svarttaxi. Det\r\nbottnar väldigt mycket i att de som har åkt svarttaxi\r\ninte erkänner detta.\r\nNär det gäller lagstiftningsfrågan har det också\r\nförts en debatt om att man skulle kriminalisera även\r\nden som åker svarttaxi. Men det är nog ingen enkel\r\nfråga.\r\nBristen gäller inte lagstiftningen utan att det är\r\nsvårt att bevisa detta. Möjligen handlar det också om\r\nresursbrist hos polisen, där man inte har möjligheter\r\natt följa detta, eftersom det är resurskrävande etc. Där\r\nhar vi mycket att titta på.\r\nAtt beslagta bilar och återkalla körkort är inte\r\nheller så enkelt. Det finns möjlighet att återkalla kör-\r\nkort för den som kör svarttaxi. Enligt lagen ska ett\r\nkörkort återkallas bl.a. om körkortsinnehavaren ge-\r\nnom upprepade brott i väsentlig grad har visat bris-\r\ntande vilja eller förmåga att rätta sig efter de bestäm-\r\nmelser som gäller trafiksäkerhetens intressen.\r\nNär man sedan diskuterar frågan om att beslagta\r\nbilen ska man ha i minnet att den bestämmelse som\r\nfinns när det gäller att förklara bilar som har använts\r\nför olovlig körning förverkade har visat sig relativt\r\nsvår att tillämpa. Det beror dels på att bilar har ett\r\nrelativt högt värde, varför tillämpningen av den s.k.\r\nproportionalitetsprincipen oftast leder till att bilen\r\ninte kan förverkas, dels på att de personer som gör sig\r\nskyldiga till upprepade olovliga körningar ofta har\r\ntillgång till flera bilar.\r\nSammantaget inser jag detta stora problem. Jag\r\nska återkomma i mitt nästa inlägg med vad jag tycker\r\natt man ska göra.</pre><pre>Anf.  49  MAUD EKENDAHL (m):\r\nFru talman! Jag vill tacka Claes-Göran Brandin\r\nsom också ger sig in i denna debatt. Detta är ett stort\r\nproblem. Jag nämnde tidigare att de som sysslar med\r\nsvarttaxi är, som vi har hört, kriminella personer. Och\r\nvi vet att det varje år sker ett stort antal rån, stölder,\r\nvåldtäkter och misshandelsfall.\r\nJag blev för några veckor sedan uppringd av en\r\npolis från Örebro. Jag förstod att polisen känner sig\r\nväldigt maktlös inför den här kriminella verksamhe-\r\nten.\r\nSåvitt jag förstår väljer ofta svarttaxiförarna ut si-\r\nna offer. De vill gärna ha mycket berusade personer\r\nsom kunder.\r\nAnledningen till att man använder sig av svarttaxi\r\när ju att det är billigare. Man känner sig väldigt trött\r\noch berusad och vill hem fort, och det finns kanske\r\ninte någon vanlig taxi i närheten och inte heller någon\r\nbuss.\r\nPolisen får ofta tips om att det inte bara handlar\r\nom själva åkandet, utan i detta sammanhang försiggår\r\nförsäljning av smuggelsprit, smuggelcigaretter och\r\nnarkotika samt förmedling av sexuella tjänster.\r\nJag ska nämna en ort i detta sammanhang. Bara i\r\nÖrebro var det 26 stölder, 9 rån, 3 våldtäkter och 4\r\nmisshandelsfall förra året. Man räknar med att det\r\nfinns en svarttaxi på 1 000 invånare i Örebro, men de\r\nkommer utifrån landet.\r\nNäringsministern är faktiskt inne på samma linje\r\nsom jag själv och som jag tänkte fråga om. Problemet\r\när att vissa åklagare kräver så mycket som kanske\r\n15-20 säkra observationer för att man ska kunna slå\r\ntill. Polisen känner sig därför uppgiven. Och framför-\r\nda förklaringar känner de som ointressanta. Domsto-\r\nlarna har lagt bevisbördan orimligt högt. Det är alltså\r\nett mycket stort problem att ta tag i i dag.\r\nDetta är ju inte näringsministerns område. Jag\r\nundrar därför om han har för avsikt att ta en diskus-\r\nsion med justitieministern just när det gäller denna\r\ndel. Nu står justitieministern här. Han kanske vill\r\nsvara på en gång. Det kanske vore lämpligt att samar-\r\nbeta över gränserna mellan departementen.</pre><pre>Anf.  50  CLAES-GÖRAN BRANDIN (s):\r\nFru talman! Det kan vara trevligt att någon gång\r\ndiskutera en fråga där det finns ett rätt så stort sam-\r\ntycke mellan oss och att vi slipper ha olika uppfatt-\r\nningar. Jag tror att detta är en sådan fråga som berör\r\nväldigt många människor i samhället och också oss\r\npolitiker över partigränserna.\r\nDet är alltså bevisbördan som är det stora proble-\r\nmet. Och jag har fått mig till livs hur det går till när\r\nman ska sätta fast dessa killar, eftersom det i regel är\r\nkillar som kör dessa bilar. Det är ett rent detektivar-\r\nbete när polisen tillsammans med skattemyndigheter\r\noch kronofogden ska göra dessa razzior. De som har\r\nblivit dömda av domstol har egentligen inte blivit det\r\nför själva svartåkandet utan för andra brott. Maud\r\nEkendahl sade också att detta ska upprepas kanske\r\n10-20 gånger innan man kan bli dömd i domstol. Jag\r\nhar hört att det ska upprepas fyra-fem gånger. Men\r\ndet finns alltså mycket annan kriminalitet i dessa\r\nkretsar.\r\nNäringsministern sade också att kommunerna kan\r\ngöra mycket. Efter den här lördagsnatten har jag varit\r\ni kontakt med det kommunalråd hemma i Göteborg\r\nsom har hand om trafikfrågorna. Bara genom att\r\nstänga av en enda gata har man kommit från ett stort\r\nproblem i centrala Göteborg när det gäller detta. Så\r\ndetta tror jag är något som man får göra. Men med det\r\nhar jag inte sagt att man inte ska göra något åt det\r\nandra som också måste till. Därför ser jag fram emot\r\ndet som näringsministern har att utlova här i kväll när\r\ndet gäller vad han tycker att man ska göra.</pre><pre>Anf.  51  Näringsminister BJÖRN ROSEN-\r\nGREN (s):\r\nFru talman! Svenska Taxiförbundets rapport om\r\nsvarttaxiverksamheten under hösten har skickats ut\r\ntill Rikspolisstyrelsen, Vägverket, Konkurrensverket,\r\nlänsstyrelsen i Y län och Stockholm denna vecka.\r\nDeras reaktioner och svar ska lämnas senast den 21\r\nmars. Därefter kommer jag att kalla till mig Svenska\r\nTaxiförbundet och Rikspolisstyrelsen för ett gemen-\r\nsamt resonemang om hur vi lämpligast ska lösa frå-\r\ngan. Jag kommer också att ta kontakt med berörda\r\nkommuner, eftersom det till stor del är en kommunal\r\nangelägenhet. Jag vill också säga att jag tar till mig\r\ndet som har sagts under denna interpellationsdebatt.\r\nJag inser det stora problemet, men det här måste vi\r\ngöra gemensamt, med de mått och steg som staten\r\nkan ta. Jag tror inte att det då i första hand handlar om\r\nlagstiftning. Det handlar om vad vi kan göra tillsam-\r\nmans med kommunerna, med taxirörelsen och med\r\nandra berörda aktörer.\r\nFörst ska emellertid det här gå ut på remiss, och\r\nsedan ska jag föra en diskussion och se vad vi gemen-\r\nsamt kan göra för att komma åt detta.\r\nNär det sedan gäller polisresurser vill jag peka på\r\natt vi har justitieministern här. Jag vill ändå säga att\r\nregeringen har ökat polisresurserna kraftigt och att\r\njag därför tror att vi ska kunna klara den delen.</pre><pre>Anf.  52  MAUD EKENDAHL (m):\r\nFru talman! Det är väl att vi inte ska ta upp poli-\r\nsens resurser nu, för jag instämmer inte i  Björn Ro-\r\nsengrens uttalande om att vi har fått flera poliser.\r\nMen det kommer vi till senare i debatten.\r\nTill Claes-Göran Brandin får jag så här offentligt\r\nändå meddela att jag har tagit mina siffror från Taxi-\r\nförbundets nu utkomna rapport. Det står där att åtal\r\nogillats i minst fem fall därför att rätten ansett att det\r\nför åtal krävs upprepade svarttaxikörningar. Vissa\r\nåklagare kräver så mycket som 15-20 säkra observa-\r\ntioner. Det är alltså inte fråga om antaganden från\r\nmin sida utan jag har gått efter en skrivelse som\r\nmånga av oss har fått.\r\nI mitt förra inlägg tog jag upp en debatt med nä-\r\nringsministern om hur man ska agera. Jag har också\r\ntidigare tyckt att det finns ett glapp i påföljderna.\r\nFörst har vi böter och sedan fängelse. Man utnyttjar\r\ninte nämnvärt påföljden fängelse, och då återstår\r\nböter. Men vad är det som svarttaxiförarna gör?\r\nClaes-Göran Brandin var faktiskt inne på samma sak.\r\nMan kör antingen med eller utan körkort, och dess-\r\nutom har man en bil.\r\nJag skulle precis som Brandin vilja att bilarna\r\nkunde beslagtas, även om det finns vissa värde-\r\nringsskäl som jag inte är klar över. Och när det gäller\r\ndem som har körkort: Ta av dem körkortet! Då har de\r\ninte verktygen för att utföra de transporter som de vill\r\ngenomföra. Om man vågar sätta hårt mot hårt kanske\r\nman får stopp på svarttaxiverksamheten.\r\nJag vill avslutningsvis läsa upp vad en polis har\r\nskrivit till mig:\r\n\"Det vore önskvärt om det gick att få en förbättrad\r\neller ny lagstiftning, så att vi kan skydda medborgar-\r\nna från den här typen av brottslighet. Eftersom den\r\nhär brottsligheten är svår att komma åt med den lag-\r\nstiftning som finns idag känner man sig maktlös som\r\npolis. Det är svårt att utföra det arbete som man blivit\r\ntillsatt att sköta.\"</pre><pre>Överläggningen var härmed avslutad.</pre><pre>13 §  Svar på interpellation 2001/02:239 om\r\nlagen om gode män och förvaltare</pre><pre>Anf.  53  Justitieminister THOMAS\r\nBODSTRÖM (s):\r\nFru talman! Harald Bergström har frågat mig vad\r\njag tänker göra för att utvärdera 1995 års förmynder-\r\nskapsreform.\r\nEn utvärdering av 1995 års förmynderskapsreform\r\nhar inletts inom Regeringskansliet. Som ett led i ut-\r\nvärderingsarbetet anordnade Justitiedepartementet i\r\nmars 1998 en hearing. Vid hearingen deltog bl.a.\r\nFöreningen Sveriges Överförmyndare, Svenska\r\nKommunförbundet, Socialstyrelsen och Stockholms\r\nläns god mans- och förvaltarförening.\r\nJustitiedepartementet sände också ut en enkät till\r\nsamtliga länsstyrelser i landet och till ett stort antal\r\nkommuner.\r\nMed hänsyn till omfattningen av de frågor om\r\nförmynderskap, godmanskap och förvaltarskap som\r\naktualiserats har härefter den bedömningen gjorts att\r\nden fortsatta utvärderingen bör anförtros en utredning\r\nmed sakkunniga och experter. Arbetet med direktiv\r\ntill utredningen pågår. Direktiv kommer att beslutas\r\nunder våren.\r\nAvsikten är att utredningen ska utvärdera 1995 års\r\nförmynderskapsreform men att den även ska ta upp\r\nvissa frågor om gode män och förvaltare. De frågor\r\nsom Harald Bergström nämner kommer att ingå i\r\nuppdraget.\r\nAvslutningsvis vill jag klargöra att Harald Berg-\r\nströms beskrivning av Justitiedepartementets hante-\r\nring av ärendet inte är korrekt. Det är inte så att ut-\r\nvärderingsarbetet inte påbörjats eller att departemen-\r\ntet senare skulle ha \"erkänt\" att något arbete inte\r\nkommit i gång. Ett arbete med en departementspro-\r\nmemoria sattes i gång inom departementet, men efter\r\nen tid bestämdes att det var lämpligare att låta en\r\nutredning ta sig an de frågor som väckts.</pre><pre>Anf.  54  HARALD BERGSTRÖM (kd):\r\nFru talman! Jag vill tacka statsrådet Bodström för\r\nsvaret på min fråga.\r\nMed en viss erfarenhet av att på nära håll betrakta\r\nhur en god man och förvaltare arbetar och vilka insat-\r\nser det av och till krävs har jag blivit besviken över\r\natt utvärderingen av 1995 års förmynderskapsreform\r\nännu inte har kommit i gång på allvar.\r\nEn ofta återkommande kommentar jag fått av go-\r\nde män är: \"Våra huvudmän är så dåliga att de inte\r\nkan klara sin ekonomi själva, men arbetsgivare ska de\r\nvara för oss!\"\r\nEtt av problemen därvidlag är att de ekonomiska\r\nmarginalerna ofta är små för huvudmännen att jag har\r\nfått mig berättat hur man inte kunnat få något arvode\r\neftersom huvudmannen inte har pengar kvar att betala\r\nmed när året är över och överförmyndaren beslutat\r\nom arvodet. Ändå ligger huvudmannen i fråga just\r\növer den stipulerade gränsen på två basbelopp då han\r\nska betala.\r\nJag har i min hand en konsekvensbeskrivning av\r\ndet nuvarande arvodessystemet för godmans- och\r\nförvaltarskap gjord av förvaltarenheten i Göteborg.\r\nMan skriver där: \"Det finns många sätt att betala\r\nut ersättningar och begära in betalningar i dagens\r\nsamhälle som man borde kunna ta efter. Avgiftssys-\r\ntemet för hemtjänst är betydligt mer ändamålsenligt\r\nför vår målgrupp. Sättet att betala ut ersättning till\r\nkontaktpersoner borde även kunna användas för gode\r\nmän och förvaltare.\"\r\nDet finns fler problem som tas upp i denna PM\r\noch som är väl värda att beakta i en utredning.\r\nDet kan bl.a. ta upp till ett år från inlämnad redo-\r\nvisning innan gode mannen kan lyfta det arvode han\r\nfått beslut om för sin insats.\r\nJag ber att få överlämna ett exemplar av PM:n till\r\nministern.\r\nFru talman! Statsrådet tycker inte att min beskriv-\r\nning av departementets hantering av ärendet är kor-\r\nrekt. Tja - vad ska jag säga om det?\r\nJag frågade t.ex. statsrådet Laila Freivalds i en\r\nfrågestund den 25 maj år 2000 om det pågår en utvär-\r\ndering och när vi kan emotse ett regeringsförslag. Då\r\nsvarade hon bl.a. att utvärdering pågår och att det är\r\nett omfattande arbete.\r\nDet är snart två år sedan jag fick det svaret.\r\nI lagutskottets betänkande 2000/01:LU15 skriver\r\nman: \"Utskottet har erfarit att regeringen nu har för\r\navsikt att tillsätta en större utredning i saken. Direktiv\r\nför utredningen avses komma att beslutas hösten\r\n2001.\"\r\nDetta skrevs för cirka ett år sedan. Nu är det feb-\r\nruari 2002, och statsrådet Bodström säger att arbetet\r\nmed direktiv pågår och kommer att beslutas under\r\nvåren 2002.\r\nStatsrådet Bodström! Det finns många gode män\r\noch förvaltare i vårt land som tycker att sex års vän-\r\ntan är en alldeles för lång väntan. Och nu blir det väl\r\nytterligare ett eller annat år innan utredning och de-\r\npartement kan prestera något förslag för riksdagen att\r\nta ställning till.\r\nJag vidhåller min bedömning, med citatet från\r\nlagutskottets betänkande i ryggen, att departementets\r\nhanteringen tyder på en för regeringen besvärande\r\nnonchalans mot riksdagen.</pre><pre>Anf.  55  Justitieminister THOMAS\r\nBODSTRÖM (s):\r\nFru talman! Det känns lite märkligt att diskutera\r\ndet som har varit flera år tillbaka. Det viktigaste är\r\nväl nu ändå att direktiven till utredningen ska kunna\r\nbeslutas. Jag vill precisera det till att det kommer nu\r\ninom kort, och då kommer alla de här frågorna att tas\r\nmed. Jag vill understryka att det inte är så att detta\r\nbara har legat till sig, utan man har tidigare påbörjat\r\nett arbete men att frågorna i stället skulle överlämnas\r\ntill en utredning. Det är alltså den som nu kommer.</pre><pre>Anf.  56  HARALD BERGSTRÖM (kd):\r\nFru talman! Ja visst, vi kan strunta i att titta bakåt,\r\nmen nu, Thomas Bodström, är det upp till bevis. I\r\ndetta inlägg vill jag nämna något om den tillsyn som\r\nlänsstyrelserna ska utöva över överförmyndarnas\r\nverksamhet.\r\nDet finns exempel där en god man har gått ur ti-\r\nden och där en familjemedlem av överförmyndaren i\r\nden aktuella kommunen har så att säga fått ärva god-\r\nmansuppgiften utan förordnande och därmed utan\r\nlämplighetsprövning.\r\nJag vill inte säga mer om detta utan bara påpeka\r\natt förmodligen måste också länsstyrelsernas tillsyns-\r\nfunktion ses över. Fallet indikerar att sättet att förord-\r\nna gode män och förvaltare, liksom tillsynsfunktio-\r\nnen, också bör tas upp till en mycket noggrann pröv-\r\nning.\r\nJag skulle kunna fortsätta en god stund och gnöla\r\növer bekymren här, men det viktiga är att det händer\r\nnågonting. Den här utsatta gruppen av människor som\r\njag har sett på nära håll - min hustru är både god man\r\noch förvaltare - behöver hjälp. Jag har talat med så\r\nmånga gode män och vet hur det svider i dem att\r\nt.o.m. behöva begära socialbidrag för att få lite betalt\r\nför sin insats. Det är faktiskt kränkande för dem.</pre><pre>Överläggningen var härmed avslutad.</pre><pre>14 §  Svar på interpellation 2001/02:240 om\r\npolisens organisation</pre><pre>Anf.  57  Justitieminister THOMAS\r\nBODSTRÖM (s):\r\nFru talman! Ragnwi Marcelind har frågat vilka åt-\r\ngärder jag avser vidta för att möjliggöra för polisen\r\natt snabbt bemöta och nå fram till dem som har utsatts\r\nför brott.\r\nDet är viktigt för människors känsla av trygghet\r\natt polisen snabbt kommer när någon behöver hjälp.\r\nJag är medveten om att utryckningstiderna ibland är\r\nlånga. Regeringen gör nu den största satsningen på\r\npolisen någonsin. De ökade resurserna bör få till\r\neffekt bl.a. att polisens utryckningstider förkortas.\r\nUnder budgetperioden fram t.o.m. 2004 höjs polisens\r\nanslagsram med nästan 2 miljarder kronor utöver\r\npris- och löneomräkningen. Den stora satsningen\r\nkommer att ge fler poliser och större resurser för att\r\nförebygga och bekämpa brott. Fler civila specialister\r\nska anställas. Satsningen på att utveckla den lokala\r\npolisen - närpolisreformen - skall fullföljas.\r\nUtryckningstiderna påverkas bl.a. av antalet poli-\r\nser. Nu bedrivs polisutbildning såväl vid Polishög-\r\nskolan i Solna som vid universiteten i Umeå och\r\nVäxjö. När antalet poliser ökar finns större möjlighe-\r\nter att snabbt bemöta och nå ut till dem som har ut-\r\nsatts för brott.\r\nUtryckningstiderna påverkas också av polisens\r\narbetstider. Regeringen har i regleringsbrevet för år\r\n2002 givit Rikspolisstyrelsen ett återrapporterings-\r\nkrav om arbetstiderna. Styrelsen ska redovisa bl.a.\r\nhur arbetstiderna har anpassats till verksamhetens\r\nbehov.\r\nI glesbygdsområden är frågan om polisens ut-\r\nryckningstider särskilt svår att lösa. Regeringen till-\r\nkallade i december 2000 en särskild utredare. Utreda-\r\nren ska utreda och lämna förslag till ändringar som\r\ninnebär att polisens verksamhet renodlas så att poli-\r\nsen i ökad utsträckning kan koncentrera sig på sin\r\ncentrala funktion att minska brottsligheten och öka\r\nmänniskors trygghet. Utredaren ska också se vilka\r\nmöjligheter det finns att komplettera polisens resurser\r\noch insatser i glest befolkade delar av Sverige.\r\nJag vill avslutningsvis framhålla att regeringen\r\näven fortsättningsvis avser att följa rättsväsendets\r\nverksamhet och resultat och att utryckningstiderna är\r\nav stort intresse i detta sammanhang.</pre><pre>Anf.  58  RAGNWI MARCELIND (kd):\r\nFru talman! Tack, justitieministern, för svaret!\r\nDet var väl ungefär vad jag hade väntat mig.\r\nPolisorganisationen har ju jätteproblem, och det\r\nhar ju också föranlett ett antal debatter den senaste\r\ntiden, både i kammaren och i medierna. I debatt efter\r\ndebatt har jag hört justitieministern ha som mallsvar\r\ndetta att regeringen nu gör historiens största satsning.\r\nDetsamma finns i svaret till mig i dag.\r\nDå har jag försökt att tänka så här, när ministern\r\nnöter in detta om satsningen gång på gång: Hur tän-\r\nker de människor som har drabbats av polisens vän-\r\ntetider, som ringer och ringer till polisen utan att få\r\nsvar eller som får svaret att det inte finns någon polis\r\nsom kan komma? Vilka frågor skapar det här hos\r\npoliskåren, som gnetar och sparar, och för polischefer\r\nsom t.o.m. måste säga upp folk för att pengarna inte\r\nräcker? Ärligt talat, Thomas Bodström: Är ministern\r\nsjälv övertygad om att det här är historiens största\r\nsatsning och att den är tillräcklig? I så fall, om justi-\r\ntieministern är nöjd med det som det är nu, så undrar\r\njag: Vad är det då som gör att det inte fungerar ute i\r\nverkligheten? Vad är det som gör att vi fortfarande\r\nhar ett bristfälligt antal poliser vilket gör att männi-\r\nskor måste vänta? Var ligger felet? Vems är ansvaret?\r\nÄr det ett organisationsfel? Är det inte då ytterst\r\njustitieministern och regeringen som bär ansvaret?\r\nJustitieministern brukar hävda att det ska finnas\r\n17 000 poliser år 2004. Vidhåller justitieministern det\r\nmed nuvarande utbildningstakt? Och i så fall: Var ska\r\ndå polisorganisationen hämta pengar för att anställa\r\nde nya som kommer ut från Polishögskolan? Ska det\r\nske inom angivna ramar? Jag skulle vilja ha ett svar\r\npå de här frågorna. Det här kommer naturligtvis att\r\npåverka om vi kommer att kunna lösa problemet med\r\nväntetider hos polisen.\r\nDen senaste tiden har vi fått höra ministern tala\r\nom någonting nytt: Han talar om \"en om dan\". Det\r\nlåter som en rekommendation om vitaminer, men det\r\nhandlar alltså om poliser som ska ut i verksamheten.\r\nDet upplever jag som ett steg tillbaka från det minis-\r\ntern tidigare har sagt. Då har han pratat om att vi nu\r\nska se till att 700-900 poliser årligen kommer ut från\r\npolishögskolan för att klara nivån 17 000, vilket i\r\nrealiteten inte är möjligt fram till 2004 med den takt\r\nsom regeringen har beslutat om. Men nu är det \"en\r\nom dan\". Det blir 365 per år, om inte jag räknar all-\r\ndeles fel, och då undrar jag: Vad är det som gäller,\r\nThomas Bodström?\r\nFram till 2010 kommer vi att förlora minst 5 500\r\npoliser exklusive dem som kanske också kommer att\r\nfå pensioneras vid 60 års ålder. Hög medelålder och\r\npensionsavgångar framöver bidrar till att behovet av\r\nnyrekrytering är mycket större än vad majoriteten vill\r\nmedge. Jag vill påstå att den här historiska satsningen\r\nbara är en chimär och definitivt inte den vitaminin-\r\njektion till verksamheten som man skulle kunna få\r\nassociationer till vid tanken på \"en om dan\". Jag\r\nskulle vilja att justitieministern utvecklar det här: Hur\r\nska vi kunna tillgodose människors förväntan på att\r\npolisen ska komma när någonting har hänt när vi\r\nstänger polisområden? 193 närpolisområden har\r\nstängts de senaste åren, och vi har ett stort antal poli-\r\nser som står i tur att gå i pension. Fortsätt att utveckla\r\ndet, så vore jag tacksam!</pre><pre>Anf.  59  MAUD EKENDAHL (m):\r\nFru talman! Jag måste instämma med Ragnvi\r\nMarcelind: När man fick se det här svaret var tanken\r\natt det sades förra året och att det här året inleddes\r\nmed tal om att regeringen gör den största satsningen\r\npå polisen som någonsin har skett. Det roliga mynta-\r\nde uttrycket \"en om dagen\" kanske jag inte ska ta upp\r\nsom en vitamin, men \"en om dagen\" är ju precis vad\r\nsom skedde i motsatta riktningen när ni stängde Po-\r\nlishögskolan ett par år. Det försvann en polis om\r\ndagen under de åren. Nu ska ni försöka tuta i svenska\r\nfolket att det blir en ny polis om dagen. Men det sak-\r\nnas ju så mycket poliser!\r\nJag kan tala om för justitieministern att jag i går\r\nfick i min hand en sammanställning från Skåne. Det\r\nsaknas 200 poliser. Vad gäller förra året måste man\r\ntitta på avgångar och rekrytering. Avgångarna av\r\nolika anledningar blev 70 stycken, medan rekryte-\r\nringen blev 71. Det blev inte \"en om dan\" - det blev i\r\nSkåne en polis på ett helt år, och det är så det är ute\r\npå fältet!\r\nSedan skulle jag vilja fråga justitieministern en\r\nannan sak, och det gäller närpolisen, som är ett sådant\r\nkärt ämne, och att satsningen på närpoliser ska full-\r\nföljas. Det är inte så länge sedan som polisfacket\r\ngjorde en undersökning där det visade sig att den\r\nverksamheten fick stryka på foten. Det var bara unge-\r\nfär 20 % av deras totala arbetstid som användes just\r\ntill att förebygga brott och det som närpoliserna\r\nskulle göra.\r\nVad säger justitieministern? Jag är intresserad av\r\natt höra det. Har justitieministern någon uppfattning\r\nom när närpolisen är utbyggd till en godtagbar nivå?</pre><pre>Anf.  60  Justitieminister THOMAS\r\nBODSTRÖM (s):\r\nFru talman! Det är inte jag som skriver interpella-\r\ntioner och frågor som gör att jag måste stå här varje\r\nvecka och tala om detta. Även jag tycker att det är\r\nganska tjatigt, eftersom det är alldeles för stor fixe-\r\nring vid siffror. Jag vill citera rikspolischefen. Han\r\nsäger att det är en alldeles för stor diskussion om\r\nsjälva antalet. Jag håller med om det. Nu är det inte\r\njag som styr debatten, och jag är tvungen att svara på\r\nde frågorna. Men jag vill understryka att det egentli-\r\ngen inte är det allra viktigaste. Bl.a. har vi nu en situ-\r\nation med många äldre poliser som inte kan utföra sitt\r\narbete och som har sjukintyg. Det är ett mycket större\r\nproblem än antalet poliser.\r\nLåt mig än en gång klargöra läget. Det gäller först\r\noch främst ekonomin. I år kommer siffror som visar\r\n37 miljoner plus för hela polisen. Jag använder Riks-\r\npolisstyrelsens egna siffror. Det är inte någonting som\r\njag har räknat ut. Utgångsläget är 37 miljoner plus.\r\nUnder hela förra året fick jag gång på gång höra att\r\ndet skulle bli minus vid årsskiftet. Jag säger ingenting\r\nom det. Det är preliminära siffror, och jag har också\r\nanvänt fel siffror. Det är inget att säga om det. Men\r\nnu kan vi konstatera att man hade fel i det avseendet\r\nnär man sade att det skulle vara minus vid årsskiftet.\r\nDet är 37 miljoner plus.\r\nDet är väldigt svårt att säga exakt hur stort antalet\r\npoliser blir framöver. Det allra viktigaste är att vi nu\r\nhar gått från en till tre polisutbildningar. Låt mig\r\nklargöra det som sades om nästan en om dagen eller\r\nfyra i veckan osv. Det är netto som det talas om.\r\nFram till den 18 januari i år har det varit så. 700-900\r\när antalet utbildade. Det är skillnaden. Där är det\r\nnästan två om dagen, om jag nu ska använda samma\r\nuttryck. Det är antalet som påbörjat utbildning. Det är\r\nockså så att poliser slutar, bl.a. för att de är äldre. Det\r\nhar vi talat om tidigare. Men fortfarande är siffran\r\n700-900. Det är Rikspolisstyrelsen egen målsättning\r\nom utbildning. Fram till den 18 januari var det unge-\r\nfär 250. Jag har inte de exakta siffrorna nu.\r\nDet viktigaste är att utbildningen av poliser nu\r\nfortsätter. Nya poliser kommer att gå ut i januari, och\r\nnya poliser kommer att gå ut i juni. Antalet poliser\r\nfortsätter att öka hela tiden. Den här satsningen\r\nkommer att fortsätta. Om det inte är den största sats-\r\nningen ber jag Ragnwi Marcelind att säga när det har\r\ngjorts större satsningar på polisen vid något annat\r\ntillfälle än detta. Jag kommer att fortsätta att säga det\r\nså länge jag får frågor om det och till dess att någon\r\nnämner något annat tillfälle.\r\nDet finns många andra saker. Bl.a. tar det i vissa\r\nfall lång tid för polisen att komma. Det finns också\r\nmånga andra faktorer än just antalet poliser. Det säger\r\nsig självt att 17 000 eller 18 000 inte är någon direkt\r\navgörande fråga, även om det har sin betydelse. Jag\r\ntror mycket på bl.a. den utredning som nu pågår om\r\nde särskilda problem som finns i glesbygden. Där\r\nmåste man arbeta mycket förutsättningslöst och kan-\r\nske också använda sin fantasi för att kunna skapa ett\r\nmodernt polisväsende i framtiden i de regioner där\r\ndet är naturligt långa avstånd. Det gäller naturligtvis\r\ninte bara poliser utan också sjukvård, brandkår och\r\nmånga andra saker.\r\nDet blir väldigt spännande att följa utredningen.\r\nMan ser på om det i vissa fall inte är behov av poli-\r\nser, och t.o.m. poliser kan utföra andra uppgifter.\r\nAndra människor inom t.ex. Räddningskåren kan\r\nutföra enkla polisiära uppgifter vid trafikolyckor. Jag\r\nvill inte binda upp mig för någonting. Men det är\r\nväldigt viktigt att man tar hänsyn till de särskilda\r\nbehov, önskemål och förutsättningar som gäller i\r\nandra delar av landet än i Stockholm.\r\nJag fick också en fråga om närpolisen. Det har re-\r\ndan påbörjats ett arbete. Det kommer samtidigt med\r\natt antalet poliser ökar, oavsett hur många det nu blir.\r\nJag tror oerhört mycket på närpolisen. Jag får åter-\r\nkomma till det i mitt nästa inlägg.</pre><pre>Anf.  61  RAGNWI MARCELIND (kd):\r\nFru talman! Det är oerhört intressant att justitie-\r\nministern än en gång tar upp de 37 miljoner som man\r\nberäknar som ett överskott och nästan är stolt över\r\ndetta. Kan det måhända vara de pengar som man\r\nskulle ha avsatt till en bättre löneutveckling för poli-\r\nsen? Förhandlingarna stannade vid 2,2 %. Vi vet att\r\ndet inte är någon marknadsmässig löneökning för\r\nmänniskor som ska arbeta under en sådan press.\r\nDessutom bestämde man då att förhandla vidare om\r\nindividuella löneplaner lokalt i myndigheterna. Men\r\nnär man gjorde detta i Uppsala drog Rikspolisstyrel-\r\nsen tillbaka pengar. Det fanns inte heller någon sub-\r\nstans i det.\r\nJag återkommer till det som Maud tog upp om\r\nSkåne. Det är rätt intressant. Jag var där i går och\r\nskulle besöka bl.a. polisen på en liten ort. Jag behöver\r\ninte säga var det var någonstans. Det har varit bestämt\r\nsedan i somras. När jag kom dit var tyvärr polissta-\r\ntionen i en ort med 10 000 invånare stängd eftersom\r\ndet var sportlov, och då fanns inga poliser på plats. I\r\ngår hade en person ringt till samma polisstation för att\r\nfå hjälp men hade blivit hänvisad till Kristianstad av\r\nsamma skäl som jag inte kunde besöka den. Därifrån\r\ntar det en timme för att en bil ska kunna vara på plats.\r\nÄr detta godtagbart, ministern? Ministern står\r\nockså och säger att vi har sparat 37 miljoner mitt i\r\nhistoriens största satsning. Ändå finns det inte till-\r\nräckligt med poliser. Bara i Skåne säger polisen själv\r\natt man behöver 400 nya poliser för att klara arbetet.\r\nSamtidigt aviseras ett underskott på 70 miljoner fram\r\ntill år 2004. I Stockholm blir det inte alls några nya\r\npoliser fram till år 2004. Antalet poliser kommer att\r\nligga ungefär på samma nivå, eller så blir det snarare\r\nen minskning. Där räknar man med ett underskott på\r\n200 miljoner fram till år 2004, och vi ska inte tala om\r\nVästra Götaland. Jag var på besök där förra månda-\r\ngen. Man ser inte ens några möjligheter att nyanställa\r\nnågra poliser. Där har man dessutom stängt stationer i\r\nflest närpolisområden, inte mindre än 52 stycken.\r\nMinistern säger att närpolisreformen ska fullföl-\r\njas. Det står i svaret på min interpellation. Jag förstår\r\ninte vad ministern menar. Hur ska man kunna full-\r\nfölja denna reform utan poliser? Närpolisreformen\r\nkräver fler poliser och mer insatser. Det kostar kanske\r\nmer på kort sikt men blir på lång sikt en besparing.\r\nJag vill inte argumentera för argumenterandets skull.\r\nMen det är oerhört frustrerande när verkligheten\r\nrimmar så dåligt med de påstådda historiska satsning-\r\narna.\r\nJag har nu fått reda på att det har kommit in en\r\nJO-anmälan från en polis i Stockholms län som ifrå-\r\ngasätter hur avskrivningarna går till. Är det godtag-\r\nbart, Thomas Bodström, att polisen sitter i samord-\r\nningsgrupper och avskriver ärenden på löpande band\r\nmitt under historiens största satsning? Det är alltmer\r\nvanligt att man inte ens gör en förundersökning. Man\r\ntar inte in handlingar i ärendet eller hämtar in video-\r\nfilmer från exempelvis kameraövervakning på banken\r\nnär det är uppenbara bedrägeriärenden etc. Kan man\r\ndå vidhålla att det är historiens absolut största sats-\r\nning?\r\nVad vill justitieministern åtgärda för att männi-\r\nskor ska kunna känna trygghet i samhället? I området\r\nrunt Hässleholm har man nu gjort en undersökning.\r\nMänniskorna där är otryggast i hela Sverige. Vad\r\nberor det på? Det beror på att de vet att om de ska\r\nringa efter polisen när det hänt någonting dröjer det\r\nen timme eller kanske mer, och då bryr de sig inte.\r\nDe försöker ta till egna vapen för att skydda sig själva\r\noch sin egendom.</pre><pre>Anf.  62  MAUD EKENDAHL (m):\r\nFru talman! Vi står här och talar om antalet poli-\r\nser. Kanske några av åhörarna på läktaren tycker att\r\ndet är konstigt. Har det någon betydelse om det är\r\n16 000 poliser, 19 000 poliser eller 20 000 poliser?\r\nFör oss politiker har det stor betydelse. Vi ska be-\r\nmanna och se till att det finns poliser i hela landet.\r\nFör dem som finns här utanför Riksdagshuset har det\r\nkanske inte så stor betydelse. Men människor ska\r\nkunna känna sig trygga. Det gör de inte i dag.\r\nNär det börjar bli mörkt ute, som just nu, vågar\r\ninte unga tjejer och kvinnor vara ute hur som helst.\r\nDe väljer andra vägar att ta sig hem. De kanske inte\r\nhar pengar till taxi för att åka hem. Jag som inte är\r\nstockholmare känner själv när jag är ute att jag vill\r\nåka taxi och inte åka tunnelbana efter kanske klockan\r\nåtta eller nio på kvällen. Den känslan finns hos många\r\nmänniskor. Den ska de inte behöva känna.\r\nJag såg att en äldre dam i Botkyrka hade en\r\nfärgsprejburk med sig i fickan för att hon skulle våga\r\ngå ut. Det är den här känslan det handlar om.\r\nJustitieministern är ju relativt ny här, och det är ju\r\nändå så att Socialdemokraterna aldrig har prioriterat\r\nfrågan om rättstrygghet tidigare. Det är nu den har\r\nfått lite sving och blivit populär, särskilt inför valrö-\r\nrelsen för att få lite fart på debatten.\r\nDet finns ju ett komplement till poliser, som har\r\nen liten utbildning, men kostar 20 miljoner kronor,\r\näven om det inte är Justitiedepartementet som har\r\nhand om pengarna. Det är beredskapspoliser. Jag\r\nskulle vilja passa på att fråga om de finns med i bil-\r\nden i justitieministerns tankevärld som någon form av\r\nkomplement.</pre><pre>Anf.  63  Justitieminister THOMAS\r\nBODSTRÖM (s):\r\nFru talman! Låt mig först understryka att det inte\r\nvar frågan om att spara 37 miljoner. Det var ett plus\r\npå 37 miljoner. Men i en budget på 13 miljarder kan\r\ndet naturligtvis vara någon procent åt det ena eller\r\nandra hållet. Jag säger ingenting om det. Det kunde\r\nha blivit åt andra hållet också.\r\nJag vill också understryka att jag inte ger mig in i\r\nnågon diskussion om lönerna. Det ska jag inte göra.\r\nJag vill också korrigera påståendet att Sverige\r\nskulle vara så otryggt. Det är inte sant. Sverige är ett\r\nav de tryggaste länderna i världen. Det görs en under-\r\nsökning varje sommar av detta i europeiska länder\r\noch andra jämförbara länder. Den visar att Sverige är\r\nett av de tryggaste länderna. Men det är klart att om\r\nman ger en bild av att vi inte har några poliser i Sve-\r\nrige, och gör det av politiska skäl, bidrar man natur-\r\nligtvis till att göra Sverige mer otryggt. Det är alldeles\r\nriktigt att antalet poliser har minskat under 90-talet.\r\nPå samma sätt har man av andra ekonomiska skäl fått\r\nspara i skolan osv. Det är därför som vi nu kan göra\r\nden här satsningen. När antalet poliser var som lägst\r\nhade vi ändå fler än t.ex. Norge och Finland och nå-\r\ngot färre än Danmark. Där har man inte alls den här\r\nfixeringen på antalet.\r\nDet är min uppfattning att det är viktigt med an-\r\ntalet poliser. Det är viktigt att vi nu ökar det antalet.\r\nMen det finns många andra saker som också är värda\r\natt diskutera. Man ska inte fixera sig. Men det är klart\r\natt när vi nu ökar antalet poliser har jag ingenting\r\nemot att upprepa den saken, även om jag tycker att\r\ndet vore bejakande att även tala om andra saker, t.ex.\r\navskrivning av ärenden och handläggningstider. Det\r\när oerhört viktiga saker där vi kan göra något.\r\nDet har bl.a. visat sig att när man gör ordentliga\r\nsatsningar med befintliga resurser har man kunnat\r\nkorta handläggningstiderna. Det pågår flera olika\r\nutredningsarbeten där man med olika enkla lagänd-\r\nringar ska kunna göra så att det blir kortare handlägg-\r\nningstider, vilket är oerhört viktigt för brottsoffren.\r\nDet finns väldigt många andra saker som man kan\r\ndiskutera än bara antalet.\r\nMen det är ändå viktigt att understryka att fakta är\r\nfakta. Antalet poliser har minskat, men nu kommer\r\ndet att öka. Det beror på att vi har gått från en polis-\r\nutbildning till tre. Jag kan naturligtvis inte säga all-\r\ndeles säkert hur många av dem som utexamineras\r\nsom verkligen kommer att ta polisjobb år 2003, 2004\r\noch 2005. Men vi skapar förutsättningar för detta, och\r\nmålsättningen ligger alldeles fast.\r\nNu frågar jag återigen: Kan ni säga någon annan\r\nperiod då det har gjorts en större satsning på polisen?\r\nJag vill reservera mig för att jag inte är alldeles\r\nsäker, men jag tror att frågan om beredskapspoliser\r\nutreds i Göteborgskommittén. Jag vågar inte säga det\r\nalldeles säkert. Jag ber att få kontrollera den saken\r\noch återkomma. Jag tror att det är en av de saker som\r\nfinns med i Göteborgskommitten, men där är jag inte\r\nalldeles säker.</pre><pre>Anf.  64  RAGNWI MARCELIND (kd):\r\nFru talman! Jag ska inte dividera om siffror fram\r\noch tillbaka. Det jag är ute efter, och det jag fortfa-\r\nrande efterlyser i de svar som justitieministern ger\r\nmig, är om justitieministern är medveten om hur det\r\nser ut ute i verkligheten. Det hjälper ju inte om vi står\r\nhär och försöker slå varandra med hur mycket pengar\r\nvi avsätter till ena eller det andra. I så fall avsätter vi\r\n1,3 miljarder utöver vad regeringen gör i sin historis-\r\nka satsning. Men inte ens det kanske räcker. Vi måste\r\nställa oss frågorna: Varför ser det ut som det gör i\r\nSverige? Varför har vi sådana långa väntetider? Är\r\ndet godtagbart att 193 närpolisstationer har stängts de\r\nsenaste sex åren? Är det godtagbart att människor ska\r\nbehöva vänta i över en halvtimma i genomsnitt i\r\nlandet när man har blivit utsatt för misshandel? Är\r\ndetta godtagbart, justitieministern?\r\nVi kan tjafsa om antalet poliser. I New York går\r\ndet faktiskt en polis per 200 invånare, men i Stock-\r\nholm går det en polis per 360 invånare. Vi är faktiskt\r\nt.o.m. sämre än New York fast de har behov av och\r\nsatsar så mycket på brottsförebyggande arbete.\r\nJag skulle vilja komma tillbaka till att det handlar\r\nom att visa människor ute i vårt land respekt. Det är\r\ninga politiska trick. Det är människor själva och Po-\r\nlisförbundets egen utredning som visar med siffror att\r\nmänniskor får vänta så här länge. Man får inte den\r\nhjälp man skulle behöva. Då kan man ju tycka att det\r\när okej att slå igen några polisstationer. Det är inte så\r\nnoga.\r\nMen vi ska ju arbeta utifrån medborgarperspekti-\r\nvet, Thomas Bodström. Det är väl utifrån människans\r\nbehov som vi ska försöka tillsätta resurser. Är det inte\r\nantalet det är fel på, så måste det vara polisorganisa-\r\ntionen. Då är det ännu mer tragiskt. I så fall bär ju\r\njustitieministern och regeringen ett ännu större ansvar\r\nsom inte har lyckats se till att organisationen fungerar\r\nså att hjälpen finns där när skattebetalarna och Sveri-\r\nges invånare behöver den.</pre><pre>Anf.  65  Justitieminister THOMAS\r\nBODSTRÖM (s):\r\nFru talman! Jag vet att ni båda är mycket ute i\r\nverkligheten och ser de här sakerna. Det ingen tvekan\r\nom den saken. Jag vill också understryka att jag har\r\narbetat med brottsoffer och polisutredningar varje dag\r\ni tio år. Det har vi gemensamt. Jag påstår inte att det\r\nskulle vara någon skillnad där och att inte ni också\r\nkänner till verkligheten.\r\nJag hoppas att vi aldrig kommer att få samma be-\r\nhov som USA. De har en haft en enorm utveckling,\r\nbl.a. av ungdomsmord. Det är säkert riktigt att USA\r\nhar ett ännu större behov. Jag hoppas att vi aldrig får\r\ndet behovet av poliser.\r\nJag vill inte ha den negativa synen som Ragnwi\r\nMarcelind har på poliser. Jag tycker att vi har väldigt\r\nduktiga poliser. De gör ett fantastiskt arbete. De be-\r\nmöter brottsoffer och många andra på ett fantastiskt\r\nsätt. De arbetar med våra ungdomar. Det är klart att\r\nsaker och ting kan göras bättre, men jag tycker trots\r\nallt att polisen ständigt försöker att göra nya saker\r\noch utveckla sig. Jag tycker att det arbetet är väl värt\r\natt lyfta fram i stället för att säga att skulle vara fel på\r\norganisationen. Visst kan saker och ting bli bättre,\r\nmen jag tycker att de är oerhört duktiga.</pre><pre>Överläggningen var härmed avslutad.</pre><pre>15 §  Hänvisning av ärende till utskott</pre><pre>Föredrogs och hänvisades\r\nRedogörelse\r\n2001/02:RB1 till finansutskottet</pre><pre>16 §  Förnyad bordläggning</pre><pre>Föredrogs och bordlades åter\r\nKulturutskottets betänkanden 2001/02:KrU7-KrU9\r\nJustitieutskottets betänkanden 2001/02:JuU7, JuU14\r\noch JuU15\r\nSocialutskottets betänkanden 2001/02:SoU6 och\r\nSoU7\r\nMiljö- och jordbruksutskottets betänkanden\r\n2001/02:MJU7 och MJU12</pre><pre>17 §  Bordläggning</pre><pre>Anmäldes och bordlades\r\nMotioner\r\nmed anledning av skr. 2001/02:83 En nationell hand-\r\nlingsplan för de mänskliga rättigheterna\r\n2001/02:K79 av Ingvar Svensson m.fl. (kd)\r\n2001/02:K80 av Per Unckel m.fl. (m)\r\n2001/02:K81 av Helena Bargholtz m.fl. (fp)\r\n2001/02:K82 av Per Lager m.fl. (mp)</pre><pre>med anledning av förs. 2001/02:RR14 Riksdagens\r\nrevisorers förslag angående den ekonomiska re-\r\ndovisningen av Östersjömiljarderna\r\n2001/02:K76 av Ingvar Svensson m.fl. (kd)\r\n2001/02:K77 av Carl-Axel Johansson (m)\r\n2001/02:K78 av Bertil Persson m.fl. (m)</pre><pre>Bostadsutskottets betänkanden\r\n2001/02:BoU6 Plan- och byggprocessens längd\r\n2001/02:BoU7 Det nya Lantmäteriet</pre><pre>Justitieutskottets betänkanden\r\n2001/02:JuU18 Hemlig teleavlyssning, m.m.\r\n2001/02:JuU19 Godkännande av beslut om inrättande\r\nav Eurojust, m.m.</pre><pre>18 §  Anmälan om interpellationer</pre><pre>Anmäldes att följande interpellationer framställts</pre><pre>den 19 februari</pre><pre>2001/02:266 av Lars Ångström (mp) till försvarsmi-\r\nnister Björn von Sydow\r\nSveriges minröjningskapacitet och SWEDEC\r\n2001/02:267 av Harald Nordlund (fp) till statsrådet\r\nLena Sommestad\r\nHotet mot fisket\r\n2001/02:268 av Gunnel Wallin (c) till justitieminister\r\nThomas Bodström\r\nPlatsbristen inom kriminalvården</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 5 mars.</pre><pre>19 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 15 februari</pre><pre>2001/02:746 av Margareta Viklund (kd) till utrikes-\r\nminister Anna Lindh\r\nKrigsförbrytartribunalen i Haag\r\n2001/02:747 av Tuve Skånberg (kd) till utbildnings-\r\nminister Thomas Östros\r\nHistoriska museet i Lund\r\n2001/02:748 av Tuve Skånberg (kd) till justitiemi-\r\nnister Thomas Bodström\r\nFN-konventioner\r\n2001/02:749 av Ulla Hoffmann (v) till statsrådet Jan\r\nO Karlsson\r\nDublinkonventionen\r\n2001/02:750 av Stig Eriksson (v) till näringsminister\r\nBjörn Rosengren\r\nKommunikationer i Umeå\r\n2001/02:751 av Willy Söderdahl (v) till statsrådet\r\nLena Sommestad\r\nReaktorsäkerhet</pre><pre>den 18 februari</pre><pre>2001/02:752 av Sven Brus (kd) till statsrådet Jan O\r\nKarlsson\r\nFlyktingbarns situation\r\n2001/02:753 av Désirée Pethrus Engström (kd) till\r\nsocialminister Lars Engqvist\r\nSocialtjänstlagen\r\n2001/02:754 av Lars Gustafsson (kd) till socialmini-\r\nster Lars Engqvist\r\nLegitimation för dietister\r\n2001/02:755 av Göran Hägglund (kd) till finansmi-\r\nnister Bosse Ringholm\r\nDiselskatten\r\n2001/02:756 av Caroline Hagström (kd) till jord-\r\nbruksminister Margareta Winberg\r\nVallstödet\r\n2001/02:757 av Dan Kihlström (kd) till kulturminis-\r\nter Marita Ulvskog\r\nRegalskeppet Vasa</pre><pre>den 19 februari</pre><pre>2001/02:758 av Annelie Enochson (kd) till närings-\r\nminister Björn Rosengren\r\nEuropeisk sjöfartsmyndighet\r\n2001/02:759 av Owe Hellberg (v) till kulturminister\r\nMarita Ulvskog\r\nUngdomars spelberoende\r\n2001/02:760 av Göte Jonsson (m) till statsrådet Mona\r\nSahlin\r\nMedlemskap för anställning inom kyrkan\r\n2001/02:761 av tredje vice talman Rose-Marie Freb-\r\nran (kd) till utbildningsminister Thomas Östros\r\nEkeskolan\r\n2001/02:762 av Sten Tolgfors (m) till utrikesminister\r\nAnna Lindh\r\nRespekten för demokrati i Zimbabwe\r\n2001/02:763 av Sten Tolgfors (m) till utrikesminister\r\nAnna Lindh\r\nGrannländernas påverkan på Zimbabwe\r\n2001/02:764 av Inger René (m) till näringsminister\r\nBjörn Rosengren\r\nUtbyggnaden av väg 44\r\n2001/02:765 av Kenneth Johansson (c) till statsrådet\r\nLars-Erik Lövdén\r\nPlan- och bygglagen</pre><pre>Frågorna 746-751 redovisas i bilaga som fogas\r\ntill riksdagens snabbprotokoll tisdagen den\r\n19 februari.\r\nFrågorna 752-765 redovisas i bilaga som fogas\r\ntill riksdagens snabbprotokoll tisdagen den 5 mars.</pre><pre>20 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 18 februari</pre><pre>2001/02:696 av Mikael Oscarsson (kd) till justitiemi-\r\nnister Thomas Bodström\r\nÖkat våld mot taxichaufförer\r\n2001/02:701 av Jeppe Johnsson (m) till justitiemi-\r\nnister Thomas Bodström\r\nAntalet platser inom kriminalvården</pre><pre>den 19 februari</pre><pre>2001/02:679 av Rolf Gunnarsson (m) till jordbruks-\r\nminister Margareta Winberg\r\nNationellt rovdjurscentrum\r\n2001/02:688 av Krister Örnfjäder (s) till statsrådet\r\nLena Sommestad\r\nMiljöutredning om södra Östersjön\r\n2001/02:690 av Britt Bohlin (s) till statsrådet Ulrica\r\nMessing\r\nUtvecklingsdelegation för hela Dalsland\r\n2001/02:704 av Alice Åström (v) till justitieminister\r\nThomas Bodström\r\nRättsystem inom EU\r\n2001/02:706 av Ewa Thalén Finné (m) till finansmi-\r\nnister Bosse Ringholm\r\nArvsskatten\r\n2001/02:710 av Magnus Jacobsson (kd) till statsrådet\r\nUlrica Messing\r\nKartellbildning\r\n2001/02:713 av Christel Anderberg (m) till justitie-\r\nminister Thomas Bodström\r\nUtmätning av bostadsrätt\r\n2001/02:715 av Sten Tolgfors (m) till näringsminister\r\nBjörn Rosengren\r\nSveriges konkurrenstryck\r\n2001/02:716 av Marietta de Pourbaix-Lundin (m) till\r\njustitieminister Thomas Bodström\r\nUtvärdering av förmyndarskapsreformen\r\n2001/02:718 av Marietta de Pourbaix-Lundin (m) till\r\nfinansminister Bosse Ringholm\r\nExpertskatten\r\n2001/02:719 av Marietta de Pourbaix-Lundin (m) till\r\nfinansminister Bosse Ringholm\r\nF-skattsedeln\r\n2001/02:720 av Rolf Gunnarsson (m) till justitiemi-\r\nnister Thomas Bodström\r\nSituationen vid häktet i Falun\r\n2001/02:740 av Lars Gustafsson (kd) till socialmini-\r\nster Lars Engqvist\r\nTvångsintagna personer på rättspsykiatriska kliniker\r\n2001/02:745 av Désirée Pethrus Engström (kd) till\r\nsocialminister Lars Engqvist\r\nBeredskap för torterade flyktingar</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 5 mars.</pre><pre>21 §  Kammaren åtskildes kl. 18.58.</pre><pre>\r\nFörhandlingarna leddes\r\nav talmannen från sammanträdets början till ajourne-\r\nringen kl. 16.25 och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}