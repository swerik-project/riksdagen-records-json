{"dokumentstatus":{"dokument":{"hangar_id":"2348317","dok_id":"GP0922","rm":"2001/02","beteckning":"22","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"22","slutnummer":"0","datum":"2001-11-01 00:00:00","systemdatum":"2005-10-27 12:13:52","publicerad":"2001-11-01 00:00:00","titel":"Riksdagens snabbprotokoll 2001/02:22 Torsdagen den 1 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{4788EACD-013E-48F2-88AD-5F7CED8BA80C}","dokument_url_text":"http://data.riksdagen.se/dokument/GP0922/text","dokument_url_html":"http://data.riksdagen.se/dokument/GP0922","dokumentstatus_url_xml":"http://data.riksdagen.se/dokumentstatus/GP0922","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2001/02:22</div>\r\n<div class=\"sidhuvud_datum\">Torsdagen den 1 november</div>\r\n<div class=\"sidhuvud_klockslag\">Kl. 12.00 - 12.15</div>\r\n<hr class=\"sidhuvud_linje\">\r\n<pre>14.00 - 15.03</pre><pre>Det justerade protokollet beräknas utkomma om 3 veckor</pre><pre>Protokoll\r\n2001/02:22\r\n----------------------------------------</pre><pre>1 §  Justering av protokoll</pre><pre>Justerades protokollet för den 26 oktober.\r\n2 §  Ledighet, m.m.</pre><pre>Andre vice talmannen meddelade att Thomas Ju-\r\nlin (mp) ansökt om fortsatt sjukledighet under tiden\r\nden 1-18 november.</pre><pre>Kammaren biföll denna ansökan.</pre><pre>Andre vice talmannen anmälde att Lotta Nilsson\r\nHedström (m) skulle fortsätta att tjänstgöra som er-\r\nsättare för Thomas Julin.</pre><pre>3 §  Svar på interpellation 2001/02:32 om priset\r\npå enstaka postförsändelser</pre><pre>Anf.  1  Statsrådet MONA SAHLIN (s):\r\nFru talman! Åke Sandström har frågat om rege-\r\nringen avser att dels göra en konsekvensanalys av de\r\nkonkurrensproblem som kan uppstå, dels höra repre-\r\nsentanter för näringslivet innan ett eventuellt beslut\r\nom att bifalla Postens hemställan fattas.\r\nPosten AB har hemställt om att pristaket ändras så\r\natt prishöjningar på enstaka försändelser relateras till\r\nförändringen i ett index som motsvarar Posten AB:s\r\nkostnader i stället för att som i dag relateras till kon-\r\nsumentprisindex.\r\nEftersom frågan ännu är under beredning vill jag\r\ninte i dagsläget uttala mig närmare om exakt hur\r\nregeringen kommer att gå till väga i bedömningen av\r\ndenna fråga. Det är emellertid självklart att regering-\r\nen som ett led i beredningen har för avsikt att analy-\r\nsera de effekter ett förändrat pristak skulle få. Frågan\r\nkommer alltså att analyseras framför allt utifrån kon-\r\nsumenternas och småföretagarnas perspektiv men\r\näven utifrån konkurrenternas och Posten AB:s.</pre><pre>Anf.  2  ÅKE SANDSTRÖM (c):\r\nFru talman! Först tackar jag för svaret. Det är bra\r\natt statsrådet betonar att frågan kommer att analyseras\r\nframför allt utifrån konsumenternas och småföreta-\r\ngarnas perspektiv. Men jag vill ändå fördjupa frågan\r\noch undra vad det finns för skäl för Posten att höja\r\nportot för enstaka brevförsändelser.\r\nNäringsministern sade i riksdagen i förra veckan\r\natt det inte är aktuellt med någon prishöjning vid\r\nårsskiftet. Troligen menade han väl kanske före valet.\r\nDet är nog klokt. Ett företag som har 99 % i mark-\r\nnadsandel ska naturligtvis vara försiktigt med att höja\r\nsina priser när det stora flertalet av kunderna inte har\r\nnågot alternativ. Privatpersoner och småföretag ute i\r\nlandet är mycket beroende av Posten för sin kommu-\r\nnikation. Det är vi säkert överens om. Från Center-\r\npartiets sida ser vi inget motiv för Posten att höja sitt\r\nporto.\r\nMotivet för riksdagen att införa pristaket för en-\r\nstaka brevförsändelser en gång i tiden var att skydda\r\noss konsumenter. Genom att viktningen för rabattfri-\r\nmärkena var 90 % och det vanliga portot 10 % kunde\r\nPosten genom att något sänka priset för rabattfrimär-\r\nkena höja det verkliga portot med 30 %. Det skedde\r\nju redan på våren 1997. Det var, tycker jag, ett kring-\r\ngående av lagen och dess syfte. Eftersom Posten även\r\nvid det tillfället hade en marknadsandel på 99 %\r\ninnebar denna prishöjning en omfördelning av pengar\r\nmellan Posten och landets småföretagare och privat-\r\npersoner på cirka en och en halv miljard kronor. Pos-\r\nten fick således in rejält med pengar.\r\nDärför gav också riksdagen regeringen i uppdrag\r\natt skärpa pristaket för enstaka brevförsändelser. Då\r\när min andra fråga: Avser regeringen att höra Post-\r\noch telestyrelsen, Konkurrensverket och även Kon-\r\nsumentverket med anledning av vad jag har sagt här\r\noch före ett beslut om att eventuellt bifalla Postens\r\nhemställan för att få just de myndigheternas syn på\r\nkonsekvenserna av en portohöjning?\r\nEn utgångspunkt för Postens hemställan till rege-\r\nringen var ju att konsumentprisindex inte följer Pos-\r\ntens kostnader. I sin hemställan försöker inte ens\r\nPosten själv antyda att deras kostnader skulle ha nå-\r\ngot som helst att göra med motivet för att pristaket\r\ninfördes. Jag undrar därför varför inte regeringen har\r\navslagit Postens hemställan med motiveringen att\r\nPostens kostnader utifrån reglerna är ointressanta i\r\nsammanhanget. Är det för att regeringen har en annan\r\nuppfattning i dag om motivet för pristaket i förhållan-\r\nde till vad riksdagen uttalade då, våren 1998?\r\nEn annan utgångspunkt i Postens hemställan är\r\nsåvitt jag kan se att de inte har täckning för sina kost-\r\nnader för enstaka brevförsändelser. Jag undrar hur\r\ndetta är möjligt. Marknaden för enstaka brevförsän-\r\ndelser är omkring hälften av Posten brevs omsättning\r\npå ca 14 miljarder kronor, och Posten har 99 % av\r\nden marknaden. Om det inte finns avsevärda ineffek-\r\ntivitetsproblem måste ju Posten ha en mycket lönsam\r\nverksamhet vad gäller enstaka brevförsändelser. Vart\r\ntar i annat fall pengarna vägen?\r\nVi vet i alla fall att Posten inte ger någon som\r\nhelst utdelning till svenska staten, vilket i sig skulle\r\nvara välbehövligt. På vilken annan marknad med den\r\nomsättningen kan det vara problem med lönsamheten\r\nför ett företag när företaget har 99 % i marknadsan-\r\ndel? Vad är det som är så speciellt just med post-\r\nmarknaden?</pre><pre>Anf.  3  Statsrådet MONA SAHLIN (s):\r\nFru talman! Först vill jag säga att jag i alla fall\r\ntycker att det är ganska givet, för att uttrycka sig milt,\r\natt regeringen mycket seriöst måste pröva framställan\r\nfrån Posten när den nu har kommit in. Det ligger\r\nockså i själva pristakets natur att regeringen och de\r\nmyndigheter som jobbar med det här löpande måste\r\ngranska hur konkurrensförhållandena utvecklas och\r\neventuellt förändras. Det är en viktig beståndsdel i\r\npristaket. Därav följer att vi inte bara raskt ska fatta\r\nett beslut utan att vi måste granska detta seriöst och\r\nnoggrant.\r\nFör det andra vill jag också svara konkret att rege-\r\nringen självklart kommer att höra såväl Post- och\r\ntelestyrelsen som Konkurrensverket och Konsument-\r\nverket liksom de viktigaste konkurrenterna innan vi\r\nslutligt prövar Postens hemställan. Det är en mycket\r\nviktig del.\r\nAvslutningsvis vill jag nämna, precis som Åke\r\nSandström var inne på, att syftet med prisstoppet som\r\ndet ser ut i dag är att skydda de kunder, både privat-\r\npersoner och - inte minst - småföretag, som i dagslä-\r\nget inte har något alternativ till Posten AB. Men det\r\när också viktigt att säga att syftet inte är att helt och\r\nhållet hindra en höjning av portot. Syftet är att portot\r\nför enstaka brevförsändelser inte får höjas mer än vad\r\nden allmänna prisnivån höjs. Ibland blandas dessa två\r\nolika förutsättningar ihop lite i debatten.\r\nBeslut om att höja portot är alltså en operativ frå-\r\nga som Posten har att ansvara för. Men en eventuell\r\nsådan höjning måste alltid hållas inom det som lagen\r\nföreskriver, nämligen pristaket. Det är den här samla-\r\nde bedömningen som jag ändå tycker att man måste\r\ntitta på seriöst innan beslut fattas. Självfallet görs\r\ndetta i mycket nära samarbete med de myndigheter\r\nsom Åke Sandström här nämnde.</pre><pre>Anf.  4  ÅKE SANDSTRÖM (c):\r\nFru talman! Först får jag tacka för de förtydligan-\r\nden och preciseringar som statsrådet nu gav och se-\r\ndan gå in på själva tanken, reformeringen av pristaket\r\noch den frågan. I augusti detta år skriver Posten AB\r\ntill regeringen och begär som sagt att regeringen\r\nskyndsamt ska bereda frågan om avskaffande, eller\r\nreformering som man säger, av pristaket. De skriver\r\natt det är angeläget att förändringen kan ske skynd-\r\nsamt. Posten har ett stort behov av att snabbt kunna\r\nanpassa sina priser efter kostnaderna för att inte för-\r\nsätta brevaffären i en ohållbar situation. Detta brev\r\ninkom i augusti.\r\nEnligt vad jag har tagit reda på träffade också\r\nPostens vd statsrådet Sahlin i det här ärendet i okto-\r\nber månad. Därefter informerade regeringen om att\r\ndet inte längre är aktuellt med en portohöjning. Det\r\nvar alltså en och en halv månad efter det att de in-\r\nkommit med sin begäran, och de hade inte ens fått\r\nnågot svar från regeringen.\r\nDet hela verkar något besynnerligt men ger starkt\r\nintryck av att det som Posten anförde i sin skrivelse\r\noch som jag här citerade kanske inte var helt korrekt.\r\nRegeringen har tidigare  när den redogjort för sin syn\r\npå statsmakternas styrning av Posten markerat att det\r\när riktigt att ställa höga krav när det gäller etik och\r\nmoral på Posten liksom på andra statliga företag.\r\nRegeringen klargjorde också att detta gällde Pos-\r\ntens bemötande av konkurrensen på postmarknaden.\r\nPostkoncernen bör dock vid sitt bemötande av kon-\r\nkurrens på marknaden lägga stor vikt vid att bedriva\r\nsin verksamhet på ett sätt som motsvarar högt ställda\r\nkrav på etik och moral.\r\nJag hade tillfälle att tillsammans med statsrådet få\r\nsamtala om dessa frågor i maj 1999 när Posten inför-\r\nde selektiva lokala porton för att konkurrera med små\r\npostoperatörer, först genom att bryta mot den tidigare\r\npostlagen när man erbjöd lokala priser till kommuner\r\noch andra större kunder, därefter genom att fortsätta\r\nmed detta förfarande när riksdagen förbjöd selektiva\r\nlokala porton i den nya och nu gällande postlagen. I\r\ndag bryter inte Posten mot postlagen såvitt jag kan\r\nförstå, eftersom det knappt finns några lokala pos-\r\ntoperatörer kvar. De flesta har fått lägga ned sin verk-\r\nsamhet just med hänsyn till de konkurrensmetoder\r\nsom Posten utövade.\r\nDärför vill jag fråga statsrådet vilken beredskap\r\nsom finns från myndigheternas sida, exempelvis från\r\nPTS och Konkurrensverket, för att agera om rege-\r\nringen verkligen skulle bifalla Postens hemställan.\r\nI dag vet vi att det nog inte blir någon prishöjning\r\nföre valet. Jag har tolkat det på detta sätt och hoppas\r\natt jag har rätt. Men om regeringen bifaller Postens\r\nhemställan och kanske t.o.m. avskaffar pristaket så att\r\nPosten kan höja portot rejält så kommer naturligtvis\r\nsamma sak att ske igen, nämligen att det startas en hel\r\ndel lokala små postföretag. Jag tycker att det är fel att\r\nförespegla människor att det finns en möjlighet att\r\nbedriva näringsverksamhet när det faktiskt inte är så i\r\npraktiken. Småföretag som har knappt 1 miljon i\r\nomsättning får en mycket begränsad ekonomisk ut-\r\nhållighet och är för sin överlevnad beroende av att\r\nmyndigheterna snabbt kan beivra eventuella brott mot\r\npost- och konkurrenslagstiftningen.</pre><pre>Anf.  5  Statsrådet MONA SAHLIN (s):\r\nFru talman! Med all respekt för de frågor som\r\nÅke Sandström ställer hoppas jag att också han har\r\nrespekt för att jag varken kan eller vill föregripa rege-\r\nringens beslut. Det vore alltså fel av mig att svara på\r\nfrågor som bygger på om man fattar det ena eller det\r\nandra beslutet. Jag kan bara försäkra Åke Sandström\r\nom att vi tar frågeställningen seriöst och att vi disku-\r\nterar med alla våra myndigheter.\r\nJag vill också säga att det är helt riktigt att jag\r\nträffade Postens vd för att diskutera detta och att jag\r\nska träffa City Mails vd i nästa vecka, eftersom det\r\nockså är en intressant aktör i detta sammanhang.\r\nSamtalen har inte bara berört själva frågeställningen\r\nom portot utan också det övriga som finns i Postens\r\nhemställan, nämligen hur man beräknar själva indexet\r\ni pristaket, och det är ändå värt att göra en seriös\r\nprövning av det.\r\nJag är ledsen att jag inte kan svara tydligare i dag,\r\nmen jag är övertygad om att vi återkommer till frå-\r\ngan.</pre><pre>Anf.  6  ÅKE SANDSTRÖM (c):\r\nFru talman! Jag ska kortfattat beröra konkurrens-\r\nfrågorna eftersom de intresserar mig mycket och vi\r\narbetar med dem i näringsutskottet. Jag undrar hur\r\nstatsrådet ser på att vidga rollen för PTS i konkur-\r\nrensfrågor. Konkurrensverket har ju som jag vet ock-\r\nså framfört till regeringen att det vore önskvärt med\r\nen utvidgad roll för Post- och telestyrelsen när det\r\ngäller konkurrensfrågorna på postmarknaden. Jag vet\r\natt vi har samtalat om detta tidigare, att Post- och\r\ntelestyrelsen skulle få i uppdrag att främja konkurren-\r\nsen på postmarknaden. Den rollen har ju motsvarande\r\nmyndigheter i många andra länder. Det är också na-\r\nturligt med tanke på att just sektorsmyndigheten har\r\nsakkompetens och aktuell kännedom om marknads-\r\nförhållandena. Det finns ju motsvarande uppdrag för\r\nPTS på telesidan. Om PTS haft ett sådant uppdrag i\r\ndag hade denna situation möjligen kunnat undvikas.\r\nPost- och telestyrelsen övervakar i dag framför allt\r\npostlagens efterlevnad som i mycket hög grad är\r\ninriktad på regler för postbefordran, mottagarnas\r\nrättigheter osv.\r\nMin korta avslutande fråga lyder: Är ministern be-\r\nredd att jobba för att man ska vidga Post- och telesty-\r\nrelsens uppdrag i en sådan riktning?</pre><pre>Anf.  7  Statsrådet MONA SAHLIN (s):\r\nFru talman! Det var förvisso en kort ställd fråga.\r\nMen svaret måste ju bli gigantiskt om man ska ta det\r\nseriöst. Jag kan därför bara mycket kortfattat svara att\r\nvi nu har en stor översyn på gång, vilket Åke Sand-\r\nström säkert vet, om lagstiftningen när det framför\r\nallt handlar om elektronisk kommunikation. Mycket\r\nav förändringarna i EU-regelverket drar åt ett sådant\r\nhåll att man i alla fall i en framtid vill se mer av gene-\r\nrella konkurrensregler i stället för särregler nationellt.\r\nFrågeställningen är väckt, och den är mycket deli-\r\nkat, och jag tror att EU-regleringen går i rätt riktning.\r\nMen det är först när den utredning som jag talade om\r\nhar kommit en bit på väg som vi kan se vad det får\r\nför effekter på PTS arbete.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 12.15 på förslag av andre\r\nvice talmannen att ajournera förhandlingarna till\r\nkl. 14.00 då dagens frågestund skulle äga rum.\r\nÅterupptagna förhandlingar</pre><pre>Förhandlingarna återupptogs kl. 14.00.</pre><pre>4 §  Frågestund</pre><pre>Anf.  8  TALMANNEN:\r\nKammarens sammanträde återupptas, nu för riks-\r\ndagens frågestund. Frågor besvaras i dag av vice\r\nstatsminister Lena Hjelm-Wallén, jordbruksminister\r\nMargareta Winberg, statsrådet Maj-Inger Klingvall,\r\nutbildningsminister Thomas Östros och statsrådet\r\nIngegerd Wärnersson.\r\nVice statsministern besvarar allmänpolitiska frå-\r\ngor. Övriga statsråd besvarar frågor var och en inom\r\nsitt ämnesområde.\r\nJag lämnar omedelbart ordet fritt.\r\nLandstingen</pre><pre>Anf.  9  ANNA KINBERG (m):\r\nFru talman! Jag har en fråga till vice statsminister\r\nLena Hjelm-Wallén. Jag vill börja med att citera\r\nGöran Persson ur dagens Dagens Nyheter. Han sade\r\natt han ser problem med hela samhällsorganisationen\r\noch vill rita om Sverige.\r\nI någon form av möte med höga statstjänstemän\r\nlär statsministern ha sagt att han kan tänka sig att\r\navskaffa landstingen för att få en bättre organisation\r\nav sjukvården. I propositionen om regioner som kom\r\nhäromveckan aviserades också en utredning som ska\r\nvara fri att föreslå att landstingen avskaffas.\r\nJag håller med om att sjukvårdens kvalitet är vik-\r\ntigare än landstingens fortbestånd. Det handlar om att\r\nförbättra vården och hindra att människor dör i vård-\r\nköer samtidigt som landstingen prioriterar fel saker.\r\nJag undrar när regeringen planerar att återkomma\r\ntill riksdagen med konkreta förslag om att avskaffa\r\nlandstingen.</pre><pre>Anf.  10  Vice statsminister LENA HJELM-\r\nWALLÉN (s):\r\nFru talman! Några sådana förslag har inte rege-\r\nringen. Däremot finns det, såsom rätt citerades här, i\r\npropositionen en föranmälan om att vi kommer att\r\ntillsätta en utredning. Det är en väldigt viktig utred-\r\nning som ska titta på de olika nivåerna i samhället\r\nsom vi i dag fattar viktiga beslut om och vilka frågor\r\nsom bör tillhöra vilka nivåer. Det är rätt naturligt att\r\nsjukvårdens nivå då är väsentlig. Man kan säga att\r\nden är delad på alla tre. Här kan man naturligtvis ha\r\nåsikter om landstingen, och det får man tillfälle att ha\r\ni den här utredningen.</pre><pre>Anf.  11  ANNA KINBERG (m):\r\nFru talman! Tack för svaret. Ni verkar ju att ha\r\ndiskuterat det här, i alla fall internt, i regeringen. Det\r\när intressant att höra även från vice statsministern att\r\nman ska se över och kanske renodla landstingens\r\nverksamheter.\r\nStatsministern säger också i den här artikeln att\r\nman hur som helst ska ha kvar tre beskattningsnivåer\r\nför att fortsätta att ta ut hög skatt.\r\nDå undrar jag vilka begränsade uppgifter lands-\r\ntingen ska ha. Var sköts sjukvården egentligen bäst?\r\nVad är motivet för att ha kvar landstingen om man\r\nskulle organisera sjukvården någon annanstans?</pre><pre>Anf.  12  Vice statsminister LENA HJELM-\r\nWALLÉN (s):\r\nFru talman! Jag tror att frågeställaren drar lite för\r\nhöga växlar på det som statsministern har sagt. Det är\r\ninte så att vi har föreslagit att landstingen ska avskaf-\r\nfas. Vi har föreslagit att man ska utreda de olika nivå-\r\nerna och på vilka nivåer olika frågor ska ligga. Sjuk-\r\nvårdsfrågorna är ett stort komplex i det här samman-\r\nhanget, men naturligtvis inte det enda. Vi vill att den\r\nhär utredningen ska titta på samhällets alla frågor.\r\nDet är en stor viktig utredning. Jag tycker att vi ska\r\ngå in i den med öppna ögon. Statsministern har ut-\r\ntryckt en förmodan om att t.ex. frågan om landstingen\r\nkommer att bli mycket diskuterad här. Så kan det\r\nvara, men det kan också gälla helt andra lösningar.\r\nDet får vi se när utredningen är klar.\r\nBarns trygghet</pre><pre>Anf.  13  YVONNE ANDERSSON (kd):\r\nFru talman! Jag har en fråga till skolministern. Vi\r\nfår ofta rapporter om hur barn och ungdomar mår allt\r\nsämre. Det är rent allmänt knöligt med tryggheten.\r\nMan brukar sluta de här rapporterna med otrygghet.\r\nI skolan kan åtgärder vidtas på olika sätt med\r\nhjälp av elevvård och annat. Vi har nyligen fått en\r\nproposition om hälsa, lärande och trygghet. Den\r\nhandlar om elevvård. Men ändå tycks hemmiljön vara\r\nden mest avgörande faktorn för skolframgångar och\r\nför hur det går i skolan. Har ministern funderat på om\r\nman kan vidta åtgärder för att skapa bättre förutsätt-\r\nningar för barns trygghet i den nära relationen i fa-\r\nmiljen?</pre><pre>Anf.  14  Statsrådet INGEGERD WÄRNERS-\r\nSON (s):\r\nFru talman! Nej, det har jag inte gjort. Precis som\r\nfrågeställaren säger har jag ansvaret för barnens och\r\nungdomarnas situation i skolan. Att skapa en bra\r\nhemmiljö är väl snarare något för socialministern. Det\r\nborde kunna ske genom att man har ett bredare barn-\r\nperspektiv. Detta kan man se på olika sätt. Det hand-\r\nlar om att se till att föräldrar har en ekonomisk trygg-\r\nhet, en god utbildning och ett arbete. Det finns alltså\r\nflera faktorer som skapar en helhet runt barnen.\r\nFrån min position som skolministern kan jag se att\r\nvi ska ha ett nära samarbete med hemmet och en\r\nöppen dialog. Vi ska tillsammans utveckla och fostra\r\nbarnen.</pre><pre>Anf.  15  YVONNE ANDERSSON (kd):\r\nFru talman! Tack för det svaret, ministern. Jag\r\ntror också att det är väldigt viktigt med föräldrasam-\r\nverkan osv.\r\nEn vanlig fråga i många utredningar är hur upp-\r\nväxtförhållandena var och hur man upplever sin miljö\r\nhemma osv. En liten fråga som jag har funderat på är:\r\nKan man skapa relationsbefrämjande seminarier?\r\nKan man göra mötet mellan föräldrar och skola och\r\nmellan föräldrar och förskola effektivare, så att man\r\nkan stimulera och ge möjligheter för familjer och\r\nföräldrar att känna lite extra för sina relationer? Däri-\r\ngenom skulle man kunna skapa en tryggare hemmiljö,\r\nvilket de här barnen såväl behöver för att det ska gå\r\nbra i skolan.</pre><pre>Anf.  16  Statsrådet INGEGERD WÄRNERS-\r\nSON (s):\r\nFru talman! Jag tycker att det är positivt om man\r\nskapar de här goda relationerna. Jag tycker också att\r\ndet är positivt att man gör det så tidigt som möjligt,\r\nredan när barnen går i förskolan. Det är bra om för-\r\nskolan, och sedan också ungdomsskolan, kan ha stu-\r\ndiecirklar tillsammans med föräldrarna om barns\r\nutveckling, behov osv.\r\nMen det som kanske är viktigast av allt är att man\r\ntar sig tid att diskutera värderingar. Hur ser man på\r\nfrågor som handlar om demokrati, solidaritet, respekt\r\nför människor från olika kulturer osv.? Det är viktigt\r\natt man får en så stor samsyn som möjligt. När vi\r\ntillsammans fostrar barnen ska barnen också känna en\r\ntrygghet genom att samma synsätt möts i skolan och i\r\nhemmet. Vi har olika uppfattningar och olika åsikter,\r\nså just att ordna det mötet ser jag som oerhört väsent-\r\nligt för skolan.\r\nJag vill återigen understryka att samarbete är oer-\r\nhört viktigt om vi ska lyckas med våra barn och ung-\r\ndomar.\r\nAfghanistan</pre><pre>Anf.  17  WILLY SÖDERDAHL (v):\r\nFru talman! Jag har en fråga om konflikten i Af-\r\nghanistan och flyktingproblemen där. Den svenska\r\nregeringen har ju givit sitt fulla stöd till USA:s\r\nbombningar i Afghanistan. De skulle vara kirurgiska\r\noch inte drabba civilbefolkningen, men ingen kan väl\r\ni dag hävda att civilbefolkningen inte har drabbats.\r\nDet har givit upphov till nya flyktingströmmar med\r\nstora umbäranden. Främst är det barn och äldre män-\r\nniskor som drabbas. Jag undrar vad Sveriges regering\r\ngör för att lindra nöden för de här flyktingarna.</pre><pre>Anf.  18  Statsrådet MAJ-INGER KLING-\r\nVALL (s):\r\nFru talman! Jag svarar gärna på frågorna om vad\r\nSverige gör för att lindra nöden. Vi har under många\r\når givit en stort bistånd till Afghanistan. Hittills i år är\r\ndet 125 miljoner. Vi fattade också ett viktigt beslut i\r\nregeringen för några veckor sedan om att ställa ytter-\r\nligare 200 miljoner till förfogande för särskilda insat-\r\nser fram till årets slut.\r\nDe här pengarna har Sida att disponera, och väl-\r\ndigt mycket är redan beslutat. Vi använder oss av de\r\nkanaler som är möjliga. Det innebär ytterligare stöd\r\ntill flera av FN-organen, inte minst World Food Pro-\r\ngramme, men också till UNHCR och en rad andra\r\nFN-organ som arbetar i gränsområdet och till enskil-\r\nda organisationer som Rädda Barnen, Röda Korset\r\noch Svenska Afghanistankommittén. Räddningsver-\r\nket finns också med. Räddningsverket sänder nu 50\r\nlastbilar från Visby via Tallinn på järnväg till Tadzji-\r\nkistan för att väldigt konkret kunna hjälpa till med\r\nmattransporter in i Afghanistan. På det här området\r\ngör Sverige alltså mycket stora insatser.\r\nNär det gäller flyktingsituationen har, enligt den\r\nkunskap vi har i dag, någonstans mellan 60 000 och\r\n100 000 afghaner passerat gränsen till Pakistan. Och\r\ndär finns både IOM och UNHCR.</pre><pre>Anf.  19  WILLY SÖDERDAHL (v):\r\nFru talman! Ett av problemen har ju varit att få\r\nfram den hjälp som Sverige och andra länder har\r\nförsökt att få fram, eftersom gränserna har varit\r\nstängda.\r\nSer flyktingministern någon möjlighet att påverka\r\nPakistan och länderna runt omkring att öppna sina\r\ngränser, så att vi mer effektivt och omedelbart kan\r\nsätta in den hjälp som behövs?</pre><pre>Anf.  20  Statsrådet MAJ-INGER KLING-\r\nVALL (s):\r\nFru talman! Självfallet försöker vi utöva påtryck-\r\nningar. UNHCR:s chef Ruud Lubbers har ju nyligen\r\nbesökt gränsområdet för att ytterligare trycka på när\r\ndet gäller möjligheten för afghaner att passera grän-\r\nsen, naturligtvis helt enligt folkrätten. Men det gäller\r\nockså detta med att kunna få in transporter med mat i\r\nAfghanistan.\r\nNu finns det särskilda korridorer där lastbilar går\r\nfrån både Iran, Tadjikistan och Turkmenistan. World\r\nFood Programme har berättat att man föregående\r\nvecka fick in 1 000 ton mat om dagen, och det är\r\nfaktiskt lite mer än tidigare. Trots det täcker det inte\r\nmer än två tredjedelar av behovet av mat.\r\nVåld mot kvinnor</pre><pre>Anf.  21  MARGARETA ANDERSSON (c):\r\nFru talman! Jag deltog i morgonmötet i dag i tal-\r\nmannens kvinnliga nätverk. Där diskuterades rappor-\r\nten Slagen dam. Den ger en ganska trist bild av hur\r\nsituationen på jämställdhetsområdet ser ut i hela lan-\r\ndet.\r\nJag har en fråga till jämställdhetsministern. Jag\r\nhar i min hand ett policydokument för frågor som rör\r\nvåld mot kvinnor i Jönköpings län år 2000. Man är\r\nkonkret och talar om vad olika myndigheter ska göra\r\nför insatser.\r\nMin fråga är: Ligger Jönköpings län i framkant?\r\nSer det likadant ut på de flesta andra håll? Eller är\r\nkanske Jönköpings län trots detta inte alls särskilt\r\nlångt framme? Hur ser det ut i samhället i stort, stats-\r\nrådet Winberg?</pre><pre>Anf.  22  Jordbruksminister MARGARETA\r\nWINBERG (s):\r\nFru talman! Jag kan inte värdera om Jönköping\r\nhar kommit längst eller om man ligger i mitten. Men\r\nuppenbarligen ligger man någonstans där. Jag antar\r\natt basen för det dokument som kommer från Jönkö-\r\npings län är det uppdrag olika myndigheter fick för\r\nnågra år sedan att samverka på ett bättre sätt. Det\r\ngällde polis, åklagare, domstolsväsendet i stort, hälso-\r\noch sjukvård och socialtjänst. Det handlade då om\r\nnationell nivå. Men de län som förstår det här - och\r\nJönköpings län tillhör uppenbarligen dem - förstår att\r\ndet här måste ske regionalt men också lokalt.\r\nJag delar uppfattningen att Slagen dam är en\r\nmycket dyster läsning. Jag kan också informera om\r\natt vi har ett tvåårigt projekt, Nationellt råd för kvin-\r\nnofrid, som jag själv är ordförande för. Vi går nu\r\nigenom olika grupper av kvinnor, handikappade,\r\ngravida, äldre kvinnor för att se hur situationen ser ut\r\nför dem när det gäller misshandel.</pre><pre>Anf.  23  MARGARETA ANDERSSON (c):\r\nFru talman! Jag är glad att jag fick det här svaret\r\nav jämställdhetsministern. Jag hoppas, som sagt, att\r\ndet ser likadant eller bättre ut i andra dela av landet.\r\nVad vi också diskuterade var frågan om var de\r\ngoda männen finns. Hur mycket har regeringen\r\nkommit i kontakt med de organisationer för män som\r\narbetar i samma riktning?\r\nEn annan fråga som vi har diskuterat inom Cen-\r\nterkvinnorna är möjligheten att få bort en del av det\r\nspråkvåld som används i skolorna. Man har diskuterat\r\nvilket språk som används mellan olika personer. Ar-\r\nbetar man vidare hos jämställdhetsministern även\r\nmed sådana frågor?</pre><pre>Anf.  24  Jordbruksminister MARGARETA\r\nWINBERG (s):\r\nFru talman! Frågan om de goda männen har upp-\r\nmärksammats ett tag. Det finns ett antal organisatio-\r\nner. De är inte så många, och varje organisation inne-\r\nhåller kanske inte så många medlemmar. Men det är i\r\nvarje fall en början. Vad jag kan göra är att stötta dem\r\ngenom att tala om för dem att de gör ett bra jobb, för\r\ndet gör de. Jag tänker t.ex. på Manscentrum, men\r\nockså på Manliga nätverket, som är ett nätverk över\r\nhela Sverige. Men jag kan också stötta dem ekono-\r\nmiskt i den mån det behövs, och det behövs.\r\nSpråkbruket i skolan är väl närmast en fråga för\r\nIngegerd Wärnersson. Men jag vet att i Värde-\r\ngrundsprojektet ingår att arbeta med det här.\r\nInom min del har jag bl.a. delat ut s.k. feminist-\r\npengar till elevgrupper i grundskolan och gymnasie-\r\nskolan som vill arbeta för att förbättra bl.a. språkbru-\r\nket i skolan.\r\nEnprocentsmålet</pre><pre>Anf.  25  KARL-GÖRAN BI-\r\nÖRSMARK (fp):\r\nFru talman! I min hand har jag det senaste numret\r\nav Sida:s tidning Omvärlden. Temat är enprocents-\r\nmålet. I ett diagram framgår det mycket tydligt att det\r\nhar skett kraftiga nedskärningar när det gäller enpro-\r\ncentsmålet under den socialdemokratiska regeringen\r\nunder 90-talet. Det står också att det endast är bor-\r\ngerliga regeringar som har levt upp till enprocents-\r\nmålet.\r\nMin fråga till statsrådet Klingvall är om hon\r\nskulle kunna tänka sig att agera för att en avdragsrätt\r\nför gåvor till biståndsverksamhet skulle kunna ge-\r\nnomföras för att fylla ut gapet som har blivit under\r\n90-talet och för att uppmuntra till gåvor till bistånd\r\ngenom att det finns en avdragsrätt på det?</pre><pre>Anf.  26  Statsrådet MAJ-INGER KLING-\r\nVALL (s):\r\nFru talman! Karl-Göran Biörsmark talar om ett\r\ngap. Vi har haft en period under 90-talet då vi har haft\r\noerhört stora problem med vår ekonomi. Den perio-\r\nden har vi nu lagt bakom oss, och vi står i en helt\r\nannan situation. Och därmed kan vi också fylla det\r\nsom Karl-Göran Biörsmark kallar för ett gap. Jag vill\r\ninte kalla det för ett gap. Vad vi nu gör är att gå från\r\nen nivå på 0,7 % som vi hade för ett par år sedan,\r\nstadigt vidare för att åter uppfylla enprocentsmålet.\r\nDet här handlar om en mycket stor satsning. Det\r\nhandlar om stora resurser som vi nu år för år avsätter\r\npå vårt internationella utvecklingssamarbete. Det är\r\nen mycket bestämd politisk viljeinriktning att det är\r\nden vägen vi ska gå. Det är alldeles nödvändigt. Inte\r\nminst i ljuset av världsläget, av världssituationen, är\r\nSverige tillsammans med en rad andra länder beredda\r\natt satsa mycket mer för att få en förändring till stånd\r\nför att skapa en rättvisare värld.\r\nAtt då tala om avdragsrätt för gåvor förefaller mig\r\ninte på något sätt ligga i paritet med de stora an-\r\nsträngningar vi nu ska göra för att åter nå enpro-\r\ncentsmålet. Det är alltså inte lösningen på den pro-\r\nblematiken.</pre><pre>Anf.  27  KARL-GÖRAN BI-\r\nÖRSMARK (fp):\r\nFru talman! Nej, det är inte lösningen på den pro-\r\nblematiken. Den lever vi med fortfarande. Biståndet\r\nhar tappat tiotals miljarder under den socialdemokra-\r\ntiska regeringens tid under 90-talet på grund av de\r\nkraftiga nedskärningarna i biståndet, så det är inte\r\nlösningen. Men det kunde vara ett bidrag.\r\nNu föreslår ju regeringen avdragsrätt för fackfö-\r\nreningsavgifter i budgeten. Vore det inte lämpligt att\r\nman prioriterade avdragsrätt för gåvor till bistånd\r\ninnan man kommer till avdragsrätt för fackförenings-\r\navgifter? Det finns ändå en vilja och ett tryck ute i\r\nsamhället, det ser vi från andra undersökningar, att\r\nbidra. Detta skulle kunna vara ett incitament där man\r\ndelar på det hela, med privata bidrag och även med\r\navdragsrätt, så att skattedelen finns med.</pre><pre>Anf.  28  Statsrådet MAJ-INGER KLING-\r\nVALL (s):\r\nFru talman! Jag tycker att Karl-Göran Biörsmark\r\nförsöker blanda bort korten genom att jämföra det\r\nförslag Karl-Göran Biörsmark för fram med avdrags-\r\nrätt för fackföreningsavgifter. Det har ju en helt an-\r\nnan bakgrund. Det har också att göra med de villkor\r\nsom arbetsgivaren har när det gäller avdrag.\r\nSedan tycker jag också att det är märkligt att Karl-\r\nGöran Biörsmark tar upp den här frågan som ett sätt\r\natt nå det mål vi har satt upp, nämligen 1 % av BNI.\r\nDet handlar ju om helt andra summor, en helt annan\r\nsatsning. Och framför allt, Karl-Göran Biörsmark:\r\nDet kan väl inte vara så att man för att känna att man\r\nvill vara med och bidra personligen, också ska få göra\r\nett avdrag? Känslan av att man vill vara med och\r\nbidra och ge, tycker jag ska vara alldeles uppriktig\r\noch solidarisk och inte förknippad med några avdrag.\r\nBrott mot minkfarmare</pre><pre>Anf.  29  SONJA FRANSSON (s):\r\nFru talman! Jag vänder mig till jordbruksminister\r\nMargareta Winberg.\r\nI september hände ju en fruktansvärd terrorattack i\r\nUSA. Det är något som vi alla fördömer.\r\nUnder precis samma tid hände faktiskt en form av\r\nterrorattack också i min hemkommun i Svenljunga.\r\nDen var naturligtvis betydligt mindre, men ändå väl-\r\ndigt otäck för dem som personligen drabbades och nu\r\noroas för vad som händer härnäst.\r\nAttacken drabbade minkuppfödare. Deras bilar,\r\nsom man använder för att föra ut foder till djuren,\r\nblev satta i brand under en natt. Det gjordes av\r\ndjuraktivister.\r\nMin fråga till ministern är: Hur ställer sig minis-\r\ntern till sådana odemokratiska sätt att försöka påverka\r\nen debatt i samhället?</pre><pre>Anf.  30  Jordbruksminister MARGARETA\r\nWINBERG (s):\r\nFru talman! Det måste man väl ändå hävda vara\r\nen ledande fråga? Det finns väl ingen som kan försva-\r\nra det som de s.k. djurrättsaktivisterna gör. Att tala\r\nom djurrätt i det här sammanhanget blir så fel.\r\nFörutom att dessa personer - dessbättre är de inte\r\nså många, men de får mycket utrymme - begår en\r\nbrottslig handling gör de ofta saker som innebär att\r\ndjuren får lida. De släpper t.ex. ut minkar. Dessa\r\nminkar går en säker och plågsam död till mötes.\r\nSonja Fransson har mitt fulla stöd i att fördöma\r\nden här typen av handling.</pre><pre>Anf.  31  SONJA FRANSSON (s):\r\nFru talman! Tack, ministern. Det tydliga uttalan-\r\ndet gläder mig. Det var precis det som hände för ett\r\npar år sedan då man släppte ut minkar som fick lida\r\noerhört mycket.\r\nDet är viktigt att vi får det här svaret från minis-\r\ntern, eftersom ministern har tagit upp frågan om man\r\nska förbjuda pälsdjursuppfödning över huvud taget.\r\nJag tycker att det är en fråga som ska diskuteras\r\ndemokratiskt med bra bakgrund och goda erfarenhe-\r\nter, där man väger för- och nackdelar. Det är en de-\r\nmokratisk fråga.\r\nJag tycker att det är oerhört viktigt att man tydligt\r\ntar avstånd, så att det inte blir en sammanblandning\r\noch att man tolkar det som att ministern går på\r\ndjuraktivisternas vilja.</pre><pre>Anf.  32  Jordbruksminister MARGARETA\r\nWINBERG (s):\r\nFru talman! Det är väldigt viktigt att skilja de två\r\nsakerna åt: för det första att ta avstånd från det som är\r\nbrottsligt och dåligt för de djur som drabbas, för det\r\nandra att ta ställning till huruvida vi i framtiden ska\r\nha djur hållna på det här sättet.\r\nVi har redan börjat med rävarna. Det går inte att\r\nhålla räv i bur i dag eftersom deras naturliga beteende\r\ninte kan tillgodoses. Nästa vecka kommer vi, på den\r\nsocialdemokratiska partikongressen, att diskutera om\r\ndet nu är dags att förbjuda hållande av mink i bur, på\r\nsamma sätt som vi har diskuterat rävarna.\r\nDet diskuteras på den kongressen, men det disku-\r\nteras också mycket ute i samhället av breda grupper.\r\nDet får man väl säga är en demokratisk form av dis-\r\nkussion.\r\nSå småningom ska vi fatta ett beslut.\r\nFriskolor</pre><pre>Anf.  33  HENRIK LANDERHOLM (m):\r\nFru talman! Jag har en fråga till statsrådet Wär-\r\nnersson.\r\nI en nyligen lagd proposition föreslår regeringen\r\nnya hinder för etablering av friskolor. Min fråga till\r\nskolministern är: Hur kommer de här begränsningar-\r\nna för nya friskolor och den aviserade avsikten att i\r\nnästa steg sätta stopp för s.k. vinstdrivande företag\r\ninom skolsektorn att öka valfrihet och kvalitet i det\r\nsvenska skolväsendet? På vilket sätt uppmuntrar det\r\ndriftiga och nytänkande entreprenörer och nytt kapital\r\natt bidra till skolans utveckling?</pre><pre>Anf.  34  Statsrådet INGEGERD WÄRNERS-\r\nSON (s):\r\nFru talman! Driftighet är viktig inom alla grenar\r\nav skolans verksamhet.\r\nPropositionen har tre tydliga syften. Det ena är att\r\nskapa en trygghet för eleverna. De ska oavsett de\r\nväljer den kommunala eller den fristående skolan se\r\natt det är samma lagar, förordningar och läroplaner\r\nsom gäller. Det andra syftet är att skapa ett rättvisare\r\nbidragssystem än det vi har i dag. Det tredje är att\r\nstärka kommunens inflytande när det gäller att säga ja\r\neller nej till en skola som vill starta som fristående.\r\nVi har haft två utredningar som har tittat på såväl\r\nde fristående grundskolorna som på de fristående\r\ngymnasieskolorna. Vi har följt utvecklingen under ett\r\nantal år. Samtliga åtgärder ligger till grund för den\r\nproposition som jag har lagt i riksdagen.\r\nDet gäller att skapa en lagstiftning som är tydlig\r\noch klar för såväl eleverna som föräldrarna. Proposi-\r\ntionen säger inte nej till fristående skolor; den säger\r\natt vi ska ha mångfald.</pre><pre>Anf.  35  HENRIK LANDERHOLM (m):\r\nFru talman! Jag delar skolministerns uttryckta av-\r\nsikt att skapa klara regler för friskolor och så lika\r\nregler som möjligt för friskolor och kommunala sko-\r\nlor, även om jag inte delar de förslag som regeringen\r\nhar lagt fast i det här hänseendet.\r\nJag noterar att skolministern inte svarade på min\r\nfråga, nämligen hur man ökar valfriheten och kvali-\r\nteten i både den kommunala skolan och i friskolorna\r\ngenom att göra det svårare och sämre för såväl nya\r\nsom gamla skolor. På vilket sätt gör det de kommu-\r\nnala skolorna bättre, och på vilket sätt bidrar det till\r\natt öka elevernas valfrihet att man stänger av kranen\r\nför tillförsel av nya friskolor?\r\nDet är den konkreta konsekvensen av de förslag\r\nsom regeringen har lagt och de förslag som regering-\r\nen har aviserat att man senare avser att lägga.</pre><pre>Anf.  36  Statsrådet INGEGERD WÄRNERS-\r\nSON (s):\r\nFru talman! Andemeningen är just att öka valfri-\r\nheten. Vi ser en utveckling i Sverige som inte är lika-\r\ndan från den ena kommunen till den andra. Före-\r\nkomsten av fristående skolor är betydligt större i våra\r\nstorstäder än ute i de mindre kommunerna.\r\nVi vill med den här propositionen att det ska vara\r\nen valfrihet att kunna välja även den kommunala\r\nskolan. Det finns i vissa kommuner, styrda av vissa\r\npolitiker, tendenser att man inte vill ha den kommu-\r\nnala skolan.\r\nDen här propositionen ska ge den garantin. Val-\r\nfrihet är inte bara att välja en fristående skola. Valfri-\r\nhet gäller också att det finns en kommunal skola.\r\nSärskolan</pre><pre>Anf.  37  ERLING WÄLIVAARA (kd):\r\nFru talman! Jag har en fråga till utbildningsmi-\r\nnister Thomas Östros.\r\nElever i gymnasiesärskolan omfattas ju inte av\r\nstudiemedelssystemet. Det innebär att dessa elever\r\ninte kan få studiehjälp. De får inget extra tillägg eller\r\ninackorderingstillägg. I stället får särskoleeleven ett\r\nförlängt barnbidrag på 950 kr under tolv månader av\r\nåret.\r\nEleverna i den vanliga gymnasieskolan omfattas\r\nav studiemedelssystemet och erhåller 950 kr per må-\r\nnad under nio månader av året. Dessutom kan de få\r\nupp till 855 kr per månad i extra tillägg, och i vissa\r\nfall upp till 2 350 kr per månad i inackorderings-\r\ntillägg.\r\nMin fråga är: Gymnasiesärskolans elever förlorar\r\nmed detta system i förhållande till den vanliga gym-\r\nnasieeleven ca 18 000 kr per år. Varför denna orättvi-\r\nsa, eller diskriminering, av särskoleeleverna?</pre><pre>Anf.  38  Utbildningsminister THOMAS\r\nÖSTROS (s):\r\nFru talman! Erling Wälivaara pekar på en fråga\r\nsom vi också har stött på i den allmänna debatten. Det\r\nfinns behov av en översyn av studiestödssystemet för\r\ndenna grupp av elever. Det arbetet lovar jag att utföra\r\ni Regeringskansliet.</pre><pre>Anf.  39  ERLING WÄLIVAARA (kd):\r\nFru talman! Fr.o.m. nästa år drar man ut gapet än-\r\ndå mer genom att man utökar gymnasieelevernas\r\nstudiehjälp till tio månader. Det är i och för sig bra,\r\nmen gapet till särskoleeleverna ökar ytterligare, ända\r\nupp till 21 500 kr per år.\r\nSer utbildningsministern någon möjlighet att så\r\nsnart som möjligt rätta till det här missförhållandet?</pre><pre>Anf.  40  Utbildningsminister THOMAS\r\nÖSTROS (s):\r\nFru talman! Frågan har ju flera dimensioner. En\r\ndimension är om det är rimligt att ha barnbidrag som\r\nsystem för ekonomisk stöttning när man har passerat\r\nåldern för barnbidrag. Det gör att det finns anledning\r\natt se över systemet. Det är det vi arbetar med.\r\nVegankost i skolan</pre><pre>Anf.  41  MARIA WETTERSTRAND (mp):\r\nFru talman! Jag har en fråga till statsrådet Wär-\r\nnersson. Den här dagen är internationella veganda-\r\ngen. Veganism är inte något nytt. Redan 1996 fanns\r\ndet 85 000 veganer i Sverige, de flesta ungdomar. Nu\r\när de naturligtvis ännu fler.\r\nVi i Miljöpartiet har gjort en undersökning i sko-\r\nlorna om ungdomar som äter vegansk mat, dvs. mat\r\nsom inte kommer från djurriket. Resultatet är väldigt\r\nnedslående. Vissa får ingen mat alls utan får hålla sig\r\ntill att äta sallad. På vissa skolor krävs läkarintyg för\r\nveganer. På många skolor har man dålig kunskap om\r\nvegansk matlagning och blandar in icke-veganska\r\ningredienser i veganmaten. Många får samma mat\r\nvarje dag eller hänvisas till att endast äta vegetariskt,\r\nvilket inte är detsamma som veganskt.\r\nVi i Miljöpartiet är bekymrade för hälsan och\r\nskolresultaten för de här eleverna, och jag skulle vilja\r\nfråga statsrådet Wärnersson vad hon avser att göra för\r\natt även veganer ska garanteras en näringsriktig och\r\nomväxlande kost.</pre><pre>Anf.  42  Statsrådet INGEGERD WÄRNERS-\r\nSON (s):\r\nFru talman! Det är en mycket viktig angelägenhet\r\nsom frågeställaren tar upp. Med fru talmannens till-\r\nstånd vill jag hänvisa till att det är jordbruksministern\r\nsom äger ansvaret för skolmåltider och lämna över\r\nfrågan till henne.</pre><pre>Anf.  43  Jordbruksminister MARGARETA WINBERG (s):\r\nFru talman! Det är kanske överdrivet att säga att\r\njag äger ansvaret för frågan, men skolmåltiderna och\r\nskolmåltidspersonalen är en av ett litet antal frågor\r\nsom är prioriterade inom Jordbruksdepartementets\r\nområde. Jag har satt i gång ett antal projekt, bl.a.\r\nutbildningsprojekt för skolmåltidspersonal som syftar\r\ntill att skolmåltiden ska vara varierad och näringsrik\r\nmen också god, så god att alla  vill äta den.\r\nDet är fråga om ett stort samarbetsprojekt med\r\nolika organisationer inblandade. Det ska sättas i gång\r\nalldeles strax, och jag skulle tro att det kommer att\r\npågå över kanske ett år. Det är mitt bidrag i detta\r\nsammanhang.</pre><pre>Anf.  44  MARIA WETTERSTRAND (mp):\r\nFru talman! Jag ber om ursäkt för att jag inte\r\nvisste vilken minister som skulle besvara min fråga.\r\nJag är glad att jordbruksministern är här i dag och kan\r\nsvara på frågan.\r\nDe här skolorna har framfört argument till elever-\r\nna som går ut på att vegansk mat är näringsfattig och\r\natt man därför inte vill servera den. Jag kan inte tolka\r\ndet på något annat sätt än att man på det här viset\r\nförsöker hindra elever från att välja vegansk kosthåll-\r\nning.\r\nDe här elevernas kosthållning blir ju knappast\r\nbättre av att de inte får någon mat alls utan tvingas\r\nklara sig på bara sallad. Ser ministern någon möjlig-\r\nhet att påverka inte bara matlagningspersonalens utan\r\näven skolornas inställning till veganer och vegansk\r\nkost?</pre><pre>Anf.  45  Jordbruksminister MARGARETA\r\nWINBERG (s):\r\nFru talman! Det här är i grunden en kommunal\r\nfråga, eftersom skolan inklusive skolmåltiderna är en\r\nkommunal angelägenhet. Men i det projekt som jag\r\nnyss nämnde är det inte bara skolmåltidspersonalen\r\nsom ska få en ytterligare insikt och kunskap, utan vi\r\nvänder oss också till politiker, till lärare och till rekto-\r\nrer för skolorna.\r\nSom jag tidigare sade är meningen med det hela\r\natt alla elever - såväl veganer och laktovegetarianer\r\nsom de som äter s.k. normalkost - ska finna det nöj-\r\nsamt att gå till skolmatsalen och äta en god och nä-\r\nringsriktig mat.\r\nKampen mot lätta vapen</pre><pre>Anf.  46  CARINA HÄGG (s):\r\nFru talman! Jag välkomnar det initiativ som har\r\naviserats när det gäller klusterbomber, apropå det som\r\nvi nu ser hända i Afghanistan. Jag skulle också väl-\r\nkomna om det vore möjligt att ta ett ytterligare initia-\r\ntiv när det gäller lätta vapen. Jag vet att det i juni\r\nhölls en konferens i New York där man tog upp frå-\r\ngan om lätta vapen. Denna konferens kunde tyvärr\r\ninte komma så långt. Det är möjligt att man om denna\r\nkonferens hade hållits efter den 11 september hade\r\nlyckats nå längre än vad som blev fallet. Uppfölj-\r\nningskonferensen ska hållas år 2006.\r\nJag undrar om man i de paket som görs i frågan\r\nom terroristbekämpning skulle kunna redan nu inklu-\r\ndera också den oerhört viktiga frågan om att minska\r\nrisken för spridning av lätta vapen. Vi vet att lätta\r\nvapen är och har varit ett problem i Afghanistan lik-\r\nsom också på många andra håll där det finns konflik-\r\nter. Vi vet att offren i nio fall av tio är barn och att\r\näven användarna ofta är barn.</pre><pre>Anf.  47  Vice statsminister LENA HJELM-\r\nWALLÉN (s):\r\nFru talman! Vi har ju ganska länge från svensk si-\r\nda arbetat med frågan om det som kallas lätta vapen,\r\ndvs. mera vanliga vapen som handeldvapen o.d. Den\r\när svår att hantera internationellt. När man i somras\r\ndessvärre inte kom framåt i frågan var just USA stark\r\nmotståndare till att man skulle lösa den samlat på\r\ninternationellt plan.\r\nJag tror att Carina Hägg kan ha rätt i att så länge\r\nden internationella koalitionen mot terrorismen hålls\r\nsamman finns det möjligheter att göra ytterligare\r\ninsatser på områden där det tidigare har varit svårt att\r\nkomma överens internationellt. Det kan hända att så\r\nkan vara fallet också på det här området. Jag tycker\r\natt den möjligheten kan vara värd att pröva.</pre><pre>Anf.  48  CARINA HÄGG (s):\r\nFru talman! Jag tackar för den positiva öppning\r\nsom jag fått i svaret. Jag förstår att frågan är svår och\r\nvet att vi mötte motstånd när vi drev de svenska posi-\r\ntionerna. Jag känner till att USA, som statsrådet sade,\r\nvägrade att acceptera ett förbud för stater att exporte-\r\nra till icke statliga aktörer. Det är detta som vi kanske\r\njust nu oroas för. Samtidigt vet vi att det är viktigt att\r\ngöra framsteg i denna fråga. Vi har nu en möjlighet,\r\noch det är värt att arbeta vidare med att få en uppslut-\r\nning kring detta.\r\nJag ska i kväll träffa en grupp kvinnor som lever i\r\nSverige men som kommer från Afghanistan. Det\r\nkunde vara bra att ha med sig en öppning i denna\r\nfråga till de här kvinnorna.\r\nJag skulle också önska att jag finge tala om för de\r\nhär kvinnorna att även regeringen skulle vara intres-\r\nserad av att skapa fler kontakter med den här invand-\r\nrargruppen i Sverige och lära sig mer om det af-\r\nghanska samhället och om de villkor som kvinnor i\r\nAfghanistan lever under.\r\nJag vill också nämna att det i kväll ska visas ett\r\nTV-program som jag tror på ett skrämmande sätt\r\nkommer att visa den situation som många afghanska\r\nkvinnor lever i.</pre><pre>Anf.  49  Vice statsminister LENA HJELM-\r\nWALLÉN (s):\r\nFru talman! Vad gäller kampen mot lätta vapen\r\nkan Carina Hägg mycket väl ta med sig ett besked att\r\ndet här har varit en prioriterad fråga för den svenska\r\nregeringen. Jag drev den själv hårt medan jag var\r\nutrikesminister, och jag vet att det arbetet har följts\r\nupp efteråt. Vi kommer också att fortsätta att driva\r\nden.\r\nDe afghanska kvinnor som finns i Sverige i dag\r\nkan verkligen vittna om vad som pågår i Afghanistan,\r\noch jag tycker att vi ordentligt ska ta till vara deras\r\nerfarenheter. Det här är ett tillfälle för oss att lära oss\r\nmycket mera om Afghanistan, om det förtryck som\r\nden talibanska regimen i dag utövar mot kvinnorna\r\nmen också faktiskt om de möjligheter som då och då\r\nunder åren har funnits för afghanska kvinnor att ut-\r\nvecklas och utbilda sig. Förhoppningsvis ska man så\r\nsnart som möjligt kunna komma tillbaka till en sådan\r\nsituation.\r\nCSN</pre><pre>Anf.  50  PER BILL (m):\r\nFru talman! Jag vill till utbildningsministern rikta\r\nen fråga som rör Centrala studiestödsnämnden, en\r\nmyndighet som tyvärr länge har brottats med stora\r\nproblem. Framför allt har studenterna problem med\r\nväldigt långa handläggningstider och oändligt långa\r\ntelefonköer, ibland över en timme.\r\nVilka konkreta åtgärder tänker utbildningsminis-\r\ntern vidta för att se till att studenterna får sina studie-\r\nmedel i tid?</pre><pre>Anf.  51  Utbildningsminister THOMAS\r\nÖSTROS (s):\r\nFru talman! Det är först och främst alldeles oac-\r\nceptabelt att studenter inte får den service som de har\r\nrätt till. Därför har regeringen också agerat och förra\r\nåret ökat anslagen till myndigheten med 100 miljoner\r\nkronor. Det är behövligt också därför att den nu har\r\natt hantera ett nytt studiemedelssystem.\r\nDet görs också en särskild satsning som realiseras\r\nnu i dagarna. Det gäller 70 miljoner kronor för att\r\nbygga upp ett särskilt servicecenter i Kiruna, som ska\r\nkunna ta emot och besvara studenters frågor och även\r\nse till att myndighetens kvalificerade handläggare får\r\nen möjlighet att hantera de svåra ärendena.\r\nStudenternas krav är berättigade. Regering och\r\nriksdag har agerat genom att skjuta till ytterligare\r\nresurser. Vi följer myndigheten väldigt noga för att se\r\natt det nu ska och bör bli bättre. Det har studenterna\r\noch även riksdagen rätt att kräva.</pre><pre>Anf.  52  PER BILL (m):\r\nFru talman! Tack för svaret! Det är naturligtvis\r\noerhört tråkigt när ekonomisk stress blir en av de\r\nfaktorer som påverkar studenter under några av deras\r\nabsolut viktigaste år, när de ska lägga grunden för sin\r\nutbildning och för sina karriärval.\r\nVi har ofta sett problemen, vi har skjutit till peng-\r\nar och vidtagit ytterligare någon åtgärd, men tyvärr\r\ntycks problemen bestå. Jag är rädd för att vi kommer\r\natt behöva ta till större krafttag om vi ska få någon\r\nordning på CSN och se till att studenterna faktiskt får\r\npengarna den vecka de ska ha dem.</pre><pre>Anf.  53  Utbildningsminister THOMAS\r\nÖSTROS (s):\r\nFru talman! Studenterna ska naturligtvis ha peng-\r\narna när de har rätt att få dem. Jag har förtroende för\r\natt verkets ledning nu arbetar hårt för att se till att det\r\nska bli bättre, särskilt med de insatser som regeringen\r\nhar gjort med att bygga upp särskilda serviceinrätt-\r\nningar så att det går att komma fram ordentligt per\r\ntelefon och få svar på sina frågor.\r\nJag är däremot mycket tveksam till de förslag som\r\nPer Bill och moderaterna har i bakfickan, dvs. att\r\nprivatisera CSN. Här handlar det om myndighets-\r\nutövning. Det handlar om mycket viktiga beslut för\r\nmänniskors möjligheter att studera. Det är inte nå-\r\ngonting som lämpar sig för en privat bankmarknad\r\nutan det måste skötas i myndighetsform.\r\nResurser i den svenska skolan</pre><pre>Anf.  54  LENNART GUSTAVSSON (v):\r\nFru talman! Jag riktar mig till skolminister Wär-\r\nnersson.\r\nI dag får vi på arbetsgivarorganisationen Svenskt\r\nNäringslivs hemsida läsa i en rapport man har tagit\r\nfram att ökade resurser inte ger högre kvalitet i sko-\r\nlan. Man konstaterar bl.a. att det i första hand är and-\r\nra åtgärder än mer pengar som behövs för att förbättra\r\nutbildningens kvalitet. Det framstår som att de s.k.\r\nWärnerssonpengarna skulle vara mindre väl genom-\r\ntänkta. Behovet av ökade resurser till skolan kan\r\nnaturligtvis inte uteslutas i enskilda fall, men det är\r\nnågonting helt annat som behövs än de generella och\r\nföga målinriktade resurssatsningar som nu genom-\r\nförs. Det säger man alltså från Svenskt Näringslivs\r\nsida.\r\nJag som vänsterpartist tror mig veta att ökade re-\r\nsurser till skolan är en viktig satsning för att kunna\r\ngenomföra läroplanens intentioner. Jag skulle vilja\r\nhöra skolministerns synpunkter på rapporten och\r\nframställningen från Svenskt Näringslivs sida.</pre><pre>Anf.  55  Statsrådet INGEGERD WÄRNERS-\r\nSON (s):\r\nFru talman! Vi har en skola med mycket högt\r\nställda mål, såväl för förskolan, grundskolan som för\r\ngymnasiet. Det är bra att vi har de höga målen, att vi\r\nvill ge våra barn och ungdomar en god undervisning,\r\ngoda kunskaper och en trygghet som människor när\r\nde lämnar ungdomsskolan.\r\nDet är min övertygelse att om alla barn och ung-\r\ndomar ska nå dessa mål kommer det att ta en hel del\r\nresurser i anspråk. Det är såväl ekonomiska resurser i\r\nform av personal, lärare och andra, som materiella\r\nresurser som läromedel, datorer osv.\r\nBarn är olika, har varit olika och kommer att vara\r\nolika i framtiden. Det ställer krav på oss att möta dem\r\npå olika sätt. Ibland kan vi möta  större grupper av\r\nelever, ibland krävs det små grupper för att genomfö-\r\nra den individuella planeringen och se varje enskild\r\nelev. Jag är övertygad om att det behövs resurser till\r\nden svenska skolan.</pre><pre>Anf.  56  LENNART GUSTAVSSON (v):\r\nFru talman! Det är bra att skolministern vidhåller\r\natt ökade resurser är någonting som behövs för att\r\nuppfylla läroplanens mål och intentioner.\r\nI går kunde man på Svenskt Näringslivs hemsida\r\nhitta ett uttalande med synpunkter om den tidigare\r\ndebatterade propositionen om fristående skolor.\r\nSvenskt Näringsliv är aktiv i skoldebatten. Det är\r\nbra att en av arbetsmarknadens organisationer är\r\nväldigt aktiv. Det är bra om även LO är aktiv. Ofta\r\nhamnar Svenskt Näringsliv i sina bedömningar i\r\npositioner som liknar högern och den övriga borger-\r\nligheten.\r\nSer skolministern något problem i att en av ar-\r\nbetsmarknadens organisationer på ett så tydligt sätt\r\npolitiserar sig i skolfrågan?</pre><pre>Anf.  57  Statsrådet INGEGERD WÄRNERS-\r\nSON (s):\r\nFru talman! Jag kan se problemet om man ska ge\r\nsig in i debatten om resurser. Det är bra att omvärlden\r\nställer upp och samarbetar med skolan, och Svenskt\r\nNäringsliv kan göra en bra insats genom att öppna\r\nsina arbetsplatser för våra barn och ungdomar så att\r\nde kan få en bild av lärande i arbete. Det nära samar-\r\nbetet ska vi ha.\r\nInför den tidigare valrörelsen var det många parti-\r\ner som sade att det behövs mer resurser till skolan. I\r\ndag har regeringen öronmärkt resurser för lärare och\r\nandra som kan verka i skolan. Jag kan nu konstatera\r\natt till de öronmärkta pengarna säger Moderaterna\r\nnej. Folkpartiet har sagt ja tillsammans med Vänstern\r\noch Miljöpartiet. Kristdemokraterna och Centern\r\nsäger att de ska använda den kommunala påsen.\r\nDetta är viktigt för alla dem som vid nästa val ska\r\nse hur partierna vill styra skolan. Om man anser att\r\ndet är viktigt med mer personal ska man i så fall säga\r\nja till de s.k. Wärnerssonpengarna.\r\nSkördeskador</pre><pre>Anf.  58  JOHNNY GYLLING (kd):\r\nFru talman! Min fråga riktas till jordbruksminis-\r\ntern och handlar om skördeskador.\r\nEfter höstens myckna regnande har många lant-\r\nbrukare i Blekinge och även andra län drabbats hårt\r\nav skördeskador. LRF Sydost betecknar läget i sin\r\nhelhet som bekymmersamt. Vissa enskilda lantbruka-\r\nre, potatisodlare och spannmålsodlare betecknar situ-\r\nationen som katastrofal. Enskilda bönder kan förlora\r\nupp till en halv miljon kronor.\r\nDet finns i dag inget bra skördeskadeskydd. Jord-\r\nbruksverkets katastrofskydd fungerar inte i praktiken\r\neftersom det tar för lång tid att utreda och behandla\r\nfrågorna.\r\nÄr ministern beredd när bilden över situationen i\r\nSverige klarnar att vara med och se till att de hårt\r\ndrabbade lantbrukarna får hjälp av Jordbruksverket?</pre><pre>Anf.  59  Jordbruksminister MARGARETA\r\nWINBERG (s):\r\nFru talman! Frågan om ett skördeskadeskydd har\r\ndiskuterats länge. Det finns inget skördeskadeskydd i\r\nformell mening. Det finns inget anslag i budgeten\r\nsom heter så. Regeringen förhandlade bort det skyd-\r\ndet - jag minns inte om det var i början av 90-talet\r\neller möjligen något tidigare - och näringen fick\r\nnågot annat i stället. I den överenskommelse som\r\nträffades sades det att om det var katastrofliknande\r\ntillstånd skulle regeringen naturligtvis pröva om det\r\nskulle utgå ersättning.\r\nVi har nästan varje år fått propåer om att det nu är\r\nett katastrofliknande tillstånd. Det har gällt Väster-\r\nnorrland, Värmland, Örebrotrakten och Västergötland\r\nnära Vänern. Alla fallen har prövats först av Jord-\r\nbruksverket och sedan av regeringen. I inget fall har\r\ndet befunnits vara det som man - när man genomför-\r\nde förändringen - kan kalla katastrofliknande till-\r\nstånd.</pre><pre>Anf.  60  JOHNNY GYLLING (kd):\r\nFru talman! Jag tackar för svaret. Av svaret att\r\ndöma kan jag konstatera att det finns inte något bra\r\nskydd för skördeskador. Det är vad ministern sade.\r\nAtt drabbas av en skördeskada på grund av vä-\r\nderleken är något som den enskilde lantbrukaren inte\r\nkan påverka själv. Därför känns det dubbelt hårt när\r\ndet inträffar. Många bönder kämpar redan i dag med\r\nen ansträngd ekonomi. En skördeskada kan då knäcka\r\nbonden både ekonomiskt och mentalt. Man står och\r\nser på när skörden ruttnar.\r\nÄr ministern beredd att utreda och ta fram något\r\nlångsiktigt i form av ett skördeskadeskydd, försäk-\r\nringslösningar eller andra modeller? Det kanske\r\nmåste till en statlig grundplåt, vilket vi kristdemo-\r\nkrater har föreslagit.</pre><pre>Anf.  61  Jordbruksminister MARGARETA\r\nWINBERG (s):\r\nFru talman! Jag har förstås regelbundna överlägg-\r\nningar med näringen om olika aktuella frågor. Jag har\r\nockså ofta fått kravlistor från LRF, särskilt inför bud-\r\ngetarbetet. Denna fråga finns inte som en prioriterad\r\nfråga från näringen mot regeringen. Det är kanske\r\ninte så konstigt eftersom man fick andra saker i stället\r\nnär frågan förhandlades bort.\r\nJag kan lova att diskutera frågan med näringen\r\nigen. Det har vi gjort tidigare, dock utan att den har\r\nsatts upp på en pengalista - som annars inte är så\r\novanligt från LRF.\r\nYrkesfisket i Torneälven</pre><pre>Anf.  62  ÅKE SANDSTRÖM (c):\r\nFru talman! Jag har också en fråga till jordbruks-\r\nministern. Den gäller de mycket oklara förutsättning-\r\nar som gäller för yrkesfiskarna vid Torneälvens myn-\r\nning. Jag vet att frågan är bekant för ministern. Hon\r\nlovade vid en träff i juli månad att de svåra juridiska\r\nfrågorna ska vara avklarade och lösta senast i april\r\nmånad 2002. Då det är relativt kort tid kvar undrar\r\njag hur läget är och vad som hittills har hänt på områ-\r\ndet.</pre><pre>Anf.  63  Jordbruksminister MARGARETA\r\nWINBERG (s):\r\nFru talman! Det är alldeles riktigt att jag träffade\r\nrepresentanter för dessa fiskare i juni månad. Vi var\r\ndå överens om att vi måste försöka att få en lösning\r\npå frågan. Det är emellertid inte helt enkelt, eftersom\r\nvi så att säga inte äger frågan själva. Vi har att samar-\r\nbeta med Finland. Det finns också en gränsälvskom-\r\nmission, som är det organ som utformar regelverket.\r\nDet enda sättet att hitta ett annat regelverk är att\r\nSverige och Finland är överens om någonting annat.\r\nDet har vi inte varit. Nu hoppas jag att det arbete som\r\nnu har satts i gång - där Kaj Larsson är politiskt sak-\r\nkunnig och håller i det för departementets räkning -\r\nska kunna leda till en lösning senast till april månad\r\nnästa år.</pre><pre>Anf.  64  ÅKE SANDSTRÖM (c):\r\nFru talman! Tack för svaret. Vid samma tillfället\r\nuttalade jordbruksministern också att frågorna kring\r\nfisket och rättigheterna skulle tas bort från Gränsälv-\r\nskommissionen och föras till en rent svensk juridisk\r\nfråga. Hur är läget i den delen? Samtidigt lyftes även\r\nersättningsfrågor på EU-nivå. Har det hänt något på\r\ndet området?</pre><pre>Anf.  65  Jordbruksminister MARGARETA\r\nWINBERG (s):\r\nFru talman! Frågan om att lyfta ut fiskefrågorna\r\nfrån Gränsälvskommissionen ligger i det arbete som\r\nnu pågår. Gränsälvskommissionen har ett antal olika\r\nuppgifter där fiskefrågorna är en. Från svensk sida\r\ntycker vi att det vore väldigt bra om den befriades\r\nfrån fiskefrågorna och att Sverige och Finland i bila-\r\nterala överläggningar kunde komma överens. Men det\r\nligger också i detta arbete.\r\nPalestinska rådet</pre><pre>Anf.  66  YVONNE RUWAIDA (mp):\r\nFru talman! I går skulle finansutskottet möta pa-\r\nlestinska kolleger, nämligen ledamöter av PLC, dvs.\r\nPalestinian Legislative Council. Dessa kolleger till\r\noss i Palestina skulle vara här för att se på finansrevi-\r\nsion. De var inbjudna av Sida för att bl.a. göra en del\r\nstudiebesök. Ingen av dessa ledamöter har fått till-\r\nstånd att ta sig till flygplatsen av den israeliska rege-\r\nringen och kunde därför inte närvara här.\r\nDetta är inget nytt fenomen. Det händer att PLC\r\ninte har möjlighet att träffas inom ramen för de möten\r\nsom det ska ha på palestinska områden. Som vi ser nu\r\nbörjar man bli väldigt hård med att tillåta parlamenta-\r\nriker att åka utomlands på studiebesök. Hur avser\r\nregeringen att agera för att se till att det palestinska\r\nrådet har möjligheten att resa? Jag riktar frågan till\r\nvice statsministern.</pre><pre>Anf.  67  Vice statsminister LENA HJELM-\r\nWALLÉN (s):\r\nFru talman! Den typen av besök och utbyten är en\r\nväldigt viktig del i att få den palestinska myndigheten\r\natt fungera väl. Det är alldeles obegripligt att den\r\ntypen av sammanträffanden hindras av israeliska\r\nmyndigheter. Det gäller nu att ta reda på vad som har\r\nhänt. Jag kan tänka mig att det är en del i den allmän-\r\nna avspärrningspolitiken. Den får ofta horribla effek-\r\nter.\r\nJag hoppas att man så snart som möjligt ska sluta\r\nmed den typen av politik från Israels sida. Det enda\r\nsom kan möjliggöra det och få utvecklingen på rätt\r\nspår igen är att såväl israeler som palestinier är be-\r\nredda att återigen sätta sig i normala förhandlingar\r\nsom civiliserade människor. Det handlar om att inte\r\nförsöka isolera varandra eller skada varandra på det\r\nsätt som vi nu har sett under lång tid.</pre><pre>Anf.  68  YVONNE RUWAIDA (mp):\r\nFru talman! I konflikten i Mellanöstern finns en\r\nstark part och en svag part. Våra kolleger de israelis-\r\nka parlamentarikerna har alltid möjlighet att resa till\r\nt.ex. Sverige och har aldrig blivit förhindrade att göra\r\ndet. När våra kolleger i det palestinska parlamentet\r\nförhindras att komma hit är det ganska allvarligt. Vi\r\nskulle ha träffat dem i finansutskottet i går.\r\nSituationen för våra kolleger i de palestinska om-\r\nrådena har varit liknande under en längre tid. Redan\r\n1995, 1996 och 1997 har de inte kunnat ha sina mö-\r\nten därför att alla som ingår och är folkvalda inte har\r\nfått tillstånd att ta sig från t.ex. Gaza till Västbanken.\r\nJag anser att det är den svenska regeringens och\r\nandra regeringars skyldighet att agera och säga att\r\nman måste tillåta rörelsefriheten i varje fall för de\r\nfolkvalda politikerna. Detta är en oerhört allvarlig\r\nsituation.</pre><pre>Anf.  69  Vice statsminister LENA HJELM-\r\nWALLÉN (s):\r\nFru talman! Som Yvonne Ruwaida vet har Sveri-\r\nge och hela EU agerat kraftfullt för att avspärrnings-\r\npolitiken ska få ett slut och naturligtvis också för att\r\nnormal rörlighet ska kunna tillämpas för människor i\r\ndetta område. Det gäller inte minst för dem som ska\r\nha politiska möten.\r\nÄr det någonting som jag tycker att de israeliska\r\nmyndigheterna ska förstå är det att isolering av de\r\npalestinska områdena och deras politiker inte heller\r\nkan vara i deras intresse. Vi har agerat, och vi kom-\r\nmer att fortsätta att agera, för en normal möjlighet till\r\nbesök, möten osv.\r\nDiskrimineringslag i grund- och gymnasieskolan</pre><pre>Anf.  70  HILLEVI LARSSON (s):\r\nFru talman! Jag vill ställa en fråga till Ingegerd\r\nWärnersson angående diskrimineringslagarna i sko-\r\nlan.\r\nDet har en längre tid funnits diskrimineringslagar\r\ni arbetslivet. Nu aviseras att detta även ska gälla på\r\nhögskolenivå och i universitetsvärlden. Jag anser att\r\ndet finns liknande problem i skolvärlden, dvs. på\r\ngrund- och gymnasieskolan. Det är kanske t.o.m.\r\nännu värre problem där.\r\nJag skulle önska att regeringen övervägde att änd-\r\nra diskrimineringslagarna så att diskrimineringsom-\r\nbudsmännen kan arbeta även inom grund- och gym-\r\nnasieskolan. Jag vill höra regeringens syn på den\r\nfrågan.</pre><pre>Anf.  71  Statsrådet INGEGERD WÄRNERS-\r\nSON (s):\r\nFru talman! Att elever ska må bra och känna\r\ntrygghet i skolan är en av de grundpelare som hela\r\nvår läroplan vilar på. För att bl.a. se till att elever\r\nkänner sig trygga har vi startat en stor kampanj mot\r\nmobbning som nu många tusentals elever runtom i\r\nvårt land deltar i. Det gäller grundskola som gymna-\r\nsieskola. Jag är i dag glad att kunna bära deras röda\r\njacka med symbolen Tillsammans. Det är viktigt att\r\nalla vi vuxna ställer upp och stöttar de unga.\r\nRegeringen har som tidigare har nämnts här i dag\r\nlämnat ett förslag till riksdagen om elevers trygghet,\r\nhälsa och lärande i en proposition som bl.a. tar upp\r\narbetsmiljölagen. I dag gäller den också för elever\r\nprecis som för vuxna. Vi vill ha en översyn av hela\r\narbetsmiljölagen i ett elevperspektiv, dvs. inte sedd\r\nmed vuxna ögon utan genom att se på hur elever ser\r\npå sin arbetsmiljö.\r\nJag kan komma tillbaka till diskrimineringslagen i\r\nnästa inlägg.</pre><pre>Anf.  72  HILLEVI LARSSON (s):\r\nFru talman! Allt som statsrådet här aviserar är\r\nväldigt positivt. Men jag tror ändå att vi behöver se\r\növer frågan om diskrimineringlagarna. Man har inom\r\narbetslivet funnit att de allmänna diskrimineringsla-\r\ngarna inte är fullgoda och samma gäller inom skolan.\r\nDetta är en fråga som inte bara gäller mobbning.\r\nDet kan t.ex. gälla en lärare som behandlar en invand-\r\nrarelev sämre än en infödd elev. Det gäller även de\r\nomfattande sextrakasserier mot flickor som före-\r\nkommer. Ombudsmännen hade där varit ett stort stöd\r\nbåde för elever och lärare som känner sig utsatta.\r\nElever som känner sig kränkta kan polisanmäla\r\nsaken. Men jag anser inte att det är tillräckligt. Det är\r\näven väldigt långtgående att polisanmäla. Det hade\r\nvarit bättre om eleverna och berörda lärare i de fall\r\ndet gäller kunde vända sig till diskrimineringsom-\r\nbudsmännen. Jag hoppas att regeringen fortsätter att\r\nse över den här frågan.</pre><pre>Anf.  73  Statsrådet INGEGERD WÄRNERS-\r\nSON (s):\r\nFru talman! Det är oerhört viktigt att vi får en än-\r\nnu bättre ställning och möjlighet för eleverna. Det\r\npågår nu en stor översyn av hela skollagen. En parla-\r\nmentariskt tillsatt skollagskommitté ska lämna sitt\r\nbetänkande i slutet av april månad. Ett av de tydliga\r\ndirektiven till Skollagskommittén är just att se över\r\nelevers rättssäkerhet. Jag vet att man också diskuterar\r\ndiskriminering och hur man ska se på lagstiftningen\r\nför eleverna i framtiden.\r\nJämställdhetsfrågor</pre><pre>Anf.  74  MARGARETA CEDERFELT (m):\r\nFru talman! Min fråga riktar sig till jordbruksmi-\r\nnister och jämställdhetsminister Margareta Winberg.\r\nUnder senare tid har det funnits mycket att läsa i\r\ntidningarna och mycket debatter kring jämställdhets-\r\nfrågor. Ett exempel på hur jämställdhetsfrågorna har\r\ndebatterats är debatten om lönenivån för de kvinnliga\r\noch manliga medarbetarna i Regeringskansliet. Ge-\r\nnomgående har de kvinnliga medarbetarna lägre lön.\r\nEtt annat exempel rör miljön i Regeringskansliet.\r\nDet talas mycket om att miljön där är grabbig och att\r\nflera kvinnor inte känner sig hemma.\r\nEtt tredje exempel som jag tänkte ta upp är det nu\r\naktuella exemplet när en kvinnlig generaldirektör har\r\nlämnat sitt uppdrag och ersatts - visserligen tillfälligt,\r\nmen ändå - av en manlig generaldirektör.\r\nMed anledning av detta undrar jag: Vilka åtgärder\r\navser jämställdhetsministern att vidta för att uppnå de\r\nresultat när det gäller jämställdhet som hon har sagt\r\nsig arbeta för sedan 1998?</pre><pre>Anf.  75  Jordbruksminister MARGARETA\r\nWINBERG (s):\r\nFru talman! Först och främst är det inte sant att\r\nkvinnor genomgående i Regeringskansliet har lägre\r\nlön än män. Det beror alldeles på hur man mäter och\r\nhur man grupperar olika typer av befattningshavare.\r\nGör man det på ett korrekt sätt, och jämför lika och\r\nlikvärdigt arbete, så får man inte den bild som fråge-\r\nställaren gav.\r\nMen det finns oskäliga löneskillnader i Rege-\r\nringskansliet också, precis som det gör i hela sam-\r\nhället. Därför har jag själv haft ett möte med samtliga\r\npersonalchefer, där var och en har fått en hemläxa\r\ninför de löneförhandlingar som nu har påbörjats. Vi\r\nska ha ett nytt möte i början på nästa år för att - så ser\r\ni alla fall jag det - ta bort de oskäliga löneskillnader-\r\nna, dvs. de som baserar sig enbart på kön. Det ska\r\ninte förekomma någonstans, och kanske allra minst i\r\nRegeringskansliet.\r\nNär det gäller uttalanden om grabbighet osv. så\r\nhar vi nu en aktuell jämställdhetsplan som är ganska\r\nnyligen antagen i Regeringskansliet. Varje departe-\r\nment följer dessutom upp den.</pre><pre>Anf.  76  MARGARETA CEDERFELT (m):\r\nFru talman! Jag får tacka för svaret.\r\nNär det gäller huruvida det råder skillnad eller ej\r\nså har jag själv statistik här i handen. Den visar löne-\r\nnivån för handläggare. I Statsrådsberedningen var det\r\nden 7 september en skillnad på 7 000 kr mellan man-\r\nliga och kvinnliga handläggare. Om inte detta är att\r\njämföra samma nivå så vet inte jag. Kanske kan jäm-\r\nställdhetsministern ge ett svar även på den frågan.\r\nJag anser att det är angeläget att jämställdhetsmi-\r\nnistern inte bara ger planer utan också följer upp dem\r\noch kan redovisa för oss här i riksdagen vilka åtgär-\r\nder som regeringen vidtar och vilket resultatet av dem\r\när. Annars finns det nämligen en stor risk för att re-\r\nsultatet av jämställdhetspolitiken bara blir tomt prat\r\noch inget annat.</pre><pre>Anf.  77  Jordbruksminister MARGARETA\r\nWINBERG (s):\r\nFru talman! Ja, jag kan ge ett svar på den första\r\nfrågan. Det finns ingen titel som heter handläggare i\r\nRegeringskansliet, utan det är en sammanfogning av\r\nett antal grupperingar av yrken. Det är därför det har\r\nblivit fel. Detta har jag påtalat och det kommer också\r\natt rättas till i de skrifter som går ut från Regerings-\r\nkansliet till riksdagens utredningstjänst - för jag för-\r\nstår ju att det är därifrån detta har kommit. Departe-\r\nmentssekreterare och departementsråd finns t.ex.\r\nVad gör vi då? Vi pratar inte alls bara. Vi har t.ex.\r\nantagit en ny lag. Den lagen har som syfte att vara ett\r\ninstrument för parterna - i synnerhet för fackföre-\r\nningsrörelsen - så att man ska kunna komma till rätta\r\nmed de oskäliga löneskillnaderna.\r\nNär det gäller frågan om Ingbritt Irhammars av-\r\ngång och att hon har ersatts av en man så finns det en\r\nmycket naturlig förklaring. På Jordbruksverket har en\r\nkvinna varit generaldirektör och en man tillförordnad\r\ngeneraldirektör. När generaldirektören nu får andra\r\narbetsuppgifter så går den tillförordnade naturligtvis\r\nin, om än bara tillfälligt.</pre><pre>Anf.  78  TALMANNEN:\r\nTack! Detta var det sista inlägget i dagens fråge-\r\nstund, som nu är avslutad. Jag tackar regeringens\r\nföreträdare och kammarens ledamöter för medverkan.</pre><pre>5 §  Bordläggning</pre><pre>Anmäldes och bordlades\r\nRedogörelse\r\n2001/02:JO1 Justitieombudsmännens ämbetsberättel-\r\nse</pre><pre>Motioner\r\nmed anledning av prop. 2001/02:39 Förvärv av aktier\r\ni Assi Domän AB, m.m.\r\n2001/02:N42 av Inger Strömbom m.fl. (kd)\r\n2001/02:N43 av Bo Lundgren m.fl. (m)\r\n2001/02:N44 av Åke Sandström m.fl. (c)\r\n2001/02:N45 av Eva Flyborg m.fl. (fp)\r\n2001/02:N46 av Karin Enström (m)</pre><pre>med anledning av skr. 2001/02:22 En förnyad pröv-\r\nning av stängningen av Barsebäck 2\r\n2001/02:N34 av Gudrun Schyman m.fl. (v)\r\n2001/02:N35 av Inger Strömbom m.fl. (kd)\r\n2001/02:N36 av Per Westerberg m.fl. (m)\r\n2001/02:N37 av Åke Sandström m.fl. (c)\r\n2001/02:N38 av Eva Flyborg m.fl. (fp)\r\n2001/02:N39 av Ewa Thalén Finné m.fl. (m)\r\n2001/02:N40 av Roy Hansson (m)\r\n2001/02:N41 av Ingegerd Saarinen m.fl. (mp)</pre><pre>med anledning av förs. 2001/02:RR3 Riksdagens\r\nrevisorers förslag angående statens stöd till kom-\r\nmuner med ekonomiska problem\r\n2001/02:Fi4 av Karin Pilsäter m.fl. (fp)\r\n2001/02:Fi5 av Siv Holma (v)\r\n2001/02:Fi6 av Johan Lönnroth m.fl. (v)\r\n2001/02:Fi7 av Rolf Kenneryd m.fl. (c)</pre><pre>6 §  Anmälan om interpellationer</pre><pre>Anmäldes att följande interpellationer framställts</pre><pre>den 1 november</pre><pre>2001/02:48 av Désirée Pethrus Engström (kd) till\r\njustitieminister Thomas Bodström\r\nÖkande legalisering av prostitution\r\n2001/02:49 av Sten Tolgfors (m) till socialminister\r\nLars Engqvist\r\nÅtgärder för att stoppa könsstympning\r\n2001/02:50 av Ulf Nilsson (fp) till statsrådet Ingegerd\r\nWärnersson\r\nLikvärdiga betyg och nationella prov\r\n2001/02:51 av Kerstin-Maria Stalin (mp) till statsrå-\r\ndet Maj-Inger Klingvall\r\nSveriges avvisningar av flyktingar till Ghana\r\n2001/02:52 av Carina Moberg (s) till socialminister\r\nLars Engqvist\r\nSjuk- och olycksfallsförsäkringar för barn</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 13 november.</pre><pre>7 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 31 oktober</pre><pre>2001/02:144 av Marianne Andersson (c) till miljömi-\r\nnister Kjell Larsson\r\nStrandskydd i Dalsland\r\n2001/02:145 av Marianne Andersson (c) till utrikes-\r\nminister Anna Lindh\r\nRehabiliteringscentrum i Diyarbakir\r\n2001/02:146 av Åke Sandström (c) till miljöminister\r\nKjell Larsson\r\nLodjursjakt vintern 2001/02</pre><pre>den 1 november</pre><pre>2001/02:147 av Anita Sidén (m) till finansminister\r\nBosse Ringholm\r\nHandläggningstider på skattemyndigheterna\r\n2001/02:148 av Ola Sundell (m) till statsminister\r\nGöran Persson\r\nLandshövding i Jämtland\r\n2001/02:149 av Sven-Erik Sjöstrand (v) till miljömi-\r\nnister Kjell Larsson\r\nHälsoproblem efter flygbesprutning\r\n2001/02:150 av Stig Eriksson (v) till statsrådet Ulrica\r\nMessing\r\nSocialavgifter och ideella organisationer</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 13 november.</pre><pre>8 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 31 oktober</pre><pre>2001/02:93 av Henrik S Järrel (m) till justitieminister\r\nThomas Bodström\r\nTidsordningen för utsökningsrättsliga propositioner\r\n2001/02:95 av Ewa Thalén Finné (m) till statsrådet\r\nBritta Lejon\r\nKommunala folkomröstningar\r\n2001/02:98 av Anita Sidén (m) till socialminister Lars\r\nEngqvist\r\nHörselskadades situation\r\n2001/02:101 av Johan Pehrson (fp) till justitieminis-\r\nter Thomas Bodström\r\nOlaga hot\r\n2001/02:102 av Susanne Eberstein (s) till justitiemi-\r\nnister Thomas Bodström\r\nHandläggningstider\r\n2001/02:104 av Carl Fredrik Graf (m) till finansmi-\r\nnister Bosse Ringholm\r\nArvsskatten\r\n2001/02:112 av Fredrik Reinfeldt (m) till justitiemi-\r\nnister Thomas Bodström\r\nUnderlaget för ny lagstiftning mot kvinnovåld</pre><pre>den 1 november</pre><pre>2001/02:96 av Johan Pehrson (fp) till miljöminister\r\nKjell Larsson\r\nTrafiksäkerhetsaspekter\r\n2001/02:97 av Anita Sidén (m) till miljöminister Kjell\r\nLarsson\r\nÅtervinning\r\n2001/02:100 av Carina Moberg (s) till statsrådet\r\nIngela Thalén\r\nSekretessen och BVC-journaler\r\n2001/02:105 av Rolf Gunnarsson (m) till näringsmi-\r\nnister Björn Rosengren\r\nVidareutveckling av ungdomars förslag\r\n2001/02:107 av Björn Kaaling (s) till statsrådet Lars-\r\nErik Lövdén\r\nHandikappanpassning av gemensamma utrymmen\r\n2001/02:108 av Birgitta Ahlqvist (s) till socialmini-\r\nster Lars Engqvist\r\nDen vita käppens status\r\n2001/02:109 av Chatrine Pålsson (kd) till socialmini-\r\nster Lars Engqvist\r\nVäntetiderna för cancerpatienter\r\n2001/02:111 av Gunnel Wallin (c) till näringsminister\r\nBjörn Rosengren\r\nPersontrafiken mellan Sverige och Tyskland\r\n2001/02:113 av Lennart Värmby (v) till miljöminister\r\nKjell Larsson\r\nRedovisning av koldioxidutsläpp\r\n2001/02:116 av Ester Lindstedt-Staaf (kd) till social-\r\nminister Lars Engqvist\r\nSvenska för invandrade läkare\r\n2001/02:117 av Michael Hagberg (s) till näringsmi-\r\nnister Björn Rosengren\r\nArbetsmarknadssituationen i Katrineholm\r\n2001/02:121 av Nils-Göran Holmqvist (s) till nä-\r\nringsminister Björn Rosengren\r\nSamhall</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 13 november.</pre><pre>9 §  Kammaren åtskildes kl. 15.03.</pre><pre>\r\nFörhandlingarna leddes\r\nav andre vice talmannen från sammanträdets början\r\ntill ajourneringen kl. 12.15 och\r\nav talmannen därefter till sammanträdets slut.</pre><pre>Innehållsförteckning</pre><pre></pre><pre></pre><pre>\r\n1</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}