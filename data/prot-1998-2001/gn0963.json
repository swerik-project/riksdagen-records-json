{"dokumentstatus":{"dokument":{"hangar_id":"2348611","dok_id":"GN0963","rm":"1999/2000","beteckning":"63","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"63","slutnummer":"0","datum":"2000-02-09 00:00:00","systemdatum":"2005-10-27 12:17:00","publicerad":"2000-02-09 00:00:00","titel":"Riksdagens snabbprotokoll 1999/2000:63 Onsdagen den 9 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{F22AD71C-4F87-40C3-A0C7-C6C023E33FDA}","dokument_url_text":"http://data.riksdagen.se/dokument/GN0963/text","dokument_url_html":"http://data.riksdagen.se/dokument/GN0963","dokumentstatus_url_xml":"http://data.riksdagen.se/dokumentstatus/GN0963","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1999/2000:63</div>\r\n<div class=\"sidhuvud_datum\">Onsdagen den 9 februari</div>\r\n<div class=\"sidhuvud_klockslag\">Kl. 9.00 - 18.01</div>\r\n<hr class=\"sidhuvud_linje\">\r\n<pre>19.00 - 22.00</pre><pre>Det justerade protokollet beräknas utkomma om 3 veckor</pre><pre>---------------------------------------------------------------------</pre><pre>1 §  Utrikespolitisk debatt</pre><pre>Anf.  1  Utrikesminister ANNA LINDH (s):\r\nFru talman! Vid den här tiden nästa år är Sverige\r\nordförande i EU. Det närmaste året kommer att präg-\r\nlas av förberedelserna inför denna stora politiska\r\nutmaning och möjlighet.\r\n1900-talet var det sekel då frihet, demokrati och\r\nmänskliga rättigheter spreds över världen. Många\r\nsamhällen formades med välstånd för folkflertalet.\r\nInget århundrade har inneburit större tekniska och\r\nvetenskapliga framsteg.\r\nMen 1900-talet var också det första århundrade då\r\nmänskligheten hade förmåga att förgöra sig själv och\r\nsin miljö. Det var världskrigens och de totalitära\r\ndiktaturernas århundrade. Vi bär med oss minnet av\r\nFörintelsen, av Hiroshima, Gulag, Kambodja och\r\nRwanda.\r\nDe tillbakablickar som hjälper oss att forma utri-\r\nkespolitiken måste ge en sann bild av vad som hänt.\r\nDetta ligger till grund för den internationella konfe-\r\nrensen om Förintelsen. Bara genom att lära av vad\r\nsom skett kan vi förhindra att något liknande sker\r\nigen.\r\nI det nya århundradet är grunden för våra strävan-\r\nden värnet om de mänskliga rättigheterna, den enskil-\r\nda människans värdighet och trygghet.\r\nVi har i dag en global ekonomi; informationstek-\r\nnologi, kommunikationer och handel gör nationsgrän-\r\nserna allt mindre viktiga. Men en gemensam ekonomi\r\nmåste bygga på och balanseras av en gemensam vär-\r\ndegrund av mänskliga rättigheter och demokrati.\r\nDet krävs ett globalt politiskt samarbete för att\r\nförhindra ett globalt klassamhälle. Utrikespolitik,\r\nbistånd och handel måste ha samma mål för 2000-\r\ntalet: respekt för människovärdet, rättvisa och välfärd\r\nför alla.\r\nFru talman! Sverige är ett nordiskt land. Gemen-\r\nsam historia, kulturell närhet och ekonomiskt utbyte\r\nbinder samman Sverige med länderna i Norden och\r\nÖstersjöområdet.\r\nSverige tillhör Europa. Vårt samhälle och vår\r\nkultur har formats av det mångskiftande Europa.\r\nSverige har sedan länge ett starkt globalt engage-\r\nmang.\r\nVårt lands utrikespolitik präglas av denna trefal-\r\ndiga identitet.\r\nDet nordiska samarbetet byggs av dagliga kon-\r\ntakter mellan människor och föreningar, företag och\r\nkommuner. Det gör det till en del av vår vardag.\r\nSamma täta väv knyts nu mellan de nordiska och\r\nbaltiska länderna.\r\nSverige vill befästa den samhörighet som vuxit\r\nfram i Norden och kring Östersjön. Vår del av Europa\r\nska präglas av gemensam säkerhet, ekonomisk till-\r\nväxt och god miljö. Därmed gagnas säkerhet och\r\nutveckling i hela Europa.\r\nÖstersjöstaternas råd måste stärkas och Barents-\r\nsamarbetet fördjupas. Genom gränsöverskridande\r\nsamarbete bygger vi en bredare säkerhet.\r\nProjektet \"De baltiska ländernas år\" liksom\r\n\"Polen i fokus\" syftar till att fördjupa förbindelserna\r\növer Östersjön. Regeringen vill stödja Estland, Lett-\r\nland och Litauen och övriga kandidatländer inför\r\nmedlemskapet i EU.\r\nRyssland befinner sig fortfarande i en svår om-\r\nvandlingsprocess. Sverige stöder de demokratiska,\r\nsociala och ekonomiska reformsträvandena i Ryss-\r\nland.\r\nDet är inte värdigt en europeisk demokrati att läg-\r\nga städer i ruiner. Vi respekterar Rysslands territori-\r\nella integritet och fördömer terrorism varhelst den\r\nförekommer. Men konflikten i Tjetjenien måste få ett\r\nslut. Den ryska militära aktionen måste upphöra.\r\nRyssland måste förhandla med tjetjenska företrädare\r\nom en politisk lösning. Alla inblandade måste re-\r\nspektera mänskliga rättigheter och humanitär rätt.\r\nCivilbefolkningen måste skyddas.\r\nRyssland är en del av Europa och av vårt närom-\r\nråde. Sverige har ett starkt säkerhetspolitiskt intresse\r\nav att ett demokratiskt Ryssland inlemmas i det euro-\r\npeiska och euro-atlantiska samarbetet. Att EU:s första\r\ngemensamma strategi gäller Ryssland visar hur stark\r\ninsikten är om Rysslands betydelse för Europa.\r\nDen nordliga dimensionen öppnar nya möjligheter\r\nför EU att främja samarbete, ekonomisk tillväxt,\r\nbättre miljö och kulturutbyte i norra Europa. Sverige\r\nkommer att som ordförande i EU föra arbetet med\r\nden nordliga dimensionen vidare.\r\nFru talman! Europas säkerhet är odelbar. Nordeu-\r\nropa - Barentsregionen och Arktis liksom Östersjö-\r\nområdet - är förankrat i en alleuropeisk säkerhets-\r\nstruktur tillsammans med Europas och Nordamerikas\r\növriga länder.\r\nDen positiva säkerhetspolitiska utvecklingen i\r\nSveriges närområde består trots de frågor som måste\r\nställas om Ryssland. Risken för ett stormaktskrig i\r\nEuropa har upphört för överskådlig tid.\r\nDen säkerhetspolitiska situationen i Europa i dag\r\ngör det möjligt att på ett helt annat sätt än tidigare\r\nverka för att förebygga väpnade konflikter. Organisa-\r\ntionen för säkerhet och samarbete i Europa (OSSE)\r\nliksom Europarådet har viktiga konfliktförebyggande\r\nuppgifter.\r\nEU har unika förutsättningar att här spela en cen-\r\ntral roll. EU förenar politisk tyngd med ekonomisk\r\nstyrka och har ett brett spektrum av instrument som\r\nkan användas för att förebygga konflikter. Inför det\r\nsvenska ordförandeskapet arbetar regeringen för att\r\nunionen ska utveckla sin förebyggande förmåga.\r\nEU får inte stå maktlöst inför kriser i Europa. Er-\r\nfarenheterna från Balkan visar att vi måste vara förbe-\r\nredda och kunna handla snabbt.\r\nRegeringen välkomnar därför de framsteg som\r\ngjorts i arbetet för att stärka EU:s förmåga till militär\r\noch civil krishantering. Det blir en central uppgift för\r\ndet svenska ordförandeskapet att leda EU på detta\r\nområde.\r\nSveriges militära alliansfrihet, syftande till att vårt\r\nland ska kunna vara neutralt i händelse av krig i vårt\r\nnärområde, består. Den stärker säkerheten i vår del av\r\nEuropa och därmed vår egen säkerhet.\r\nSveriges säkerhet har en tydlig europeisk dimen-\r\nsion. Som EU-medlemmar kommer vi allt närmare\r\nvarandra i samarbete och värdegemenskap. Denna\r\nsamhörighet skapar solidaritet och gemensam säker-\r\nhet.\r\nEuropeisk säkerhet ska byggas kring den interna-\r\ntionella rättsordning och de principer som lagts fast i\r\nFN-stadgan. Den förmåga vi utvecklar i Europa för\r\natt förebygga och hantera kriser ska också bli ett\r\nbidrag till FN och det globala fredsarbetet.\r\nSammanflätningen av länder och folk i EU är den\r\nbästa garantin för långsiktig fred och säkerhet i Euro-\r\npa. Därför är utvidgningen av EU och samarbetet\r\nmed Ryssland, liksom med övriga länder i EU:s när-\r\nhet, så viktiga.\r\nSveriges medverkan i fredsfrämjande operationer\r\npå Balkan är ett uttryck för vårt ansvar för gemensam\r\nsäkerhet i Europa. Svensk personal gör utomordentli-\r\nga insatser i dessa operationer. Den pågående om-\r\nställningen av vårt militära försvar ska förbättra vår\r\nförmåga att snabbt och effektivt medverka i krishan-\r\ntering.\r\nSverige är aktivt engagerat i Euro-atlantiska part-\r\nnerskapsrådet och Partnerskap för fred. De fyller en\r\nviktig politiskt och militärt förtroendeskapande funk-\r\ntion. Samverkan med Nato är också av stor betydelse\r\nför EU:s militära krishanteringsförmåga.\r\nFru talman! Som ordförandeland i EU ska Sverige\r\nverka i hela unionens intresse, och därmed också i\r\nvårt eget. Uppdraget är att leda och företräda EU och\r\natt effektivt föra de gemensamma frågorna på dag-\r\nordningen framåt.\r\nFör Sverige handlar det framför allt om att stärka\r\nEU som fredsprojekt och att föra unionen närmare\r\ndess medborgare.\r\nUtvidgningen är ett fredsprojekt. Den styrs av\r\nsamma visioner och ideal som efter andra världskri-\r\nget bar fram den europeiska integrationen. Utvidg-\r\nningen ger oss en möjlighet att bygga en helhet av det\r\nEuropa som delats av världskrig, ockupation och\r\nförtryck. Den är en historisk skyldighet vi som med-\r\nlemmar i unionen har mot folk som i decennier berö-\r\nvats frihet och demokrati.\r\nUtvidgningen handlar om att befästa vår demo-\r\nkratiska värdegemenskap. Den senaste tidens händel-\r\nser i Österrike understryker vikten av att denna ge-\r\nmenskap försvaras även inom unionens nuvarande\r\nmedlemskrets.\r\nDen regeringskonferens som inleds nästa vecka\r\nmåste reformera EU:s institutioner så att utvidgning-\r\nen kan genomföras. Konferensen måste slå vakt om\r\nalla medlemsstaters rättmätiga inflytande.\r\nRegeringen vill under ordförandeskapet särskilt\r\nverka för\r\n- en utvidgad union. Sverige vill föra kandidatlän-\r\nderna närmare ett medlemskap och kommer att\r\nlägga stor vikt vid dessa förhandlingar.\r\n- en öppen, modern och effektiv union. EU måste\r\nbli öppnare och arbetssättet reformeras.\r\n- en union för hållbar utveckling, välfärd och\r\ntrygghet - en union nära medborgarna. Miljöhän-\r\nsyn ska prägla politiken på alla områden. Jäm-\r\nställdhet ska genomsyra all verksamhet. Alla\r\nmedborgare har rätt till välfärd och trygghet. EU\r\nska stå för en solidarisk och human migrations-\r\noch asylpolitik.\r\n- ökad sysselsättning och tillväxt i en konkurrens-\r\nkraftig union. Allas kunskaper ska tas till vara.\r\nModern teknik ska användas för att öka Europas\r\nkonkurrenskraft och skapa fler jobb. Vi ska full-\r\nfölja arbetet på att förbättra den inre marknaden.\r\n- en solidarisk och internationellt aktiv union. EU\r\nska bli bättre på att förebygga och hantera kriser.\r\nOlika områden ska samverka för att unionen ska\r\nbli mer öppen mot omvärlden. Mänskliga rättig-\r\nheter och demokrati ska lyftas fram i EU:s inter-\r\nnationella arbete.\r\nGenom EU kan vi arbeta för att Europa tar sitt an-\r\nsvar för internationell solidaritet. Genom unionen kan\r\nvi hävda våra intressen och påverka en globaliserad\r\nvärldsekonomi.\r\nDet ligger i Sveriges intresse att slå vakt om den\r\npolitiska dialogen och samarbetet mellan EU och\r\nFörenta staterna. Detta är av grundläggande säker-\r\nhetspolitisk och ekonomisk betydelse.\r\nDet är viktigt att EMU-projektet blir lyckosamt.\r\nValutasamarbetet underlättar det ekonomiska utbytet\r\ninom unionen och kan utgöra en motvikt till det glo-\r\nbala kapitalet.\r\nNu pågår en bred diskussion om Sveriges delta-\r\ngande i EMU:s tredje steg. Ett beslut kommer att\r\nunderställas det svenska folket i en folkomröstning\r\neller vid riksdagsval.\r\nFru talman! Globaliseringen innebär både möjlig-\r\nheter och risker. Vi ser i dag tydligare än någonsin\r\nhur utrikespolitikens olika delar måste samverka för\r\natt vi ska kunna förebygga konflikter, förtryck och\r\nfattigdom.\r\nRegeringens handlingsprogram Att förebygga\r\nväpnade konflikter har fått brett internationellt ge-\r\nnomslag. Det har presenterats i ett stort antal länder,\r\nliksom i FN, EU, OSSE och Nato. Konfliktförebyg-\r\ngande ska vara en integrerad del av utrikes- och sä-\r\nkerhetspolitiken.\r\nEn regeringsskrivelse om konfliktförebyggande\r\nkommer i år att överlämnas till riksdagen.\r\nI regeringens arbete för global säkerhet står fem\r\nmål i centrum:\r\n1. Mänskliga rättigheter och demokrati - därför att\r\ndemokratiska stater som respekterar mänskliga\r\nrättigheter kan lösa konflikter med fredliga me-\r\ndel.\r\n2. Ekonomisk och social rättvisa - därför att mins-\r\nkade klyftor undanröjer spänningar inom och\r\nmellan stater.\r\n3. Internationell frihandel - därför att det bidrar till\r\nutveckling och välstånd.\r\n4. En god miljö - därför att det långsiktigt tryggar\r\növerlevnad, hälsa och möjligheter till utveck-\r\nling.\r\n5. Nedrustning - därför att det skapar säkerhet och\r\nstabilitet och befriar oss från hotet från massför-\r\nstörelsevapen.\r\nVart och ett av dessa mål är i sig centralt för att\r\nmänniskor ska kunna leva ett värdigt liv och för att\r\nländer ska kunna utvecklas i säkerhet. Men de är\r\nockså nödvändiga delar i en samlad politik för att\r\nförebygga väpnade konflikter.\r\nLåt mig upprepa målen:\r\nSverige ska vara en klar och tydlig röst i arbetet\r\nför mänskliga rättigheter och demokrati.\r\nI politik och folkrätt flyttas nu tyngdpunkten från\r\nnationell säkerhet och suveränitet till människors\r\nsäkerhet och mänskliga rättigheter. De högsta ansva-\r\nriga för mord, tortyr och förföljelse ska aldrig kunna\r\nsova gott om natten. Brott mot de mänskliga rättig-\r\nheterna är en angelägenhet för mänskligheten i dess\r\nhelhet.\r\nSverige arbetar i FN, EU, OSSE och Europarådet\r\nför att ställa individen i centrum och främja de\r\nmänskliga rättigheterna.\r\nVi gör detta genom vårt engagemang mot rasism,\r\nfrämlingsfientlighet och intolerans, vare sig det gäller\r\nhomosexuella i Zimbabwe, romer i Slovakien eller\r\njudar i Ryssland.\r\nVi gör detta genom aktiva och i EU samordnade\r\ninsatser mot dödsstraffet. Så gott som hela Europa har\r\ni dag formellt eller i praktiken avskaffat detta barba-\r\nriska straff, och vi förvånas och upprörs över dess\r\nfortsatta tillämpning i Förenta staterna.\r\nVi gör detta genom vårt arbete mot sexuell explo-\r\natering av barn och våra ansträngningar att stärka\r\nFN:s barnkonvention. Under svensk ledning togs i\r\njanuari ett viktigt steg genom överenskommelsen om\r\nett protokoll om förbud mot barnsoldater.\r\nVi gör detta genom att uppmärksamma den köns-\r\ndiskriminering som i olika utsträckning drabbar jor-\r\ndens halva befolkning. Kvinnor utgör merparten av\r\nvärldens fattigaste. Flertalet kvinnor saknar möjlighet\r\natt hävda sina rättigheter.\r\nVi gör detta genom att verka för en dialog mellan\r\nkristendom, islam och judendom.\r\nDemokrati vinner framsteg världen över. Trots\r\ndetta förföljs människor för sina åsikter av makthava-\r\nre i länder som Vitryssland, Iran, Kuba och Kina.\r\nSverige kommer att fortsatt hävda att respekt för\r\nmedborgerliga och politiska rättigheter tillhör alla\r\nländers internationella förpliktelser.\r\nSituationen för de mänskliga rättigheterna i Tur-\r\nkiet måste förbättras. Sverige kommer att noga följa\r\nden fortsatta utvecklingen.\r\nSverige ska stå i främsta ledet i arbetet för eko-\r\nnomisk och social rättvisa.\r\nGrundtanken i det svenska utvecklingssamarbetet\r\när att de fattiga själva ska ta makten över sin framtid.\r\nFattigdom, förtryck och konflikter ska bekämpas.\r\nFortfarande lever en femtedel av jordens befolk-\r\nning i extrem fattigdom. Utvecklingssamarbetet kan\r\ninte ensamt nå det överenskomna målet att till år\r\n2015 halvera andelen extremt fattiga. Alla politikom-\r\nråden måste ömsesidigt stödja varandra.\r\nDen parlamentariska kommitté som regeringen\r\ntillsatt om Sveriges politik för global utveckling ska\r\nanlägga ett sådant brett perspektiv där de fattigas rätt\r\nstår i centrum.\r\nEU och dess medlemsstater står för 60 % av värl-\r\ndens bistånd. Sverige ska bidra till att göra detta bi-\r\nstånd mer effektivt. Unionens gemensamma politik\r\nmåste på ett bättre sätt bidra till global utveckling.\r\nRegeringen fäster särskild vikt vid att utveckla\r\nlångsiktiga och stabila finansieringssystem för FN\r\noch utvecklingsbankerna, att följa upp 90-talets FN-\r\nkonferenser och att stärka FN:s funktionella kommis-\r\nsioner.\r\nRegeringen arbetar för att Bretton Woods-\r\ninstitutionerna ska göra mer för att bekämpa fattig-\r\ndom. Internationella valutafonden, Världsbanken och\r\nde regionala bankerna behöver samordna sitt ageran-\r\nde bättre. Större hänsyn måste tas till sociala och\r\nhumanitära krav. Skuldbördan är för många fattiga\r\nländer ett avgörande utvecklingshinder som måste\r\nåtgärdas. Sverige arbetar för att Världsbankens och\r\nValutafondens internationella skuldinitiativ genom-\r\nförs skyndsamt.\r\nSverige ska stå upp för frihandel.\r\nSverige arbetar kraftfullt mot alla tendenser till\r\nprotektionism. Det är viktigt för oss själva, för Euro-\r\npa och för världsekonomin. Tullar, kvoter och han-\r\ndelshinder gynnar ett fåtal. Priset betalas av fattiga i\r\nAfrika, Asien och Latinamerika - och av konsumen-\r\nter världen över.\r\nVi behöver mer frihandel, inte mindre. Samtidigt\r\nska vi verka för hållbar utveckling och goda arbets-\r\nrättsliga förhållanden.\r\nRegeringen verkar för ett öppet EU med en kon-\r\nsekvent och solidarisk frihandelspolitik. Vi vill inten-\r\nsifiera arbetet för en ny global handelsförhandling\r\nsnarast, trots misslyckandet vid WTO-mötet i Seattle.\r\nDen kan komma att inledas under det svenska ordför-\r\nandeskapet.\r\nEn naturlig del av vår utrikespolitik är att främja\r\nsvenska ekonomiska intressen. Ökad export och im-\r\nport stöder tillväxt och sysselsättning, och ökade\r\nutländska investeringar ger arbete, kompetens och\r\nkonkurrenskraft. Det är också viktigt att runtom i\r\nvärlden lyfta fram bilden av det nya, unga och spän-\r\nnande Sverige.\r\nSverige ska vara ledande i det internationella\r\nmiljöarbetet.\r\nKlimatförändringar, vattenbrist, farliga kemikalier\r\noch ökade trafikutsläpp hotar den globala miljön.\r\nArbetet för en god miljö hör samman med kampen\r\nmot fattigdom i världen. Samtidigt ser vi en oförmåga\r\nhos världens beslutsfattare att låta miljöhänsyn på-\r\nverka centrala beslut.\r\nMen miljöfrågorna innebär också nya möjligheter.\r\nDe lär oss att hushålla med knappa resurser. De bidrar\r\ntill ett modernt näringsliv.\r\nMånga miljöproblem kräver globala överens-\r\nkommelser. Regeringen kommer att inom EU arbeta\r\nför konkreta åtaganden vid höstens klimatkonferens i\r\nHaag. Världens energiresurser ska diskuteras i FN\r\nunder Sveriges EU-ordförandeskap.\r\nRegeringen arbetar för att få till stånd globalt bin-\r\ndande åtaganden mot farliga kemikalier. Förhand-\r\nlingar om detta kommer att avslutas i Stockholm\r\nnästa år.\r\nInom utvecklingssamarbetet prioriterar regeringen\r\nåtgärder för ett hållbart jord- och skogsbruk och hus-\r\nhållning med begränsade vattenresurser.\r\nSverige ska med engagemang och kunskap full-\r\nfölja arbetet för nedrustning.\r\nRegeringen fäster största vikt vid arbetet för ned-\r\nrustning, särskilt på kärnvapenområdet. Vi beklagar\r\nde bakslag som inträffat i spåren av Indiens och Pa-\r\nkistans provsprängningar.\r\nSverige har uttryckt sin allvarliga oro över följ-\r\nderna av den amerikanska kongressens nej till prov-\r\nstoppsavtalet och den diskussion som förs om natio-\r\nnella missilförsvar. Den ryska kärnvapenpolitiken,\r\noch det stora antalet taktiska kärnvapen i vårt eget\r\nnärområde, understryker våra farhågor för att kärn-\r\nvapnen kan få en ökad betydelse.\r\nArbetet för att eliminera Iraks massförstörelseva-\r\npen är inte slutfört. Detta svåra uppdrag har på nytt\r\nanförtrotts åt en svensk.\r\nKärnvapenmakternas agerande har stor betydelse\r\nför icke-spridningsfördragets trovärdighet. Sverige\r\nvill lyfta fram det nära sambandet mellan icke-\r\nspridning och nedrustning. Samarbetet inom EU och\r\nmed andra länder inom den s.k. koalitionen för en ny\r\ndagordning är särskilt viktigt.\r\nMålet om en värld fri från alla massförstörelseva-\r\npen står fast.\r\nRegeringen välkomnar den genomslagskraft som\r\nOttawakonventionen mot antipersonella minor har\r\nhaft. Tillsammans med andra länder arbetar vi för\r\nåtgärder mot spridning och användning av lätta va-\r\npen. Vi deltar aktivt i arbetet för rustningskontroll i\r\nEuropa.\r\nFru talman! FN:s ansvar är ytterst att stå som ga-\r\nrant för att rätt ska gå före makt i världspolitiken.\r\nFN:s säkerhetsråd är kärnan i den internationella\r\nrättsordningen. Genom globalt samarbete kan vi tryg-\r\nga internationell fred och säkerhet och finna lösningar\r\npå de stora överlevnadsfrågorna.\r\nRegeringen vill stärka det globala samarbetet ge-\r\nnom att ställa individen och de mänskliga rättigheter-\r\nna i centrum. Ett vidgat säkerhetsbegrepp får allt\r\nstörre genomslag i FN. Säkerhetsrådets möte om\r\nhiv/aids är ett aktuellt exempel.\r\nFN måste stärkas för att bättre kunna möta de ut-\r\nmaningar världen står inför. Alla medlemsstater\r\nmåste betala sina obligatoriska avgifter till FN - fullt\r\nut, i tid, utan villkor. Millennieförsamlingen, som\r\ninleds i september, blir ett viktigt tillfälle att förstärka\r\noch förnya FN.\r\nSverige har fått ett särskilt ansvar för arbetet med\r\natt reformera FN:s säkerhetsråd. Vårt mål är att nå\r\nenighet om ökad öppenhet och effektivitet i rådets\r\narbete och om en medlemskrets som speglar dagens\r\nvärld.\r\nDet råder bred enighet om att säkerhetsrådet\r\nmåste stärka sin förmåga att förebygga konflikter.\r\nSverige välkomnar den fördjupade diskussion om\r\nförebyggande åtgärder som inletts i FN.\r\nNär kriser ändå uppstår och internationella ingri-\r\npanden blir nödvändiga måste säkerhetsrådet ta sitt\r\nansvar och fatta nödvändiga beslut. Världssamfundet\r\nhar viktiga slutsatser att dra från de rapporter som\r\nnyligen lagts fram om Srebrenica och Rwanda.\r\nDet är säkerhetsrådet som enligt FN-stadgan har\r\ntill uppgift att besluta om militär våldsanvändning för\r\nandra ändamål än självförsvar. Alla möjligheter till\r\nfredlig lösning måste först vara uttömda. Våldsan-\r\nvändning utan nödvändigt säkerhetsrådsmandat riske-\r\nrar att försvaga den internationella rättsordningen.\r\nMen nödvändiga åtgärder för att förhindra syste-\r\nmatiska kränkningar av mänskliga rättigheter får inte\r\nheller stoppas av ett veto eller ett hot om veto. Då\r\nundermineras rådets och FN:s ställning.\r\nVärldssamfundet kan inte stå passivt inför sådana\r\nhumanitära katastrofer. Frågan om hur  man ska agera\r\nmåste prövas från fall till fall. Det är viktigt att också\r\nbeakta långsiktiga och principiella aspekter och att\r\nutveckla det folkrättsliga regelverket.\r\nDe ständiga medlemmarna har ett särskilt ansvar\r\nför säkerhetsrådets förmåga att agera. De bör så långt\r\nsom möjligt avstå från att använda vetot eller hota\r\nmed vetot. Ett första steg mot en vetofri kultur vore\r\natt vetorätten begränsades till fredsframtvingande\r\ninsatser.\r\nFru talman! En utblick över världen visar vilka\r\nuppgifter vi står inför i arbetet för fred, demokrati och\r\nutveckling.\r\nVästra Balkan förblir ett öppet sår i Europa. Nya\r\nkrig måste förebyggas, demokratin måste stärkas,\r\nekonomin utvecklas och flyktingarna ges möjlighet\r\natt återvända.\r\nDen etniska rensningen, kriget, massflykten och\r\nde fortsatta övergreppen i Kosovo har gjort en snar\r\nförsoning illusorisk. En demokratisk förändring i\r\nFörbundsrepubliken Jugoslavien är avgörande för\r\nutvecklingen i hela regionen. I Kroatien inger de\r\nsenaste veckornas händelser hopp om att samarbetets\r\nkrafter ska ta över.\r\nStabilitetspakten för sydöstra Europa är uttryck\r\nför en politisk vision om att regionen gradvis ska\r\nkunna inlemmas i det europeiska samarbetet.\r\nSveriges engagemang för västra Balkan fortsätter\r\ngenom deltagande i KFOR och SFOR, stöd till FN:s\r\nKosovomission, civilpoliser, valobservatörer och\r\nomfattande insatser för flyktingar och bistånd till\r\nregionen.\r\nAfrika uppvisar skarpa kontraster - allvarliga\r\nkonflikter, misär och marginalisering, men på andra\r\nhåll demokrati och dynamiska ekonomier.\r\nStora krav ställs på afrikansk förmåga att före-\r\nbygga och lösa konflikter. Sverige vill att EU tar ett\r\nsärskilt ansvar för att stödja de afrikanska länderna i\r\ndetta långsiktiga arbete.\r\nRegeringen vill vidareutveckla samarbetet med\r\nAfrika. Ett bredare och mer långsiktigt partnerskap\r\nmed afrikanska länder ska byggas genom kontakter\r\nmed näringslivet, folkrörelser och institutioner i Sve-\r\nrige.\r\nI Mellanöstern har ett nytt skede inletts med den\r\nisraelisk-syriska förhandlingsöppningen. Positiva\r\nresultat är möjliga under detta år mellan Israel och\r\nden palestinska myndigheten, mellan Israel och Syri-\r\nen liksom mellan Israel och Libanon. En rättvis fred\r\nförutsätter att Israel kan leva tryggt inom säkra och\r\nerkända gränser och att palestinierna kan bilda en\r\negen stat.\r\nLiksom FN:s generalsekreterare beklagar jag\r\ndjupt de senaste dagarnas israeliska bombningar av\r\nmål i Libanon, som också drabbat civilbefolkningen.\r\nDet är oerhört viktigt att fredsprocessen går vidare i\r\nMellanöstern.\r\nSveriges samarbete med länderna i Mellanöstern\r\noch Nordafrika fördjupas med upprättandet av Alex-\r\nandriainstitutet. Ett led i denna politik är också vårt\r\nstöd för EU:s Barcelonaprocess.\r\nAsienkrisen tycks ha vänts i en trend som pekar\r\npå en ny kraftfull tillväxt bland länderna i regionen.\r\nKrisen visade hur starkt de asiatiska ländernas ut-\r\nveckling påverkar vårt eget land och internationell\r\nekonomi och politik.\r\nKinas ökade ekonomiska öppenhet är välkommen,\r\nmen står i kontrast mot situationen för de mänskliga\r\nrättigheterna. Den demokratiska utvecklingen i Indo-\r\nnesien äger rum under svåra omständigheter och\r\nförtjänar omvärldens stöd.\r\nÖsttimor går med FN:s hjälp mot självständighet.\r\nDärmed återstår ett betydande område på FN:s lista\r\növer kolonier; Västsaharafrågan väntar fortfarande på\r\nen lösning.\r\nI Latinamerika har demokratin vunnit starkt fot-\r\nfäste. Samtidigt består klyftor mellan befolknings-\r\ngrupper och på några håll förekommer alltjämt över-\r\ngrepp mot de mänskliga rättigheterna.\r\nSveriges och EU:s förbindelser med Latinamerika\r\nhar stärkts. Riotoppmötet befäste den samverkan som\r\nvuxit fram inom politik och utvecklingssamarbete och\r\nsom fördjupas genom närmare ekonomiska förbindel-\r\nser.\r\nFru talman! Fjolårets Kosovoflyktingar bygger\r\nupp sina förstörda hus. Svenska soldater levererar mat\r\ntill serber i en isolerad by.\r\nSkräckslagna familjer gömmer sig undan strids-\r\nvagnar i Tjetjenien. Barnsoldater med maskingevär\r\nsprider terror i Sierra Leone.\r\nEn flickskola i Afghanistan stängs när biståndsor-\r\nganisationerna tvingats ge upp. En annan skola öpp-\r\nnas i Moçambique dit freden återvänt efter en fram-\r\ngångsrik FN-insats.\r\nI Turkiet stärker EU:s krav kurdernas rättigheter.\r\nNy teknik bryter sönder informationsmonopol och\r\nbygger nätverk för mänskliga rättigheter och nedrust-\r\nning.\r\nEU-utvidgningen säkerställer demokrati i Slova-\r\nkien. Svenska ungdomar studerar i Tyskland, och\r\nsvenska småföretagare kan etablera sig i Frankrike -\r\nockså tack vare EU.\r\nDet är detta som 2000-talets utrikespolitik ytterst\r\nkommer att handla om. Fred, demokrati och utveck-\r\nling - enskilda människors drömmar och farhågor,\r\nförhoppningar och möjligheter.\r\nDet är detta som är vårt ansvar - i samarbete - i\r\nNorden och Östersjöområdet, i Europa och i världen.</pre><pre>Anf.  2  GÖRAN LENNMARKER (m):\r\nFru talman! Regeringens utrikesdeklaration kan\r\nvid första påseendet verka harmlös, men den inne-\r\nhåller en hel del sprängfrågor. Den gamla neutralitets-\r\nformuleringen står kvar i deklarationen, men vi note-\r\nrar att vice statsministern, förre utrikesministern,\r\nmenar att neutralitetsbegreppet ska slopas. Vi förstår\r\natt det kanske råder strid i regeringen om neutralitet.\r\nÅ ena sidan strävar regeringen efter att isolera Öster-\r\nrike. Några politiska kontakter ska inte förekomma. Å\r\nandra sidan vaknade vi i går morse till en försvarsmi-\r\nnister som frenetiskt hävdar att Sverige ska sälja JAS\r\ntill Österrike. Hur det ska gå utan politiska kontakter\r\när lite svårt att förstå.\r\nI regeringsförklaringen finns ett fördömande av\r\nTjetjenienkriget. Samtidigt föreslår regeringen en\r\nmilitär samövning med Ryssland. Vid en sådan\r\nsamövning kan komma att ingå det marininfanteri\r\nsom vi vet finns i Tjetjenien. Enligt Human Rights\r\nWatch har de ryska trupperna avrättat minst 22 civila,\r\nhuvudsakligen kvinnor och gamla män, under de\r\nsenaste veckorna. Tänk om svenska militären ska\r\nsamarbeta med förband som har varit inblandade i\r\nTjetjenienkriget!\r\nFru talman! Den mest brännande aktuella frågan\r\nnämns i en mening, nämligen isoleringen av Österri-\r\nke. Parlamentsvalet i Österrike den 3 oktober blev en\r\nstor framgång för Frihetspartiet, som blev näst största\r\nparti. Det är ett parti som driver en populistisk politik\r\nmed ofta oförenliga ståndpunkter både till vänster och\r\ntill höger. Partiledaren Haider säger de mest befängda\r\nsaker. Det som är mest skrämmande är den syn han\r\nhar på nationalsocialismen, på invandrare och invand-\r\nringspolitiken. Han har gett uttryck för åtskilliga\r\nståndpunkter som är oförenliga med de rimliga nor-\r\nmer som gäller i civiliserade samhällen. Det finns\r\ndärför all anledning att vara uppmärksam på vad som\r\nsker i Österrike.\r\nValet där ledde till att tre partier fick, grovt räk-\r\nnat, en tredjedel av mandaten i Österrikes parlament.\r\nÖsterrikes folkparti, som är konservativt och kristde-\r\nmokratiskt, hade före valet sagt att man ville gå i\r\nopposition om man blev tredje största parti. Det blev\r\nman också. Men om det österrikiska folkpartiet drog\r\nsig ur regeringsansvaret skulle det naturligtvis övergå\r\ntill de två andra partierna. Därför beslöt man, trots sin\r\nföresats, att inleda förhandlingarna med det social-\r\ndemokratiska partiet i Österrike. De förhandlingarna\r\npågick i tre och en halv månad, från oktober in till\r\nsenare hälften av januari. De ledde till en omfattande\r\noch detaljerad regeringsöverenskommelse, som un-\r\ndertecknades av företrädare för de båda partierna.\r\nMen sist och slutligen underkände socialdemokrater-\r\nna överenskommelsen, trots att partiordföranden och\r\nsittande förbundskanslern Klima lett förhandlingarna\r\nför sitt parti och själv undertecknat överenskommel-\r\nsen.\r\nNu kommer det märkliga. Därmed blev det klart\r\natt regeringsbildningen måste inbegripa Frihetsparti-\r\net, alternativet var att gå till nyval. Österrike måste\r\nfaktiskt få en regering.\r\nEU:s medlemsländer ska engagera sig i varandra.\r\nVi har ett gemensamt ansvar för att de normer som\r\ngäller mänskliga rättigheter och demokrati verkligen\r\nuppfylls av unionen och av dess medlemsländer.\r\nDetta finns med i fördraget, och det finns med i de\r\ns.k. Köpenhamnskriterierna som ger villkoren för\r\nkandidatländernas tillträde.\r\nDärför är det så märkligt att EU inte ens diskute-\r\nrar frågan - trots att det allmänna rådet hade sam-\r\nmanträde vid just denna tidpunkt för två veckor se-\r\ndan. Man borde då ha uppmanat de österrikiska soci-\r\naldemokraterna att ompröva sitt ställningstagande och\r\nacceptera regeringsansvaret. Jag förstår inte varför\r\nutrikesministern satt och sov under det allmänna\r\nrådsmötet. Det var då det fanns möjlighet för EU att\r\nagera. Men det var ingen reaktion under det allmänna\r\nrådet. Ännu har EU:s ministerråd över huvud taget\r\ninte behandlat frågan.\r\nEn vecka senare kommer i stället uttalanden å 14\r\nmedlemsstaters vägnar. Det var inte från EU, men\r\ngjordes i namn av ordförandeskapet - vilket var\r\nmissvisande. Det var ett uttalande som gjordes om\r\nden bilaterala politiken.\r\nEU kan naturligtvis inte besluta i frågor om inte\r\nalla medlemsstaterna har rätt att delta i diskussion och\r\nbeslut. Fördragen reglerar detta noggrant. Det skulle\r\nstrida mot EU-samarbetets hela grundidé om man\r\ngjorde så.\r\nInternationella medier hävdar att uttalandet snara-\r\nre var ett resultat av en partipolitisk komplott med\r\nursprung i Österrike. Jag tror att det är angeläget att\r\nutrikesministern dementerar att så är fallet - om hon\r\nnu kan göra det.\r\nSveriges regering bröt mot regeringsformen ge-\r\nnom att inte samråda i Utrikesnämnden i ett så dras-\r\ntiskt beslut som att bilateralt isolera ett annat land\r\nutan stöd i en resolution från säkerhetsrådet - det är\r\ndet vi normalt har när vi fattar beslut om sanktion.\r\nRegeringen har alltså beslutat att Sverige ska iso-\r\nlera en annan västeuropeisk demokrati, samtidigt som\r\nvi och EU strävar efter att upprätthålla kontakter även\r\nmed diktaturer som grovt bryter mot mänskliga rät-\r\ntigheter. Var finns logiken i detta? Österrike ska iso-\r\nleras, men med ett Ryssland - som fördömdes i  utri-\r\nkesdeklarationen för att bomba Groznyj sönder och\r\nsamman så att en oskyldig civilbefolkning utsätts för\r\nenormt lidande - ska vi genomföra militära samöv-\r\nningar. För övrigt har regeringen inte ens samrått i\r\nden frågan i Utrikesnämnden. Vad finns det för logik\r\ni detta?\r\nI en parlamentarisk demokrati är det folket som\r\navgör sammansättningen i ett parlament, och en rege-\r\nring måste accepteras av en majoritet i detta parla-\r\nment. Det gäller både i Sverige och i Österrike. Det\r\nuttalade syftet med isoleringspolitiken är att få en\r\nregering där Frihetspartiet inte deltar. Nu kommer\r\nman till frågan hur den svenska regeringen har tänkt\r\nsig att det ska gå till inom ramen för den österrikiska\r\nparlamentarismen. När och på vilket sätt ska isole-\r\nringen upphöra? Har den svenska regeringen tänkt sig\r\natt de österrikiska socialdemokraterna ska tvingas\r\nacceptera regeringsansvaret och den ursprungliga\r\nuppgörelsen med Folkpartiet, eller ska landet tvingas\r\ntill nyval, eller finns det någon annan lösning som\r\nden svenska regeringen har tänkt sig för att isolering-\r\nen ska upphöra? Det verkar inte så klokt att tvinga\r\nlandet till nyval med tanke på att Frihetspartiet enligt\r\nopinionsundersökningarna i så fall skulle bli det\r\nstörsta partiet.\r\nRegeringen har begått fem allvarliga fel i denna\r\nbrännande utrikespolitiska fråga. Samråd skedde inte\r\ninom EU. Utrikesministern sov på EU:s allmänna\r\nrådsmöte. I stället utestängdes Österrike från en dis-\r\nkussion mellan EU-länderna. Det var det andra felet.\r\nRegeringens beslut har inte beretts på det sätt som ska\r\nske, och något samråd har inte skett i Utrikesnämn-\r\nden - vilket ska ske enligt grundlagen. Det finns\r\ningen konsekvens i att isolera Österrike och samtidigt\r\nsträva efter att hålla kontakten med diktaturer och\r\nregimer som grovt förbryter sig mot mänskliga rättig-\r\nheter. Regeringen har inte på något sätt inför riksda-\r\ngen, eller på annat sätt, redovisat vad isoleringspoliti-\r\nken ska leda till, vad som ska ske i Österrike för att\r\nisoleringspolitiken ska upphöra.\r\nFru talman! Jag har uppehållit mig länge vid den-\r\nna fråga därför att det är den mest brännande utrikes-\r\npolitiska frågan i dag, men den nämns bara med en\r\nenda mening i utrikesdeklarationen. Låt mig gå in på\r\nnästa fråga, nämligen neutraliteten. Föreställningen\r\natt Sverige kan stå neutralt vid grovt brott mot folk-\r\nrätten i vårt närområde är inte realistisk. Sverige kan\r\ninte handla på samma sätt som under andra världskri-\r\nget. Då stod Sverige neutralt trots att det skedde gro-\r\nva brott mot folkrätten i vårt närområde. Vi kan inte\r\nstå likgiltiga om ett nordiskt grannland, EU-\r\nmedlemmar eller baltiska länder angrips. Europa\r\nmåste få en fast och förpliktande säkerhetsordning.\r\nDet kan inte tolereras att länder startar aggressioner,\r\nbegår folkmord eller folkfördrivningar. Sverige har\r\nett självklart medansvar att denna säkerhetsordning\r\nblir förverkligad.\r\nDet pågår nu i Europa en intensiv debatt om nöd-\r\nvändigheten att Europa bättre ska förmå ta sitt ansvar\r\nför sin egen säkerhet. Det handlar inte om att minska\r\nUSA:s roll eller engagemang utan om att öka Europas\r\negen förmåga. Ett första steg tas genom att EU får ett\r\nuttryckligt ansvar för konflikthantering och krisföre-\r\nbyggande. Erfarenheten från Balkan visar att Europa\r\nvarken kunde förebygga konflikten eller hade nöd-\r\nvändig kapacitet för att uthålligt klara av krishante-\r\nringen. USA:s involvering blev nödvändig.\r\nDet vore därför rimligt att vi i Europa ställde krav\r\npå varandra i fråga om vilka resurser vi ska ha och\r\nvilken inriktning vi ska ha för att kunna klara det här.\r\nTyvärr avvisar regeringen tanken på detta. Det är\r\nbeklagligt. Hur ska Sverige kunna uppfylla betydligt\r\nhögre ambitioner om vi samtidigt kraftigt drar ned på\r\nvåra försvarssatsningar? Omstrukturering av nya\r\nuppgifter kostar mer, inte mindre. Den svenska rege-\r\nringens attityd håller inte i det längre perspektivet.\r\nSverige måste inse att ska vi ha en säkerhet i Europa\r\nmåste vi bära den gemensamt och bära bördorna och\r\nansvaret gemensamt. Alla goda krafter behövs.\r\nFru talman! Ryssland går nu in i ett nytt skede,\r\nmera säkerhetsorienterat och nationellt, mera mån om\r\natt visa kraft och beslutsförmåga. I de ryska gränsom-\r\nrådena, i det s.k. nära utlandet, finns spänningar och\r\nkrafter som kan utlösa händelsekedjor som vi inte vet\r\nnågonting om i dag. Ryssland kan inte uppfattas som\r\nett hot mot Sverige, men det är en del av en instabil\r\neuropeisk situation som vi måste ta på allvar.\r\nKriget i Tjetjenien har förts med stor brutalitet.\r\nCivilbefolkningen drabbas hårt. Det helt legitima\r\nsyftet att bekämpa terrorism får inte användas som\r\ntäckmantel för att bedriva en regelrätt straffexpedition\r\nmot ett helt folk.\r\nDet är hela Europas angelägenhet hur Ryssland\r\nför kriget i Tjetjenien. Landet kan inte med hänvis-\r\nning till inre angelägenheter undandra sig omvärldens\r\nerbjudande om hjälpsändningar till den lidande be-\r\nfolkningen, om beredskap att medla mellan Ryssland\r\noch de tjetjenska företrädarna eller åsidosätta nöd-\r\nvändigheten av återhållsamhet och proportionalitet i\r\nsina åtgärder.\r\nAtt under ett pågående krig och aviserad rysk\r\nåterupprustning förorda en kraftig svensk nedrustning\r\när inte ansvarsfullt. Det är inte heller rimligt, som jag\r\ntidigare påtalat, att Sverige ska samöva med den\r\nryska krigsmakten samtidigt som kriget i Tjetjenien\r\npågår. Samövning är nog bra, men det måste själv-\r\nfallet ske under förutsättning att Ryssland respekterar\r\nde spelregler som gäller samlevnaden i Europa. Såväl\r\nOSSE som Europarådet anger regler för detta.\r\nSverige, Europa och västvärlden måste sträva ef-\r\nter att utveckla goda relationer med Ryssland, att\r\nbidra till att få ett Ryssland som är fredligt och demo-\r\nkratiskt och som får en rimlig grad av europeiskt\r\nvälstånd. Ett fattigt och plågat Ryssland riskerar att\r\nbli ett hot mot sig självt och sina grannar.\r\nEftersom Sverige agerar för att Estland, Lettland\r\noch Litauen snarast ska kunna bli medlemmar i EU är\r\ndet naturligt att vi funderar över hur de baltiska län-\r\ndernas säkerhet ska kunna utvecklas och garanteras.\r\nKombinationen av medlemskap i Nato och EU ger\r\nden bästa möjligheten till både säkerhet och utveck-\r\nling. Små länder som inte i längden kan försvara sig\r\nav egen kraft får därmed en trovärdig säkerhetsga-\r\nranti.\r\nEstland, Lettland och Litauen strävar efter med-\r\nlemskap i Nato. Polen är sedan ett år tillbaka medlem\r\ni alliansen. Östersjöns sydkust från Polen till Dan-\r\nmark ligger alltså redan inom Nato.\r\nDen för säkerhet och stabilitet i Norden och Ös-\r\ntersjöområdet bästa lösningen vore att de baltiska\r\nländerna, Sverige och Finland, om landet så önskar,\r\ngår med i Nato gemensamt. Därmed skulle de nordis-\r\nka länderna finnas med i samma säkerhetsordning,\r\noch möjligheten till ett intensifierat nordiskt samar-\r\nbete på det militära området skulle underlättas. En\r\ngammal nordisk dröm skulle därmed gå i uppfyllelse.\r\nÖstersjöområdet skulle i allt väsentligt vara en del av\r\nbåde EU och Nato. Därmed skulle ett oerhört viktigt\r\nmål ha uppnåtts i de fria, fredliga och stabila förhål-\r\nlandena i vår del av världen.\r\nFru talman! Den invändning som brukar riktas\r\nmot detta, att det skulle försvåra relationerna med\r\nRyssland, bygger i allt väsentligt på en felsyn. Strä-\r\nvan från Europa och väst ska vara att samarbeta och\r\natt integrera Ryssland i ett omfattande och nära sam-\r\narbete. Det är av avgörande betydelse för att säkra\r\nfreden och friheten i vår världsdel.\r\nNato är av avgörande betydelse. Genom att Euro-\r\npa får en fundamental säkerhet kan man med trygghet\r\nbygga relationer med Ryssland. Det är det som är\r\nförutsättningen för att kunna fortsätta det här arbetet.\r\nRyssland kan dessutom inte utveckla ett ordentligt\r\nsamarbete med Europa och väst på bekostnad av sina\r\ngrannländer. Ryssland måste inse att länder som Est-\r\nland, Lettland och Litauen måste känna sig trygga i\r\nsin självständighet. Ska samarbetet med Ryssland\r\nfungera måste helt enkelt grannländerna känna att de\r\nmed fullt förtroende kan öka, och inte som i dag\r\nminska, sina förbindelser med Ryssland. Här spelar\r\nNato en nyckelroll. Trygga länder har lättare för att\r\nsamarbeta och behöver inte nervöst bevaka gränser\r\noch höja gränshinder.\r\nFör Sveriges egen säkerhet vore också de baltiska\r\nländernas Natomedlemskap av stort värde.\r\nNato har också en viktig roll för den interna  ut-\r\nvecklingen i Ryssland. Det finns åtskilliga politiska\r\nkrafter i Ryssland - det noterade vi inte minst under\r\ndumavalet i december - som förespråkar något slags\r\nrevanschism: förlorade områden ska återtas. En sådan\r\noansvarig politik blir omöjlig om grannländerna lig-\r\nger fast förankrade i det euro-atlantiska säkerhets-\r\nsamarbetet. Vi ska aldrig glömma att krig börjar i\r\ngråzoner, i områden där det råder osäkerhet om vad\r\nsom gäller. Ett Europa där säkerhetsgarantierna är\r\ntydliga och ligger fast är ett tryggare Europa. Ett\r\nEuropa där aggressiv politik inte får spelrum är ett\r\nEuropa där samarbetet främjas.\r\nI den utrikespolitiska deklarationen betonar rege-\r\nringen att Sveriges säkerhetspolitik har en tydlig\r\neuropeisk dimension och att vår samhörighet med\r\növriga EU-medlemmar skapar solidaritet och gemen-\r\nsam säkerhet. Det är då också viktigt att vi ger uttryck\r\nför detta. Vi kan då inte säga att vi ska stå neutrala,\r\nom länder med vilka vi arbetar och känner solidaritet\r\nblir angripna. Det är helt enkelt vår skyldighet att stå\r\nupp för den europeiska friheten.</pre><pre>Anf.  3  MURAD ARTIN (v):\r\nFru talman! Lars Ohly kommer att tala om EU se-\r\nnare.\r\nI vår riksdag har vi en debatt om utrikespolitik\r\noch en annan debatt om mänskliga rättigheter. Men\r\nman kan inte tala om det ena utan att beröra det and-\r\nra. Man kan inte heller tala om utrikespolitik och\r\nmänskliga rättigheter utan att beröra historien.\r\nDen amerikanska självständighetsförklaringen och\r\ndärefter den franska revolutionen var först med att\r\nproklamera de mänskliga rättigheterna. De sades\r\ngälla för alla människor. Men det fanns undantag. De\r\nmänskliga rättigheterna gällde inte för kolonialfolken.\r\nDe gällde inte för Nordamerikas indianer, som man\r\nutrotade tills det bara fanns en folkspillra kvar att\r\nuppvisa för dagens turister. Slavhandeln över Atlan-\r\nten och slaveriet i amerikanska Södern kunde också\r\nfortsätta som om inget hänt.\r\nÄn i dag brottas det amerikanska samhället med\r\nstora problem som har sina rötter i dessa historiska\r\nförbrytelser. Men länder som deltog i denna verk-\r\nsamhet erkänner i dag dessa brott i det förflutna. I\r\nEuropa talar man kanske inte så mycket om det. Det\r\nvar inte hit slavarna kom. Här tjänade man bara peng-\r\nar på slavhandeln.\r\nUnder 1900-talet fick vi se hur man mitt i hjärtat\r\nav högkulturens Europa kunde utnyttja och spela på\r\nföreställningar om överlägsenhet och styrka för egen\r\ndel och förakt för andra folk i politiskt och ekono-\r\nmiskt syfte - och i ett fall med rent industriella meto-\r\nder utplåna människor i stor skala, såsom skedde\r\nunder Förintelsen. Där utrotades judar, polacker,\r\nromer och homosexuella. Där utplånades nazismens\r\nmotståndare såsom stridbara liberaler, socialdemo-\r\nkrater och kommunister.\r\nMen Förintelsen var inte det enda folkmordet un-\r\nder 1900-talet. Det första ägde rum i Armenien under\r\ntillblivelsen av dagens Turkiet, då 1-1,5 miljon ar-\r\nmenier och över 500 000 syrianer och assyrier mör-\r\ndades. Målet var att utplåna alla armenier, syrianer\r\noch assyrier. Själva begreppet genocide, folkmord,\r\ndyker för första gången upp under dessa händelser\r\n1915. En del lyckades fly till den ryska delen av Ar-\r\nmenien - i dag den självständiga staten Armenien.\r\nEndast 70 000 lever kvar i Turkiet, där de fortfarande\r\nutsätts för nationellt och kulturellt förtryck på samma\r\nsätt som kurderna, assyrier-syrianerna och andra\r\nminoriteter.\r\nJag har talat om flera folkmord och MR-brott,\r\nmen den turkiska staten har inte på allvar erkänt sina\r\nhistoriska förbrytelser. I stället har förtrycket av mi-\r\nnoriteter fortsatt.\r\nJag anser att det var ett förbiseende att Armenien\r\ninte inbjöds till Förintelsekonferensen. Det hade varit\r\nett lysande tillfälle för Turkiet att framföra sina ur-\r\nsäkter, skapa försoning och understödja progressiva\r\nkrafter i Turkiet för att inleda en ny era i Turkiets\r\nhistoria. Det är dock inte för sent att se till att det sker\r\ni framtiden. Jag välkomnar därför statsministerns\r\nlöfte om att det kommer att bli en årligen återkom-\r\nmande konferens om förintelsen av judarna och andra\r\nfolkmord. Kunskap om alla folkmord och alla brott\r\nmot mänskligheten är viktig.\r\nDäremot ställer jag mig tveksam till regeringens\r\npolitik att strax före Förintelsekonferensen godkänna\r\nTurkiet som kandidatland till EU. Självklart kan man\r\ninte förvänta sig att en stat plötsligt ändrar sin politik\r\n180 grader. Men jag får en stark känsla av att EU:s\r\nregeringar gärna vill se större förändringar än vad\r\nsom verkligen inträffat. Vi får inte glömma att Turki-\r\net är den enda ockupationsmakten i Europa. Man\r\nockuperar fortfarande en tredjedel av Cyperns territo-\r\nrium. I Izmir pågår rättegångar mot Veli Lök och\r\nmedlemmar av Human Rights Foundation - Turkiets\r\nstörsta MR-organisation.\r\nJag har påpekat att det är viktigt att inte bara stu-\r\ndera grymheter i det förgångna, konstatera deras\r\nomfattning och bli indignerad. Det handlar om att för\r\nframtiden utforska samhälleliga strukturer och meka-\r\nnismer som leder fram till folkmord.\r\nUr svensk synpunkt är detta särskilt viktigt, efter-\r\nsom vi i vår utrikespolitik alltid talat om betydelsen\r\nav ett early warning-system när det gäller svåra kon-\r\nflikter. Vi har diskuterat det när det gällt Rwanda och\r\nBurundi, för att nämna några exempel.\r\nTill Förintelsekonferensen var en rad framträdan-\r\nde personer inbjudna. Dessa rönte stor uppmärksam-\r\nhet i medierna. Ur en synvinkel spelade de en viktig\r\nsymbolisk roll när det gällde att erinra om Förintel-\r\nsens alla offer och betydelsen av de mänskliga rättig-\r\nheterna. Men man måste samtidigt markera att det\r\nföreligger en skillnad mellan vad som skedde i 40-\r\ntalets Europa och vad som sker i dag. Dåtidens lidan-\r\nden ger inte frikort åt dagens politiker.\r\nDen israeliska staten är i dag själv en ockupant.\r\nDet som en dag är tänkt som en självständig pales-\r\ntinsk stat ser på kartan ut som ett gytter av fläckar och\r\nprickar. De palestinska områdena är väl isolerade från\r\nvarandra och områdena mellan dem är väl kontrolle-\r\nrade av israeliska myndigheter när det gäller kommu-\r\nnikationer och tillgång till vatten, m.m.\r\nDen israeliska politiken under Ehud Baraks led-\r\nning har förändrats men är fortfarande oklar. Vi har\r\nsett en del bosättare drivas bort från de områden de\r\nlagt under sig. Samtidigt har Barak godkänt beslut om\r\nandra nya bosättningar.\r\nFör några dagar sedan rapporterade Israels infor-\r\nmationscentrum för mänskliga rättigheter i de ocku-\r\nperade områdena att israeliska myndigheter försöker\r\nkringgå det förbud mot tortyr som landets högsta\r\ndomstol beslutade om så sent som i september förra\r\nåret. Premiärminister Barak har tillsatt en kommitté\r\nsom fått till uppgift att undersöka hur man ska finna\r\nen lösning på problemet om hur man på lagligt sätt\r\nska kunna använda våld vid förhör. Motiveringen till\r\ndenna smyglegalisering är krystad. Den handlar om\r\natt den israeliska säkerhetstjänsten fortfarande ska\r\nkunna fortsätta att tortera palestinier som man anser\r\när misstänkta.\r\nFör oss handlar det alltså om att hålla isär respek-\r\nten för Förintelsens offer och Israels aktuella statsin-\r\ntressen när det gäller palestinierna. Förintelsens alla\r\noffer förtjänar den största respekt. Den israeliska\r\nstatens uppträdande i dag förtjänar däremot hård\r\nkritik.\r\nFru talman! När det gäller statsintressen, folkrätt\r\noch mänskliga rättigheter står vi alla inför en rad\r\nsvåra problem. Natos angrepp mot Jugoslavien var ett\r\nbrott mot folkrätten. För att förklara sitt ingripande\r\nhänvisade Nato till Jugoslaviens brott mot mänskliga\r\nrättigheter i Kosovo. Vänsterpartiet fördömde bomb-\r\nningarna av flera skäl. Vi visste vad Milosevic stod\r\nför sedan kriget i Bosnien.\r\nI stället för att man skyddade kosovoalbanernas\r\nmänskliga rättigheter blev de genom bombningarna\r\nvärnlösa offer för serbiska terrorförband. Många hade\r\nvarnat för detta. Nato måste ha insett faran, men bort-\r\nsåg från den. Det som benämnts som en humanitär\r\nintervention ledde till en massiv ökning av antalet\r\nmassakrer. Vi frågar oss fortfarande: Var den huma-\r\nnitära interventionen värd det pris som man betalade i\r\nmänniskoliv i Kosovo och Jugoslavien samt ett för-\r\nstört näringsliv i Serbien och Montenegro? Vad är det\r\nman har vunnit?\r\nFörhandlingarna i Rambouillet fördes inte för att\r\nuppnå en överenskommelse utan för att legitimera ett\r\ningripande. FN:s säkerhetsråd ställdes helt åt sidan.\r\nSäkerhetsrådets permanenta medlemmar tog inte\r\nheller sitt ansvar för att nå en fredlig lösning. Veto-\r\nrätten i säkerhetsrådet är en kvarleva från kalla kri-\r\ngets dagar. I dag är det kalla kriget slut. Nu måste FN\r\nanpassas till ny verklighet.\r\nFör några år sedan lades Carlsson-Ramphal-\r\nrapporten fram, som talade om en reformering av FN.\r\nTrots att problemen under senare år ställdes på sin\r\nspets har debatten kring FN-systemets reformering\r\nblivit alltmer lågmäld.\r\nVi måste börja diskutera dessa frågor igen, och\r\nkanske ännu mer konkret än tidigare. Vem ska be-\r\nstämma om vålds användning i konflikter? Hur ska\r\nvetorätten se ut? Ska den över huvud taget finnas?\r\nSka USA som den enda kvarvarande supermakten\r\nkunna sätta sig över FN-systemet? Jag har inga svar\r\npå alla dessa svåra frågor, men jag skulle vilja se en\r\nlivligare diskussion kring dem.\r\nFru talman! Utvecklingen i Tjetjenien är en källa\r\ntill stark oro, och Rysslands krig mot Tjetjenien\r\nmåste starkt fördömas. Detta är inte kamp mot terro-\r\nrism. Det handlar om storrysk chauvinism och är ett\r\nsätt för premiärminister Putin att erövra president-\r\nposten. Det handlar också om försök för vissa funda-\r\nmentalistiska krafter att få in en fot i Kaukasus. Men\r\nmajoriteten tjetjenier bekänner sig inte till någon\r\nislamistisk fundamentalism - de är anhängare av\r\nsufitiska riktningar av islam.\r\nVad det senare handlar om är vem som ska ha\r\nkontrollen över det oljerika Kaukasus, varav Tjetjeni-\r\nen är en del. Vad betyder oljeledningarna från Kauka-\r\nsus genom Turkiet för Västeuropa och framför allt\r\nUSA? Vad betyder oljan för Ryssland?\r\nKriget i Tjetjenien handlar inte bara om ideologi,\r\ngudstro, islamistisk fanatism, rysk chauvinism och\r\nliknande fenomen. Det handlar också om olja, pengar,\r\nmakt och inflytande.\r\nSverige måste protestera starkt och högljutt mot\r\ndet pågående kriget. Ett sätt är att inte genomföra\r\ngemensamma militära övningar med Ryssland så\r\nlänge inte Ryssland visat sin vilja till fredsförhand-\r\nlingar.\r\nSverige måste vara en konsekvent förespråkare\r\nför folkrättens principer, för mänskliga rättigheter och\r\nmot våldsanvändning i konflikter.\r\nTyvärr har vår röst i världen inte hörts lika tydligt\r\nunder senare år. Nu är det dags att tala högt om brott\r\nmot mänskliga rättigheter - även om de sker i vår\r\nnärhet. Det är dags att protestera mot en världsord-\r\nning som innebär den starkes rätt - även om den\r\nstarke är USA.</pre><pre>Anf.  4  HOLGER GUSTAFSSON (kd):\r\nFru talman! Kristdemokraterna ska alltid vara det\r\nparti som ger vårt lilla land ett stort engagemang för\r\nen medmänsklig utrikespolitik, för fred, frihet och\r\nmänskliga rättigheter och för ekonomiskt bistånd till\r\nfattiga människor. Det är människorna och synen på\r\nmänniskors lika värde som kommer att vara målet för\r\nden kristdemokratiska utrikespolitiken. Det innebär\r\natt folkrättens och det internationella samfundets\r\nståndpunkter i framtiden måste vidareutvecklas för att\r\nsätta människans värde i centrum.\r\nFru talman! Tyvärr måste vi i dessa dagar bevittna\r\natt internationaliseringen också kan leda fram till\r\nrädsla och främlingsfientlighet hos politiska ledare\r\noch partier inom vår egen europeiska familj, EU. Jag\r\navser naturligtvis utvecklingen i Österrike. Självfallet\r\nkan det tyckas märkligt att man lägger sig i andra\r\nstaters regeringsbildning efter demokratiskt genom-\r\nförda val. Den traditionella folkrätten tillåter egentli-\r\ngen inte detta. Men vi står inför en framtid där synen\r\npå den enskilda människans värde och ett etiskt för-\r\nhållningssätt måste få genomslag även i utrikespoliti-\r\nken, framför allt då utrikespolitiken och inrikespoliti-\r\nken alltmer flyter samman.\r\nVi måste stå upp och protestera när främlingsfi-\r\nentliga värderingar får fotfäste i Europa var så än\r\nsker. Den österrikiska regeringen ska veta att om den\r\ndriver en politik som strider mot EU:s grundlagar\r\nkommer detta att få konsekvenser. Det är en utveck-\r\nling av folkrätten som i grunden är positiv.\r\nVi ställer tuffa krav om demokrati och mänskliga\r\nrättigheter på ansökarländerna från Öst- och Central-\r\neuropa. Då måste vi också hålla rent framför vår egen\r\ndörr. Det är en trovärdighetsfråga för varje medlem-\r\nsland.\r\nKristdemokraterna anser att de 14 medlemsstater-\r\nna handlade både resolut och i sak riktigt då man före\r\nregeringsbildningen i Österrike markerade såväl\r\nståndpunkter som konsekvenser av främlingsfientlig-\r\nheten. Det gav frågan nödvändig uppmärksamhet och\r\nhar starkt påverkat regeringsförklaringen i Österrike.\r\nAtt vidta ytterligare åtgärder mot Österrike innan den\r\nnya regeringens politik har utkristalliserats skulle\r\nvara något förhastat och ogenomtänkt. Sanktioner bör\r\ndiskuteras först om den nya regeringen bryter mot\r\nbestämmelser i EU:s grundlag.\r\nDet är nu medlemsländernas viktigaste uppgift att\r\nanvisa vägen för den europeiska familjen i allmänhet\r\noch för Österrike i synnerhet. Det skulle vara olyck-\r\nligt om omvärlden agerar så att den riskerar att öka\r\nHaiders popularitet i landet. Men visar det sig att en\r\nfrämlingsfientlig politik i verkligheten får genomslag\r\ni den praktiska politiken, och att  Österrike därmed\r\nignorerar EU:s grundlag, då måste detta naturligtvis\r\nfå konsekvenser.\r\nFru talman! Under de senaste åren har det skett en\r\ndramatisk förändring och utveckling av vårt samhälle.\r\nEn av de absolut mest påtagliga förändringarna är\r\nonekligen internationaliseringen av samhället. Av-\r\nstånden mellan världens folk har blivit, och blir, allt\r\nkortare. Vi har blivit gränslöst beroende av varandra.\r\nDetta förändrar helt förutsättningarna för ett själv-\r\nständigt lands utrikespolitik - och därmed för Sveri-\r\nges utrikespolitik.\r\nI Sverige har vi varit alldeles för dåliga på att pe-\r\ndagogiskt förklara globaliseringens konsekvenser och\r\nde nya förutsättningarna för framtidens politik. Här\r\nmåste vi bli betydligt bättre. Över partigränserna är vi\r\növerens om vikten av det internationella samarbetet,\r\näven om olika partier väljer att prioritera olika politi-\r\nkområden och olika samarbetsformer.\r\nRegeringens engagemang i utrikespolitik och i\r\ninternationell samverkan innehåller många deklara-\r\ntioner om bl.a. demokrati, utvecklingssamarbete och\r\nmänskliga rättigheter. Men tyvärr är ord och text ofta\r\nmer ambitiösa än de handlingar som orden står för.\r\nSveriges utrikespolitiska profil har både försvagats\r\noch skamfilats under 1990-talet. Det räcker att peka\r\npå ambivalensen i EU-samarbetet, försenade FN-\r\ninsatser, Sydafrikaresan och sist men inte minst en\r\nbiståndspolitik där vår tidigare positiva profil håller\r\npå att bli alltmer utsuddad. Vår trovärdighet är hotad.\r\nDäremot står vi bakom statsministerns insatser för\r\natt lyfta fram en av historiens mörkaste sidor - För-\r\nintelsen - i syfte att detta fasansfulla aldrig mer ska få\r\nrötter varken i Europa eller i andra delar av världen.\r\nSamtidigt vill jag uppmana regeringen att vända på\r\nvarje sten när det gäller vårt eget lands roll i andra\r\nvärldskriget. Allt annat skulle hota vår trovärdighet.\r\nUtrikespolitiken får aldrig bli ett spel där det gäl-\r\nler att tillförskaffa sig tillräcklig makt och tillräckligt\r\nanseende på den internationella arenan. Världen har\r\ntyvärr ofta haft alltför mycket av det inslaget under\r\ndet senaste århundradet. Även om Sverige ibland har\r\nflaggat högt med moralen har den svenska utrikespo-\r\nlitiken inte alltid styrts av helt ärliga motiv då vi har\r\nförsökt att undvika problem med hjälp av vår neutra-\r\nlitetspolitik. Det är nu dags att på allvar föra in ärliga\r\nvärderingar i den svenska utrikespolitiken. Då anser\r\nvi kristdemokrater att det handlar om att sätta männi-\r\nskovärdet i fokus för hela utrikespolitiken. Det bör\r\nvara vårt stora ansvar inför det kommande århundra-\r\ndet.\r\nFru talman! När det talas om mänskliga rättigheter\r\ni utrikespolitiken görs det ofta med stora ord av före-\r\nträdare alltifrån höger till vänster på den politiska\r\nskalan. Civila, politiska, ekonomiska och sociala\r\nrättigheter betonas. En del debattörer hyllar den ame-\r\nrikanska demokratins förträfflighet, andra har Kuba\r\nsom sitt ideologiska föregångsland.\r\nI folkrätten sätts ofta staters suveränitet före de\r\nmänskliga rättigheterna. Som kristdemokrat känns det\r\noerhört viktigt att få slå fast att vi arbetar för männi-\r\nskans okränkbara värde. Alla människor ska omfattas\r\nav likvärdiga rättigheter oavsett nationalitet, hudfärg,\r\nkön, ålder eller sexuell läggning. Värderingar som\r\nfinns nedskrivna i bl.a. FN:s olika deklarationer om\r\nde mänskliga rättigheterna och andra folkrättsbundna\r\ntraktat måste utgöra rättesnöre för oss alla. Här får vi\r\ninte vara rädda för att föra fram kritik mot vare sig\r\noss själva eller andra regeringar.\r\nAtt den svenska regeringen ännu inte har tagit\r\nfram en handlingsplan för mänskliga rättigheter trots\r\natt alla FN:s medlemsländer har uppmanats därtill vid\r\nFN-konferensen i Wien 1993 är ett tecken på non-\r\nchalans. Här bör den svenska regeringen lära av den\r\nkristdemokratiskt ledda regeringen i Norge, som\r\nnyligen presenterade en utmärkt MR-handlingsplan,\r\nen handlingsplan där man både granskade MR-\r\nsituationen i sitt eget land och lade fast riktlinjer för\r\nMR-frågorna i utrikespolitiken.\r\nAtt våga kritisera det egna samhället samtidigt\r\nsom man gör en god ansats att sätta människovärdet i\r\nfokus för hela den norska utrikespolitiken ger en hög\r\ntrovärdighet. Anna Lindh, lär av Norge i detta avse-\r\nende.\r\nFru talman! Det är dags att Sverige på allvar beto-\r\nnar värderingar och riktar in sig på den enskilda män-\r\nniskans situation och utveckling i utrikespolitiken och\r\ndärmed sätter människovärdet i centrum i det inter-\r\nnationella arbetet.\r\nDet måste gälla hela området från utvecklings-\r\nsamarbete till handels- och säkerhetspolitik. Vi står\r\ninför oerhörda utmaningar inom det globala miljöar-\r\nbetet, något som berör såväl människors överlevnad\r\nsom våra möjligheter till ett värdigt liv.\r\nDå Kristdemokraterna deltog i fyrpartiregeringen\r\n1991-1994 genomfördes en praktisk effektivisering\r\noch integrering av biståndspolitiken genom en sam-\r\nordning med den diplomatiska utrikespolitken. Det\r\nsteg som nu måste tas är av politisk karaktär och är\r\nbetingat av medborgarnas krav på en miljö som är\r\nbåde hållbar och mera jämlik.\r\nDet gäller att föra in handelspolitiken och de ex-\r\nportfrämjande åtgärderna fullt ut i utrikesrelationerna\r\nsamt att integrera de viktiga miljöfrågorna.\r\nVi vet att fria marknadskrafter och strikt frihandel\r\ninte löser de svåra miljöproblemen som världen står\r\ninför. Här måste miljöpolitikens innehåll vävas ihop\r\nmed bistånds-, utrikes- och handelspolitik. Utrikes-\r\npolitiken måste få ett socialt perspektiv och ansvar.\r\nPersonal inom såväl Regeringskansliet som Utri-\r\nkesdepartementet måste i större utsträckning besitta\r\nen kompetens med ett sådant innehåll. Den nya\r\nvärldsordningen ställer krav på vår utrikespolitiska\r\nanpassning.\r\nFru talman! De mänskliga värderingarna måste\r\ngenomsyra även säkerhetspolitiken. Vi har alltför\r\nlänge gömt oss bakom principer om staters suveräni-\r\ntet och deras inre angelägenheter.\r\nI FN:s säkerhetsråd har man alltför länge vägt\r\ndessa principer före principer om mänskliga rättighe-\r\nter. Detta är fel. Det är inte stater som ska skyddas i\r\nvärldssamfundet, utan det är människor.\r\nVarje stat som har ratificerat MR-deklarationer\r\nhar enligt folkrätten en skyldighet att skydda sina\r\ninvånare mot hot och främja mänskliga rättigheter.\r\nNär så inte sker måste omvärlden reagera och komma\r\ntill undsättning.\r\nVid grova brott krävs även väpnade insatser, och\r\nibland mot den inhemska regeringens samtycke. Här\r\nfår världssamfundet inte paralyseras av en föråldrad\r\nvetorätt i FN:s säkerhetsråd eller dra sig undan av\r\nmaktpolitiska skäl. Vi har en etisk förpliktelse att\r\nefter största möjliga förmåga tillsammans skydda\r\nmänniskors rättigheter. Att vara neutral mot männi-\r\nskors lidande är oacceptabelt.\r\nSäkerhetspolitiken måste få så många instrument\r\ntill sitt förfogande som möjligt för att motverka da-\r\ngens och morgondagens hotbilder gentemot den en-\r\nskilda människan.\r\nDe konfliktförebyggande insatserna genom den\r\npreventiva diplomatin spelar en avgörande roll för att\r\nundvika att väpnade konflikter bryter ut. Regeringens\r\nnya handlingsprogram Att förebygga väpnade kon-\r\nflikter är mycket lovvärt, och vi väntar oss mycket\r\ninom detta område.\r\nDå väpnade konflikter trots allt bryter ut måste vi\r\nha tillräckliga instrument för att stoppa mänskligt\r\nlidande och humanitära katastrofer, en beredskap att\r\nåterskapa freden. För att bevara och skydda rätten till\r\nliv krävs en effektiv krishanteringsförmåga och ett\r\neffektivt försvar för den enskilda människan.\r\nDärför stöder vi kristdemokrater utvecklingen\r\ninom EU, där såväl den civila som den militära kris-\r\nhanteringen förstärks för Europas säkerhet, med den\r\ntransatlantiska länken som den viktigaste militära\r\nsäkerhetsfrämjande institutionen.</pre><pre>Anf.  5  MARIANNE ANDERSSON (c):\r\nFru talman! Vid millenniets första utrikesdebatt\r\nfinns det anledning att göra en kort tillbakablick på\r\ndet sekel som vi nyss lämnat bakom oss. Det har varit\r\ndet århundrade då demokratin fick sitt stora genom-\r\nbrott. Teknikkutvecklingen har fört människan till\r\nmånen och kopplat ihop människor från jordens alla\r\nländer i det världsomspännande datanätet Internet.\r\nMen det har också varit ett århundrade där två världs-\r\nkrig har ägt rum, där ofattbar ondska tagit sig uttryck\r\ni form av folkmord, massakrer och etnisk rensning.\r\nMåtte 2000-talet bli ett fredens sekel till skillnad från\r\n1900-talet.\r\nFör två veckor sedan ägde Stockholms internatio-\r\nnella forum om Förintelsen rum. Konferensen var ett\r\nbidrag till det internationella samarbetet om utbild-\r\nning, hågkomst och forskning om Förintelsen. Vi får\r\naldrig glömma, utan vi måste ständigt föra kunskapen\r\nom den mörka tid i allas vår historia och de ideologier\r\nsom gjorde den möjlig vidare till nya generationer.\r\nNyheterna den senaste tiden om nynazister, deras\r\nverksamhet och illdåd fokuserar på kardinalfelet i\r\nsvensk nutidshistoria, nämligen att vi aldrig fört in\r\ndessa kunskaper i undervisningen. I Sverige har vi\r\naldrig undervisat om vårt lands bruna förflutna, vilket\r\nlett till att vi inte förmått sätta saker och ting in i\r\nderas historiska sammanhang. Dagens nazister är\r\nideologiska och t.o.m. i vissa fall biologiska barnbarn\r\ntill 1930-talets nationalsocialister. Vi är ingalunda\r\nensamma om den bristen. Det mest framträdande\r\nexemplet är Österrike.\r\nDet är hög tid för Sverige som nation att göra upp\r\nmed sitt bruna förflutna och dessutom föra in san-\r\nningen om det förflutna i undervisningen, annars\r\nkommer vi aldrig att kunna bekämpa och besegra\r\nrasism, antisemitism, nazism och intolerans i dagens\r\nsamhället. Det är vår förhoppning att konferensen blir\r\nårligen återkommande och då tar upp andra folkmord\r\noch illdåd under 1900-talet, folkmordet på armenier,\r\nkolonialismens offer, kommunismens offer, Kam-\r\nbodja, Rwanda, Bosnien och Kosovo för att nämna\r\nnågra. Världen måste göra upp med det förflutna för\r\natt kunna gå vidare in i 2000-talet.\r\nFru talman! Den europeiska unionen är genom\r\nsamarbetets bredd, djup och intensitet utan tvivel den\r\nmest kraftfulla politiska och ekonomiska samar-\r\nbetsorganisationen i Europa i dag. EU:s grundidé, att\r\ngenom ökad integration främja demokrati, välstånd\r\noch stabilitet, utgör ett historiskt bidrag till fredlig\r\nsamarbets- och samhällsordning.\r\nSverige har nu varit medlem av EU i fem år och\r\növertar ordförandeskapet den 1 januari 2001, dvs.\r\ninom mindre än ett år. Det är en stor utmaning. Cen-\r\nterpartiet är det parti som tidigast drivit kravet på att\r\nregeringen måste ha en nationell strategi för ordfö-\r\nrandeperioden och att man måste planera i tid vilka\r\nfrågor man ska driva, osv. Regeringens senfärdighet\r\npå denna punkt är ganska oroväckande för svenskt\r\nvidkommande, eftersom Sveriges ställning som en\r\nkonstruktiv och aktiv kraft i Europa och globalt\r\nkommer att prövas då. Det är också en unik möjlighet\r\natt förankra EU-arbetet i det svenska samhället, bland\r\nskolor, föreningsliv, idéburna organisationer och\r\nvänorter och som kan fungera som kraftkällor i det\r\nmedborgerliga Europasamarbetet. Vi anser att mycket\r\nmer kunde ha gjorts mycket tidigare.\r\nDe frågor som vi tycker måste prioriteras nu när\r\nSverige tar över ordförandeklubban i EU är utvidg-\r\nningen, institutionella reformer, miljöfrågorna, sys-\r\nselsättningen och jämställdheten.\r\nUtvidgningen av EU till länderna i Central- och\r\nÖsteuropa inklusive Baltikum innebär en historisk\r\nmöjlighet att medverka till ökad stabilitet och säker-\r\nhet på vår kontinent. EU-samarbetet ska utvecklas i\r\nalleuropeisk riktning, och EU ska fungera som en\r\nbrobyggare mellan de länder som är med i gemenska-\r\npen och de som står utanför.\r\nVi menar att Sverige bör gå i spetsen för att för-\r\nändra EU:s arbetsformer och institutioner. Närhets-\r\nprincipen, dvs. principen att besluten ska fattas så\r\nlångt ned och så nära medborgarna som möjligt,\r\nmåste göras till en bärande och fungerande princip.\r\nVi menar också att regeringen bör initiera en full-\r\nständig genomgång av EU:s fördrag för att förenkla\r\noch konsolidera dem och för att klargöra lämpliga\r\nkompetensområden för unionen, för medlemsstaterna\r\nsamt för regionala och lokala organ.\r\nVidare bör Sverige lyfta fram en strategi för hur\r\nen helt ny öppenhetskultur skulle kunna genomsyra\r\nhela EU-systemet. Jag lyssnade på utrikesministern\r\nsom talade mycket om detta. Det tycker jag var bra.\r\nNär det gäller miljö och hållbar utveckling är det\r\nviktigt att medlemsländerna tar täten och omsätter de\r\nglobala miljö- och klimatöverenskommelserna från\r\nRio och Kyoto i praktisk handling.\r\nVi menar också att Sverige som ordförande för\r\nEU bör stärka samarbetet på jämställdhetens område.\r\nFru talman! EU står nu inför ytterligare en stor re-\r\ngeringskonferens, IGC 2000, som syftar till att förbe-\r\nreda och rusta EU för utvidgningen. Vikten av att\r\nutfallet av denna regeringskonferens blir lyckosam\r\ntror jag att alla som sätter utvidgningen i första rum-\r\nmet är överens om. Det är därför angeläget att kon-\r\ncentrera regeringskonferensens agenda till de s.k.\r\nAmsterdamresterna - frågorna om kommissionens\r\nstorlek och sammansättning, röstviktningen i minis-\r\nterrådet samt eventuell ökad användning av omröst-\r\nning med kvalificerad majoritet; detta för att inte\r\nförsinka utvidgningsprocessen.\r\nErfarenhetsmässigt vet vi att det kan ta tid att av-\r\ngöra och komma överens om sådana här politiskt\r\nkänsliga frågor och att sådant lätt kan dra ut på tiden.\r\nDärför vill jag redan nu betona att det kan vara klokt\r\natt ha en beredskap från svensk sida för att IGC-\r\nfrågorna så att säga spiller över på det svenska ord-\r\nförandeskapet och alltså inte kan avslutas som plane-\r\nrat i Nice i december. Jag vill fråga utrikesministern\r\nvilken beredskap regeringen har om det skulle bli en\r\nsådan utveckling att regeringskonferensen drar ut på\r\ntiden.\r\nEU:s agerande i Österrikeaffären har stått i fokus\r\nden senaste veckan. Från Centerpartiets sida har vi\r\nfördömt Haider, hans uttalanden och det han står för;\r\ndet är otvetydigt. Det är viktigt med starka reaktioner\r\nför att hävda demokratiska värden och det ger en\r\nstark signal till nya ansökarländer. Jag tänker särskilt\r\npå Turkiet. Nu ser de att respekt för mänskliga rättig-\r\nheter gäller alla länder - även de som är med, alltså\r\ninte bara de som är ansökare - och att det här inte är\r\nEuropas sätt att t.ex. särskilja ett muslimskt land, som\r\nTurkiet brukar tycka och framhålla.\r\nDäremot är vi nog ganska tveksamma till EU:s\r\nsätt att redan nu, innan något brott mot EU:s grundlag\r\nhar begåtts, blanda sig i ett medlemslands inre ange-\r\nlägenheter så som har skett. Skälet är att det kan vara\r\nkontraproduktivt i den meningen att det spelar Haider\r\ni händerna. Haider är utsedd i demokratiskt val.\r\nFrågan är vad som skulle hända om en rege-\r\nringskris hade utlösts och nyval måste hållas. Risken\r\nför att Haider skulle ha vunnit detta nyval hade varit\r\nstor, vilket skulle ha lett till att han enligt Österrikes\r\nkonstitution hade blivit förbundskansler. Den risken\r\när något som man måste ha med i den här diskussio-\r\nnen också. När mänskliga rättigheter kränks är det\r\nsjälvklart absolut avgörande att Sverige och EU age-\r\nrar starkt. På den punkten är vi överens.\r\nJag tänkte också säga något om EMU. Vi har ju\r\nvalt att stå utanför EMU från starten. Jag och Center-\r\npartiet tycker att det är bra. De erfarenheter som det\r\nhittills varit möjligt att vinna om Sveriges relation till\r\nEMU visar att ställningstagandet var riktigt. Vi kom-\r\nmer att noga följa utvecklingen av valutaunionen och\r\npröva giltigheten i argumenten för och mot ett inträ-\r\nde. Vår långsiktiga relation till EMU får värderas\r\nutifrån de erfarenheter som vi vinner.\r\nFörutom utvecklingen inom EMU kommer våra\r\nrelationer naturligtvis att påverkas av hur Storbritan-\r\nnien och Danmark agerar samt av hur utvidgnings-\r\nprocessen i övrigt fortsätter.\r\nVårt beslut att stå utanför EMU innebär att vi nu\r\nkan följa utvecklingen av valutasamarbetet och dra\r\nslutsatser inför framtiden. Ett eventuellt beslut om ett\r\nsvenskt inträde i EMU får inte fattas på lösa grunder.\r\nAtt först säga vänta och se och sedan rusa i väg lite\r\nblint tycker vi är lite dumt. Då har vi inte utnyttjat det\r\nhandlingsutrymme som vi skaffat oss och framför allt\r\nhar vi inte låtit svenska folket få tid att bilda sig en\r\nuppfattning om EMU-projektet. Ett deltagande i\r\nEMU måste ha en folklig förankring - det är vi all-\r\ndeles övertygade om. Svenska folkets åsikt uttryckt i\r\nen folkomröstning måste vara det som avgör om\r\nSveriges förhållande till EMU ska förändras.\r\nFru talman! Sverige måste gå i spetsen för en för-\r\nnyad folkrätt, en folkrätt som står på människornas\r\noch de mänskliga rättigheternas sida. Mänskliga rät-\r\ntigheter eller kränkningar av dessa utgör inte enskilda\r\nstaters inre angelägenheter. För att förhindra huma-\r\nnitära katastrofer eller grova kränkningar av mänskli-\r\nga rättigheter kan inte respekten för nationell suverä-\r\nnitet stå i vägen. Världssamfundet har rätt att ingripa i\r\ninterna konflikter för att värna universella mänskliga\r\nrättigheter. Ett viktigt led i att legitimera en rätt till\r\ninblandning när mänskliga värden står på spel var\r\nundertecknandet av den s.k. säkerhetsstadgan vid\r\nOSSE:s toppmöte i Istanbul i november som slår fast\r\nprincipen att konflikter inom en stat är allas angelä-\r\ngenhet.\r\nKonflikten mellan humanitär intervention och su-\r\nveränitetsprincipen är inte någon ny diskussion. Re-\r\ndan ett sekel före den westfaliska freden 1648, då det\r\nmoderna Europas stater grundlades och suveränitets-\r\nprincipen etablerades, skrev Thomas More om hur\r\ninvånarna på den påhittade ön Utopia tänker om krig:\r\n\"De inger sig inte lättvindigt i krigiska företag,\r\nendast för att försvara sitt land eller för att slå tillbaka\r\nfiender som ockuperat vänskapligt sinnade länders\r\nområden. De tar sig an varje folk som lever under\r\ntyranni och befriar det med hjälp av sina stridskrafter\r\nfrån diktatoriskt förtryck och slaveri. Detta betraktar\r\nde som en humanitär  handling.\"\r\nFru talman! Syftet med Sveriges säkerhetspolitis-\r\nka vägval ska vara att skapa möjligheter att i alla\r\nlägen, och i former som vi själva väljer, trygga en\r\nhandlingsfrihet att - såsom enskild stat och i samver-\r\nkan - kunna utveckla vårt samhälle och bidra till fred\r\noch säkerhet i omvärlden.\r\nMilitär alliansfrihet är den ram som med nu kända\r\nförutsättningar bäst förmår tillgodose svenska säker-\r\nhetspolitiska intressen. Rätt utnyttjad kan den svenska\r\nmilitära alliansfriheten vara en stor tillgång i byggan-\r\ndet av en gemensam europeisk fredsordning. Mycket\r\ntalar för att vår militära alliansfrihet bidrar till ett\r\nöppnare samarbetsklimat i Östersjöregionen. Vår\r\nmilitära alliansfrihet minskar inte vår förpliktelse att\r\nföra en aktiv utåtriktad säkerhetsfrämjande politik.\r\nTvärtom ska vårt deltagande i internationella civila\r\noch militära fredsfrämjande insatser stärkas.\r\nDen militära alliansfriheten hindrar oss inte heller\r\natt delta i det framväxande europeiska säkerhets-\r\nsamarbetet, vilket vi bejakar. Den positiva säkerhets-\r\npolitiska utvecklingen talar på inget sätt för att Sveri-\r\nge bör söka medlemskap i Nato för att på detta sätt\r\nkomma i åtnjutande av militära alliansgarantier. Förre\r\nkabinettsekreteraren Sverker Åströms inlägg på DN\r\nDebatt i går bekräftar det kloka i vår hållning. Neut-\r\nralitet har som begrepp och koncept blivit föråldrat i\r\nen ny säkerhetspolitisk omvärld. Vi har ingenting\r\nemot att det begreppet mönstras ut ur den svenska\r\nsäkerhetspolitiska doktrinen.\r\nFör Sveriges del är vårt deltagande med såväl ci-\r\nvila som militära medel på stor bredd i det europeiska\r\nsamarbetet och vårt bidrag till gemensam säkerhets-\r\nfrämjande verksamhet och krishantering centrala\r\nmedel för att trygga vår egen säkerhet. Inte minst på\r\nBalkan bör Sverige aktivt medverka för att skapa och\r\nsäkra en fredlig och demokratisk utveckling. Vi har\r\ntidigare kritiserat regeringen och Försvarsmakten för\r\nhur ärendet med Kosovostyrkan sköttes. Den svenska\r\nsnabbinsatsstyrkan kom sist på plats, vilket var illa,\r\ngenant, och det får inte upprepas. Att den dessutom\r\ntill delar kan sägas ha kommit till på bekostnad av vår\r\ninsats i Bosnien gör inte saken bättre. Sverige drog ju\r\nförra sommaren ned på det militära deltagandet i den\r\ngemensamma nordisk-polska brigaden inom den\r\nNatoledda multinationella fredsstyrkan SFOR.\r\nAv de uppgifter som vi har kunnat inhämta om\r\nsituationen i Kosovo pekar det mesta på att behoven\r\nav en internationell militär närvaro kommer att göra\r\nsig gällande flera år framöver. I det läget är det vik-\r\ntigt att från vårt politiska håll markera en sådan be-\r\nredskap. Det är ett svenskt och europeiskt ansvar att\r\nstödja Kosovo och Balkan i det svåra återuppbygg-\r\nnads- och försoningsarbetet.\r\nJag vill till slut fråga utrikesministern om rege-\r\nringen är beredd att ställa upp på Balkan och i Ko-\r\nsovo med en långsiktig närvaro om så skulle behövas.</pre><pre>Anf.  6  KARL-GÖRAN BIÖRSMARK (fp):\r\nFru talman! En sådan här dag som i dag när vi\r\ndiskuterar utrikespolitik kan man naturligtvis fråga\r\nsig: Vad är utrikespolitikens yttersta syfte? Vad är det\r\nutrikespolitiken strävar efter? Hade det varit en skol-\r\ndebatt hade det inte varit någon tvekan om att det var\r\nskolans bästa som vi hade diskuterat. Hade det gällt\r\nförsvaret hade det varit på ett annat sätt begränsat.\r\nUtrikespolitiken blir väldigt vid. Jag skulle ändå\r\nvilja koncentrera det hela till att utrikespolitik är att\r\nförhindra krig. Utrikespolitik är att bygga fred, att ge\r\nförutsättningar för att trygga en fredlig värld.\r\nFör att nå dithän, för att klara av detta uppdrag\r\nfordras det att bryta ned gränser mellan människor,\r\nfolk, länder. Det är ett redskap i byggandet av en\r\nfredlig värld - bryta ned gränser. Därför har jag aldrig\r\nförstått partier och företrädare som för en politik som\r\när mer isolationistisk och mer för att bygga upp murar\r\nän att bryta ned gränser.\r\nJag säger detta med personlig erfarenhet. Jag har\r\nkommit till den åldern nu att jag kan blicka tillbaka\r\nnågra decennier. När jag som född västgöte flyttade\r\ntill Östergötland var det inga problem. Det gick\r\nmycket bra. Hade jag varit född ett antal hundra år\r\ntillbaka i tiden hade det varit ett problem. Det var\r\nspänningar mellan östgötar och västgötar. Det går\r\nfortfarande skrönor mellan östgötar och västgötar.\r\nNär jag på 50-talet gjorde min första utlandsresa\r\ntill Norge var jag tvungen att ha ett pass. Det tycker\r\nvi är absurt i dag. Vi bryter ned gränser. Vi reser till\r\nvarandra, vi besöker varandra, vi jobbar i varandras\r\nländer. Det är omöjligt med krig mellan nordiska\r\nländer i dag. I början av 1900-talet var det inte omöj-\r\nligt med krig mellan Sverige och Norge, det var\r\nmycket nära.\r\nNu har vi gått vidare. Vi har äntligen blivit med-\r\nlemmar i EU. Folkpartiet har drivit det i många år, i\r\ndecennier. Vi är glada att vi äntligen blivit medlem-\r\nmar - för att bryta ned gränser, för att bygga ett fred-\r\nligt Europa, för att öka förståelsen mellan människor.\r\nOch vi går vidare. Vi önskar få in fler medlem-\r\nmar. Vi tycker att det är en av de viktigaste uppgif-\r\nterna nu när vi går in som ordförande nästa år, 2001,\r\natt utvidgningen fortsätter, att vi skapar de rätta förut-\r\nsättningarna för detta. Bryt ned gränser!\r\nDet finns en yrkesgrupp som har satt det som sitt\r\nemblem: Läkare utan gränser. De vill inte se några\r\ngränser. Humaniteten känner inga gränser. De arbetar\r\ndär det är som svårast.\r\nJag lyssnade till James Orbinski, som höll talet i\r\nOslo den 10 december förra året när Läkare utan\r\ngränser fick Nobels fredspris. Han sade följande:\r\n\"Om konflikter och krig är staternas angelägenheter\r\nså är brotten mot humanitetens lagar, krigsförbrytel-\r\nser och brott mot mänskligheten inte bara något som\r\nangår oss alla, utan också ett ansvar som bäres av alla\r\nstater.\" Och han fortsatte så här:\r\n\"Humanitära insatser är inte ett redskap för att av-\r\nsluta krig och skapa fred. Det är ett medborgarnas\r\nsvar på politikernas misslyckande. Det faktum att det,\r\ni det korta perspektivet, finns behov av humanitära\r\ninsatser är i sig bevis för att ett sådant politiskt ansvar\r\nmåste tas.\"\r\nHans budskap är att politikerna och utrikespoliti-\r\nken måste skapa sådana förutsättningar att Läkare\r\nutan gränser inte behövs. Det är visionen.\r\nDet är, som det har sagts här tidigare, civilbefolk-\r\nningen, medborgarna, den lilla enskilda människan\r\nsom kommer i kläm i krigssituationer, och krigssitua-\r\ntioner blir det alltmer inom länder. Folkrätten måste\r\ndärför lyftas upp, och det har också utrikesministern\r\ngjort i sin deklaration, vilket jag välkomnar. Det är\r\nbra. Vi har haft interpellationsdebatter här på det\r\ntemat under årens lopp. Jag har bl.a. interpellerat just\r\nnär det gällt frustrationen att FN inte kan ingripa. Jag\r\nhar då refererat till Carlsson-Ramphal-rapporten, som\r\nförre statsministern Ingvar Carlsson varit med och\r\nskrivit. Där finns öppningar för att ändra i FN-\r\nstadgan för att ge FN mera kraft. Nu har jag förstått i\r\ndiskussionen att det näst intill är omöjligt att ändra i\r\nFN-stadgan, för att man tror att man river upp för\r\nmycket av annat. Man vet inte riktigt var man skulle\r\nhamna i slutändan. Men i vilket fall som helst har\r\nCarlsson-Ramphal-rapporten haft det goda med sig\r\natt den har satt fart på en mycket viktig diskussion.\r\nMan kan inte längre hänvisa till att det är statens inre\r\nangelägenhet hur man behandlar sitt eget folk utan\r\nvärldssamfundets. Grupper av stater måste ibland\r\ngripa in, som vi har sett i Europa under senare år.\r\nEn modern folkrätt måste i högre grad stå på\r\nmänniskornas, medborgarnas sida, inte bara på stater-\r\nnas sida, precis så som James Orbinski framhöll i sitt\r\ntal i Oslo. Läkare utan gränser - politik utan gränser.\r\nFru talman! Om ett år övertar Sverige ordförande-\r\nskapet för EU. Det innebär många och svåra uppgifter\r\natt ta hand om. Men ordförandeskapet innebär även\r\nchans till profilering och möjlighet att påverka inrikt-\r\nningen på politiken i EU. För att lyckas med ordför-\r\nandeskapet måste vi vara väl förberedda på vår upp-\r\ngift, sätta upp klara och tydliga mål och ange vad vi\r\nvill uppnå. Jag välkomnar de kontakter som både\r\nstatsministern och utrikesministern nu tar med de\r\nolika partierna i Sveriges riksdag för att lägga upp\r\nplaner för hur vi ska arbeta med ordförandeskapet\r\nnästa år. Det blir inte bara en regeringens angelägen-\r\nhet utan bör på något sätt vara, för att vara helt tydlig,\r\nsvenska folkets angelägenhet.\r\nEMU-frågan måste lösas. Här har vi tyvärr tappat\r\ntempo i Sverige, mycket beroende på regeringens\r\ntövande i denna fråga. Vi förstår varför. Man är oense\r\ni regeringen när det gäller det tredje steget i EMU.\r\nDet har förlamat. Det är klart att det hade varit en helt\r\nannan situation för Sverige om vi nu när vi blir ordfö-\r\nrande hade kunnat göra det med full kraft, så att när\r\nfinansministrarna ska träffas hade den svenske fi-\r\nnansministern Bosse Ringholm kunnat vara ordföran-\r\nde. Nu får han lämna över klubban till den belgiske\r\nfinansministern. Själv får Bosse Ringholm sitta utan-\r\nför dörren och bara gissa vad man diskuterar där inne.\r\nDet är naturligtvis olyckligt.\r\nJag ser att utrikesministern har publicerat en arti-\r\nkel i Dagens Nyheter av i dag. Så jag ska inte anklaga\r\nutrikesministern, eftersom jag förstår att Anna Lindh\r\när för att Sverige ska gå med i EMU. Men jag hoppas\r\natt utrikesministern i fortsättningen har större fram-\r\ngång med att övertyga de av sina kolleger i regering-\r\nen som strävar emot. Som sagt, vi tappar tempo i den\r\nfrågan och det påverkar vårt ordförandeskap.\r\nJag har talat mycket om gränser. En gräns som\r\nalltid har oroat mig och som jag fortfarande känner\r\noro för är om EU sätter upp gränser mot resten av\r\nvärlden. Det får inte bli en Fästning Europa. EU\r\nmåste föra en generös, genomtänkt, solidarisk asyl-\r\npolitik och en framsynt biståndspolitik. I det sam-\r\nmanhanget har jag också lite kritik mot regeringen.\r\nEnligt min och Folkpartiets mening har EU fortfa-\r\nrande alltför mycket kontakt med sina gamla koloni-\r\nala vänner. Det ska vara fattigdomskriteriet som av-\r\ngör vilka länder som EU ska arbeta med, inte vilka\r\nhistoriska band det finns. Den kretsen måste alltså\r\nutvidgas.\r\nSedan har vi i Sverige också tappat tempo i bi-\r\nståndspolitiken, som jag ser som en investering i\r\nframtiden i en fredlig värld. Tillsammans med Väns-\r\nterpartiet och Miljöpartiet har regeringen kraftigt\r\nsänkt biståndet. För tre decennier sedan fattade riks-\r\ndagen ett beslut om att 1 % av bruttonationalproduk-\r\nten skulle gå till bistånd. Detta har tyvärr den social-\r\ndemokratiska regeringen svikit. Med den ökningstakt\r\nsom man nu har i biståndet skulle det ta 40 år innan vi\r\när där.\r\nFolkpartiet har lagt fram ett förslag för riksdagen\r\natt man ska vara tillbaka till enprocentsmålet minst\r\ninom en tioårsperiod. Det tycker vi borde vara rim-\r\nligt, och det har vi också lagt fram budgetförslag om.\r\nNär det gäller säkerhetspolitiken vill jag citera det\r\nsom Sverker Åström skrev i gårdagens Dagens Ny-\r\nheter. Han skrev så här: \"Det är uteslutet att regering-\r\nen i utrikesdebatten den 9 februari skulle inskränka\r\nsig till att mekaniskt upprepa formeln från 1992,\r\nvilken var anpassad efter det kalla kriget och som nu\r\när hopplöst förlegad.\" Och vad gör utrikesministern?\r\nJo, just detta, dvs. upprepar den gamla formeln.\r\nJag vill ställa en fråga till utrikesministern. Det\r\nhar tidigare sagts att vice statsministern näst intill har\r\nbejakat Sverker Åströms uttalande. Vad säger utri-\r\nkesministern? Är det inte dags för en omformulering?\r\nVi har lämnat begreppet neutralitet bakom oss.\r\nSverige ingår ju i en mängd allianser. Folkpartiet vill\r\ngå ytterligare ett steg. Neutraliteten är passerad och\r\nhistorisk, men vi ska vara beredda att ingå i allianser.\r\nDet är väl ingen hemlighet att Folkpartiet har fattat\r\nbeslut om att stödja ett svenskt medlemskap i Nato.\r\nNato är den kraft som under sista delen av 1900-\r\ntalet har varit aktör och på olika sätt med mycket\r\noffer från USA hjälpt till i Europa. Hur många ameri-\r\nkaner är det inte som har fått sätta livet till för Euro-\r\npas skull? Nu kommer länderna i Baltikum och Fin-\r\nland att söka medlemskap i Nato. Då är det naturligt\r\natt också Sverige gör det. Det finns andra länder i\r\nEuropa som redan har kommit med i Nato, t.ex. Po-\r\nlen. Det var ett stort steg för att skapa stabilitet i Eu-\r\nropa.\r\nJag skulle vilja att utrikesministern kommenterade\r\nmin fråga, dels när det gäller biståndet och den låga\r\nprofil som regeringen har därvidlag, dels när det\r\ngäller neutraliteten och hur utrikesministern ser på det\r\nframtida alliansbyggandet i Nato.</pre><pre>Anf.  7  MARIANNE SAMUELSSON (mp):\r\nFru talman! Jag vill inleda med att instämma i det\r\nsom Biörsmark sade, att fred är oerhört viktigt och att\r\nvi aldrig får förtröttas i vår kamp för fred och ned-\r\nrustning. Förutsättningarna för att vi ska kunna ha\r\nfred är att vi har en hållbar miljö och en livskraftig\r\njord som gör det möjligt för en allt större växande\r\nbefolkning att överleva.\r\nPå en jord med begränsade resurser är vi alla be-\r\nroende av varandra. Världen står inför gigantiska\r\nutmaningar i form av kraftiga befolkningsökningar,\r\nstorskalig miljöförstöring, minskad bördighet samt\r\nbrist på vatten och livsmedel. Detta skapar naturligt-\r\nvis lätt konflikter.\r\nDen konkurrens om jordens resurser som detta in-\r\nnebär skapar alltså ökade spänningar och konflikter.\r\nDe politiska ledarna, regeringarna och de internatio-\r\nnella organen måste ta sitt ansvar liksom vi enskilda\r\nmedborgare. En solidarisk livsstil ställer i sin tur stora\r\nkrav på förändringar i vårt samhälle.\r\nVi behöver resurseffektiv industri och nya lös-\r\nningar på energiproduktion och energianvändning.\r\nTransportsystemen måste förändras och likaså livs-\r\nmedelsproduktionen. Ur ett globalt miljö- och rättvi-\r\nseperspektiv är det nödvändigt att den rika världen\r\nskyndar mot ett kretsloppssamhälle.\r\nEn rad viktiga miljöpolitiska frågor såsom försur-\r\nningen, övergödningen av haven, uttunningen av\r\nozonskiktet, ökningen av växthusgaser i atmosfären\r\när internationella eller globala problem. För att lösa\r\ndessa miljöproblem behövs ett omfattande internatio-\r\nnellt samarbete. Internationella avtal och konventio-\r\nner är viktiga och bör utvecklas genom att man till ett\r\nundertecknande kopplar kontrollmekanismer och\r\nbindande beslut.\r\nPå global nivå är FN en naturlig samarbetsorgani-\r\nsation som i betydligt större utsträckning borde an-\r\nvändas även i miljöarbetet. En reformering av FN-\r\nstadgan som möjliggör detta är naturligtvis mycket\r\nangeläget för att man ska få ett effektivt internatio-\r\nnellt samarbete.\r\nFru talman! Kommer utrikespolitiken under 2000-\r\ntalet att skilja sig mycket från den som har förts under\r\n1900-talet? Om vi ser bakåt har det varit stora föränd-\r\nringar när det gäller våra svenska kontakter med om-\r\nvärlden, hur jordens resurser ser ut i dag, vad vi kan\r\nvänta oss av morgondagen och vad vi haft att ta ställ-\r\nning till.\r\nDagens värld har krympt, hör vi ofta, men den har\r\nockså gett oss större möjligheter att t.ex. resa. Det går\r\nsnabbare och det är fler som reser. Det finns stora\r\nskillnader mellan hur vi i dag åker över Atlanten till\r\nUSA och den resa som vi har hört om i Vilhelm Mo-\r\nbergs beskrivning av utvandrarna och deras situation.\r\nMen anledningen till resan är också annorlunda. Våra\r\nförfäder utvandrade för att möjligheterna att överleva\r\npå de småländska tegarna var otillräckliga. Det gick\r\ninte att försörja familjen på det som jorden gav. Ty-\r\nvärr ser det fortfarande lika illa ut på många håll på\r\nvår jord. Många människor tvingas fly för sin över-\r\nlevnads skull, ibland av politiska skäl. Krig och för-\r\ntryck av åsikter är vanliga, alltför vanliga, flyktskäl.\r\nMen vi ser också hur det antal som tvingas fly för\r\nmiljöns skull ökar.\r\nFru talman! Krig har det historiskt sett alltid varit\r\nnågonstans. Trots ökande kontakter människor emel-\r\nlan fortsätter krigen. Krigen mellan nationer är i dag\r\nkanske inte så många men allt vanligare inom länder.\r\nHär måste regeringen arbeta för att ändra FN-stadgan\r\nså att det blir möjligt att ingripa i ett tidigt skede.\r\nEarly warning system måste kunna användas. Man\r\nmåste också utveckla kompetens och kunskap när det\r\ngäller konfliktlösning och konfliktförebyggande åt-\r\ngärder, och naturligtvis måste nedrustningsarbetet\r\nintensifieras.\r\nKampen för mänskliga rättigheter och för en rätt-\r\nvis värld där människor kan mötas i fredlig samver-\r\nkan får aldrig förtröttas. Det är viktigt att tydligt och i\r\ntid markera mot det som strider mot de mänskliga\r\nrättigheterna, förtryck och ofred. Men det gäller inte\r\nbara att göra det på den internationella arenan, utan vi\r\nmåste också göra det i vår egen närmiljö. Lär vi inte\r\nt.ex. våra barn att möta varandra utan mobbning, slag\r\noch strid, ja, då är det inte lätt att tro på en fredlig\r\nvärld.\r\nVi måste också blicka framåt och ut över världen,\r\nhur den ser ut i dag och hur vi ska möta morgonda-\r\ngen.\r\nVi kan se att miljösituationen har försämrats. De\r\nsenaste åren har vi kunnat notera att miljökatastrofer-\r\nna har ökat kraftigt med orkaner, jordbävningar,\r\növersvämningar - ja, det finns en mängd tecken på att\r\nvår miljö är hotad. Detta måste vi naturligtvis ta på\r\nstörsta allvar. Vi får inte blunda för verkligheten utan\r\nvåga tala om vad som behöver göras. Vi måste våga\r\nvisa på att det nu är dags att gå från ord till handling\r\noch se till att vi kan förebygga och rädda den miljö\r\nsom vi alla är beroende av, för vi har bara en enda\r\njord, och det är den vi alla ska kunna leva på. Vi har\r\nockså ett ansvar för kommande generationer och hur\r\nde ska kunna leva på vår enda jord.\r\nJag tycker att det är mycket intressant att lyssna\r\npå barn. Jag tror att vi som politiker borde lyssna\r\nmycket oftare på barn. Om man frågar barn vad det är\r\nsom de bekymrar sig för, vad de tror kommer att\r\nkunna vara farligt, är det ofta två saker som de pekar\r\ntydligt på:  rädslan för krig och rädslan för miljöför-\r\nstörelse.\r\nIbland skulle jag önska att vi, liksom barnen, vå-\r\ngade se bort från alla dessa om och men och besvär-\r\nligheter när det gäller att göra förändringsarbetet och\r\nvara radikala och säga att nu är det dags att vi vidtar\r\nåtgärder innan det är för sent. Nu har vi tillräckligt\r\nmånga larmrapporter som talar om att vår miljö är\r\nhotad, att klimatet förändras, att vi står inför gigantis-\r\nka hot. Vi kan inte fortsätta att leva med den livsstil\r\nsom vi har i dag och samtidigt mena att kommande\r\ngenerationer ska ha rättigheter och möjligheter att bo\r\noch leva på vår jord.\r\nJag läste och lyssnade på utrikesministerns och\r\nregeringens deklaration, och om väldigt mycket av\r\nden kan man säga: Javisst, så tycker nog väldigt\r\nmånga av oss i allmänhet. Det här låter väl bra. Sam-\r\ntidigt saknade jag ett mer omfattande förslag när det\r\ngäller miljösidan och miljöarbetet. Det kom ganska\r\nsent. Inte ens när jag läser om prioriterade frågor\r\ninför EU-ordförandeskapet kan jag se att det med\r\ntydlighet är miljöfrågorna som regeringen tänker\r\nprioritera.\r\nDärför skulle jag vilja fråga utrikesministern hur\r\nprioriteringen kommer att vara inför regeringskonfe-\r\nrensen. Det är ju ganska många allmänna frågor som\r\ntas upp, men alla frågor brukar ju inte hinnas med. Då\r\när frågan var i prioriteringsordningen regeringen\r\nplacerar miljöfrågorna inför regeringskonferensen.\r\nDen svenska utrikespolitiken kan man säga har\r\nstått på tre ben när det gäller det internationella sam-\r\narbetet: biståndet och solidariteten med de fattiga,\r\nfred- och nedrustningsarbetet och miljöfrågorna. I\r\ndag känner jag att den här trebeningen är lite skrang-\r\nlig. Det känns ungefär som när jag som scout var på\r\nscoutläger där man hade en trebening att göra upp sin\r\neld på. De sista dagarna på scoutlägret stod den inte\r\nlika stabilt som den gjorde när vi byggde upp den.\r\nJag tycker att regeringens agerande på dessa om-\r\nråden är lite skakigt, inte minst när det gäller bistån-\r\ndet. Kommer vi i den ekonomiskt starkare situation\r\nsom alla talar om att vi har i dag i vårt land att få se\r\nen ökad prioritering på biståndssatsningarna? Är\r\nbiståndet en prioriterad fråga?\r\nNär det gäller fred och nedrustning har jag en frå-\r\nga om vapenexport. Vi har sett en mycket, som jag\r\ntycker, aggressiv marknadsföring av JAS internatio-\r\nnellt, inte minst i områden där man verkligen kan\r\nifrågasätta om det är en vapenupprustning som be-\r\nhövs, t.ex. i Sydafrika. Vi har också sett kampanjen\r\nmot Chile och en del av forna öststater. Är det så att\r\nfred och nedrustning också blir naggat i kanten av\r\nvårt eget ekonomiska intresse att sälja JAS?\r\nSedan miljösituationen: Kommer den att vara en\r\nprioriterad fråga för regeringen framöver? Kommer\r\nman att kämpa för kretsloppsanpassning, skatteväx-\r\nling och andra viktiga delar för att klara en långsiktigt\r\nhållbar miljö?\r\nDet finns ett kinesiskt ordspråk som säger ungefär\r\natt vackra tal kokar inget ris.\r\nÄr det så att vi talar vackert men att det är långt\r\nfrån ord till handling? Är vi villiga att ta konsekven-\r\nserna av den situation som vi i dag lever i med bl.a.\r\nde gigantiska miljöhot som vi står inför?</pre><pre>Anf.  8  Utrikesminister ANNA LINDH (s):\r\nHerr talman! Till att börja med vill jag konstatera\r\natt det är positivt att det råder enighet kring så många\r\nviktiga frågor här i kammaren. Vi kan se en bred\r\nsamsyn t.ex. kring frågorna om mänskliga rättigheter;\r\nde frågorna blir också allt viktigare.\r\nDärför är det kanske lite förvånande att Göran\r\nLennmarker som huvudfråga i sitt anförande just\r\nvalde en MR-fråga och försvarade den österrikiska\r\nregeringen.\r\nLåt oss börja med historieskrivningen! Vilka var\r\ndet som spräckte koalitionen mellan socialdemokra-\r\nterna och de konservativa? Det var de konservativa\r\nsom krävde finansministerposten. Men finansminis-\r\nterposten var ändå inte viktigare än att man redan\r\nefter ett par dagars förhandlingar med Haider gav\r\nfinansministerposten till Haiders parti. För oss andra\r\nsom såg det från sidan förstärkte det onekligen in-\r\ntrycket av att det hela var ett spel från de konservati-\r\nvas sida i Österrike och att de egentligen hela tiden\r\nhade spelat under täcket med Haider. Förhandlingar-\r\nna med Haider gick väldigt snabbt, trots att de kon-\r\nservativa i Österrike fick många varningar. Det var ju\r\ninte en blixt från en klar himmel när EU:s andra fjor-\r\nton medlemsländer reagerade. Guterres hade ringt\r\nflera gånger till Schüssel. Han hade varnat honom för\r\nkonsekvenserna, och de konservativa i Österrike\r\nvalde medvetet isoleringen. Det var viktigare att få\r\nmakten. Jag tycker inte att politiker ska bli så hungri-\r\nga efter makten.\r\nVilka var då de drivande? Det var faktiskt Göran\r\nLennmarkers och Bo Lundgrens partikamrater. Det\r\nvar Chirac i Frankrike. Det var Aznar i Spanien till-\r\nsammans med den Belgiska regeringen. Varför?\r\nAznar i Spanien har så nyligen själv fått uppleva en\r\ndiktatur och vad en sådan innebär. Frankrike och\r\nBelgien har stora främlingsfientliga partier och var\r\nrädda för att en regeringsmedverkan av Haiders parti i\r\nÖsterrike skulle legitimera och sprida främlingsfient-\r\nliga partier till fler regeringar i Europa. En av Göran\r\nLennmarkers partivänner i Europaparlamentet, som\r\nhårt argumenterade för Europaparlamentets resolu-\r\ntion, citerade häromdagen ur partiprogrammet för\r\nFPÖ. Där definierar man fosterland som ett territori-\r\num, en kultur, en ras.\r\nObservera att vi inte har beslutat om några ge-\r\nmensamma EU-åtgärder eller några sanktioner mot\r\nÖsterrike. Österrike får naturligtvis välja vilken rege-\r\nringen man vill. Men vi som tycker att EU inte bara\r\nhandlar om gemensam handel utan också om gemen-\r\nsamma värderingar vill inte ha samma politiska kon-\r\ntakter med politiker från en Haiderregering som vi\r\nhar med övriga EU-politiker, eftersom vi inte har\r\nsamma förtroende för en regering som styrs av Hai-\r\nder. Har moderaterna ett sådant förtroende? Jag hop-\r\npas inte det.\r\nVi kan se att den svenska regeringen i det här av-\r\nseendet har sällskap av regeringar av olika partifärg i\r\nalla andra europeiska länder. Det har redan fått ef-\r\nfekter. Den nya regeringen har tvingats skriva på en\r\nrad försäkringar kring MR-frågorna. Österrike har\r\nvärldens ögon på sig nu. Och man kommer säkerligen\r\natt föra en acceptabel politik just därför att man står i\r\nstrålkastarljuset. De konservativa i EU är drivande.\r\nUSA kallar hem sin ambassadör. Sedan gör de svens-\r\nka moderaterna stödet till Österrikes regering till\r\nhuvudfråga i den utrikespolitiska debatten. Jag är\r\nförvånad, för att använda diplomatspråk.\r\nVilka kontakter hade Göran Lennmarker med\r\npartiet i Österrike? Vilka kontakter hade Bo Lund-\r\ngren med partiet i Österrike? Ni tillhör ändå samma\r\ninternational. Jag talade med era partikamrater under\r\nförhandlingarna för att försöka övertyga dem om att\r\navstå. Vad gjorde ni? Föreslog ni att de skulle gå\r\nvidare? Föreslog ni att de skulle avstå? Eller är ni så\r\nutanför den europeiska diskussionen att ni över huvud\r\ntaget inte hade kontakt med det österrikiska partiet?\r\nSedan tycker jag att det är viktigt att framhålla det\r\nsom Marianne Andersson också påpekade. När EU\r\nagerar mot Turkiet och mot kandidatländer och när vi\r\nställer hårda krav på andra länder när det gäller\r\nmänskliga rättigheter är det viktigt att vi kan visa att\r\nvi ställer samma krav inom EU som vi ställer på kan-\r\ndidatländer.\r\nDärmed vill jag lämna Österrike och gå över till\r\nen annan av våra diskussionsfrågor: säkerhetspoliti-\r\nken. Folkpartiet har ju här tagit något av en särställ-\r\nning med kravet på ett svenskt Natomedlemskap. Jag\r\nförstår dock fortfarande inte riktigt varför. Tror ni att\r\ndet skulle öka säkerheten i Sverige? Det skulle det\r\nknappast göra. Tror ni att det skulle öka säkerheten i\r\nvår del av Europa? Det skulle det inte göra. Skulle det\r\nöka Sveriges möjligheter att agera för nedrustning\r\noch kärnvapennedrustning? Nej, tvärtom. Vill Nato\r\natt Sverige söker medlemskap? Vill de andra Na-\r\ntoländerna att Sverige söker medlemskap? Det vill de\r\nförmodligen inte. När Lars Leijonborg häromdagen\r\nskrev i en artikel att vi borde söka tillsammans med\r\nFinland ska man komma ihåg att den finska regering-\r\nen och den nyvalda presidenten i Finland, Tarja Ha-\r\nlonen, väldigt tydligt har uttalat sig för en fortsatt\r\nmilitär alliansfrihet.\r\nJag tycker att det är viktigt att komma ihåg att al-\r\nliansfriheten är en styrka och inte en belastning. Det\r\nvar bl.a. alliansfriheten som gjorde det möjligt för\r\nCarl Bildt och Martti Ahtisaari att göra fredsinsatser\r\npå Balkan. Den bidrar till säkerheten i Nordeuropa,\r\noch den ökar möjligheterna för Sverige att t.ex. agera\r\naktivt när det gäller kärnvapennedrustningen.\r\nSedan har vi då frågan om neutraliteten. Jag vill\r\npåminna om att det i utrikesdeklarationen sedan flera\r\når tillbaka står att vårt land ska kunna vara neutralt.\r\nÄr vi militärt alliansfria finns det ju en möjlighet att\r\nvara neutrala. Det är vi själva som väljer. Folkrättsligt\r\nspelar det i och för sig ingen roll om det står där, men\r\nfrågan är om vi kommer att utnyttja möjligheten att\r\nvara neutrala om ett grannland, Norge eller Estland,\r\nangrips eller om ett EU-land angrips. Det är inte tro-\r\nligt. Politiskt är vi ju inte neutrala. Sverige har aldrig\r\nvarit värdeneutralt. Olof Palme var väl den siste man\r\nkunde beskylla för att vara värdeneutral. Politiskt är\r\nvi med i en allians, EU. Men i säkerhetspolitiken\r\nmåste vi också våga tänka på det otänkbara. Vad\r\nhänder om vi mot all förmodan skulle få en stor kon-\r\nflikt i Europa, om europeiska säkerhetsstrukturer och\r\nandra strukturer skulle bryta samman? Då är neutra-\r\nliteten den sista försvarslinjen. Vi påminner om det\r\notänkbara genom att också påminna om att vi skulle\r\nkunna vara neutrala.\r\nJag kan försäkra Göran Lennmarker och andra om\r\natt det inte är någon strid om säkerhetspolitiken i den\r\nsvenska regeringen. Jag tycker egentligen inte att\r\ndiskussionen är så dramatisk. Den förändrar inte så\r\nmycket i sak. Det är också viktigt att komma ihåg att\r\ndet inte är en regeringen som med ett pennstreck ska\r\nförändra en säkerhetspolitisk doktrin, utan det ska ske\r\ngenom en bred säkerhetspolitisk debatt i riksdagen,\r\noch i sak är den svenska regeringens uppfattning att\r\nvi är militärt alliansfria och så ska förbli. Då finns det\r\nalltid, om det står i stenskrift eller inte, en möjlighet\r\natt också välja neutraliteten.\r\nMen den stora och intressanta diskussionen i dag\r\nhandlar egentligen inte om de gamla f.d. invasions-\r\nhoten, om krig i Europa, utan den handlar just om hur\r\nvi ska kunna förhindra att kriser, krig och konflikter\r\nutvecklas, hur vi ska kunna arbeta med att förebygga\r\nkriser och konflikter både i vårt närområde i Europa\r\noch i världen i övrigt.\r\nHär kan vi också se en fantastisk utveckling i EU.\r\nHela arbetet där med förebyggande åtgärder och\r\nkrishantering gör att vi förhoppningsvis ska slippa se\r\natt kriser och krig liknande dem i Kosovo upprepas.\r\nGenom värdegemenskap, genom ett förebyggande\r\narbete och genom ingripanden både med civila po-\r\nlisinsatser i civila katastrofer och med fredsstyrkor i\r\nmilitära sammanhang i samarbete med FN kan EU\r\noch Europa bidra till att vi får stabilitet, fred och\r\nsäkerhet i vårt närområde och i övriga Europa. Den\r\ndiskussion som vi bör fortsätta att föra gäller hur vi\r\nska kunna fortsätta att utveckla Europa till en fredens\r\nkontinent.\r\nJag kan här beklaga att inte Miljöpartiet och\r\nVänstern på samma aktiva sätt vill delta i den debat-\r\nten. Jag får återkomma till övriga frågor i nästa re-\r\nplik.</pre><pre>Anf.  9  GÖRAN LENNMARKER (m):\r\nHerr talman! Det är beträffande neutraliteten in-\r\ntressant att notera att flera i kammaren har tyckt att\r\ndet är dags att skrota detta begrepp. Jag noterar sär-\r\nskilt att Marianne Andersson tyckte det. Jag vet också\r\natt det finns ledamöter av regeringen som vill göra\r\ndet. Det är väl så att utrikesministern och delar av\r\nregeringen är släpankare i denna process. Jag får\r\nhoppas att vi nästa år slipper se den formulering som\r\nvice statsministern och andra nu är överens om att\r\nman kan släppa.\r\nJag noterar också att utrikesministern inte kom-\r\nmenterade frågan om militära samövningar med\r\nRyssland under pågående Tjetjenienkrig. Jag hoppas\r\natt utrikesministern vill kommentera denna väldigt\r\nviktiga fråga.\r\nLåt oss också konstatera att hela den österrikiska\r\nregeringsfrågan lätt kunde ha avgjorts om det österri-\r\nkiska socialdemokratiska partiet hade konfirmerat\r\nden överenskommelse som det redan har skrivit un-\r\nder. Då hade frågan över huvud taget inte kommit\r\nupp. Nu gjorde man inte det, och därmed sprack möj-\r\nligheterna att bilda en regering med de två andra\r\npartierna vid sidan av Frihetspartiet. Det borde man\r\nha diskuterat på EU:s allmänna råds möte för 14\r\ndagar sedan.\r\nJag förstod inte om utrikesministern sov under\r\ndetta möte eller om man tyckte att frågan är så oviktig\r\natt man inte skulle ta upp den inom EU. Man kan inte\r\nå ena sidan hävda att det är en viktig fråga för EU, å\r\nandra sidan inte ens ta upp den. Den var, precis som\r\nutrikesministern sade, tydlig och klar. Den fanns där.\r\nJag noterar också att utrikesministern inte de-\r\nmenterade uppgiften om komplotten. I den interna-\r\ntionella pressen sägs det att det var ett initiativ från\r\nÖsterrike. Det vore bra om utrikesministern demente-\r\nrade detta.\r\nSka JAS-försäljningen bedrivas med Österrike\r\neller inte under den här isoleringen?\r\nSlutligen: Vad är det som Österrike nu ska uppnå\r\nför att den svenska blockeringen av Österrike ska\r\nupphöra? Är det ett nyval som utrikesministern och\r\nregeringen vill ha i Österrike, eller vill man att de\r\nösterrikiska socialdemokraterna ska ompröva sitt nej?\r\nEller finns det någon annan lösning, som jag inte kan\r\nse, eller något annat som regeringen vill åstadkom-\r\nma?\r\nDetta, herr talman, om utrikesministerns replik.\r\nLåt mig ta upp en fråga som jag tror är viktig, nämli-\r\ngen frågan om det förflutna. Det finns en aspekt av\r\ndet förflutna i Sverige som vi nu bör fokusera kring,\r\noch det gäller den neutralitetspolitik som Sverige\r\ndrev under andra världskriget. Det var en politik som\r\ninnebar att vi tillät transitering av trupper under en\r\nperiod när folkmord bedrevs. Det var inte enskilda\r\nstackars förvirrade människor som tog fel beslut, utan\r\ndet var svenska staten.\r\nDet var t.o.m. så att Sverige inte fick vara med om\r\natt bilda FN därför att vi hade bedrivit neutralitetspo-\r\nlitiken under andra världskriget. Med en modern\r\nformulering kan man säga att den ansågs strida mot\r\nFN:s grundsatser. Det var svenska staten som gjorde\r\ndetta, och det beslutades i allt väsentligt i den svenska\r\nriksdagen.\r\nDet är också viktigt, och kanske ännu viktigare\r\nnu, att belysa samtidens brott. De stora brotten i Eu-\r\nropa är ändå kommunismens brott. De har skett i sen\r\ntid och i halva Europa. Vi har åtskilliga aktiva politi-\r\nker, ministrar i regeringen, som faktiskt har bekänt\r\nsig till kommunismen, proletariatets diktatur, idén om\r\natt man ska utrota samhällsklasser. Nationalsocialis-\r\nmen handlar om att utrota raser, och kommunismen\r\nhandlar om att utrota samhällsklasser - klasskampen.\r\nDet är den alldeles viktiga uppgiften att nu belysa,\r\ndärför att detta påverkar det nuvarande. Det finns\r\npartier, personer och ministrar som bekänner sig till\r\ndetta.\r\nHerr talman! Låt mig ta upp några andra saker. I\r\nen punkt i regeringsdeklarationen står det att Sverige\r\nska vara ledande i det internationella miljöarbetet.\r\nHur ska det kunna gå till när Sverige är ledande i att\r\nöka utsläppen av koldioxid, tungmetaller och andra\r\nföroreningar i atmosfären? Sverige är förmodligen det\r\nland som under hösten 1999 kraftigast åstadkom\r\nökade försurningar och föroreningar i atmosfären. Vi\r\nfår nog ändra vår egen energipolitik, om vi över hu-\r\nvud taget ska vinna någon som helst respekt.\r\nJag noterar också att det i flera inlägg finns en idé\r\nom att man mera skulle betona folkrätten. Det står\r\nockså i regeringsdeklarationen. Det är viktigt att säga\r\natt det inte handlar om att ändra utan om att kodifiera\r\nfolkrätten. Det är faktiskt så att det redan i dag finns\r\nen idé om att det inte bara är staters rätt utan att det\r\nfinns en humanitär rätt att göra ingrepp. Därför är det\r\nnu angeläget att man inte ändrar folkrätten men kodi-\r\nfierar den, just för att tydliggöra att man har rätt att\r\ningripa i sådana fall som Rwanda, där ju FN grovt\r\nsvek. Det gäller också hela debatten om Kosovo och\r\nfallet norra Irak. Det är de tre exempel som jag nu\r\ndirekt kommer på.\r\nDet handlar alltså inte om att ändra folkrätten. Vi\r\nkan inte påstå att folkrätten i dag inte skulle ta hänsyn\r\ntill den humanitära rätten.\r\nLåt mig också ta upp det som utrikesministern sa-\r\nde om värdeneutraliteten. Det tragiska, utrikesminis-\r\ntern, var ju att Sverige under det kalla kriget faktiskt\r\nvar värdeneutralt. Utrikesministern har haft en före-\r\nträdare i ämbetet, en socialdemokrat, som talade om\r\natt man inte fick kritisera förtrycket i Östeuropa. Det\r\nvar för ungefär 15 år sedan under en Palmeregering.\r\nMan skulle alltså blunda för förtryck i Östeuropa.\r\nNågot annat ansågs strida mot neutraliteten. Det var\r\nkanske lågpunkten i svensk utrikespolitik. Då hade\r\nSverige sjunkit djupt.</pre><pre>Anf.  10  MURAD ARTIN (v):\r\nHerr talman! Jag ska svara på de frågor som utri-\r\nkesministern har ställt om säkerhetspolitiken. Vi i\r\nVänsterpartiet stöder OSSE, och därmed är vi för\r\nsamarbete med 49 europeiska länder, inte bara med\r\n15 av dessa. Vi vill arbeta för en alleuropeisk säker-\r\nhetsordning. Vi vill inte att EU eller Nato ska be-\r\nstämma över Sveriges eller hela Europas säkerhets-\r\npolitik.\r\nJag fick inte svar på den fråga som vi ställt om\r\nSverige ska genomföra gemensamma militära öv-\r\nningar tillsammans med Ryssland så länge som kriget\r\npågår eller inte.\r\nJag vill också ta upp frågan om Västsahara. Väst-\r\nsahara är för oss och för FN ett område fyllt av tragik.\r\nMycket tyder nu på att den utlovade folkomröstning-\r\nen flyttas fram, kanske ända till 2002, trots att det för\r\nbara några månader sedan såg ut som om folkomröst-\r\nningen skulle kunna äga rum till sommaren i år.\r\nDetta är helt oacceptabelt. Flera partier har under\r\nflera års tid understött kravet på nationellt självbe-\r\nstämmande för Västsahara. Vi är många i riksdagen\r\nsom krävt att regeringen ska driva Västsaharafrågan\r\ninom EU. Vi ställer fortfarande samma krav. I dag\r\nhandlar det om ren obstruktion från Marockos sida.\r\nGöran Lennmarker lyfte upp frågan om vilket\r\nparti som bekänner sig eller har bekänt sig till utro-\r\ntandet av klasser. Vem i den svenska riksdagen eller\r\nregeringen har någonsin förespråkat proletariatets\r\ndiktatur? Det vill jag fråga Göran Lennmarker.\r\nHerr talman! Det finns exempel som vi inte har\r\nnämnt förut när det gäller krig, och det handlar om\r\nkriget mellan Etiopien och Eritrea. Det finns sådana\r\nfall i historien där s.k. autonomier inom demokratiska\r\nregimer fått förfärande resultat. Jag tänker på den s.k.\r\nautonomi som Eritrea sades åtnjuta i Haile Sellassies\r\nEtiopien. Som bekant ledde det till nya motsättningar,\r\nofred och flera krig, ett trauma som dessa båda länder\r\nännu inte lyckats komma över, trots att Eritrea och\r\nEtiopien i dag har blivit självständiga stater. Återigen\r\nhar ett förödande krig ägt rum mellan dessa båda\r\nländer. Vår förhoppning är att den svenska regeringen\r\nger sitt yttersta för att understödja OAU och Algeriet\r\nnär det gäller att få slut på striderna och skapa fred\r\nmellan dessa båda länder vars befolkning trots av-\r\nståndet historiskt stått Sverige så nära. Jag anser att\r\nregeringen har varit passiv när det gäller denna fråga.\r\nFörhoppningsvis får vi svar från utrikesministern i\r\nden här frågan.</pre><pre>Anf.  11  HOLGER GUSTAFSSON (kd):\r\nHerr talman! Att stå upp för människovärdet i ut-\r\nrikespolitiken och visa solidaritet med alla människor\r\ninnebär att med kraft bekämpa fattigdomen i omvärl-\r\nden. Ett viktigt bidrag till fattigdomsbekämpningen är\r\nett effektivt bistånd till utvecklingsländerna. Väst-\r\nvärldens vilja att bistå de fattigaste i världen minskar,\r\noch Sverige följer med i den trenden.\r\nRegeringen bedriver, med stöd av Vänstern och\r\nMiljöpartiet, en undermålig biståndspolitik. Det finns\r\nstora brister i engagemanget för just fattigdomsbe-\r\nkämpningen utanför rikets gränser.\r\nI stället för exempelvis sex timmars arbetsdag i\r\nSverige borde kanske debatten inriktas på hur vi kan\r\nbidra till att bekämpa de ekonomiska ojämlikheterna i\r\nvärlden, motverka ekologiska katastrofer och hindra\r\nspridningen av dödliga sjukdomar. Social oro, natur-\r\nkatastrofer och sjukdomar som aids, malaria och\r\ntuberkulos är i dag direkta hot mot samhällsutveck-\r\nlingen och ofta även direkta orsaker till krig och kon-\r\nflikter främst i de fattiga delarna av världen.\r\nUtvecklingssamarbetet för den fattiga världen är\r\nen avgörande del av utrikespolitiken, och det är be-\r\nklämmande att regeringen låter effekten av statsbud-\r\ngetens utgiftstak gå ut över de fattiga i tredje världen.\r\nHerr talman! På senare tid har det uppkommit en\r\nintressant diskussion om biståndet och handelspoliti-\r\nkens påverkan på utvecklingsländerna. Från i-\r\nländerna överförs i dag livsstilar, konsumtionsmöns-\r\nter och produktionsmönster. Tyvärr är det inte så ofta\r\nde nya ekologiskt hållbara produktionssystemen som\r\ninvesteras i utvecklingsländerna utan de traditionella\r\nteknikerna som har byggt upp i-ländernas välstånd,\r\nmen också vår ekologiska obalans.\r\nDetta är en ohållbar utveckling, och vi ser en tyd-\r\nlig koppling mellan naturkatastrofer och den globala\r\nindustriella utvecklingen. Kanske måste vi radikalt\r\ntänka om när det gäller investeringar och biståndspo-\r\nlitiken till utvecklingsländerna. De har en självklar\r\nrätt att utvecklas och öka sitt välstånd med teknik\r\nsom är miljömässigt hållbar. Detta är också en över-\r\nlevnadsfråga för den utvecklade världen.\r\nHerr talman! Näringslivets alltmer globala rela-\r\ntioner ligger ofta utanför den traditionella utrikespo-\r\nlitiken, men påverkar i stor omfattning människorna i\r\nden fattiga världen och deras situation och utveck-\r\nlingsmöjligheter. För oss kristdemokrater är det vik-\r\ntigt att de mänskliga värderingarna genomsyrar även\r\nhandelspolitiken. Frihandel är bra. Öppna marknader\r\nskapar ofta välstånd och ger en positiv utveckling.\r\nMen i stället för att peka ut näringslivet och multina-\r\ntionella företag som hänsynslösa så bör relationen till\r\nnäringslivet utvecklas så att näringslivet kan spela en\r\nviktig roll i realiseringen av de internationella\r\nmänskliga rättigheterna. Tillsammans med näringsli-\r\nvet borde regeringen utarbeta koder för rapportering,\r\növervakning och verifiering av näringslivets roll och\r\npåverkan på de mänskliga rättigheterna i bl.a. ut-\r\nvecklingsländerna. En god affärsetik ökar långsiktigt\r\nsvenska marknadsandelar i världen och blir också en\r\ngod affär såväl för utvecklingsländerna som för Sve-\r\nrige.\r\nHerr talman! Kristdemokraterna kommer att med\r\nengagemang och kraft arbeta för att den enskilda\r\nmänniskan och människans lika värde ska genomsyra\r\nsvensk utrikespolitik i framtiden.</pre><pre>Anf.  12  MARIANNE ANDERSSON (c):\r\nHerr talman! Utrikesministern kommenterade inte\r\nordförandeskapet i sitt anförande, och jag vill åter-\r\nkomma till detta. För att avgöra frågor som får någon\r\nbetydelse under den tid då Sverige sitter som ordfö-\r\nrande gäller det att ha förankrat frågorna i EU-\r\nsamarbetet åratal tidigare. Det är där som vi ser bris-\r\nten. Jag skulle vilja ha en kommentar från utrikesmi-\r\nnistern om varför man inte har arbetat på det sättet.\r\nVi tycker att det är ganska sent nu, så att säga. Vad\r\nhar regeringen egentligen gjort i det avseendet?\r\nSedan ska jag säga någonting om det nordiska\r\nsamarbetet. Det har ju en lång tradition och har stor\r\nbetydelse för människor i våra nordiska länder. Vi\r\nkänner samhörigheten. Norden har legat i framkant i\r\narbetet med att främja den fria rörligheten. Medan EU\r\nhar ägnat sig åt att i första hand åstadkomma ett fritt\r\nutbyte av varor, tjänster och kapital har Norden satsat\r\npå individens fria rörlighet sedan lång tid tillbaka.\r\nDet handlar om passfrihet, fri arbetsmarknad, bo-\r\nstadsmarknad m.m.\r\nMen fortfarande återstår en hel del att göra för att\r\nförenkla. Det gäller alldeles särskilt kontakterna inom\r\nBarentssamarbetet och gentemot Ryssland, där vi vet\r\natt krångel och byråkrati från alla sidor sätter käppar i\r\nhjulet för våra medborgare att ta sig mellan våra län-\r\nder på ett smidigt sätt, oavsett om man reser privat,\r\nhandlar med varor eller något annat. Vi menar då att\r\ndet är väldigt viktigt att positionen när det gäller att\r\nutveckla EU:s koncept beträffande den nordliga di-\r\nmensionen är att vi måste ta ett särskilt ansvar där.\r\nDet är viktigt i EU-samarbetet, det är viktigt i det\r\nnordiska samarbetet och det är viktigt när det gäller\r\nvåra nationella relationer till länderna inom Barents-\r\nområdet.\r\nEn annan viktig utmaning i det nordiska samar-\r\nbetet är att ta ledningen i satsningen på informations-\r\ntekniken. Inte bara Sverige behöver den digitala alle-\r\nmansrätten, utan IT måste göras tillgänglig för alla i\r\nhela Norden. Här kan ett ökat nordiskt samarbete\r\nresultera i en infrastrukturell revolution; det tror vi. I\r\ndag har de nordiska länderna en tätposition när det\r\ngäller utveckling av IT-tjänster, mobila telekommu-\r\nnikationer och den nya generationens datatelefoni.\r\nLåt oss inte tappa den positionen!\r\nFrån det rika Norden ska jag gå ut lite vidare i\r\nvärlden. Det handlar om klyftorna. Även om vi ser\r\nökade klyftor i Norden är klyftorna ute i världen, de\r\nglobala klyftorna, enorma. Samtidigt som andelen\r\nfattiga i världen minskar enligt den statistik vi har\r\nökar antalet fattiga. Klyftorna ökar. Många sjukdomar\r\nsom var på väg bort sprids återigen, t.ex. tbc.\r\nMer än 1 miljard människor lever på mindre än 1\r\ndollar per dag i en situation som ingen i Sverige kan\r\nföreställa sig. Den stora utmaningen är att utrota\r\nfattigdomen, minska klyftorna mellan rika och fattiga\r\noch att vända trenden. Det är tragiskt att WTO-\r\nförhandlingarna som skulle ha startats i Seattle förra\r\nåret slutade innan de hunnit börja. De som drabbas\r\nmest av det är de fattiga länderna.\r\nVi menar att Sverige måste gå i bräschen för nya\r\nförhandlingar som öppnar världshandeln för de fattiga\r\nmänniskorna i de fattiga länderna. De som i förläng-\r\nningen drabbas värst av den rika världens mur mot\r\nomvärlden är kvinnorna och barnen i de länderna. Jag\r\nhåller väldigt mycket med det vi här hörde från Krist-\r\ndemokraterna om näringslivets ansvar när det gäller\r\netik och moral i handel, i umgänge och över huvud\r\ntaget för att minska klyftorna i världen. Det tror jag är\r\noerhört viktigt med tanke på globaliseringen och den\r\nsnabba utvecklingen av de stora företagen som finns.\r\nBiståndet hör till vårt lands viktigaste och mest\r\nkonkreta utrikespolitiska insatser. Biståndet från\r\nvärldens rika till de fattiga är ett uttryck för solidaritet\r\noch rättvisa och dessutom ett sätt att bidra till fred\r\noch säkerhet. Sverige är ett rikt land och behöver\r\nsnabbare visa att det återtar enprocentsmålet. Vi tyck-\r\ner att ambitionsnivån från regeringen och stödpartier-\r\nna v och mp är alldeles för låg. Ryckigheten i bi-\r\nståndsnivån som skedde förra året får inte upprepas.\r\nNu ska biståndspolitiken utredas. För vår del vill\r\nvi fokusera på demokratiutveckling, respekt för\r\nmänskliga rättigheter och fungerande institutioner. Vi\r\när konsekventa när det gäller småskalighet framför\r\nstorskalighet, landsbygds- och jordbruksutveckling,\r\nhållbar utveckling och miljö, anpassad teknik och\r\nhjälp till självhjälp. Kvinnornas roll i biståndet bör\r\nytterligare stärkas. Den gamla sanningen att den som\r\nhjälper en man hjälper en individ medan den som\r\nhjälper en kvinna hjälper en hel familj står sig väl. Att\r\nstödja kvinnor är också ett sätt att stödja de mest\r\nutsatta - världens barn. Vi tycker att det är oerhört\r\nviktigt.\r\nJag har en fråga till utrikesministern. Det handlar\r\nom skuldbördan, som det står om i deklarationen.\r\nVad gör egentligen regeringen rent konkret för att\r\nminska skuldbördan? Vi har inte sett särskilt många\r\nekonomiska tecken på Sveriges engagemang för det-\r\nta. Vi skulle vilja ha mycket större engagemang för\r\natt minska skuldbördan. Det är verkligen ett av de\r\nstora världsproblemen i dag.</pre><pre>Anf.  13  KARL-GÖRAN BI-\r\nÖRSMARK (fp):\r\nHerr talman! Folkpartiet välkomnar de kraftfulla\r\nmarkeringar som EU-länderna gjort mot Österrike\r\noch stämmer in i fördömandena av de främlingsfient-\r\nliga och kränkande uttalanden som gjort av FPÖ:s\r\nJörg Haider. Vi har sett de fenomenen även hemma i\r\nSverige. Vi hade i början på 90-talet Ny demokrati\r\nsom kom in i riksdagen på just den typ av program\r\nsom Jörg Haider för fram: stopp för asylinvandring,\r\noch skumma uttalanden i utkanterna på vad som är\r\nanständigt.\r\nFolkpartiet gjorde kraftfulla markeringar från\r\nstart. Jag kan bara påminna om partiledare Bengt\r\nWesterbergs reaktion när han i TV reste sig ur soffan.\r\nDet är så det ska gå till även här: kraftfulla marke-\r\nringar, och låta partier av den här typen krakelera\r\ninifrån. Det kommer de att göra. Det är jag övertygad\r\nom. Men det fordrar kraftfulla markeringar från oss\r\nandra.\r\nJag hann inte i mina tidigare anföranden komma\r\nin på frihandeln. Jag ska nämna några ord om detta.\r\nDet är samma tema som jag har anslagit i den utri-\r\nkespolitiska debatten, nämligen vikten av att bryta\r\nned gränser. Frihandel är just detta att inte sätta upp\r\ntullmurar av olika slag som snedvrider den fria han-\r\ndeln. Det viktiga är att utvecklingsländerna här går\r\nmiste om en potential i sin utveckling på grund av\r\nden rika världens olika restriktioner, subsidier, sub-\r\nventioner, osv. som förvrider den fria konkurrensen\r\noch prisbildningen.\r\nJag såg här uppgifter om att man har räknat ut att\r\nen frihandelsrunda skulle höja produktionen i världen\r\nmed ofattbara 1 200 miljarder dollar. Ja, ni hörde rätt:\r\n1 200 miljarder dollar. Det är ofattbara siffror. Jag vet\r\ninte hur man kommer fram till dem, och man får väl\r\nha lite plus och minus på detta. Men det visar ändå\r\ninriktningen på vad frihandeln kan göra. Därför var\r\ndet som hände i Seattle tragiskt. Det verkar som det\r\när en ganska knagglig väg till att man åter sätter sig\r\nkring bordet och diskuterar frihandel. Där måste vi\r\nalla från olika länder försöka bjuda till.\r\nVad händer som vi får en stor konflikt i Europa,\r\näven om den är otänkbar i dagens situation? Så frågar\r\nutrikesministern med anledning om Folkpartiets reso-\r\nnemang om Nato. Vad händer om vi får en stor kon-\r\nflikt i Europa? Det är en berättigad fråga. Vi har un-\r\nder 1900-talet i Europa i ofredstid förlitat oss mycket\r\npå Nato. Nato har under sina 50 år byggt upp ett\r\nenormt förtroendekapital. Förtroende är en nyckelfrå-\r\nga i säkerhetspolitiken. 40 år av enighet från år 1949\r\ntill år 1989 då inte ett enda skott avlossats i strid har\r\nresulterat i tio år av segrar. Det är segern i det kalla\r\nkriget, segern över Milosevic i Bosnien, segern över\r\nsamma Milosevic i Kosovo, och om man tänjer lite på\r\nbegreppet Nato segern över Saddam Hussein i\r\nGulfkriget.\r\nSverige är redan i dag engagerat i det nya Nato\r\nmed anpassning av det svenska försvaret för gemen-\r\nsamma operationer, gemensamma PFF-övningar,\r\nsvenska officerare i Natohögkvarteret, svensk ambas-\r\nsad inne på området, och sist men naturligtvis vikti-\r\ngast, svensk trupp under Natobefäl i militära opera-\r\ntioner. Sverige är djupt involverat. Men utan fullt\r\nmedlemskap finns Sverige inte med i den krets där\r\navgörande beslut fattas. Vi dras på något sätt in i\r\nsamarbetet, men vi är inte beredda att ta det fulla\r\nansvaret. Det anser Folkpartiet att vi ska göra.\r\nJag kan konstatera att neutraliteten är på väg ut\r\nsom ett begrepp, och jag tror att Natomedlemskapet\r\när på väg in. Folkpartiet går före även i den här frå-\r\ngan, och andra partier traskar patrullo. Jag tror att\r\nverkligheten även i det här fallet kommer att ge Folk-\r\npartiet rätt.</pre><pre>Anf.  14  MARIANNE SAMUELS-\r\nSON (mp):\r\nHerr talman! Återigen får vi rapporter om miljö-\r\nkatastrofer i Europa. Den här gången kommer de från\r\nRumänien. Det är en gruvdamm som har brustit.\r\n100 000 kubikmeter förgiftat vatten innehållande\r\ncyanid och tungmetaller har läckt ut och därmed tagit\r\nallt liv med sig på sin väg nedåt floden. Det är samma\r\nkatastrof som för ett par år sedan inträffade i Bolidens\r\ngruva i Spanien. Det skedde i Doñanaområdet, som\r\nockså är ett stort naturområde. Jag besökte det och\r\nsåg med förskräckelse hur miljökatastrofen drabbar\r\nomgivningen.\r\nDet här visar bara på ett av många problem som vi\r\nhar i vår värld. Men det är ett problem som faktiskt\r\nbör åtgärdas. Det finns gott om gruvdammar runt om\r\npå vår jord, och ju äldre de blir, desto större påfrest-\r\nningar och desto större risker innebär de.\r\nJag tycker att det är dags att EU tar ett ordentligt\r\ninitiativ i frågan och försöker lyfta fram den. Man\r\nskulle kunna ha någon form av internationellt kon-\r\ntrollorgan, ungefär som man har när det gäller kärn-\r\nkraften. Jag vill fråga utrikesministern om hon har\r\ntänkt sig att ta något initiativ i frågan för att det ska\r\nhända något innan det sker ytterligare sådana här\r\nkatastrofer.\r\nDet här är bara en del av de miljöproblem vi har,\r\nsom vi faktiskt skulle kunna ha bättre kontroll över.\r\nVi skulle kanske till stora delar kunna förebygga\r\nkatastrofer genom att agera i tid. Det är det jag har\r\nförsökt att lyfta in här. Miljösituationen är i dag sådan\r\natt vi inte kan blunda för den. Vi måste agera och vi\r\nmåste agera internationellt.\r\nJag är lite besviken över att utrikesministern inte\r\nheller i sitt andra anförande lyfte in miljön som ett\r\ntydligt prioriterat område inför regeringskonferensen\r\ni Sverige. Om vi inte från svenskt håll lyfter in att ett\r\nekologiskt hållbart samhälle är en prioriterad fråga,\r\nvad kan vi då förvänta oss att övriga länder gör? Det\r\när ju ganska ofta så att vi i Sverige i alla fall vill\r\nframhålla att vi är en pådrivande nation när det gäller\r\nmiljökontroll, miljöhänsyn och framförhållning. Jag\r\nkänner oro i maggropen när jag tänker på att inte ens\r\nSverige tänker sätta den frågan som den absolut vik-\r\ntigaste. Jag har ingen förhoppning om att något av de\r\nandra EU-länderna kommer att göra det, och jag\r\nkänner att något tyngre miljökrav från EU på den\r\ninternationella arenan kommer vi inte heller att få se.\r\nDet krävs faktiskt att något land som har ansvar tar\r\ninitiativet för att det ska hända någonting.\r\nJag skulle gärna se att vi t.ex. får en ordentlig\r\nmiljögaranti som tar hänsyn och att vi har rätt att\r\nställa miljö- och hälsokrav. Jag skulle gärna se att\r\ndetta förs vidare inte minst i handelsfrågorna som\r\nnaturligtvis också finns med när det gäller mijlöas-\r\npekterna. Det har här framförts kritik mot att det inte\r\nblev någon ny WTO-runda. Jag tror att det ändå blev\r\nett uppvaknande för de politiker som ansvarar för\r\nfrågorna. Det krävs att man har ett mer genomarbetat\r\nsamarbete med solidaritetsrörelsen i världen för att\r\nman ska få en handel där man tar hänsyn till både\r\nmiljö och socialt ansvar i ett globalt perspektiv.\r\nOm Sverige ska driva den här frågan är det väl\r\ndags att man gör det med en ökad öppenhet gentemot\r\nNGO:erna. Det är dags att man plockar in dem i för-\r\nberedelsearbetet så att man kan få den kunskap och\r\nkompetens som finns och behövs i det här samman-\r\nhanget.\r\nSedan kan jag inte låta bli att säga något till Hol-\r\nger Gustafsson som tyckte att vi skulle ta bort det här\r\nmed sextimmarsdag och i stället prata bistånd. Jag\r\ntycker att Holger Gustafsson måste lära sig att se\r\nhelheten. Tänk om vi kunde genomföra sex timmars\r\narbetsdag och därmed få ned sjukskrivningar och\r\nförtidspensioneringar och öka livskvaliteten. Då\r\nskulle vi få mycket pengar över som vi skulle kunna\r\nsatsa på internationell solidaritet. Vi skulle dessutom\r\nöka livskvaliteten hos den svenska befolkningen, och\r\ndet är inte oväsentligt.</pre><pre>Anf.  15  Utrikesminister ANNA LINDH (s):\r\nHerr talman! Låt mig först vända mig till Göran\r\nLennmarker igen. Göran Lennmarker klamrar sig\r\nfortfarande fast vid sin egen bild av Österrikes rege-\r\nring. Någon österrikisk komplott låg inte till grund\r\nför de 14 ländernas agerande. Det var Chirac och\r\nAznar som drev på. Men frågan är fortfarande: Vad\r\nsade Göran Lennmarker, vad sade Bo Lundgren till\r\nSchüssel i Österrike? Hejade ni på? Bad ni honom\r\navstå? Eller står ni utanför den europeiska debatten\r\noch sade därför ingenting?\r\nGöran Lennmarker hävdade också att Sverige var\r\nvärdeneutralt under kalla kriget. Jag minns än inmar-\r\nschen i Tjeckoslovakien, och jag minns än Olof Pal-\r\nme som talade om diktaturens kreatur. Exemplen på\r\natt ta avstånd från Sovjet och från kommunismen kan\r\nmångfaldigas. Det var definitivt inte en värdeneutral\r\ntid, Göran Lennmarker.\r\nNär det gäller försvarsövningen med Ryssland vill\r\njag till Murad Artin säga att det naturligtvis beror på\r\nutvecklingen. Det här kommer att diskuteras med hela\r\noppositionen vid Utrikesnämnden. Alla är överens\r\nom att Rysslands krig i Tjetjenien måste upphöra.\r\nDen militära aktionen måste upphöra och man måste\r\nsöka en politisk lösning.\r\nJag vill också uppmana Murad Artin, Vänstern\r\noch Miljöpartiet att komma ihåg, när vi diskuterar\r\nkriser och konflikter, att inte motarbeta utan tvärtom\r\nbejaka det samarbete vi i dag har kring utrikes- och\r\nsäkerhetspolitik i EU. Det är nämligen det effekti-\r\nvaste sättet vi har i dag att förebygga kriser och kon-\r\nflikter, inte bara i EU utan också i vår närhet.\r\nInför det svenska ordförandeskapet i EU, där den\r\ngemensamma utrikes- och säkerhetspolitiken natur-\r\nligtvis är en viktig del, vill jag understryka att det är\r\nhela Sveriges ordförandeskap, precis som K-G Bi-\r\nörsmark tidigare sade. Förberedelsearbetet, Marianne\r\nAndersson, har pågått länge. Jag har följt det bl.a. på\r\nmiljöområdet. Jag har sett hur ett tidigt miljöinitiativ\r\nnu har vuxit fram - och här kan jag också svara Mari-\r\nanne Samuelsson - och blivit en stor punkt på dag-\r\nordningen i samband med toppmötet i Göteborg. Man\r\nska inte längre bara se miljöpolitiken som en isolerad\r\ndel, utan meningen är att även inom EU ska nu alla\r\ndelar av politiken styra mot ett hållbart samhälle och\r\nmot större miljöhänsyn. När det gäller miljöfrågorna\r\när EU vårt bästa instrument. Bejaka det, i stället för\r\natt motarbeta det! Exemplet Rumänien visar detsam-\r\nma. Det bästa vi kan göra för miljön i Östeuropa är att\r\nse till att utvidgningen fortsätter, att de kommer med i\r\nEU, att de får följa EU:s miljökrav och att de får hjälp\r\nmed investeringar som ibland kan vara kostsamma på\r\nmiljöområdet.\r\nMin sista stund här - även om jag hade velat ägna\r\ndet betydligt längre tid - gäller diskussionen om bi-\r\nståndet. När den svenska ekonomin nu blir bättre är\r\ndet oerhört väsentligt och viktigt att vi kan öka bi-\r\nståndet. Vi ökar nu biståndet varje år.\r\nMen det räcker inte med bistånd, utan det krävs\r\nockså att vi ser utrikespolitiken i dess helhet. Frihan-\r\ndeln, miljöpolitiken, immigrationspolitiken - alla\r\ndelar måste samverka för att hjälpa de allra fattigaste\r\nländerna att få ett mindre utsatt läge.\r\nDet är också i det arbetet nödvändigt med ett star-\r\nkare FN. Sverige prioriterar FN-arbetet mycket högt.\r\nVi kan här se att vi har varit ett av de mest aktiva\r\nländerna, och det tänker vi fortsätta med. Vi kan\r\nockså se att ska vi kunna fortsätta det förebyggande\r\narbetet mot våldsupptrappning - vare sig det är i\r\nMellanöstern, i Afrika eller i andra delar av världen -\r\när det genom att arbeta med FN som vi har vår stora\r\nchans och möjlighet.</pre><pre>Anf.  16  GÖRAN LENNMARKER (m):\r\nHerr talman! Först noterar jag en klyfta mellan ut-\r\nrikesministern och mig. Jag och Moderata samlings-\r\npartiet tycker att det hade varit bra om österrikiska\r\nFolkpartiet och österrikiska Socialdemokraterna hade\r\nslutit en regeringsöverenskommelse. Den underkän-\r\ndes av österrikiska Socialdemokraterna. Jag får näs-\r\ntan intrycket att utrikesministern tycker att det var bra\r\natt österrikiska Socialdemokraterna underkände över-\r\nenskommelsen. Det vore i så fall ett sensationellt\r\nbesked.\r\nSedan fanns det faktiskt under det kalla kriget\r\ndelar där Sverige inte stod upp för de goda värdena.\r\nUtrikesminister Bodström sade att man inte fick kriti-\r\nsera systemen i Östeuropa. Man fick kritisera enskil-\r\nda händelser. Han var utrikesminister i regeringen\r\nPalme. Det tror jag var den lägsta punkten vi haft i\r\nsvensk utrikespolitik, när Sverige krökte rygg inför\r\ndiktaturen.\r\nJag noterar att utrikesministern sade att vi ska dis-\r\nkutera försvarsövningen med Ryssland - jaha. Oppo-\r\nsitionen har ju krävt att man skulle samråda om detta\r\ni Utrikesnämnden. Nu ska vi tydligen äntligen disku-\r\ntera denna fråga, som ju är en central fråga i svensk\r\nutrikespolitik. Det hade varit något klokare att på ett\r\ntidigt stadium ta upp detta.\r\nHerr talman! Jag vill sedan ta upp den fråga som\r\nMurad Artin ställde. Han frågade vem som stod för\r\nproletariatets diktatur och klasskampen. Låt mig först\r\nsäga att detta är centrala inslag i kommunismen. Det\r\nfinns inte en enda kommunistisk regim som inte har\r\nproletariatets diktatur - från Kuba i väster till Nord-\r\nkorea i öster. Det innebär att det finns ett enda parti.\r\nVill man starta ett annat parti blir man fängslad eller\r\nskjuten. Klasskampen, föreställningen om samhäll-\r\nsklasser som står emot varandra, är en central del i\r\nkommunismen. Stora delar av kommunismen handlar\r\nom att utrota samhällsklasser - självägande bönder\r\noch vad det nu kan vara.\r\nLåt mig också säga, Murad Artin, att det fanns ett\r\nparti i den svenska riksdagen - det finns här nu också\r\n- som var en del i den kommunistiska internationalen\r\nsom Josef Stalin ledde. Det svenska kommunistiska\r\npartiet var inte ett självständigt parti utan en del i den\r\nkommunistiska internationalen. Det fanns kontrol-\r\nlanter från Komintern som såg till att det svenska\r\nkommunistiska partiet fullföljde de intentioner som\r\nJosef Stalin hade. Han var de facto partiledare för det\r\nsvenska kommunistiska partiet. Så var historien,\r\nMurad Artin. Ni borde lägga ned ert parti!</pre><pre>Anf.  17  MURAD ARTIN (v):\r\nHerr talman! Göran Lennmarker sade faktiskt att\r\nkommunismen finns här och nu i riksdagen och rege-\r\nringen. Jag ska läsa för Göran Lennmarker vad som\r\nstår i vårt partiprogram. Jag ska inte läsa Internatio-\r\nnalen, även om det skulle ha passat jättebra i dag,\r\nmen jag ska läsa några ord ur partiprogrammet:\r\n\"Vänsterpartiet försvarar den parlamentariska\r\ndemokratin - - -.\"\r\n\"Det representativa flerpartisystemet är det bästa\r\nsättet att fatta övergripande beslut - - -.\"\r\n\"Vänsterpartiet respekterar beslut och lagar som\r\när fattade i demokratisk ordning.\"\r\nSluta, Göran Lennmarker, med lögner och sve-\r\npande anklagelser gentemot oss!</pre><pre>Anf.  18  HOLGER GUSTAFSSON (kd):\r\nHerr talman! Nu har regeringen fördömt främ-\r\nlingsfientligheten hos Haider, och det är bra. Men\r\nSverige måste också mobilisera utrikespolitisk kraft\r\natt exempelvis se Kinas agerande mot rörelsen Falun\r\ngong, en rörelse som ägnar sig åt kroppsrörelser,\r\ngymnastik och meditation och som nu uppfattas som\r\nett hot mot regimen. Såvitt jag känner till har den\r\ninga politiska ambitioner, men myndigheterna slår nu\r\nned dessa människor därför att de samlas på vissa\r\nställen och utför sina aktiviteter. Sådant här är oac-\r\nceptabelt, och det måste synliggöras också av den\r\nsvenska regeringen.\r\nI den deklaration vi har fått av utrikesministern i\r\ndag står det också om De baltiska ländernas år, och\r\ndet är bra. Men låt mig säga så här: Vi har fått viss\r\nkritik för att Polen i fokus blivit lite mer av ett\r\nsvenskt projekt än ett polskt projekt. Detta är synd.\r\nJag vill alltså uppmana regeringen att mera lyssna på\r\nBaltikum. Vilka är behoven där? Projektet måste\r\nstyras av människornas behov i Baltikum och inte bli\r\nett projekt för den svenska regeringen.\r\nSlutligen vill jag vända mig till Marianne Samu-\r\nelsson. Sex timmars arbetsdag kanske var ett drama-\r\ntiskt exempel. Men jag är inte säker på att om svens-\r\nka folket ska göra samma arbetsuppgifter på sex tim-\r\nmar som man i dag gör på åtta så minskar arbetsska-\r\ndorna, stressen och ohälsan och ger därmed ökade\r\nresurser och ökat engagemang till bistånd. Jag är inte\r\nsäker på det.</pre><pre>Anf.  19  MARIANNE ANDERSSON (c):\r\nHerr talman! Först vill jag vända mig till Vänster-\r\npartiet, som i dagens debatt har kritiserat Nato för de\r\nbombningar som genomfördes i Kosovo. Det kan\r\nman göra när det gäller utförandet, men frågan är hur\r\nvärldssamfundet skulle ha agerat enligt Vänsterparti-\r\net. Vilket annat alternativ stod till buds? Skulle\r\nvärldssamfundet stillatigande sett på hur fördrivning-\r\nen av kosovoalbaner accelererade för att också i vissa\r\nfall gå över i massakrer?\r\nSvenska Freds förre ordförande Magnus Jiborn\r\nargumenterar i debattboken Fredens gränsland just\r\nför hur oacceptabelt ett sådant agerande från världs-\r\nsamfundets sida i Bosnienkriget var. Bristen på poli-\r\ntisk vilja och förmåga att samla sig kring ett mer\r\nresolut ingripande drog ut kriget och ledde till att\r\noskyldiga civila inte skyddades, inte ens i de av FN\r\nskyddade zonerna. Brotten mot de mänskliga rättig-\r\nheterna kunde fortgå tack vare omvärldens tystnad.\r\nVad har Vänsterpartiet för alternativ när det gäller\r\natt agera? Vi har inte hört någonting om det. Jag\r\nskulle gärna vilja ha en kommentar - men det kanske\r\nblir vid ett annat tillfälle, eftersom Vänsterpartiet inte\r\nhar någon talartid kvar.\r\nSedan vill jag vända mig till utrikesministern, som\r\npratar om att vi måste arbeta förebyggande och an-\r\nvända FN. Självklart tycker vi att det är väldigt vik-\r\ntigt att göra det. Då vill jag bara säga en sak: Vi får\r\ninte glömma de konflikter som inte har storpolitisk\r\nbetydelse. Jag tänker särskilt på Afrika och det som\r\nhar kallats de glömda krigen. Vi kan ta Kongo-\r\nBrazzaville och Kongo-Kinshasa, som nu kallas Afri-\r\nkas världskrig. Omvärlden är egentligen inte så in-\r\ntresserad. Sedan har vi Etiopien och Eritrea, Västsa-\r\nhara och alla de konflikterna. Vi får inte glömma\r\ndem. Vi måste agera på samma sätt och med stor\r\nkraft driva på världssamfundet så att man inte glöm-\r\nmer bort den fattiga delen av världen när det handlar\r\nom konflikter. Här tror jag att vi är ganska överens,\r\noch det är viktigt.</pre><pre>Anf.  20  KARL-GÖRAN BI-\r\nÖRSMARK (fp):\r\nHerr talman! Vi ska lära av historien. Historien\r\nvisar på många misstag, men även på lyckade saker\r\nför utvecklingen. Ett historiskt skede som vi är inne i\r\nnu är det som jag har försökt ha som tema i dag: Bryt\r\nned gränser! Ett redskap i detta är det vi har varit inne\r\npå, nämligen demokratibyggande.\r\nMedborgare röstar inte fram företrädare som vill\r\nstarta krig. Det är därför vi inte heller kan se att de-\r\nmokratier startar krig med varandra. Därför är det så\r\notroligt viktigt att i olika sammanhang, inte minst när\r\ndet gäller utvecklingssamarbete, arbeta för demokra-\r\ntin.\r\nEtt hot i världen är naturligtvis de ökade klyftor-\r\nna. Klyftorna mellan den rika norra delen och den\r\nfattiga södra delen av vårt jordklot ökar.\r\nVärldsbanken visade i en statistisk uppgift här-\r\nomdagen att mer än halva världens befolkning lever\r\npå mindre än 2 dollar om dagen. Försök ta till er den\r\nsiffran, att leva på mindre än 16 kr om dagen. Det gör\r\nmer än halva världens befolkning. Det är klart att det\r\när grogrund för spänningar, konflikter och krig.\r\nHär har vi i vår del av världen ett absolut ansvar.\r\nVi kan inte springa ifrån det. Jag tycker att det är lite\r\ntragiskt, för detta insåg man i denna kammare - ja,\r\ndet var inte på den här platsen, men i det östra huset -\r\nför mer än 30 år sedan, när man lade fast enpro-\r\ncentsmålet. Nu har Socialdemokraterna, Vänsterparti-\r\net och Miljöpartiet en fin chans att i vårbudgeten\r\npresentera en mer expansiv biståndspolitik.</pre><pre>Anf.  21  MARIANNE SAMUELS-\r\nSON (mp):\r\nHerr talman! Jag vet inte om jag ska välja att tolka\r\nutrikesministern som hon uttryckte sig eller om jag\r\nska vara mer snäll i min tolkning. Men jag tror att jag\r\nhårdrar det och säger: När Rumänien kommer med i\r\nEU ska de lyfta miljöfrågorna. Det fanns ingen kopp-\r\nling mellan gruvolyckan i Rumänien och medlemska-\r\npet, för Spanien var medlem i EU när den olyckan\r\ninträffade. Regelsystemet lär väl inte vara så mycket\r\nbättre i den ena eller den andra delen.\r\nJag tycker att den kommentaren är lite förvånan-\r\nde.\r\nLikaså tycker jag att det är lite förvånande när ut-\r\nrikesministern gång på gång säger att Miljöpartiet\r\nborde bejaka samarbetet när det gäller säkerhetspoli-\r\ntiken. Vi tycker att samarbetet när det gäller säker-\r\nhetspolitiken ska ske på FN-nivå i ett globalt per-\r\nspektiv.\r\nJag måste säga att jag blev ganska förvånad och\r\nupprörd när jag läste att det ska hållas en stor militär\r\növning i Östersjön i juni månad. Östersjön är ett av\r\nvärldens mest förorenade innanhav och mycket käns-\r\nligt miljöområde. Juni månad är barnkammartiden för\r\nlivet i Östersjön och däromkring. Jag undrar verkli-\r\ngen om man har gjort miljökonsekvensanalys av\r\ndenna militära övning. Finns det någon som helst\r\nanledning att ha en sådan militär samövning när vi\r\ntror på fred och nedrustning?\r\nEn tredje sak som jag har noterat och som jag\r\ngärna skulle vilja ha ett besked om, men det lär jag\r\nväl inte få nu, är det som regeringen vill, nämligen att\r\nföra unionen närmare dess medlemmar. Jag skulle\r\ngärna vilja veta hur det ska gå till. Det har snarare\r\nblivit så att människor har tagit mer och mer avstånd\r\nfrån politiskt engagemang och samhällsengagemang\r\nde senaste åren. EU-medlemskapet har inte inneburit\r\natt människor har känt sig mer delaktiga, snarare\r\ntvärtom.</pre><pre>Anf.  22  VIOLA FURUBJELKE (s):\r\nHerr talman! Murad Artin efterlyste i sitt anföran-\r\nde en fördjupad debatt om FN. Jag ska ägna mitt\r\nanförande åt detta. Men innan jag börjar har jag en\r\nfråga som jag vill ställa till Holger Gustafsson som\r\nföreträdare för Kristdemokraterna.\r\nJag tyckte att de flesta av inläggen som  hölls av\r\noppositionens företrädare var mycket givna i debat-\r\nten. Men en sak förvånade mig och ett frågetecken\r\nkvarstår. Det är Holger Gustafssons mycket positiva\r\nansats när det gäller regeringens ställningstagande\r\ngentemot Jörg Haider i Österrike.\r\nEn kristdemokrat har KU-anmält utrikesministern\r\nför detta agerande. Jag vill bara fråga Holger Gustafs-\r\nson: Är det Kristdemokraterna som står bakom detta\r\neller är det Björn von der Esch som enskild ledamot\r\nsom har gjort anmälan?\r\nHerr talman! Så till FN. Aldrig förr har kraven\r\noch förväntningarna på FN varit så höga som under\r\ndet senaste årtiondet. Frustrationen över att FN inte\r\nförmår lösa all världens konflikter är stor och tar sig\r\nofta uttryck i starkt kritiska och besvikna frågor och\r\nkommentarer om världsorganisationen.\r\nFN som organisation får bära skulden för att dess\r\nmedlemsländer, framför allt de permanenta medlem-\r\nmarna i FN:s säkerhetsråd, inte förmår samverka. Hur\r\nofta har jag inte under de senaste åren mötts av åsik-\r\nter som: FN är för fattigt och svagt för att klara av att\r\nförhindra krig och skydda kommande generationer\r\nfrån krigets gissel, som det står i stadgan. En annan\r\nvanlig uppfattning är att FN-stadgan i sig, med sin\r\nbetoning på nationell suveränitet, är huvudproblemet.\r\nDagens krig uppstår ju i huvudsak inom länder. Kan\r\nman hantera det med dagens FN-stadga? Kan man\r\nhantera det inom dagens FN?\r\nÄr FN så svagt, fattigt och omodernt som kriti-\r\nkerna anser? Finns det i så fall några möjligheter att\r\nstärka och reformera FN? Är det önskvärt, eller ska\r\nman riva och bygga nytt?\r\nDet är djärva frågor, som sätter saken på sin spets,\r\noch de kräver sina svar.\r\nVi socialdemokrater har alltid sett FN-arbetet som\r\nen central del av svensk utrikespolitik. Därför vill vi\r\ndelta i och stimulera diskussionen om FN:s framtid.\r\nVi får inte väja undan för de provokativa frågeställ-\r\nningarna. Utan ifrågasättande, ingen utveckling.\r\nSamtidigt måste vi seriöst analysera varje förslag\r\noch se vart det leder. Det duger inte att bara ägna sig\r\nåt ytligt tyckande. För detta är FN alltför viktigt.\r\nDet är i dag svårt att säga vilken fråga som är den\r\nviktigaste för att FN-stadgans höga principer om fred,\r\nsolidaritet och mänsklig värdighet ska kunna uppnås.\r\nSambanden är mycket komplexa och aktörerna inte\r\nalltid fullt synliga.\r\nGlobaliseringen av ekonomierna, regelverket runt\r\nhandelsfrågorna och den ekonomiska maktfördel-\r\nningen i världen får förnyad aktualitet så snart sårbar-\r\nheten i världens ekonomiska system demonstreras.\r\nEtt börsras i ett land kan starta en lavin av kollapsan-\r\nde ekonomier i andra delar av världen. Ekonomisk\r\nkrigföring och valutaspekulationer är relativt nya\r\ningredienser i dagens säkerhetsdebatt, som vi måste\r\nskapa medvetenhet omkring.\r\nNär FN bildades för 55 år sedan var kanske upp-\r\ndelningen av ansvarsområden mellan säkerhetsrådet å\r\nena sidan och generalförsamlingen och FN:s olika\r\nspecialorgan för utvecklings-, befolknings-, barn-,\r\nkvinno-, miljö- och hälsofrågor å den andra funktio-\r\nnell. I dag blir det emellertid alltmer uppenbart att\r\ndessa frågor svårligen kan skiljas från säkerhetsfrå-\r\ngorna.\r\nDet är likaledes uppenbart att andra former av\r\nkonfliktlösning än de konventionellt militära måste\r\nutvecklas för att möta dessa komplexa orsakssam-\r\nmanhang. Det måste återspeglas i FN:s arbete att\r\nsäkerhetsbegreppet i dag har en helt annan innebörd\r\nän när FN-stadgan skrevs.\r\nMånga diskussioner om FN har sin grund i säker-\r\nhetsrådets beslut eller brist på beslut. Säkerhetsrådets\r\nsammansättning och arbetssätt är därför en central\r\nfråga när man diskuterar reformering av FN. Att\r\ndagens säkerhetsråd är behäftat med många brister\r\nhåller nog t.o.m. säkerhetsrådsmedlemmarna själva\r\nmed om. Det är ändå ett av de områden som är svå-\r\nrast att förändra. Det handlar om att förändra rådande\r\nmaktstrukturer, och de som måste göra det är de som\r\nsjälva har störst makt.\r\nFN:s medlemsländer har ökat i antal under de se-\r\nnaste åren, men säkerhetsrådet är i huvudsak en åter-\r\nspegling av de maktförhållanden som rådde när FN\r\nbildades. Det västeuropeiska inflytandet är opropor-\r\ntionerligt stort och andra regioner är underrepresente-\r\nrade. Säkerhetsrådets utvidgning är en demokratifråga\r\nav stor betydelse. Västvärldens synsätt och priorite-\r\nringar har alltför länge varit de förhärskande, och\r\nmånga utvecklingsländer anser med rätta att de sak-\r\nnar inflytande.\r\nDet är en farlig utveckling om säkerhetsrådets le-\r\ngitimitet fortsätter att ifrågasättas, eftersom de domi-\r\nnerande västorienterade länderna gärna vill se sig\r\nsjälva som garanter för en demokratisk utveckling i\r\nvärlden. Därmed blir deras ovilja att dela makten med\r\nfler för att uppnå en bättre representativitet i rådet\r\nsmått absurd. Man kan inte trovärdigt arbeta för de-\r\nmokratiska värden i en odemokratisk organisations-\r\nform. Den insikten måste säkerhetsrådets medlemmar\r\nsjälva komma fram till. Det går nämligen inte att\r\ngenomföra en utökning av säkerhetsrådet mot med-\r\nlemmarnas vilja. En demokratisk kultur måste således\r\nvinna insteg i säkerhetsrådet.\r\nHerr talman! Den svenska regeringen skulle med\r\nfördel kunna initiera en diskussion i EU-kretsen om\r\natt reducera EU-ländernas inflytande i rådet. Jag tror\r\natt det skulle uppfattas som mycket positivt och ge en\r\nskjuts åt förhandlingarna om en utökning. Frågan om\r\nsäkerhetsrådets utvidgning hänger intimt samman\r\nmed de permanenta medlemmarnas vetorätt. Vetot\r\nhar visserligen inte så ofta utlösts efter det kalla kri-\r\ngets slut, men vid ett par tillfällen har det på ett flag-\r\nrant sätt missbrukats. Vid andra tillfällen har risken\r\nför att ett veto skulle föreligga helt förhindrat en\r\nfrågas behandling i säkerhetsrådet. Vid två tillfällen\r\nhar det varit fråga om Kina, och USA har också vid\r\nflera tillfällen underlåtit att föra upp frågor på dag-\r\nordningen därför att man har trott att ett veto skulle\r\nföreligga.\r\nVetomakterna är naturligtvis medvetna om de\r\nstämningar som råder. De har nog försökt att minime-\r\nra användningen av vetot. Tyvärr har deras vilja att\r\nslippa vara den som utlöser vetot bidragit till att\r\nmånga frågor inte alls har kommit upp på säkerhets-\r\nrådets dagordning i dag precis som under det kalla\r\nkriget. I korridorkonsultationer har man kommit fram\r\ntill att det inte går att enas i en fråga. Det är det dolda\r\nvetot, och det är inte ett dugg bättre än ett öppet veto.\r\nDet innebär att man inte vet vem som filibustrar eller\r\npå vilka grunder det sker. Då är det mycket svårare\r\natt utöva en folklig påtryckning.\r\nVetots vara eller inte vara är en mycket komplice-\r\nrad fråga. Vetots tillkomst var att skydda stormakter-\r\nna från att konfronteras i en konflikt som kanske var\r\nvärre än den som vetot var relaterat till. Men för att\r\nvetot verkligen ska kunna minimeras behövs frivilliga\r\növerenskommelser. Vi behöver en vetofri kultur i\r\nsäkerhetsrådet.\r\nHerr talman! På de frågor som jag ställde inled-\r\nningsvis, om FN var för gammalmodigt, svagt och\r\nfattigt, vill jag svara följande. FN är ekonomiskt svagt\r\nframför allt därför att USA inte betalar sina avgifter,\r\nmen FN är en stark organisation med en modern\r\ninriktning på mänskliga rättigheter och dess stadga är\r\nfortfarande aktuell - liksom MR-konventionerna och\r\nden allmänna förklaringen om mänskliga rättigheter.\r\nSverige är bra för FN. FN är bra för Sverige.</pre><pre>Anf.  23  HOLGER GUSTAFSSON (kd) re-\r\nplik:\r\nHerr talman! Jag vill svara på följande sätt i fråga\r\nom Björn von der Esch och mitt agerande när det\r\ngäller Österrike. Björn von der Esch agerande är\r\nsjälvfallet en fråga om hur ärendet har handlagts och\r\nen kritik mot att regeringen inte i ett tidigt skede hade\r\nen diskussion med Utrikesnämnden.\r\nJag har tidigt agerat i den sakpolitiska frågan. Där\r\nhar det inte rått något tvivel om var partiet står. Jag\r\ntror inte att det ska vara svårt att skilja på att vi är\r\nkritiska mot handläggningen. Det hade varit bättre om\r\nsamtliga, eller ett flertal, partier hade ställt upp ge-\r\nnom en överläggning i Utrikesnämnden. Sverige hade\r\nsom land tjänat på den ordningen.\r\nJag har tidigt i ett pressmeddelande informerat om\r\ndet sakpolitiska läget, dvs. var partiet står i Österrike-\r\nfrågan. Det har varit solklart. Jag hoppas att jag har\r\nredogjort för det också här i dag.</pre><pre>Anf.  24  VIOLA FURUBJELKE (s) replik:\r\nHerr talman! Jag välkomnar detta klargörande in-\r\nlägg. Det innebär i sak att kristdemokraterna står\r\nbakom regeringens ställningstagande och anser att\r\nJörg Haiders frihetsparti på olika sätt bör fördömas\r\noch att aktionen antagen av ordförandelandet i EU\r\noch medlemsländerna är riktig. Då ser jag KU-\r\nanmälan som ett mindre problem.</pre><pre>Anf.  25  BJÖRN VON DER ESCH (kd) re-\r\nplik:\r\nHerr talman! Nu fick vi delvis bekräftat vad saken\r\nrör. Det är inte första gången som man på ett försåt-\r\nligt sätt från socialdemokratiskt håll har kopplat ihop\r\nmin anmälan till Utrikesnämnden med fallet Haider.\r\nDet är inte det det handlar om. Det handlar om att\r\nregeringen i en av de största utrikespolitiska frågor vi\r\növer huvud taget har haft inte har gått till Utrikes-\r\nnämnden. Detta står i direkt strid med grundlagen.\r\nEftersom jag sitter i KU, och det är en av mina upp-\r\ngifter att bevaka att grundlagen följs även av rege-\r\nringen, har jag gjort denna anmälan - ingenting annat.</pre><pre>Anf.  26  VIOLA FURUBJELKE (s) replik:\r\nHerr talman! Eftersom Björn von der Esch nu får\r\ntillfälle att förklara sig finns det inte skäl att höja\r\nrösten utan i stället att tacksamt ta emot tillfället.\r\nÅterigen bekräftas att kristdemokraterna står bakom\r\nden isolering av Jörg Haiders frihetsparti som rege-\r\nringen har svarat för. Procedurfrågan får i övrigt\r\nsjälvklart löpa enligt de regler som finns i riksdagen.</pre><pre>Anf.  27  BJÖRN VON DER ESCH (kd) re-\r\nplik:\r\nHerr talman! Det är inte bara Viola Furubjelke\r\nsom har kopplat detta till Haider - och gjorde det\r\nåterigen. Även utrikesministern gjorde det på ett\r\nmycket försåtligt sätt i Aftonbladet.</pre><pre>Anf.  28  VIOLA FURUBJELKE (s) replik:\r\nHerr talman! Jag kan självfallet bara svara för mi-\r\nna egna funderingar. För mig har det framstått som\r\nom kopplingen var självklar och naturlig. Jag är glad\r\natt detta har utretts och att det inte finns några mot-\r\nsättningar mellan kristdemokraterna och socialdemo-\r\nkraterna i agerandet mot Jörg Haiders parti.</pre><pre>Anf.  29  KARL-GÖRAN BIÖRSMARK (fp)\r\nreplik:\r\nHerr talman! Viola Furubjelke hade ett intressant\r\noch bra resonemang kring FN-stadgan och en eventu-\r\nell reformering av densamma. Jag håller med om att\r\ndet är annorlunda i dag än när FN bildades. Det var\r\ndå ett femtiotal stater, och det är nästan fyra gånger\r\nfler i dag. Det blir påfrestningar i själva organisatio-\r\nnen.\r\nViola Furubjelke sade att säkerhetsbegreppet är\r\nhelt annorlunda, och säkerhetsrådet hade nog inte sett\r\nut så om det hade bildats för första gången i dag.\r\nUtvecklingsländernas inflytande är undermåligt med\r\ntanke på deras intressen och storlek.\r\nViola Furubjelke sade att hon tyckte att EU skulle\r\nta initiativ för att förändra stadgan - åtminstone få i\r\ngång arbetet. Eftersom utrikesministern är kvar finns\r\ndet en möjlighet att uppmana henne att ta ett initiativ i\r\nden riktningen. Är Viola Furubjelke beredd att göra\r\ndet?</pre><pre>Anf.  30  VIOLA FURUBJELKE (s) replik:\r\nHerr talman! Jag sade att jag skulle välkomna om\r\nSveriges regering i EU-kretsen kunde initiera att EU\r\nminskade sina platser i säkerhetsrådet. Det skulle\r\nsäkert välkomnas och innebära ett positivare klimat\r\nför förhandlingarna om en utvidgning av rådet. Själv-\r\nfallet utgår jag från att utrikesministern lyssnar på\r\ndetta.\r\nDet är inte EU som har platserna i dag. Även om\r\ndet sker en EU-samordning också i FN-frågor sitter\r\nman på var sitt mandat i säkerhetsrådet. Icke desto\r\nmindre är det en stark dominans av västorienterade\r\nländer. Mycket av den kritik som utvecklingsländerna\r\nhar mot säkerhetsrådet går ut på att de inte känner sig\r\nrimligt representerade. Jag utgår från att frågan kan\r\nfortsätta att diskuteras.</pre><pre>Anf.  31  KARL-GÖRAN BIÖRSMARK (fp)\r\nreplik:\r\nHerr talman! Jag är glad att Viola Furubjelke har\r\nfört in det här resonemanget. Jag har haft det uppe\r\ntidigare i omgångar, just om reformeringen av FN-\r\nstadgan, bl.a. mot bakgrund av Carlsson-Ramphal-\r\nrapporten. Då har det varit ett ganska svalt intresse\r\nfrån Viola Furubjelke och från andras sida att över\r\nhuvud taget röra FN-stadgan; man har trott att det\r\nskulle riva upp så mycket att det skulle förlama.\r\nJag välkomnar denna sinnesförändring och hoppas\r\natt ett initiativ ska tas av Sverige. Vi har ett bra mate-\r\nrial att bygga på i Carlsson-Ramphal-rapporten Vårt\r\nglobala grannskap.</pre><pre>Anf.  32  VIOLA FURUBJELKE (s) replik:\r\nHerr talman! Jag är ledsen, men det föreligger\r\nkanske ett missförstånd. Karl-Göran Biörsmark hörde\r\nsäkert också att jag sade att det måste ske på frivillig-\r\nhetens väg från de länder som i dag sitter på makten\r\noch som är permanenta medlemmar och vetomakter.\r\nEn sådan här diskussion bör självfallet leda fram\r\ntill att vetomakterna och de permanenta staterna själ-\r\nva föreslår denna reduktion. Det är inte en stadgeänd-\r\nring av den ordning som vi tidigare har diskuterat, när\r\nman skulle tvinga fram en helt annan ordning i säker-\r\nhetsrådet och med våld tvinga bort vetot. Det går\r\ntyvärr inte att kommendera bort de avarter som vi i\r\ndag ser, som är rester från den tid när FN bildades\r\noch det var en kalla kriget-atmosfär.\r\nVi hoppas ändå, eftersom debatten är i full gång,\r\natt vi kan se resultat inom en snar framtid så att FN\r\nkan stärkas, fungera på ett bättre sätt och få större\r\nlegitimitet och auktoritet.</pre><pre>Anf.  33  BERTIL PERSSON (m):\r\nHerr talman! Vårt mål är en värld med respekt för\r\nmänniskovärdet och för mänskliga rättigheter, en\r\nvärld med rättvisa, ett rättssamhälle och välfärd för\r\nalla.\r\nTrots detta är det så att 1 miljard människor som-\r\nnar hungrande, och det är lika många sedan åratal\r\ntillbaka. Andelen har minskat, men antalet är det-\r\nsamma. Det här är naturligtvis helt oacceptabelt. Det\r\ngäller faktiskt att inte ge upp, utan ändra metoderna.\r\nVi har haft biståndsarbete i snart ett halvt sekel, och\r\nvi har inte kommit längre än hit.\r\nFattigdomen måste utrotas. Biståndet måste bli\r\nbättre. Det måste bli annorlunda. Det måste bli ett led\r\ni en samlad utrikespolitik. Vi kan se att det är möjligt\r\natt utrota fattigdomen, att gå till relativ välfärd inom\r\nloppet av 20-30 år, om vi tittar på Stillahavsasien. År\r\n2015 ska antalet fattiga ha halverats, och fattigdomen\r\nska kunna vara borta relativt snart därefter, så att vi\r\nkan koncentrera oss enbart på katastrofbiståndet.\r\nKunskaperna har ackumulerats, och vi vet ganska\r\nväl vad som är framgångsrikt, men det gäller också\r\nför oss att tillämpa de här metoderna.\r\nHotet mot utvecklingen är framför allt bad gover-\r\nnance, vanstyre. Vi vet dessutom att bistånd förvärrar\r\nsituationen i vanstyrda länder. Vi vet också att nästan\r\nhälften av världens dollarbiljonärer finns i tredje\r\nvärlden, och de måste också fås att bidra till att utrota\r\nfattigdomen.\r\nI länder med good governance, bra styre, leder bi-\r\nståndet till snabba resultat. Vi vet att bra projekt ock-\r\nså ger snabba resultat men att dåliga projekt aldrig\r\nblir bättre för att man håller på med dem i långliga\r\ntider.\r\nSkuldsanering är en utomordentligt viktig metod\r\natt ge utvecklingsinriktade regimer möjlighet att slip-\r\npa dras med tidigare regimers bördor.\r\nVi vet att frihandeln är den viktigaste insats vi kan\r\ngöra för tredje världen. Deras handel är mer än tio\r\ngånger större än det bistånd de får. Men vi måste\r\nsamtidigt vara medvetna om att det kan upplevas som\r\nett hot mot egna svaga branscher, samtidigt som vi\r\nockså ska veta att det i realiteten skapar generell\r\nvälfärd för alla. Men det gäller att hålla vakt mot\r\ndolda handelshinder.\r\nKunskapsöverföring måste vara det viktigaste in-\r\nslaget i biståndet. Det handlar inte längre om välgö-\r\nrenhet och gåvor. Det handlar om att biståndet ska\r\nvara oljan i motorn, inte bensinen i tanken. Det gäller\r\natt hjälpa till och bygga upp och stärka marknadseko-\r\nnomins institutioner, stärka rättssamhället och stärka\r\ndemokratin. Det handlar om att satsa på utveckling av\r\nfamiljejordbruk och småföretag, inte minst för kvin-\r\nnor, att se till att basala funktioner som skola, inte\r\nminst för flickorna, och hälsovård fungerar samt att\r\nhjälpa till att bekämpa aidsepidemierna.\r\nJag tror att vi måste inrikta oss på att vårt bistånd\r\nalltmer ska koncentreras och göras flexibelt och att\r\nman ska kraftsamla när det gäller Afrika. Afrika har\r\ngenomgått sina tre konsekutiva katastrofer: slavhan-\r\ndeln, kolonialismen och socialismen. Det är där fat-\r\ntigdomen ökar och där aids ökar, och det är där kri-\r\ngen vållar så svåra mänskliga offer.\r\nMen det finns också ljuspunkter. Moçambique\r\noch Botswana är de länder som leder tillväxtligan för\r\nnärvarande.\r\nJag tror att det är viktigt att vi när vi gör insatser-\r\nna i framtiden går in och satsar rejält på länder där\r\nman har förutsättningar att nå resultat, gör kraftfulla\r\ninsatser, gärna i trepartssamarbete, med något land\r\ninvolverat som har gått från fattigdomsfällan till väl-\r\nstånd, för att dra nytta av de erfarenheter som man\r\nkan få därifrån.\r\nJag tror också att det är viktigt med en planerad\r\nnedtrappning, så att man på ett planerat sätt överför\r\nansvaret för utvecklingen till det lokala styret i den\r\ntakt som tillväxten skapar möjligheter. Jag tror att det\r\när viktigt att sätta upp slutdatum för de insatser vi\r\ngör.\r\nJag tror också att det är viktigt att planeringen av\r\nbiståndet sker på platsen, att utvecklingsavdelningen\r\nför Sida ligger i Afrika, så att man har nära kännedom\r\nom de aktuella lokala problemen.\r\nVi ska nu få en biståndspolitisk utredning, och jag\r\ntycker att det är utmärkt. Det är oerhört viktigt att vi\r\nnu också drar nytta av alla de forskningsresultat som\r\nhar kommit fram de senaste åren och att vi koncentre-\r\nrar oss på att utrota fattigdomen - den är obehövlig,\r\ngrym och oacceptabel - och på att arbeta med mätba-\r\nra mål så att vi hela tiden vet vad vi gör.\r\nHerr talman! Vi ska skapa fred, demokrati, tillväxt\r\noch utveckling i hela världen.</pre><pre>Anf.  34  LARS OHLY (v):\r\nHerr talman! Det finns många vackra ord i rege-\r\nringens deklaration om utrikespolitiken. Målsättning-\r\narna är fina, och många av formuleringarna är det\r\nväldigt lätt att ställa upp på.\r\nSamtidigt finns det i praktiken en glidning i den\r\nsvenska utrikespolitiken. Vi har sett små positionsför-\r\nskjutningar i viktiga frågor som sammantaget ger en\r\nannan bild av svensk utrikespolitik än den som fanns\r\nför 10 eller 15 år sedan.\r\nI flera fall kan dessa positionsförskjutningar\r\nknappast förklaras på något annat sätt än med EU-\r\nmedlemskapet. Det märkliga är att varje litet steg i\r\nEU-anpassning tas under starka försäkringar från\r\nregeringen om att ingenting egentligen har förändrats.\r\nMen så småningom blir det nog svårt och kanske\r\nomöjligt för regeringen att påstå att svensk utrikespo-\r\nlitik är densamma som den har varit.\r\nDet är naturligtvis så att politiken ska förändras i\r\ntakt med verkligheten. Men då är det också viktigt att\r\nman lyckas argumentera för vilken förändrad verklig-\r\nhet som man har att ta ställning till och varför föränd-\r\nringarna i verkligheten har lett till de ställningstagan-\r\nden man har gjort.\r\nInförandet av en militär dimension i den europeis-\r\nka unionen gör det allt svårare att på sikt tala om\r\nmilitär alliansfrihet, särskilt med den formulering i\r\nden säkerhetspolitiska doktrinen som gäller sedan\r\n1992 om vår militära alliansfrihet, syftande till att\r\nvårt land ska kunna vara neutralt i händelse av krig i\r\nvårt närområde.\r\nNär Vänsterpartiet påpekade detta efter Kölnmötet\r\noch inför EU-parlamentsvalet i somras påstod rege-\r\nringsrepresentanter att vi överdrev. Det sker inga\r\nstora förändringar här. Det är inte frågan om att över-\r\nge den traditionella alliansfrihet och neutralitetspoli-\r\ntik som Sverige har stått för. Nu börjar tydligen rege-\r\nringsföreträdare själva inse att deras retorik inte rik-\r\ntigt stämmer överens med praktiken. Vice statsmi-\r\nnistern Lena Hjelm-Walléns uttalande om att neutra-\r\nliteten kan tas bort ur doktrinen kommer kanske där-\r\nför inte så överraskande. Den alliansfrihet som rege-\r\nringen förespråkar har knappast samma innebörd som\r\nvi traditionellt vant oss vid. Snarare handlar det om\r\natt förminska alliansfriheten till att enbart handla om\r\natt Sverige inte ingår i en överenskommelse om öm-\r\nsesidiga försvarsförpliktelser med andra nationer.\r\nTyvärr har den nya svenska utrikespolitiken också\r\ninslag av undfallenhet mot stormakter. Den svenska\r\nalliansfriheten och neutralitetspolitiken har aldrig\r\ninneburit att Sverige har avstått från att protestera\r\ntydligt. Sverige har aldrig varit likgiltigt inför för-\r\ntryck, inför krig och inför orättvisor i namn av neut-\r\nraliteten - tvärtom. Det är bara moderaterna som\r\nförtalar den svenska neutralitetspolitiken genom att\r\npåstå något sådant. Men när Nato med USA i spetsen\r\nutan folkrättsligt stöd eller FN-mandat påbörjat\r\nbombningarna mot Jugoslavien mumlade regeringen\r\noch talade om att det inte fanns något entydigt stöd i\r\nfolkrätten för dessa militära attacker mot civilbefolk-\r\nningen, men man uttryckte förståelse för dem. Ett\r\nsådant ställningstagande hade inte varit möjligt för 15\r\når sedan.\r\nMarianne Andersson frågade vad Vänsterpartiets\r\nalternativ var. Vi tycker det för väldigt långt om man\r\naccepterar att ett antal stater, en militär allians eller en\r\nsupermakt tar sig rätten att använda våld i en natio-\r\nnell konflikt. Tycker Marianne Andersson att det är\r\nrimligt att vi nu förespråkar en militär intervention i\r\nRyssland, som faktiskt håller på att kriga på samma\r\nnesliga och skändliga sätt som Milosevic gjorde i\r\nKosovo? Är det rimligt att svenska soldater skulle ha\r\ndeltagit? Det borde vara en naturlig följd av Marianne\r\nAnderssons resonemang. Skulle Marianne Andersson\r\noch Centerpartiet ha förespråkat att en svensk militär\r\nkontingent skulle ha skickats för att delta i attackerna\r\nmot Jugoslavien?\r\nJag är glad över de klara ställningstaganden som\r\ndeklarationen innehåller vad det gäller Rysslands\r\növerfall på befolkningen i Tjetjenien. Jag hoppas att\r\ndet också leder till handling. Särskilt vill jag framhä-\r\nva det olämpliga i att militärt samöva med en stat som\r\nbedriver ett utrotningskrig.\r\nIndignationen har varit stor över att högerpopu-\r\nlisten Jörg Haider har varit med och bildat regering i\r\nÖsterrike. Det finns få som kan säga med samma\r\nsjälvklarhet att de tillhör Jörg Haiders största politis-\r\nka fiender som jag kan göra. Jörg Haider står t.ex. för\r\nförbudet av kommunistpartiet i Österrike som en del.\r\nDet är naturligtvis en skam och en mörkrets dag i\r\nEuropa när hans främlingsfientliga parti tar del av\r\nregeringsmakten.\r\nMen när EU börjar uttala sig om regeringsbild-\r\nningen i ett enskilt land går man väldigt långt. Den\r\nsvenska regeringen avbryter kontakter med Österrike\r\npå ministernivå och slår därmed ett ganska svårslaget\r\nrekord i ogenomtänkt handlande. Menar regeringen\r\natt EU ska lägga sig i regeringsbildningen i ett enskilt\r\nland? Menar man allvar med att man inte ska ha någ-\r\nra kontakter med Österrike på ministernivå borde\r\nockså det rimliga förhållningssättet vara att man ifrå-\r\ngasätter den utbildning av österrikiska stridspiloter\r\nsom försiggår i Sverige eller det samarbete som syftar\r\ntill att sälja JAS till Österrike. Björn von Sydow får\r\ninte skaka hand med sin österrikiske försvarsminis-\r\nterkollega, men sälja JAS går bra.\r\nNär Göran Persson i lördags kommenterade Sve-\r\nriges eget ansvar och regeringens eget ansvar för\r\nrasismens utbredning sade han att det till viss del\r\nberodde på att Sverige tagit emot för många invandra-\r\nre. Men det är vi, sade han, på väg att rätta till.\r\nDet är en ny strategi som heter duga mot höger-\r\npopulisterna, må jag säga. Man slår högerpopulismen\r\npå fingrarna genom att göra som de vill.\r\nOckså regeringens helomvändning när det gäller\r\nTurkiets status som kandidatland till EU är ett exem-\r\npel på att enhetligheten inom EU väger tyngre än\r\nregeringens egen politik. Så sent som i november\r\nansåg regeringen inte att Turkiet var värdigt att tas\r\nupp i kandidatkretsen, men på en månad skedde tyd-\r\nligen så avgörande förändringar i Turkiets politik att\r\ndet som tidigare hade varit felaktigt plötsligt blev rätt.\r\nJa, politiken ska förändras i takt med verkligheten.\r\nMen regeringen har misslyckats med att tala om vad\r\nsom har gjort svensk neutralitetspolitik omodern,\r\nvarför det nu är okej med brott mot folkrätten, på\r\nvilket sätt EU har att göra med regeringsbildningen i\r\nett medlemsland efter ett demokratiskt val, vilka stora\r\nförbättringar den förtryckta minoriteten i Turkiet har\r\nerhållit eller varför Ny demokratis flyktingpolitik var\r\nfel 1991 men rätt nu. Man måste ha en konsekvens\r\noch en linje i utrikespolitiken, och tyvärr saknas det\r\nmånga gånger.</pre><pre>\r\nAnf.  35  MARIANNE ANDERSSON (c) re-\r\nplik:\r\nHerr talman! I stället för att redovisa alternativ går\r\nLars Ohly till motangrepp och frågar hur vi ska han-\r\ntera frågan om Tjetjenien. Det är naturligtvis i och för\r\nsig en berättigad fråga. Men vad ville Vänsterpartiet\r\natt man skulle ha gjort i Kosovo i det läge som var?\r\nVi kan räkna upp massor av misstag som skedde på\r\nvägen fram till Natoaktionen; visst kan vi göra det.\r\nJag stod många gånger på Norrmalmstorg och talade\r\nom Kosovo år innan detta hände. Vi kunde förutse\r\nhur det skulle bli, och världssamfundet gjorde ingen-\r\nting. Vi kan vara oerhört starkt kritiska mot den pro-\r\ncessen och den utvecklingen, och mot oviljan att med\r\nkraft ta tag i de problem som fanns i Kosovo.\r\nSedan blev det som det blev. Då kunde, som jag\r\nser det, världen inte stillasittande titta på när den\r\netniska rensningen bara ökade och ökade i Kosovo.\r\nDärför måste man göra någonting.</pre><pre>Anf.  36  LARS OHLY (v) replik:\r\nHerr talman! Våldsanvändning i konflikter ska\r\nalltid vara den allra sista utvägen. Jag menar att freds-\r\nförhandlingarna i Rambouillet inte fördes på ett seri-\r\nöst sätt för att undvika den sista utvägen. Det är också\r\nså att FN-systemet dels inte tog sitt ansvar, dels i ett\r\navgörande läge helt ställdes åt sidan. Den etniska\r\nrensningen i Kosovo fördubblades eller tredubblades\r\nefter Natos angrepp.\r\nPrincipiellt leder det väldigt långt om man accep-\r\nterar att en superstat eller en militär allians självt\r\ntolkar när våld får användas - när militär makt ska\r\nanvändas - utan att höra världssamfundet. Därför är\r\nmina frågor fullt berättigade. Vilka principer för det\r\nmot i världsgemenskapen? Vad anser Marianne An-\r\ndersson att vi ska göra med Ryssland? Tycker Mari-\r\nanne Andersson att vi skulle ha sänt svenska bomb-\r\nplan till Jugoslavien?</pre><pre>Anf.  37  MARIANNE ANDERSSON (c) re-\r\nplik:\r\nHerr talman! Jag håller verkligen med om att våld\r\när den sista utvägen när det gäller att hantera sådana\r\nhär konflikter. Som jag sade tidigare begicks massor\r\nav fel under vägen, men vi kan inte göra någonting åt\r\ndem i efterhand. Detta må bli en lärdom.\r\nNär det gäller Tjetjenien är läget tyvärr så att det\r\när svårare med en stor makt som Ryssland. Vi vet det.\r\nVi befinner oss i en utveckling när det gäller folkrät-\r\nten. Den väg som man måste gå som jag ser det är att\r\ndet som hände i Kosovo måste vara ett undantag. Där\r\när vi helt överens. Men vi måste ha en utveckling där\r\nvi ser att det är mer accepterat att ingripa i ett land, att\r\ningripa i förebyggande syfte.\r\nJag tror att alla i den här kammaren är väldigt\r\növerens om att vi måste göra på det sättet. Vi har inte\r\nkommit dithän ännu. Det är många svårigheter, och\r\ndet finns många svagheter i den här processen. Men\r\ndet är ändå den vägen vi måste gå. Till slut kan det\r\nändå vara så att våld måste tillgripas.</pre><pre>Anf.  38  LARS OHLY (v) replik:\r\nHerr talman! Jag välkomnar Marianne Anderssons\r\nklara uppfattning att det här måste vara ett beklagligt\r\nundantag. Frågan är: Hur förändrar vi det internatio-\r\nnella rättssystemet? Hur förändrar vi Förenta natio-\r\nnerna? Gör vi det genom att starka stater tar sig rätten\r\natt sätta sig över de regler som gäller internationellt?\r\nEller gör vi det genom ett tålmodigt och svårt för-\r\nhandlingsarbete helt i linje med det som Viola Fu-\r\nrubjelke sade i sitt anförande?\r\nEtt förändringsarbete är helt nödvändigt. Det gäl-\r\nler inte bara vetorätten i säkerhetsrådet utan framför\r\nallt handlar det om att få en internationell rättsordning\r\nsom kan hantera konflikter som var oerhört ovanliga\r\nnär Förenta nationerna bildades. Det arbetet är jag\r\nberedd att tillsammans med Marianne Andersson\r\nförsöka driva på. Men jag kan aldrig acceptera att en\r\nmilitär allians får tolka när våldsanvändning är riktig\r\noch göra det utifrån sina egna säkerhetspolitiska be-\r\ndömningar.</pre><pre>Anf.  39  VIOLA FURUBJELKE (s) replik:\r\nHerr talman! Jag tycker att Lars Ohly gör det väl-\r\ndigt lätt för sig när han förskjuter fokus beträffande\r\nFrihetspartiet i Österrikes regeringsbildning så att det\r\ni stället handlar om krigsmaterielexport, eventuell\r\nsådan, från Sverige. Jag vill ha klarhet i var Vänster-\r\npartiet står i den här frågan.\r\nJag ser i ett citat från EU-parlamentet att Vänster-\r\npartiets ledamot Herman Schmid säger att det österri-\r\nkiska folket har gjort ett val som inte gillas när det\r\ngäller Haider. Men när nu alla människor säger att de\r\ninte vill finna sig i det här underkänner man ju det\r\nösterrikiska folkets rätt att välja sina partier självt.\r\nÄr det en gängse uppfattning att man kan hänvisa\r\ntill den regeringsbildning som nu har skett och skylla\r\nresultatet på det österrikiska folket?</pre><pre>Anf.  40  LARS OHLY (v) replik:\r\nHerr talman! Jag tycker att Herman Schmids citat\r\när alldeles utmärkt. Det är nämligen så  att vi ska\r\nbekämpa alla främlingsfientliga, rasistiska, högerpo-\r\npulistiska tendenser i Sverige såväl som utomlands,\r\nmen vi ska göra det i en öppen debatt. Och vi ska inte\r\nutesluta möjligheten att det finns ett antal människor\r\nsom vill rösta på ett parti som står för dessa förhatliga\r\nåsikter. I Sverige har vi haft ett sådant parti, som\r\ndessutom var ett stödparti åt en borgerlig regering. Vi\r\nhar haft ett parti som har gått i de grumliga träskmar-\r\nkerna av rasism och främlingsfientlighet.\r\nJag försökte bekämpa dem på gator och torg. Jag\r\nförsökte bekämpa dem genom artiklar. Jag är säker på\r\natt Viola Furubjelke gjorde samma sak. Men inte ska\r\nvi underkänna de människor som efter en demokra-\r\ntisk process väljer ett alternativ i ett demokratiskt\r\nland.</pre><pre>Anf.  41  VIOLA FURUBJELKE (s) replik:\r\nHerr talman! Jag tycker att det är fel att skylla ett\r\nhelt folk för den regeringsbildning som nu sker i\r\nÖsterrike och som är oönskad av ett flertal regeringar.\r\nI stället anser jag att skulden ligger hos det konserva-\r\ntiva partiet, som har tagit in Frihetspartiet i regerings-\r\nbildningen. Det torde inte vara omöjligt att bilda en\r\nminoritetsregering i Österrike heller. Man kunde\r\nockså ha fortsatt ansträngningarna tillsammans med\r\nSocialdemokraterna. De konservativa, och modera-\r\nterna här, väljer att skylla på socialdemokraterna för\r\natt man inte nådde ända fram. Men det är trots allt det\r\nkonservativa partiet som har sett till att Jörg Haiders\r\nparti har kommit i regeringsställning - inte det öster-\r\nrikiska folket. De fick 27 %, och det är väldigt illa-\r\nvarslande. Men det är ingen majoritet som ensam bär\r\ntill regering.</pre><pre>Anf.  42  LARS OHLY (v) replik:\r\nHerr talman! Vi skyller definitivt inte Haiders\r\nframgångar på ett helt folk. Och det finns säkert ett\r\nstort ansvar för det konservativa ÖVP, liksom för\r\nSocialdemokraterna i Österrike - särskilt med tanke\r\npå den korrupta samregim som har funnits under ett\r\nantal år och som har gjort det omöjligt att hitta alter-\r\nnativ i politiken. Det har varit ett val utan egentligt\r\nval. Människor får rösta men inte välja. Det är klart\r\natt sådden är tydlig, och skörden blir därefter. Men\r\nvad ni attackerar är skörden och inte sådden.\r\nLikadant är det med den politik som socialdemo-\r\nkrater står för. Det gäller t.ex. Poul Nyrup Rasmus-\r\nsen, som efter nyår höll ett av de mer främlingsfient-\r\nliga tal som hållits av en nordisk statsminister någon-\r\nsin. Ni vill på det här sättet säga: Vi är minsann emot\r\nrasism - tillsammans med Poul Nyrup Rasmussen,\r\nsom går det danska främlingsfientliga folkpartiet till\r\nmötes genom sitt agerande.\r\nJag tycker att det är viktigt att skilja på sådden\r\noch skörden. Bekämpa sådden så får vi en annan\r\nskörd.</pre><pre>Anf.  43  SVEN BERGSTRÖM (c):\r\nHerr talman! Vi lever i en omvälvande tid i början\r\nav det nya millenniet. Det internationella samarbetet\r\nutvecklas, och världen blir alltmer globaliserad. Län-\r\nder och världsdelar blir alltmer inflätade i ett globalt\r\nsamhälle och en global ekonomi. Den här utveckling-\r\nen är positiv på många sätt, men den innebär också\r\nuppenbara risker.\r\nSveriges roll i Europa har starkt förändrats sedan\r\nkommunismens fall för lite mer än ett decennium\r\nsedan. Vi har i dag större möjligheter än kanske nå-\r\ngonsin tidigare att medverka till att binda samman\r\nhela Europa i ett fungerande samarbete. Vår utgångs-\r\npunkt och tradition som ett alliansfritt land med starkt\r\ninternationellt engagemang för frihandel och solida-\r\nritet med tredje världen ger oss särskilda möjligheter\r\natt nå framgång i det här arbetet.\r\nEn annan stark utgångspunkt i detta arbete är den\r\nbakgrund vi har i det nordiska samarbetet. Jag note-\r\nrade särskilt att också utrikesministern, som nu har\r\ngått, betonade det nordiska perspektivet och Östersjö-\r\nsamarbetet i dagens regeringsdeklaration. Det nordis-\r\nka samarbetet är och förblir enligt Centerpartiets\r\nuppfattning en stor tillgång och en viktig del i Sveri-\r\nges internationella arbete. Värderingar och principer\r\nsom fri rörlighet, decentralisering, öppenhet och of-\r\nfentlighet är nyckelord som förtjänar en vidare sprid-\r\nning.\r\nEn starkare nordlig dimension har också tillförts\r\nEU-samarbetet genom Sveriges och Finlands med-\r\nlemskap. Ett fördjupat samarbete inom Barentsregio-\r\nnen har kunnat påbörjas, och det är mycket viktigt att\r\ndet kan komma vidare.\r\nHerr talman! En stor fråga för framtiden är vilken\r\nfortsatt roll vårt land ska ha i det europeiska samar-\r\nbetet. Jag tänker i mitt fortsatta inlägg koncentrera\r\nmig på hur vi nu hanterar den fråga som utgör något\r\nav ett vägval i fråga om hur Sveriges samarbete i\r\nEuropa ska utvecklas. Det handlar om Sverige och\r\nEMU.\r\nEn knapp majoritet av de svenska väljarna röstade\r\n1994 för att Sverige skulle bli medlem i Europeiska\r\nunionen. Detta innebar emellertid inget folkligt klar-\r\ntecken för att vårt land ska reduceras till något som\r\nskulle kunna bli en nordlig delstat i en framväxande\r\nfederal stat, ett Europas förenta stater.\r\nI dag går utvecklingen inom EU i tydlig federalis-\r\ntisk riktning. Senaste exemplet är väl agerandet i\r\nÖsterrikefrågan, oavsett vad man tycker om det i sak.\r\nDär har Marianne Andersson utvecklat Centerpartiets\r\nståndpunkt. Den här utvecklingen förnekas ofta av de\r\nmest pådrivande unionsförespråkarna. Det gör man\r\nav taktiska skäl. Man försöker dölja det för folket. De\r\nsom vill utveckla unionen i federalistisk riktning vet\r\nnaturligtvis att medborgarna i Sverige är rätt motsträ-\r\nviga, för att uttrycka det försiktigt, när det gäller att\r\nge upp den nationella självständigheten.\r\nVi måste sätta in EMU-frågan i det här samman-\r\nhanget. För den som arbetar för decentralisering,\r\nförstärkt demokrati och lokalt inflytande mot storska-\r\nlighet och centralisering finns det naturligtvis väldigt\r\nmånga invändningar mot EMU. Att oåterkalleligt ge\r\nupp den egna valutan och centralisera makten över\r\npenningpolitiken till ett antal politiskt opåverkbara\r\nbankdirektörer i Frankfurt får väldigt långtgående\r\nkonsekvenser. Kommande steg på den federalistiska\r\nvägen blir naturligtvis samordning av skattepolitiken,\r\narbetsmarknadspolitiken, regionalpolitiken och i\r\nförlängningen kanske hela den ekonomiska politiken.\r\nDet är viktigt att vi försöker se igenom det här; att\r\nfederalismen ofta utvecklas stegvis enligt salamime-\r\ntoden - en skiva i taget.\r\nHerr talman! Nu står en ny regeringskonferens för\r\ndörren, där syftet är att, som det heter, effektivisera\r\nsamarbetet genom institutionella förändringar. Vi vet\r\nredan nu från exempelvis kommissionsordföranden\r\nRomano Prodis sida att tanken är att öka de större\r\nmedlemsländernas inflytande på de mindres bekost-\r\nnad, att i hög grad avskaffa de enskilda medlemslän-\r\ndernas vetorätt. Ingen som lyssnar på vad den mäkti-\r\nge Prodi säger kan tvivla på att han försöker påskyn-\r\nda skapandet av en europeisk motsvarighet till USA.\r\nEn annan påtaglig tendens i federalistisk riktning\r\när att EU:s gränser mot den övriga omvärlden byggs\r\nallt högre när Schengenavtalet nu har inordnats i EU-\r\nfördragen. Önskar vi verkligen denna typ av utveck-\r\nling?\r\nVi måste få en bred och ärlig diskussion bland\r\nallmänheten om vilket samarbete i Europa vi önskar\r\natt Sverige ska delta i. Anser vi att Sverige ska sam-\r\narbeta i Europa och världen som aktiv, självständig\r\noch stark stat även i fortsättningen, eller anser vi att\r\ndet är bättre att vårt land ingår i en alltmer överstatlig\r\nunion, där medlemsländerna alltmer liknar delstaterna\r\ni Amerikas förenta stater?\r\nSvaret på denna nyckelfråga är enligt min mening\r\navgörande för hur vi ser på EMU och euron. Men det\r\nfinns rätt många som vill skymma den grundläggande\r\nfrågan med teknikaliteter, detaljer och sådant som att\r\ndet är enklare att växla pengar.\r\nFör min del är jag som centerpartist och decentra-\r\nlist motståndare till centralisering och en allt större\r\növerstatlighet. Mångfalden i Europa är, som jag ser\r\ndet, en tillgång. Att pressa på de europeiska folken en\r\nenda likartad mall från ovan skapar lätt nya spänning-\r\nar. Samarbetet måste växa underifrån mellan folken\r\noch nationerna.\r\nSverige ska självklart ha ett nära samarbete med\r\növriga Europa och världen i övrigt som en självstän-\r\ndig stat. Som självständig stat med egen röst på den\r\ninternationella arenan kan vårt land agera brobyggare\r\noch medlare. Jag är exempelvis övertygad om att\r\nSverige kan göra en större insats för att utveckla\r\nsamarbetet med länderna i Central- och Östeuropa om\r\nvi inte avhänder oss vår egen valuta.\r\nMin vision är att Sverige, gärna tillsammans med\r\nNorge och Danmark, kan bli ett Europas Kanada, ett\r\nland som samarbetar nära med den stora grannen i\r\nsöder utan att för den skull ge upp sitt eget självbe-\r\nstämmande.\r\nTrots att Kanada till stora delar har språk och\r\nkultur gemensamt med USA och är handelsmässigt\r\nlångt mer beroende av stormakten i söder än vi är av\r\növriga EU ser inte kanadensarna några fördelar med\r\natt ge upp den egna valutan eller att ansöka om inträ-\r\nde i USA. I stället utvecklar Kanada och USA hela\r\ntiden ett allt närmare mellanstatligt samarbete.\r\nJag vill gärna avsluta med att uppmana alla partier\r\noch kolleger här i kammaren att lyfta debatten om\r\nSveriges roll i Europa på ett förutsättningslöst sätt.\r\nLåt oss, oberoende av vilken grundläggande syn vi\r\nhar på hur Sverige bör delta i det europeiska samhäl-\r\nlet, medverka till att ställa de viktiga frågorna för\r\nframtiden. Utvecklingen under de närmaste åren blir\r\navgörande för om vårt land kommer att kunna agera\r\nstarkt och självständigt i det internationella samarbe-\r\ntet eller om vi bara ska fungera som en anpassad röst\r\ni EU-kören.</pre><pre>Anf.  44  HELENA BARGHOLTZ (fp):\r\nHerr talman! Kan vi i början av det nya årtusendet\r\nenas om ett gemensamt och symboliskt nytt initiativ\r\npå området för mänskliga rättigheter? Jag anser att en\r\nlämplig fråga för ett sådant initiativ vore att sätta\r\nstopp för diskrimineringen av kvinnor.\r\nAlla människors lika värde, oberoende av kön, ras\r\nbakgrund eller sexuell läggning, är för de flesta av oss\r\nen självklarhet. Ändå utsätts kvinnor världen över för\r\nsvår diskriminering. Många brott mot de mänskliga\r\nrättigheterna är könsspecifika. Kvinnor och flickor\r\nnekas rätten till utbildning och arbete. I vissa länder\r\nnekas kvinnor rösträtt eller rätten att delta i det of-\r\nfentliga livet. Våldtäkt har blivit ett vanligt vapen i\r\nväpnade konflikter för att förödmjuka och tortera\r\nfienden. Tusentals unga flickor könsstympas varje\r\ndag. Handel med kvinnor har blivit en internationellt\r\norganiserad affärsverksamhet. Kvinnor över hela\r\nvärlden utsätts för grovt våld i hemmet.\r\nEfter FN:s förklaring om de mänskliga rättighe-\r\nterna har det kommit många internationella förkla-\r\nringar om kvinnors rättigheter. Ungefär 160 länder\r\nhar undertecknat konventionen om avskaffande av all\r\nslags diskriminering av kvinnor. Men ändå har sådana\r\ndeklarationer ofta inte genomförts. Det gäller också\r\nden deklaration och det handlingsprogram som un-\r\ndertecknades vid den fjärde världskvinnokonferensen\r\ni Beijing 1995. I vissa delar av världen har kvinnor-\r\nnas situation förbättrats avsevärt, men miljontals\r\nkvinnor diskrimineras och utnyttjas fortfarande. EU\r\nhar här ett stort ansvar för att främja kvinnors rättig-\r\nheter, inte minst för att försöka se till att alla länder\r\ninte bara ratificerar utan också genomför de viktiga\r\ndeklarationerna för mänskliga rättigheter.\r\nDet internationella samfundet inklusive FN, EU\r\noch andra regionala organisationer har ett klart ansvar\r\natt uppmana regeringar att vidta omedelbara åtgärder\r\nmot våld och diskriminering som riktar sig mot kvin-\r\nnor. Europaparlamentet företräder 350 miljoner invå-\r\nnare i demokratiska länder, och vad EU beslutar i\r\ndetta avseende är mycket betydelsefullt. Det kan få\r\nväldigt stort inflytande på regeringar som underlåter\r\natt respektera de grundläggande mänskliga rättighe-\r\nterna.\r\nMånga av hindren för kvinnors rättigheter beror\r\npå samhället eller på traditioner och religiösa uppfatt-\r\nningar. Detta gör det visserligen svårare för det inter-\r\nnationella samfundet att vidta åtgärder för att ändra\r\ndessa orättvisor, men det får inte bli en orsak till att\r\nförbli passiv. Och detta gäller särskilt beträffande\r\nkvinnovåldet.\r\nVärldsorganisationen mot tortyr kom nyligen med\r\nen rapport som antyder hur omfattande kvinnovåldet\r\när, och denna rapport bör följas upp med närmare\r\nundersökningar. Vi behöver mer detaljerade uppgifter\r\nom hur diskrimineringen nu går till i olika länder och\r\nvärldsdelar. När EU tar fram nya initiativ på detta\r\nområde måste man ta lärdom av det arbete som redan\r\nlagts ned av medlemsstaterna, internationella organi-\r\nsationer, t.ex. Unifem, och frivilligorganisationer på\r\nområdet för mänskliga rättigheter.\r\nDe allra flesta länder har antagit lagstiftning som\r\ngör kvinnor och män lika inför lagen och som skyd-\r\ndar mot våld. Ändå missar dessa lagar ofta problemet\r\nmed våld i hemmet. Många länder, faktiskt också\r\nnågra europeiska, saknar lagstiftning mot våld i\r\nhemmet när det gäller t.ex. misshandel, våldtäkt och\r\ntvångsäktenskap. Men det allra största problemet med\r\nlagstiftningen är den totala bristen på vilja att tillämpa\r\nde lagar som ändå gäller i många länder världen över.\r\nDet i sin tur legitimerar ju olika typer av våld mot\r\nkvinnor. Länderna uppfyller inte heller sina interna-\r\ntionella förpliktelser, eftersom allt våld mot kvinnor\r\när ett klart brott mot förklaringen om de mänskliga\r\nrättigheterna och förklaringen om avskaffande av\r\nvåld mot kvinnor. Här har EU ett enastående tillfälle\r\ngenom att uppmana alla regeringar att utan reserva-\r\ntioner ratificera och genomföra alla viktiga män-\r\nniskorättskonventioner. Det gäller konventionen om\r\nbarnets rättigheter, det gäller också konventionen mot\r\ntortyr, och det gäller naturligtvis deklarationen om\r\navskaffande av våld mot kvinnor.\r\nEn annan mycket viktig åtgärd för EU är att driva\r\nen varaktig kampanj genom politisk och diplomatisk\r\nlobbying gentemot tredje land. Om det behövs, och\r\ndet gör det faktiskt, måste EU fördöma s.k. förbrytar-\r\nregimer, t.ex. talibanregimen i Afghanistan som ju\r\nverkligen går väldigt illa åt kvinnorna i Afghanistan.\r\nEU bör också kritisera regeringar som är ovilliga att\r\nsamarbeta.\r\nKlausuler om mänskliga rättigheter för kvinnor\r\nmåste införas i alla avtal som ingås i tredje land. EU\r\nbör också driva en flerårig kampanj om mänskliga\r\nrättigheter för kvinnor, och denna bör synas i unio-\r\nnens externa kontakter. Största möjliga finansiering\r\nmåste ges till program som Daphne och Stop som\r\nutformats för att ta itu med sådana problem som dis-\r\nkriminering och kvinnohandel. EU-kommissionen\r\nbör också följa upp detta och lämna detaljerade rap-\r\nporter om resultatet av sådana åtgärder.\r\nEU bör också ställa sig bakom FN:s rekommen-\r\ndationer till regeringar att anta nationella strategier\r\nför att avskaffa kvinnlig könsstympning.\r\nEU-länderna måste kunna ge lämplig rehabilite-\r\nring och behandling av flickor och kvinnor som köns-\r\nstympats. Här ska EU ha ett bra samarbete med fri-\r\nvilligorganisationer och lokala initiativ liksom, natur-\r\nligtvis, med religiösa ledare som ska ta fram andra\r\ninitiationsriter för unga flickor.\r\nSkydd för misshandlade kvinnor som söker asyl i\r\nEU bör också ingå i den gemensamma asylpolitiken.\r\nInvandrarkvinnor, särskilt frånskilda, som riskerar att\r\nutsättas för våld och diskriminering i sina hemländer\r\nbör ges asyl i EU och inte behöva oroa sig för att bli\r\nutvisade.\r\nNär EU utvidgas till länderna i Central- och Öst-\r\neuropa måste man ge uppmärksamhet åt respekten för\r\nde mänskliga rättigheterna, särskilt när det gäller\r\nkvinnor där.\r\nFull respekt för kvinnors rättigheter, inklusive\r\nkriminalisering av våld i hemmet, måste vara ett\r\nabsolut anslutningsvillkor som ska lyftas fram i\r\nmedlemskapsförhandlingarna.\r\nSlutligen, herr talman, måste EU självklart sopa\r\nrent framför egen dörr. Våra svenska representanter i\r\nEU måste också bekämpa diskriminering och främja\r\njämställdhet inom den europeiska unionen och dess\r\ninstitutioner. Tyvärr är det ju fortfarande så att de\r\nallra flesta tjänsterna på högre nivå i EU, även sådana\r\npolitiska poster som särskilda representanter, tillsätts\r\nmed män.</pre><pre>Anf.  45  CARINA HÄGG (s):\r\nHerr talman! I dag här i kammaren står utrikespo-\r\nlitiken i fokus från många olika utgångspunkter. Jag\r\nkommer att ta upp dödsstraffet och understryka vik-\r\nten av att aids ytterligare uppmärksammas. Kort\r\nkommer jag också att beröra några andra områden. I\r\növrigt får jag av tidsbrist hänvisa till kolleger och till\r\ntidigare ställningstagande.\r\nMen att i dag helt gå förbi Österrike mot bakgrund\r\nav hur allvarligt jag ser på läget och på Haider liksom\r\npå att FPÖ nu ingår i regeringen vore en omöjlighet.\r\nSjälvfallet stöder jag helhjärtat utrikesminister Anna\r\nLindhs ställningstagande. Det känns skönt med denna\r\ntydlighet, inte minst med tanke på hur andra tofflar\r\nomkring i debatten och väjer av rädsla för de egna\r\nskeletten.\r\nNär det gäller Afghanistan har det handlat om\r\nflygkapningar men det som främst varit föremål för\r\ndebatt vid flera tillfällen här i kammaren är de af-\r\nghanska kvinnornas situation. Den ska vi fortsätta att\r\nbevaka. Samtidigt finns det anledning att gå vidare\r\noch lyfta upp kvinnornas allt svårare situation även i\r\ngrannlandet Pakistan. Fundamentalism och kvinno-\r\nförtryck spiller nu över gränsdragningarna och vinner\r\nterräng. Det är en negativ utveckling, som jag tagit\r\nupp bl.a. i artikelform och vars allvar bekräftas i en\r\nfärsk rapport av Amnesty. Jag rekommenderar den\r\noroande läsningen.\r\nGörs då något? Ja, något. EU har i en deklaration\r\ntagit upp ämnet \"hedersmord\" men fortfarande skyms\r\nde många kvinnornas verklighet av intresset för en\r\nenda person, Pakistans f.d. premiärminister Benazir\r\nBhutto.\r\nHerr talman! När det gäller dödsstraffet, sett till\r\nEuropa, så genomfördes endast i Vitryssland en av-\r\nrättning. Albanien har avskaffat dödsstraffet. Från\r\nTurkiet har det kommit positiva signaler. Europa\r\nhåller på att bli en dödsstraffsfri zon men motsatta\r\ntrender finns också. Jag vill då gärna peka på den\r\nolyckliga utvecklingen i USA där dödsstraffet finns i\r\n38 av de 50 delstaterna. Jag kan också tillägga att det\r\nhar varit en aktion. Hela 176 ledamöter av denna\r\nkammare har skrivit vädjande brev till de här olika\r\ndelstaterna i USA. Detta visar på det starka engage-\r\nmang som finns här i kammaren.\r\nDet kan också tilläggas att många av de delstater\r\nsom vi har uppmärksammat även tillämpar dödsstraff\r\nför unga under 18 år. Guvernören och presidentkan-\r\ndidaten George Bush har fattat beslut om avrättning\r\nav 111 män och 1 kvinna - rekord i barbari; detta\r\nsamtidigt som överklagningstiderna förkortas och\r\nrättshjälpen försämrats. Dödsstraffet förknippas ofta,\r\nmed rätta, med diktaturer men fega politiker i demo-\r\nkratier kan också döda.\r\nKampen mot dödsstraffet är en svensk hjärtefråga.\r\nDärför förväntar jag mig att vi ska kunna göra mer\r\ninom EU för att skärpa profilen mot tredje land.\r\nHerr talman! Jag vet vad man glömde på World\r\nEconomic Forum i Davos. Man ska visserligen lite\r\nvagt ha talat om det sociala ansvaret men man undvek\r\nsamtidigt att ta upp frågan om hur jakten på företags-\r\nvinster blir konfliktdrivande. FN:s generalsekreterare\r\nKofi Annan har vid ett tidigare möte i Davos talat om\r\njust storföretagens ansvar.\r\nVad brist på ansvar kan leda till har Volvo nu lärt\r\nsig. De hårt kritiserade kontakterna med Billy Rau-\r\ntenbach har gett mycket negativ publicitet för Volvo.\r\nFortfarande har Volvos ledning inte insett värdet av\r\nen ökad öppenhet kring skandalen.\r\nVilka är det vars ekonomiska intressen har lett till\r\natt fingrarna stoppas i Kongo-Kinshasas syltburk\r\nförutom Rautenbach? Var och genom vem förvandlas\r\ninkomsterna från Kongos gruvor till vapen?\r\nKontroll över råvaror blir kontroll över makten.\r\nAfrikas råvaror bidrar till att hålla de förödande kri-\r\ngen vid liv och kan även motverka en demokratise-\r\nring. Den tillväxt som oljan ger förbättrar t.ex. heller\r\ninte levnadsvillkoren för Angolas folk. Diamanterna\r\nfrån Angola är krigsdiamanter. FN:s säkerhetsråd\r\nbeslutade i maj 1999 att inrätta en expertpanel för att\r\nse över efterlevnaden av sanktioner mot Unita. Vi\r\nväntar nu på deras rapport.\r\nDet världsledande sydafrikanska diamantbolaget\r\nDe Beers, som tillhör de utpekade, lär ha beslutat att\r\ntills vidare se över verksamheten i västra och centrala\r\nAfrika. Samtidigt fortsätter kritiken mot bolaget.\r\nResultatet från FN:s expertpaneler kommer att ge\r\nvägledning för Sverige och EU:s framtida linje.\r\nÄn så länge finansierar Angolas krigsherrar lik-\r\nsom lokala krigsherrar i Sierra Leone sina blodiga\r\nkrig genom att sälja diamanter från gruvor i länderna.\r\nDet finns en studie av Ian Smille, Ansana Gberie och\r\nRalph Hazelton i organisationen Africa Canada. För-\r\nfattarna anklagar diamantbolagen och belgiska politi-\r\nker för att blunda för den hantering av krigsdiamanter\r\nsom dagligen pågår i Antwerpen. De hävdar samtidigt\r\natt Liberias diamantinkomster har koppling till den\r\nbrutala Revolutionära Förenade Fronten, RUF. Om\r\nrädslan att förlora diamanthandeln till länder som\r\nIsrael och Libanon spelar in vill jag nog låta vara\r\nosagt. Belgien har i alla fall ett ansvar, liksom EU.\r\nHerr talman! Vi står inför ett toppmöte mellan EU\r\noch Afrika. Men Lusakaavtalet måste ha fått stöd\r\nredan innan i form av observatörer och militär perso-\r\nnal. Lusakaavtalet har undertecknats av Kongo, Na-\r\nmibia, Angola, Rwanda och Uganda.\r\nJag ser därför med oro på att Burundi, som inte\r\nomfattas av avtalet, står utanför och på så sätt fram-\r\növer kan komma i kläm på ett olyckligt sätt. Burundi\r\nhar tagit flera positiva steg och Nelson Mandela har\r\ntagit på sig en medlande roll som har fått stor bety-\r\ndelse. De omdiskuterade lägren finns i fokus och ska\r\nenligt löfte nu som ett första steg avvecklas. Av erfa-\r\nrenhet väcker läger oro.\r\nAtt begränsa det krig i Kongo som hotar freden i\r\nen stor del av Afrika söder om Sahara är en oerhört\r\nviktig uppgift. Zambia med president Frederick Chi-\r\nluba har spelat en konstruktiv roll och har som ett\r\nneutralt land både en särskild ställning och ett särskilt\r\nansvar. Frågor kring Lusakaavtalets implementering\r\när också mycket levande i huvudstaden Lusaka. Hur\r\nSverige stöder processen kommer utrikesminister\r\nAnna Lindh att senare utveckla i ett skriftligt svar till\r\nmig.\r\nHerr talman! Det har varit en Afrikamånad i FN. I\r\nFN:s säkerhetsråd stod den 10 januari aids på dagord-\r\nningen. USA:s vicepresident Al Gore, som bevistade\r\nmötet, vidgade synen på hiv/aids genom att betrakta\r\nsjukdomen inte bara som en hälsofråga utan också\r\nsom ett hot mot internationell fred och säkerhet. Fler\r\nmänniskor kommer att avlida i aids under 2000-talets\r\nförsta decennium jämfört med antalet soldater som\r\nstupat i krig under hela 1900-talet. Endast några pro-\r\ncent av världens befolkning lever i Afrika men hälf-\r\nten av aidsfallen finns där. Mer än 40 talare från olika\r\nkontinenter deltog i den öppna debatten. Vi kan kon-\r\nstatera att aids äntligen på allvar har satts överst på\r\ndagordningen i det internationella samfundet.\r\nHerr talman! I Afrikas dödssjuka syns dock inte\r\nnågon lönande köpkraft - en död utan lönsamhet.\r\nMalariafrågan är en fråga där marknadskrafterna visat\r\nsin oförmåga att lösa problemet. Skulle 3 000 barn ha\r\nfått fortsätta att dö varje dag om deras föräldrar hade\r\nkunnat efterfråga medicin? Vi glömmer lätt att fler\r\ndör i malaria än i aids. Men varken de som dör i ma-\r\nlaria eller de som dör i aids kan fullt ut lita på mark-\r\nnadskrafterna.\r\nEn uppgiven man i Harare utbrast uppgivet: \"Vi\r\nförsöker sända hem våra sjuka till hembyn med bus-\r\nsen, vi har inte råd att vänta tills hemfärden måste ske\r\ni kista.\" Det blir dyrare.\r\nFör denne man var det en utopi att kunna efterfrå-\r\nga medicin till sina släktingar.\r\nNu har den uppgivne mannens land, Zimbabwe,\r\nfått en aidsstrategi - en strategi som redan har hunnit\r\nmöta positiva reaktioner. Vid utrikesminister Mu-\r\ndenges besök här förra veckan tog jag upp aidsfrågan\r\ni ett säkerhetsperspektiv. Frågan blir nödvändig att\r\nställa när medelåldern i Zimbabwe riskerar att sjunka\r\ntill 30 år 2015.\r\nFör forskning och efterfrågan av medicin ligger\r\ndet yttersta ansvaret på oss politiker, på staterna. Vi\r\nmåste tillsammans upprepa våra krav på lägst 0,7 %\r\nav BNP till samarbete med de fattiga länderna.\r\nSverige har tagit fram en strategi för hiv/aids-\r\narbete i internationellt sammanhang. Bakgrunden är\r\nnaturligtvis att problemen gradvis växer i samtliga\r\nvåra samarbetsländer. I de hårdast drabbade länderna\r\när var fjärde vuxen hivpositiv. Jag kan bara stödja\r\nbeslutet att inrätta ett sekretariat för hiv och aids i\r\nHarare. Därutöver har Sida tillsatt en intern projekt-\r\ngrupp med konkreta mål för att underlätta arbetet.\r\nJag kan inte fortsätta, men det ska bli intressant att\r\nhöra mina två kolleger som reste tillsammans med\r\nmig i Uganda och Zambia utveckla vidare erfarenhe-\r\nterna kring sexuell och reproduktiv hälsa i de båda\r\nländerna.</pre><pre>Anf.  46  BRITT-MARIE DANESTIG (v):\r\nFru talman! FN:s arbete för fred, jämlikhet och\r\ndemokrati samt för social och ekonomisk rättvisa\r\näventyras av att världens rikaste och mäktigaste na-\r\ntion, USA, inte fullföljer de avtal som finns och inte\r\ntar sitt ekonomiska ansvar. FN:s ekonomiska situa-\r\ntion är, som säkert många vet, bekymmersam. Bl.a.\r\nkostar de fredsbevarande insatserna i Kosovo och\r\nÖsttimor stora pengar.\r\nUSA har under flera år underlåtit att betala sin\r\nmedlemsavgift, vilket har resulterat i att landets skuld\r\ntill FN vid förra årets slut uppgick till inte mindre än\r\n1,6 miljarder dollar. Det gick så långt att USA riske-\r\nrade att mista sin rösträtt i generalförsamlingen, vilket\r\nnaturligtvis skulle ha inneburit en betydande diplo-\r\nmatisk prestigeförlust för landet. Realpolitiskt saknar\r\ndock en förlust av rösträtten betydelse, eftersom USA\r\nändå skulle ha kvar sin plats i säkerhetsrådet och\r\ndärmed kunna utnyttja sin vetorätt.\r\nDen amerikanska kongressen gick efter påtryck-\r\nningar från olika håll som en kompromisslösning med\r\npå att betala 926 miljoner dollar av den totala skulden\r\nunder en treårsperiod. Men av dessa var det endast\r\n100 miljoner som man sade sig vara villig att vill-\r\nkorslöst betala. Resterande del avsåg man att betala\r\nendast om ett tjugotal villkor som kongressen ställt\r\nkunde uppfyllas.\r\nNågra av kraven var att USA:s andel av FN-\r\nbudgeten i fortsättningen skulle sänkas från nuvaran-\r\nde 25 till 22 % och från 31 till 25 % vad avser bidra-\r\ngen till fredsbevarande operationer samt att den kvar-\r\nvarande skulden på nästan 700 miljoner dollar helt\r\navskrevs. Det är i det här sammanhanget värt att note-\r\nra att EU som andel av budgeten betalar 37 % och\r\nJapan 20 %, trots att Japan inte har säte i säkerhetsrå-\r\ndet.\r\nUppgörelsen i USA:s kongress nåddes först efter\r\nett antal märkliga turer kring främst republikanernas\r\nkrav på restriktioner för de amerikanska bidragen till\r\ninternationella organisationer som arbetar med fa-\r\nmiljeplanering och som förespråkar aborträttigheter i\r\nbidragsländerna. Flera av kongressledamöterna före-\r\nfaller totalt okunniga om de problem som finns i den\r\nfattiga delen av världen. Hur ska man kunna bekämpa\r\naids i de afrikanska länderna om man inte tillåter en\r\nfungerande preventivmedelsteknik?\r\nUSA:s krav är att likna vid utpressning. Tillmö-\r\ntesgår inte övriga medlemsstater USA:s krav får inte\r\nFN det ekonomiska tillskott som är nödvändigt för ett\r\nfortsatt engagemang i Kosovo, Östtimor, Cypern,\r\nKongo, Angola osv. USA:s agerande kan komma att\r\nundergräva förtroendet för FN och förstärka konflik-\r\nten mellan världens fattiga och rika länder. Den makt-\r\nförskjutning som skett i världen genom USA:s domi-\r\nnans och självpåtagna rätt att självständigt agera i\r\nolika konflikter kan också i sin förlängning äventyra\r\nvärldsfreden.\r\nSverige måste inta den hållning som vice statsmi-\r\nnister Lena Hjelm-Wallén gav uttryck för under en\r\nfrågestund i riksdagen i december förra året. USA ska\r\nfullgöra sina skyldigheter som medlemsland och\r\nbetala hela sitt skuldpaket till FN inom anvigen tid\r\noch utan villkor.\r\nNär detta väl skett menar jag emellertid att det kan\r\nfinnas skäl för att seriöst diskutera om olika länders\r\nandelar av FN-budgeten bör ändras. Statsminister\r\nOlof Palme framförde vid FN:s 40-årsjubileum 1985\r\nidén om att sänka taket för de största bidragsgivarna i\r\nsyfte att inte göra FN alltför beroende av något en-\r\nskilt land. Därigenom skulle en upprepning av en\r\nliknande utpressningssituation som nu föreligger\r\nkunna undvikas i framtiden. Olof Palme nämnde inte\r\nnågra siffror i New York, men i de diskussioner som\r\nsenare fördes var ett tak på 15 % det som var mest\r\naktuellt. En sådan diskussion bör dock starta först\r\nefter det att USA fullgjort sina skyldigheter och be-\r\ntalat tillbaka de pengar som amerikanerna hållit inne\r\nmen som rätterligen tillhör FN.\r\nDet kan också vara på sin plats att nämna att USA\r\ntjänar miljarder dollar årligen på att FN är lokaliserat\r\ntill New York och att mycket av FN:s upphandling\r\nsker inom  USA.\r\nI likhet med Viola Furubjelke menar jag att det\r\nockså finns starka skäl för att förändra säkerhetsrå-\r\ndets både sammansättning och arbetssätt. Vetorätten\r\nmåste förändras. Den uppstod som en konsekvens av\r\nandra världskriget och hade kanske ett visst berätti-\r\ngande under det kalla krigets dagar. Men i dag ser det\r\nsäkerhetspolitiska läget helt annorlunda ut, och veto-\r\nrätten har nu en förlamande inverkan på FN:s möjlig-\r\nheter att skyndsamt agera vid svåra konflikter. En\r\nanpassning till den situation och de problem som\r\nråder i världen i dag är nödvändig. Jag är medveten\r\nom att det är förenat med svårigheter. När det gäller\r\nvetomakten råder Moment 22. Förslag om föränd-\r\nringar av vetomakten kan effektivt stoppas genom att\r\nnågon av de tidigare s.k. stormakterna använder sig\r\nav den.\r\nTrots detta menar jag att den svenska regeringen\r\naktivt och oförtrutet bör arbeta vidare för att få ett\r\nslopande av vetorätten till stånd, både inom EU-\r\nkretsen och även som en fri och självständigt tänkan-\r\nde nation med ett grundmurat gott rykte i FN-\r\nsammanhang, ett rykte som säger att Sverige faktiskt\r\nalltid vågat vara både obekvämt och ifrågasättande.\r\nJag kan inte inse att vår profil måste bli alltför utslä-\r\ntad på grund av vårt medlemskap i EU.</pre><pre>Anf.  47  ANA MARIA NARTI (fp):\r\nFru talman! För inte så länge sedan deltog vi alla\r\nhär i kammaren i en minnesstund för Förintelsens\r\noffer. Tal och musik tvingade mig att tänka på något\r\nsom jag hade stött på flera gånger i mitt liv: antisemi-\r\ntismen.\r\nNär jag var liten brukade jag, precis som barn\r\nbrukar, gömma mig och lyssna på vad de stora sade.\r\nKanske därför att de inte visste att jag lyssnade fick\r\njag höra fruktansvärda berättelser. De vardagliga\r\nsamtal som jag lyssnade på kretsade kring hemska\r\nord: pogromer och massmord. Någon talade viskande\r\nom judar mördade av järngardets legionärer och om\r\nmänniskokroppar som hängdes upp på slakthusets\r\nkrokar. Min moster, som vara socialarbetare och\r\njobbade nära fronten, berättade för mamma om en\r\nliten pojke som hon hade hittat, en pojke på två tre år.\r\nHan låg skadad över en hög döda människor någon-\r\nstans i det område som på den tiden kallades Trans-\r\nnistrien.\r\nPå gatorna kunde jag höra ett tyskt uttryck som\r\nverkade väldigt konstigt, echte jüdische Seife. Vi\r\ntrodde då att det var ett skämt, men det var faktiskt en\r\nprodukt: tvål gjord på judiska kroppar.\r\nDetta hände i början av 40-talet under den korta\r\nperiod då Rumänien var dominerad av järngardet och\r\nsenare under den mycket längre perioden när Rumä-\r\nnien var allierat med Nazityskland.\r\nTio år senare, på 50-talet, rasade antisemitismen\r\nomkring mig på nytt, men då var det inte fascister\r\nsom ledde klappjakten på judar. Vi levde då i det\r\nkommunistiska imperiet. Vi visste, men samtidigt\r\nvisste vi inte vad som hände runtomkring oss. Ett av\r\nkommunismens starkaste vapen mot människorna var\r\nförvirringen, dimmorna. Vi fick aldrig klarhet över de\r\nhändelser som vi själva utsattes för.\r\nVi visste att folk jagades och fängslades och mör-\r\ndades, men vi visste inte vilka de var och varför man\r\njagade dem. Vi gissade av vissa namn att det var\r\njudar som förföljdes, men sanningen om 50-talets\r\ngrymma och sofistikerade terror mot judarna fick vi\r\nveta mycket senare.\r\nDet var inte sista gången som jag stötte på antise-\r\nmitismen. På våren 1970 när jag var en nyanländ\r\nflykting i Sverige med humanitära skäl - man ville\r\ninte ge mig politisk asyl, för det var inte säkert att\r\nCeausescu skulle ha tagit livet av mig om jag hade\r\nåtervänt - skulle jag lära mig svenska. I klassrummet\r\nträffade jag människor som hade lämnat det kommu-\r\nnistiska Polen på grund av judeförföljelser.\r\nOch mycket senare under mirakelåren 1989 och\r\n1990 när kommunismen äntligen föll av sin egen\r\nsvaghet, då kom antisemitismen på nytt i en ännu\r\nvidrigare skepnad. Det var f.d. kommunistiska lakejer\r\ntill Ceausescu, f.d. ledare för hemliga polisen Securi-\r\ntate som över en natt upptäckte att de egentligen var\r\nextremnationalister. De började publicera hemska s.k.\r\ndokument om den judiska världskonspirationen.\r\nVarför vill jag berätta om detta? Jo, därför att den\r\noro som vi lever med i dag på grund av Haiders inträ-\r\nde i den europeiska politiken kan inte förklaras på\r\nannat sätt än genom våra synder när det gäller popu-\r\nlismen. Vi har inte varit tillräckligt aktiva i angrepp\r\npå populismen, och därför inträffar det i dag mycket\r\nallvarliga händelser.\r\nNär det gäller populismens och intoleransens po-\r\nlitiska läror tycker jag att skillnaderna mot förra sek-\r\nlets våldsideologier är mindre viktiga än de drag som\r\nförenar dem. Sökandet efter den våldsamma konflik-\r\nten är kärnan i dessa politiska s.k. läror. Viljan och\r\nlusten att finna lovliga mänskliga byten är deras driv-\r\nkraft.\r\nOffren är judar, främlingar, människor av annan\r\nnationalitet eller s.k. klassfiender. Det finns alltid en\r\ngrupp som utpekas som den grupp som man får slå\r\npå, först med ord och senare kan det gå mycket läng-\r\nre.\r\nDe totalitära ideologierna lever i och genom hatet.\r\nDe kan inte rekrytera anhängare om de inte pekar ut\r\nvissa grupper. De kan inte mobilisera ungdomen. De\r\nkan inte förföra mycket unga människor om de inte\r\nklart nämner sina mobbningsobjekt.\r\nPraktiken visar oss att pendlingen mellan klasshat\r\noch rashat inte alls är omöjlig, tvärtom. Titta vad som\r\nhände under hela 90-talet i stora delar av f.d. kom-\r\nmunistiska länder!\r\nSå vi tvingas gång på gång att ta upp kampen mot\r\nintoleransen och mot våldets propaganda. Men jag\r\ntror att vi inte gör det tillräckligt mycket för att stoppa\r\nvansinnet.\r\nVi bör arbeta med mycket tydligare mål och be-\r\ntydligt större envishet. Världssamfundet borde ha\r\nreagerat i tid, i mitten av 80-talet, när kommunisten\r\nMilosevic blev högerextremist.</pre><pre>Anf.  48  PER LAGER (mp):\r\nFru talman! Brotten mot de mänskliga rättigheter-\r\nna sker överallt i världen, dag och natt. Etniska rens-\r\nningar, folkmord, kulturmord på ursprungsbefolk-\r\nningar är inget som hör till historien, utan det pågår\r\nständigt runtomkring oss. Det handlar faktiskt om\r\nvåra systrar och bröder. Det handlar om solidaritet\r\noch ansvar för överlevandet och om livskvalitet för\r\nalla på vårt gemensamma klot. Därför bör just\r\nmänskliga rättigheter alltid stå överst på alla politiska\r\ndagordningar i världen, menar jag.\r\nFru talman! På andra sidan Atlanten pågår sedan\r\nen lång tid tillbaka ett kulturmord av dinehindianerna,\r\nsom också benämns navajo, ett ursprungsfolk i det\r\nväldiga landområdet Dinetah, som sträcker sig genom\r\nde amerikanska delstaterna Arizona, Utah och New\r\nMexico - USA:s största indianreservat. Där har di-\r\nneh- och hopifolken funnits i hundratals, kanske tu-\r\nsentals, år i bergsområdet.\r\nBig Mountain, även kallat Black Mesa, är en helig\r\nplats för dinehfolket, men det gömmer också på en av\r\nde rikaste kolfyndigheterna i Nordamerika. Här finns\r\näven naturgas, olja och uran. Rakt över området har\r\nstora ledningar för elektricitet - \"den vite mannens\r\ngud\" - dragits utan att dinehfolket har haft någon\r\nglädje av det.\r\nFolket lever här av fårskötsel. Man odlar och vä-\r\nver, men klarar sig inte på grund av myndigheternas\r\nrestriktioner. Fattigdomen är svår, och nu återstår\r\nendast 200 indianer av de drygt 13 000 för 25 år se-\r\ndan.\r\nMan vaktar sitt berg, precis så som lokalbefolk-\r\nningen på Kynnefjäll i Bohuslän har gjort i 20 år,\r\nvilket nu glädjande nog upphörde i måndags. Men\r\ndinehfolkets kamp och vaktande av sitt berg är be-\r\ntydligt svårare och har kostat betydligt mer.\r\nDinehindianerna har genom bedrägligt förfarande\r\nlurats eller tvingats att flytta från sitt land genom\r\nolika lagar, såsom t.ex. Relocation Act och Bennet\r\nFreeze för att den federala regeringen vill komma åt\r\nde rika fyndigheterna av fossila bränslen, just sådana\r\nbränslen som i sin tur är förödande för livsförutsätt-\r\nningarna på jordklotet. Sådana bränslen borde över\r\nhuvud taget inte längre utvinnas.\r\nMyndigheten, Bureau of Indian Affairs, har till-\r\nsammans med regeringen lyckats skapa konstlade\r\nkonflikter mellan hopistammen, som lever inom\r\nsamma område, och dinehstammen.\r\nFolket har trakasserats genom årtionden, förbju-\r\ndits tillgång till mark att bygga på samt vatten och att\r\nha så många får, 40-60 stycken, som de måste ha för\r\natt kunna försörja sig. I stället får de försöka överleva\r\nmed 10-20 får, vilket är en omöjlighet.\r\nEn gång var också deras språk, som är ett av värl-\r\ndens mest komplicerade och därför unikt, förbjudet\r\nmen har sedan några årtionden tillåtits igen.\r\nKolet, som Peabody Coal Companys grävskopor\r\nnu förtär, är enligt indianerna moder jords lever. Ol-\r\njan är blodet i ådrorna och uranet själva lungorna. De\r\nser helheten och hur den nu föröds, hur ozonskiktet\r\nförtunnas, fåren blir blinda, torkan breder ut sig och\r\nhur luften och jorden förgiftas. De tusentals olika\r\nheliga gravplatserna i Big Mountain kommer att för-\r\nstöras.\r\nFru talman! Det behövs en miljö- och socialkon-\r\nsekvensanalys vad gäller både exploateringen av\r\nkolfyndigheterna och tvångsförflyttningarna. Det\r\nhandlar om förödande effekter både på miljön och för\r\nen unik ursprungsbefolkning.\r\nHuvudparten av dinehfolket finns i dag, efter\r\ntvångsförflyttningen, på området New Lands, ca 20\r\nmil bort. Det är ett jordbävningshotat område med\r\nbl.a. radioaktivt smittat vatten efter en stor dammo-\r\nlycka 1976 som djuren tvingas dricka av. De får inte\r\nha så många djur de vill ha. Ingen dineh får ha affärs-\r\nrörelse, samtidigt som de tvingas betala hyra, avgifter\r\noch försäkringar. Det råder social misär i det här\r\nområdet. New Lands kommer de att få vara på i högst\r\n65 år. Sedan ska allt jämnas med marken. Det vi ser,\r\nfru talman, är etnisk rensning. Indianerna är grundlu-\r\nrade, och de känner sig grundlurade.\r\nMed hjälp av folk runtom i världen har nu di-\r\nnehfolket i sista stund fått råd att stämma den ameri-\r\nkanska staten för brutna avtal med indianerna om att\r\nfå bo inom reservatet så länge gräset växer och vatt-\r\nnet flyter. Nu har de 6-24 månader på sig.\r\nFru talman! Det är hög tid att protestera mot den\r\nform av etnisk rensning och kulturmord som skett i\r\nBig Mountain. Nya murar har byggts och mänskliga\r\nrättigheter förtrampats. Vi har inte lärt av historien\r\noch av de internationella överenskommelser som vi\r\nhar ingått. Vi lever inte upp till dessa. Vår solidaritet\r\nmed människor i världen måste också omfatta ett\r\nsådant folk som dinehindianerna vid Big Mountain i\r\nArizona.\r\nJag ställde, fru talman, en fråga till utrikesminis-\r\ntern vid frågestunden för några veckor sedan om just\r\ndinehindianerna. Men ministern kände inte alls till\r\nderas situation. I stället ställde jag då en skriftlig\r\nfråga och fick ett svar, som inte andades mycket av\r\nengagemang för de nordamerikanska indianerna. Jag\r\nbeklagar detta. Därför har Miljöpartiet i dag skrivit en\r\nsärskild vädjan till bl.a. den amerikanska regeringen.\r\nFör att försöka leva upp till våra åtaganden som\r\nförsvarare av mänskliga rättigheter och ursprungsbe-\r\nfolkningars rätt måste enligt min mening regeringen\r\ninte bara, som i svaret på min fråga, notera att frågan\r\nkommit upp i FN:s arbete för mänskliga rättigheter.\r\nDet krävs också ett aktivt intresse, en aktiv medver-\r\nkan för att vi någonsin ska komma åt dessa fruktans-\r\nvärda problem.</pre><pre>Anf.  49  AGNETA BRENDT (s):\r\nFru talman! Två s-kvinnor från Stockholm be-\r\nsökte i början av december förra året de västsahariska\r\nflyktinglägren i Tindouf. Jag har valt att använda min\r\ntid här i dag till att återge en del av det som kvinnorna\r\nberättade när jag sammanträffade med dem förra\r\nveckan. En av dessa kvinnor arbetade för tio år sedan\r\nmed ett projekt i Västsahara och kunde därför göra\r\nvissa jämförelser mellan då och nu.\r\nDet finns fem flyktingläger. De kallas wilayor.\r\nFyra av dem har namn efter städer i hemlandet Väst-\r\nsahara: Layoun, Smara, Dakhla och Auserd. Det\r\nfemte lägret kallas 27 februari-lägret, efter den dag då\r\nexilregeringen bildades.\r\nAvsikten var att invånarna från samma stad skulle\r\nflytta samman i lägren för att organisationen sedan\r\nskulle kunna tas med hem igen efter folkomröstning-\r\nen. I varje wilaya finns sex dairor, en sorts stadsdel-\r\nsnämnder. Lägren är väl organiserade, och det var\r\nkvinnorna som skötte dem när männen var ute i kriget\r\nfram till vapenvilan 1991. Kvinnorna i kvinnoorgani-\r\nsationen tar bl.a. ansvar för de äldre och de handikap-\r\npade.\r\nUnder besöket i lägren bodde de svenska kvinnor-\r\nna i Rabuni, som är ett slags reception och administ-\r\nrativt centrum för lägren. I närheten finns en trädgård\r\nsom startades då västsaharierna kom till flyktingläg-\r\nren. Den har länge betraktats som ett mirakel men kan\r\nexistera på grund av både ytligare och djupare lig-\r\ngande underjordiska sjöar för bevattning.\r\nFru talman! Syftet med trädgårdsodlingen var att\r\nta till vara det traditionella kulturella jordbruket - alla\r\nvar inte nomader - att utveckla det och att samla\r\nfolket kring detta. Folk från wilayorna får komma dit\r\noch hjälpa till med att röra om i sanden, och i skolor-\r\nna får barnen lära sig en del om jordbruk. Några kan\r\nstudera vidare till agronomer.\r\nFör tio år sedan blomstrade den här trädgården,\r\nfåglar kvittrade och fjärilar flög omkring bland träd\r\noch odlingar. Morötter, sallad, rödbetor, tomater och\r\nmånga fler sorters grönsaker frodades, och man häp-\r\nnade och såg detta som ett under, berättade min sa-\r\ngeskvinna. Det var grönskande träd och odlingar mitt\r\ni öknen.\r\nNu fanns inga grönsaker. Trädgården såg förfallen\r\nut. Orsaken var att någon eller några hjälporganisa-\r\ntioner - jag vill betona att det inte var svenska hjäl-\r\nporganisationer - hade sänt utsäde och frön för vilka\r\nförbrukningsdatumet hade gått ut, och därför hade\r\ningen gröda kommit upp. Det här är katastrof för\r\nmänniskorna i lägren. Tidigare har framför allt barn\r\noch sjuka kunnat få grönsaker. Nu har en viktig nä-\r\nringskälla tagits ifrån dem. Kosten är i allmänhet\r\nmycket ensidig, och alla kvinnor i fertil ålder lider av\r\nblodbrist. I samband med många förlossningar måste\r\nman på grund av detta ge blodtransfusion till kvin-\r\nnorna.\r\nFru talman! En tredjedel av Västsahara är befriat\r\nområde. Dit blev mina sageskvinnor inbjudna, vilket\r\nde betraktade som en ynnest. Framkomna dit, till\r\nTifariti, fick de se att landet börjat bebyggas. Med\r\nhjälp av sponsring från Navarra i Spanien höll man på\r\natt bygga ett sjukhus. Utrustning av sjukhuset pågick\r\nför fullt. Långtradare fanns på plats med kuvöser\r\nm.m. Två mammor med nyförlösta barn träffade de\r\nockså. Projektet andades optimism och framtidstro,\r\nberättade de.\r\nFör dem var det ett stort ögonblick att få uppleva\r\ndetta samhällsbygge. Då gick västsaharierna och\r\nväntade på Kofi Annans rapport. Man hade börjat\r\nbygga upp infrastrukturen inför en inflyttning. Man\r\nville att vissa viktiga institutioner skulle finnas för att\r\nsamhället skulle kunna fungera när människorna från\r\nlägren flyttade dit. Mina sageskvinnor kände att väst-\r\nsaharierna genom att visa detta ville förmedla till\r\nomvärlden hur läget är i dag, att kraften och viljan till\r\nåteruppbyggnad finns.\r\nFru talman! En glädjande nyhet är att exilrege-\r\nringen har en kvinnlig minister som basar för kultur\r\noch idrott. Hon har också besökt Sverige. Hon vill att\r\nvästsahariernas historia berättas och skrivs ned, att\r\ndet nationella arvet bevaras och att den västsahariska\r\ntraditionen presenteras. Kulturen kan fungera som en\r\nbrygga mellan nationerna.\r\n1999 upptäcktes gamla klippmålningar nära Tifa-\r\nriti. De är målade på klipporna under utskjutande\r\nklipputsprång, men väder och vind tär hårt på dem.\r\nDe är mycket värdefulla och borde skyddas och beva-\r\nras. I ett av lägren har man uppfört ett museum där\r\nvästsahariernas historia finns beskriven på stora\r\nskärmar med ett stort bildmaterial.\r\nFru talman! När min sageskvinna besökte Västsa-\r\nhara och det befriade området för tio år sedan var\r\nvapenvilan ännu inte ett faktum, och hon fick då se\r\nmilitärförläggningarna och hur soldaterna övade. Den\r\nhär gången låg tonvikten på framtiden hos de männi-\r\nskor som hon talade med. Men de uttryckte också en\r\nstark oro inför framtiden och möjligheten till en folk-\r\nomröstning.\r\nDet är mycket trafik mellan det befriade området\r\noch lägren. Som jag sade har västsaharierna fått hjälp\r\nmed att bygga institutioner, bl.a. ett sjukhus och en\r\nskola. Och man har utvecklat en stor farm med egen\r\nvattenförsörjning. I Tifariti vill också de flesta sahari-\r\nerna i lägren rösta i en kommande folkomröstning,\r\noch man har en viss planering för detta. En av FN:s\r\növervakningsstationer ligger i närheten, och man har\r\nmycket kontakt med dem.\r\nFru talman! Det är viktigt att vi och den svenska\r\nregeringen sätter hård politisk press på Marocko och\r\natt regeringen driver frågan inom EU, så att Marocko\r\naccepterar en folkomröstning om Västsahara. Arbetet\r\nmed att identifiera röstberättigade har dragit ut på\r\ntiden. Många har överklagat, och resultatet är att\r\nnästan allt identifieringsarbete måste göras om. Än en\r\ngång har tidpunkten för folkomröstningen skjutits på\r\nframtiden. Det finns ett starkt engagemang i Sverige\r\nför Västsahara, och det är viktigt att vi även i fortsätt-\r\nningen, på sätt som FN:s generalsekreterare bedömer\r\nlämpligt, bidrar till att omröstningen kan ske under\r\ndemokratiska och öppna former.\r\nFörhoppningarna och förväntningarna på och\r\ntilltron till Sverige är stora i Västsahara. Vi får inte\r\nsvika dessa människor. Tack!</pre><pre>Anf.  50  STEN TOLGFORS (m):\r\nFru talman! Detta är situationen i Fokrepubliken\r\nKina, jordens största kommunistiska diktatur:\r\nmassavrättningar, dödsstraff för mer än 60 brott,\r\npolitiskt styrda skenrättegångar, utbrett bruk bland\r\npolisen av tortyr och misshandel, förtryck och fängs-\r\nlanden av oliktänkande och religiösa, repressalier mot\r\noppositionella och statlig kontroll av Internet, tid-\r\nningar och andra medier.\r\nDet beräknas att man 1998 höll 200 000 männi-\r\nskor fängslade utan rättegång i arbetsläger där de\r\nskulle omskolas genom hårt arbete. Grundarna av det\r\nkinesiska demokratiska partiet förföljs och fängslas.\r\nAmnesty registrerade över 2 700 dödsdomar i Kina\r\n1998. Förmodligen är siffran en grav underskattning.\r\nMellan 1990 och 1998 registrerade Amnesty 25 400\r\ndödsdomar och mer än 16 500 verkställda avrättning-\r\nar.\r\nOstasien har vuxit snabbt i ekonomisk och därmed\r\nockså politisk betydelse under de senaste decennier-\r\nna. Den snabba ekonomiska tillväxten i Kina, speci-\r\nellt i delar av Kina, har särskilt lyfts fram. Kina kom-\r\nbinerar starkt politiskt förtryck med inslag av mark-\r\nnadsekonomi. Även om handeln med Kina redan i\r\ndag är betydelsefull är potentialen ännu mycket stör-\r\nre. Viljan till handel får dock inte hindra största tyd-\r\nlighet vad gäller situationen för mänskliga rättigheter\r\noch avsaknaden av demokrati i Kina.\r\nMen det är inte bara demokratin i enskilda länder,\r\nsom Kina, som är utsatt. Asiens demokratier är också\r\nutsatta. Sydkorea, Japan och Taiwan lever som gran-\r\nnar till kommunistiska diktaturer som inte bara för-\r\ntrycker den egna befolkningen utan också är mycket\r\nutrikespolitiskt aggressiva.\r\nNyårsbudskapet från Nordkoreas diktator var att\r\nlandet måste öka satsningarna på militären trots att\r\nden egna befolkningen svälter. Landet strävar efter\r\nkärnvapenkapacitet. Nordkorea har genomfört missil-\r\nprov där roboten passerade i riktning över Japan.\r\nUSA har gjort betydande ansträngningar för att för-\r\nhindra nya prov.\r\nKina skickade missiler mot Taiwan 1996, efter-\r\nsom Taiwan höll fria och demokratiska presidentval.\r\nSammantaget har Kina avfyrat ett hundratal missiler i\r\nsundet mellan Folkrepubliken Kina och Taiwan. 1996\r\nslog fyra missiler ned i vattnet i närheten av Taiwan.\r\nKina fruktade sannolikt det goda exemplets makt.\r\nTaiwan visar nämligen att demokrati av västerländsk\r\nmodell alldeles utmärkt låter sig kombineras med den\r\nkinesiska traditionella kulturen. Fokrepubliken Kina\r\nhar också vid upprepade tillfällen hotat Taiwan med\r\nmilitärt våld och invasion. Taiwan har inga offensiva\r\nambitioner. Dem avskaffade man 1991, men Kina har\r\ndem fortfarande kvar.\r\nDen 18 mars i år håller Taiwan på nytt fria presi-\r\ndentval. Den här gången måste världen vara tydlig. Vi\r\nmåste stå på demokratins sida om den än en gång\r\nhotas av kinesiska aggressioner.\r\nDen säkerhetspolitiska utvecklingen i Ostasien\r\nmåste ges ökad uppmärksamhet. Kinas konventio-\r\nnella och nukleära styrka och rustningar påverkar\r\nbalansen i hela regionen. I politisk mening påverkar\r\nfientligheten mot grannarna oss redan i dag. Kina\r\nhindrade fredsbevarande insatser i Makedonien, efter-\r\nsom Makedonien hade erkänt Taiwan.\r\nKina har de senaste åren ökat sin kärnvapenkapa-\r\ncitet högst betydligt, vilket knappt ens har noterats i\r\nSverige. Jag frågade riksdagens utredningstjänst om\r\nvilka uttalanden utrikesministern hade gjort om Kina\r\nunder de tre senaste åren. Ingenstans kan jag hitta att\r\nutrikesministern ens har nämnt Kinas kärnvapenrust-\r\nningar. Det är högst anmärkningsvärt.\r\nFolkrepubliken Kina har nu tillsammans med\r\nUSA och Ryssland full nukleär kapacitet. Man kan\r\navlossa robotar från marken, luften och havet. Man\r\nhar också såväl kortdistans- som medeldistans- och\r\nlångdistanskapacitet. Man har enligt egen utsago\r\natombombsteknik, vätebombsteknik och neutron-\r\nbombsteknik. Enligt vissa uppgifter har man också\r\nredan testat en neutronbomb. Man har testat den nya\r\ngenerationens militariserade stridsspetsar som är små,\r\nlätta och som gör det möjligt att utrusta en lång-\r\ndistansrobot med ett antal styrbara stridsspetsar. På så\r\nvis kan man nå flera mål på längre avstånd. Senast\r\nhar man testat Dongfeng 41 som är en långdistans-\r\nmissil som kan nå ungefär 12 000 kilometer.\r\nTV i Folkrepubliken Kina har lyft fram att man\r\nklarar av att slå ut Seattle på den amerikanska väst-\r\nkusten. Också mål i Europa ligger numera inom räck-\r\nhåll.\r\nJag avstår från fler tekniska detaljer. De finns\r\nåtergivna i motion 1999/2000:U405. Men det står\r\nalldeles klart att Sverige inte har varit tillräckligt\r\nobservant på Folkrepubliken Kinas kärnvapenkapa-\r\ncitet.\r\nJag frågade i våras Anna Lindh, som tyvärr har\r\nlämnat salen, om hon hade tagit upp Kinas kärnva-\r\npenprogram och hoten mot grannen Taiwan med\r\nKinas utrikesminister när han besökte Sverige. Upp-\r\nseendeväckande nog hade hon inte det. Svaret blev:\r\n\"Kinas kärnvapenprogram berördes inte, och inte\r\nheller Taiwan, mer än indirekt.\"\r\nLindh sade också: \"Många frågor återstår att dis-\r\nkutera, och det kommer att ges tillfälle vid våra fort-\r\nsatta kontakter med Folkrepubliken Kina.\" Då instäl-\r\nler sig frågan om så har skett. Jag har inte kunnat hitta\r\natt så har varit fallet, trots oppositionens påstötningar,\r\nsenast på Nordiska rådets utrikesdebatt här i Stock-\r\nholm.\r\nDen svenska regeringen har varit alltför eftergiven\r\nmot Folkrepubliken Kina. Man har tagit upp bristerna\r\nnär det gäller de mänskliga rättigheterna med kinesis-\r\nka företrädare. Det är bra - det fanns också med i\r\nutrikesdeklarationen - även om jag skulle önska en än\r\nstörre tydlighet. Det är likaså bra att man beklagade\r\natt Kina hindrade fredsbevarande insatser i Makedo-\r\nnien. Men likväl finns det ett mönster där de riktigt\r\nstora frågorna, som kärnvapenupprustning, aggres-\r\nsion mot grannar och Kinas vilja och försök att styra\r\nen svensk linje, inte kritiseras nog tydligt.\r\nDen taiwanesiske vicepresidenten fick inte kom-\r\nma in i Sverige trots att han kom som vetenskapsman\r\noch inte som politiker. Man anticiperade Kinas reak-\r\ntioner. Kina vägrade att acceptera en viss kandidat\r\nsom kulturattaché i Peking. Dessvärre är det också\r\nsvårt att glömma statsministerns famösa stabilitetsut-\r\ntalanden om politiken i Kina.\r\nNyligen angrep Pierre Schori USA för att landet\r\nskulle söka skapa ett skyddssystem mot angripande\r\nmissiler, som bl.a. skulle kunna skydda de asiatiska\r\ndemokratierna mot angrepp. Demokratierna har ett\r\nlegitimt behov av att söka skydd mot angripande\r\nmissiler. Det som primärt ska kritiseras är diktaturens\r\nhot mot demokratin.\r\nSverige och EU måste markera att det inte är ac-\r\nceptabelt med hot mot grannar. Detta måste också\r\ndrivas av Sverige inom ramen för den gemensamma\r\nutrikes- och säkerhetspolitiken. Sverige måste alltid\r\nstå på demokratins sida. Lika lite som det var mora-\r\nliskt försvarbart att Sverige stod neutralt mellan de-\r\nmokrati och diktatur under det kalla kriget i Europa är\r\ndet i dag försvarbart att stå neutral mellan demokrati\r\noch diktatur i Asien.\r\nVi måste stödja de demokratiska krafterna i Kina.\r\nVi måste uppmärksamma de oppositionella som lö-\r\npande förtrycks. Vi måste kritisera Kinas konventio-\r\nnella och nukleära upprustningar, som hotar stabili-\r\nteten i regionen. Vi måste avvisa Kinas aggression\r\nmot grannar. Vi måste kräva respekt för mänskliga\r\nfri- och rättigheter för alla i Folkrepubliken Kina. Vi\r\nmåste använda den gemensamma utrikes- och säker-\r\nhetspolitiken för ett gemensamt agerande och förhåll-\r\nningssätt. Vi måste uppmuntra ökad handel, som\r\nskapar välstånd, underblåser uppbyggnaden av mark-\r\nnadsekonomi och öppnar Kina för kontakter som\r\ndriver fram krav på demokrati. Vi måste också kräva\r\natt Folkrepubliken Kina börjar ta ansvar i FN:s säker-\r\nhetsråd.\r\nDet behövs en ny svensk linje gentemot Folkre-\r\npubliken Kina.</pre><pre>Anf.  51  LARS OHLY (v) replik:\r\nFru talman! I slutet av sitt anförande kom Sten\r\nTolgfors in på den upprustning som pågår och den\r\ndebatt om upprustning som pågår i USA. Anledning-\r\nen till att utrikesministern protesterade mot nya anti-\r\nmissilsystem är framför allt att de bryter mot de ned-\r\nrustningsavtal som har ingåtts.\r\nJag vill därför fråga Sten Tolgfors: Hur ska vi\r\nkunna kritisera kärnvapenupprustning i andra delar av\r\nvärlden, om Sten Tolgfors menar att vi ska vara tysta\r\nnär supermakten USA bryter mot ingångna avtal?</pre><pre>Anf.  52  STEN TOLGFORS (m) replik:\r\nFru talman! Poängen i min kritik mot regeringens\r\noch Pierre Schoris agerande är att de placerar skulden\r\nför upprustningen på fel plats. Man börjar med att\r\nkritisera - det gjorde Schori i Aftonbladet - att USA\r\ntillsammans med demokratierna i Asien vill bygga\r\nupp ett skyddssystem. Man säger att Folkrepubliken\r\nKina på grund av detta tvingas att upprusta, men\r\nförhållandet är precis det omvända: att Folkrepubli-\r\nken Kinas konventionella och nukleära rustningar\r\nskrämmer de människor som bor i Asiens demokrati-\r\ner och gör att det där finns en efterfrågan på ett\r\nskyddssystem mot en aggressiv diktatur.\r\nJag delar vidare helt uppfattningen att det är\r\nmycket beklagligt att uppbyggnaden av ett skydds-\r\nsystem skulle orsaka att avtal med eller relationer till\r\nRyssland skulle äventyras, men min poäng här i dag\r\nvar att betona att det finns ett hot i Asien och att det\r\när det som i första hand ska kritiseras.\r\nMan ska inte göra som man i Sverige av tradition\r\nhar gjort i decennier, kritisera den som man vågar\r\nkritisera, dvs. den stora demokratin, men inte den\r\nstörsta diktaturen, som har aggressiva ambitioner.</pre><pre>Anf.  53  LARS OHLY (v) replik:\r\nFru talman! Om jag tolkar Sten Tolgfors välvilligt\r\ninstämmer Sten Tolgfors i min kritik av den ameri-\r\nkanska upprustning som ett antimissilsystem skulle\r\nleda till, eftersom det bryter mot ingångna avtal om\r\nkärnvapennedrustning.\r\nOm jag tolkar Sten Tolgfors lite mer fientligt ska\r\nvi enligt honom när USA, som Sten Tolgfors kallar\r\nden största demokratin i världen, upprustar tala om\r\nandras upprustning i stället för om USA:s. Jag menar\r\natt en konsekvent svensk hållning måste innebära att\r\nvi protesterar mot alla som saboterar nedrustningsar-\r\nbetet och bryter mot ingångna avtal.</pre><pre>Anf.  54  STEN TOLGFORS (m) replik:\r\nFru talman! För att ta fasta på det sista som Lars\r\nOhly sade skulle det vara intressant att få höra honom\r\nkritisera Folkrepubliken Kina, som är den stormakt\r\nsom i dag utövar aggression mot sina grannar, som\r\nhotar demokratin med invasion, som avfyrar robotar\r\nmot demokratier och som fruktar demokratins och\r\nmarknadsekonomins exempel, därför att det hotar den\r\nhärskande klassen i det egna landet.\r\nDetta har jag aldrig hört Lars Ohly uttala någon\r\nkritik mot, men jag uppmanar honom att efteranmäla\r\nsig i den här debatten och göra just detta: kritisera vad\r\nFolkrepubliken Kina sysslar med i detta samman-\r\nhang.\r\nNational Missile Defense är ett defensivt system.\r\nNär man ser på vad demokratierna i Asien tycker om\r\ndet är det tydligt att det just handlar om att skydda\r\nmot de missilupprustningar som Kina och Nordkorea\r\nstår för. Men frågan gäller, Lars Ohly, att kunna se\r\nvad som är orsak och verkan. Det är inte så att demo-\r\nkratiernas efterfrågan på ett skyddssystem driver på\r\nFolkrepubliken Kinas rustningar. Det är tvärtom så att\r\nFolkrepubliken Kinas rustningar framtvingar att de-\r\nmokratierna söker skydd. Det handlar om att placera\r\nskulden på rätt ställe. Detta har Sverige haft svårt att\r\ngöra i många år, och man har svårt med det också här.\r\nDetta har i dagens debatt och vid andra tillfällen vi-\r\nsats av Lars Ohly, Anna Lindh och även Pierre Scho-\r\nri.</pre><pre>Anf.  55  ULLA HOFFMANN (v):\r\nFru talman! Det råder i dag ingen tvekan om att\r\nkvinnors rättigheter ingår i begreppet mänskliga rät-\r\ntigheter. Kvinnor är jämbördiga med män och har\r\nokränkbara rättigheter. Trots detta pågår det ett krig\r\nmot kvinnor, så vardagligt att det röner bara liten\r\nuppmärksamhet. Det är antingen som i Pakistan ett\r\nöppet krig eller som i Sverige ett tyst medgivande.\r\nPakistan ratificerade 1996 FN:s konvention om\r\navskaffande av allt slags diskriminering av kvinnor.\r\nAmnesty International konstaterar att landets regering\r\nvarken har lämnat någon rapport eller vidtagit några\r\nåtgärder för att skydda kvinnors mänskliga rättighe-\r\nter.\r\nEn viktig del i denna konvention är kvinnors rätt\r\natt fritt välja make. I Pakistan är alla äktenskap arran-\r\ngerade. En man som precis dödat sin dotter för att\r\nhon gift sig med den hon älskar säger: \"Vem kan låta\r\nsin dotter ägna sig åt otillåten kärlek?\"\r\nStraffet för en kvinna som begår äktenskapsbrott\r\när tio års fängelse. Hennes brott behöver inte bevisas.\r\nDet räcker med att att hon tittat på sin manlige kusin\r\nför att hon ska dömas. Innan det pakistanska samhäl-\r\nlet tar ut sin hämnd har maken ofta själv tagit ut\r\nhämnd genom att hälla syra över kvinnans ansikte\r\noch kropp, s.k. syrabränning. En av tio kvinnor över-\r\nlever detta.\r\nSituationen för kvinnorna i Pakistan har förvärrats\r\nde senaste åren. \"Kvinnorna i Pakistan är defekta\",\r\nsäger en pakistansk man. Och världssamfundet håller\r\nmed. Ingen reagerar, inga sanktioner riktas mot Pa-\r\nkistan för att minst 10 000 kvinnor årligen stenas,\r\nsyrabränns, misshandlas, torteras eller mördas i lan-\r\ndet.\r\nHedersmord anses inte som ett brott mot mänskli-\r\nga rättigheter i de flesta västdemokratier, inklusive\r\nSverige. Visst hävdar vi att mord är brott mot mänsk-\r\nliga rättigheter, men borde då inte den kvinna som\r\nhyser välgrundad fruktan för hedersmord få uppe-\r\nhållstillstånd i Sverige? Flera hundra iranska kvinnor\r\nlever gömda här därför att de hyser välgrundad fruk-\r\ntan att stenas till döds om de avvisas. En 19-årig\r\nkurdisk kvinna mördas därför att hon ville välja sin\r\nmake. Genom att Sverige accepterar arrangerade\r\näktenskap med hänvisning till att det är ett traditio-\r\nnellt kulturmönster accepterar Sverige också mans-\r\nsamhällets rätt att mörda de kvinnor som vägrar att\r\ngifta sig av något annat än kärlek.\r\nMenar vi allvar med alla deklarationer om inter-\r\nnationell solidaritet måste Sverige med kraft i alla\r\ninternationella sammanhang driva pakistanska, irans-\r\nka, kurdiska och alla andra kvinnors mänskliga rät-\r\ntighet att fritt få välja make. Vi borde också med kraft\r\nhävda att arrangerade äktenskap är ett traditionellt\r\nkulturmönster som inte accepteras i Sverige. Vi borde\r\nanse att hedersmord är ett brott mot mänskliga rättig-\r\nheter.\r\nSå, fru talman, till en helt annan del av världen.\r\nFör någon tid sedan diskuterade säkerhetsrådet\r\nhiv/aids. Det var en för säkerhetsrådet ny fråga. Hit-\r\ntills har man ägnat sig åt att försöka lösa väpnade\r\nkonflikter, som är den enklaste delen av säkerheten i\r\nvärlden. Orsaken till väpnad konflikt är ofta fattig-\r\ndom, förtryck av minoriteter och samhällen där rika\r\nbygger murar med glassplitter för att stänga ute de\r\nfattiga. Ytterst handlar det om att ett land inte lyckats\r\nleva upp till vad som är mänskliga rättigheter.\r\nJag välkomnar säkerhetsrådets beslut och diskus-\r\nsion. Men det går inte att undvika frågan: Är det den\r\nrika västvärldens skräck för hiv/aids som gör att sä-\r\nkerhetsrådet diskuterar just detta? Är det för att vi i\r\nvästvärlden har bot mot malaria, tuberkulos och kole-\r\nra och har en utbyggd sjukvård - men inte har bot\r\nmot hiv/aids - som gör att vi glömmer de största\r\ndödsorsakerna i utvecklingsländerna?\r\nUnder två veckor har jag, tillsammans med Carina\r\nHägg och Ewa Larsson studerat sexuell och repro-\r\nduktiv hälsa och hiv/aids i Uganda och Zambia. Sve-\r\nrige har under flera år varit en aktiv biståndsgivare.\r\nDet samlade intrycket är att Sverige, under part-\r\nnerskapets ledstjärna, måste fortsätta med sitt bistånd\r\ntill de båda länderna. Det är, som en läkare i Uganda\r\nuttryckte det, \"omöjligt att ta en halv magnecyl eller\r\nge en halv dos med antibiotika\". Vi måste också ha\r\ntidsperspektivet klart för oss och vara beredda att\r\nstanna kvar i dessa båda länder under en lång tidspe-\r\nriod.\r\nMan har kommit olika långt i sina strävanden. I\r\nUganda finns en nationell samling kring den sexuella\r\noch reproduktiva hälsan i syfte att minska mödra- och\r\nspädbarnsdödligheten och för att förhindra spridning-\r\nen av hiv/aids. Anledningen till att man pratar om\r\nsexuell och reproduktiv hälsa är att president Muse-\r\nveni börjat tala om hiv/aids som en nationell angelä-\r\ngenhet. Man har också lyckats i sitt arbete. Frekven-\r\nsen smittade har planat ut och ligger nu på 10 %, och\r\nden sjunker bland 15-19-åringar. Hiv/aids är nu den\r\nsjätte största dödsorsaken. Större dödsorsaker är t.ex.\r\nkolera, tuberkulos, malaria och mödra- och barna-\r\ndödlighet.\r\nMödradödligheten är ett stort problem. Huvudor-\r\nsakerna till att kvinnorna dör i barnsäng är blödning,\r\nillegala aborter och sepsis, dvs. blodförgiftning. I\r\nUganda är abort illegal, vilket leder till att många\r\nunga flickor använder sig av precis samma metoder\r\nsom vi gjorde när vi var unga: kör upp stickor i liv-\r\nmodern, dricker svagt gift, stoppar upp örter i slidan.\r\n43 % av alla graviditeter är tonårsgraviditeter, många\r\nav dem oönskade, beroende på den bristande tillgång-\r\nen på p-piller och kondomer.\r\nZambia kom i gång med sitt arbete senare än\r\nUganda, vilket har gjort att det varit svårare att dis-\r\nkutera sexuell och reproduktiv hälsa och hiv/aids.\r\nUnder vår vistelse lyfte president Chiluba upp\r\nhiv/aids som en nationell angelägenhet när han öpp-\r\nnade parlamentet. Detta kommer med all säkerhet att\r\nleda till att Zambia blir ett öppnare samhälle vad\r\ngäller dessa frågor.\r\nI Zambia är 20 % av befolkningen smittad. De\r\nflesta är i åldern 20-40 år. En hel produktiv genera-\r\ntion slås ut. Man anställer två personer därför att man\r\nvet att en kommer att dö. Kistorna ställs på rad i en\r\nkollektiv begravning. Efter fem år grävs kropparna\r\nupp för att ge plats till nya döda. I båda länderna\r\nsaknas välfärdssystem; i stället blir det den utvidgade\r\nfamiljen som får ta ansvaret för barnen. Zambia räk-\r\nnar med en miljon föräldralösa barn i år.\r\nAlla åtgärder sätts därför in i de båda länderna för\r\natt få stopp på spridningen av bl.a. hiv/aids. Männen\r\nuppmanas att vara trogna sina fruar i stället för att ha\r\nälskarinnor eller köpa sex. Våldtäkter är vanligt före-\r\nkommande, och männen förmanas att inte våldta\r\nkvinnor. Det är tradition att en man ska ha samlag\r\nmed sin avlidne brors hustru för att rena henne. Män-\r\nnen uppmanas att sluta med denna tradition. Sugar-\r\ndaddies och sugar-mummies tar sig an en ung flicka\r\neller pojke för sexuella tjänster, samtidigt som han\r\neller hon försörjer barnens familjer, eftersom ju yngre\r\nbarnen är desto mindre är risken att de har hiv/aids.\r\nAllt detta görs för att minska spridningen av hiv/aids.\r\nSamtidigt med kampen mot hiv/aids måste också\r\nbudskapet om kvinnors rättigheter gå fram. Män ska\r\ninte våldta kvinnor, därför att kvinnor har rätt till sin\r\negen kropp, inte enbart beroende på smittorisken. En\r\nman ska inte ha samlag med sin svägerska, inte därför\r\natt han kan överföra hiv/aids utan därför att svägers-\r\nkan inte är ett arvegods. Små barn ska inte användas\r\nför sexuella tjänster därför att de har rätt till sin egen\r\nkropp och ett liv utan förtryck och utan sexuellt ut-\r\nnyttjande. Det är viktigt att Sverige i det fortsatta\r\nbiståndet till Uganda och Zambia - och till andra\r\nländer för den delen - kräver denna gender-analys.\r\nDe kvinnor som arbetar med gender-analys och kvin-\r\nnors rättigheter måste få stöd i sin kamp för kvinnors\r\nrättigheter. RFSU driver sedan några år ett projekt i\r\nKafue i Zambia som vilar på just dessa värderingar.\r\nDet projektet är värt efterföljare!\r\nFru talman! För att kvinnors rättigheter ska bli\r\nmänskliga rättigheter, inte bara teoretiskt och på pap-\r\nperet, krävs att länder som Sverige i alla internatio-\r\nnella sammanhang lyfter fram dessa frågor. När nu\r\nfrågan om hiv/aids kommit upp i säkerhetsrådet är det\r\ndärför viktigt att Sverige för fram gender-perspektivet\r\noch kvinnors rättigheter. Kvinnors situation kan inte\r\nenbart komma i fokus när det handlar om att minska\r\nspridningen av hiv/aids. Kvinnors rättigheter är\r\nmänskliga rättigheter!</pre><pre>Anf.  56  MARIANNE JÖNSSON (s):\r\nFru talman! Demokrati, solidaritet och människo-\r\nvärde är inte bara tomma ord. De genomsyrar det\r\nsvenska samhället och den svenska barnomsorgen.\r\nDet som är en självklarhet för oss har vi nu OECD:s\r\nord på. I den rapport där man jämför förskoleverk-\r\nsamheten i olika länder imponerar Sverige. Välfärds-\r\nsamhällets stöd till barn och barnfamiljer ges högt\r\nbetyg.\r\nMen det är inte bara i vårt eget land som vi ska\r\nvärna om barnen. Vår solidaritet ska sträcka sig läng-\r\nre än så. Den ska omfatta alla barn.\r\nTrots att det är tio år sedan världens länder skrev\r\npå Förenta Nationernas konvention om barnens rät-\r\ntigheter kränks tusentals barn varje dag. Det är barn\r\nsom arbetar när de borde få utbildning, barn som\r\nskickas ut i krig när de borde få leka och kramas och\r\nbarn som berövas sin barndom och bär med sig\r\ntrauman för resten av livet.\r\nVi måste visa att vi bryr oss lika mycket om vad\r\nsom händer med den uppväxande generationen i\r\nUganda, Sudan och Afghanistan som här hemma. Vi\r\nmåste sätta politisk press på företag som utnyttjar\r\nbarn i skadligt barnarbete för sin egen vinnings skull.\r\nVi måste kräva att regeringarna uppfyller alla delar av\r\nbarnkonventionen, inte minst artikel 32, som innebär\r\nen absolut skyldighet att göra allt för att stoppa eko-\r\nnomiskt utnyttjande av barn.\r\nI krig är det alltid barnen som är de stora förlorar-\r\nna. Mer än två miljoner barn har dött i krig de senaste\r\ndecennierna. Ett sätt att arbeta mot detta är att försöka\r\nhöja åldersgränsen för rekrytering till väpnade styr-\r\nkor. Tyvärr går detta arbete trögt. Särskilt beklagans-\r\nvärt är att USA, som för övrigt inte ens har anslutit\r\nsig till barnkonventionen, är en av motståndarna och\r\nhävdar att en åldersgräns på 18 år skulle försvåra\r\nmöjligheterna att rekrytera pojkar och flickor till det\r\namerikanska försvaret. Priset för den sortens politik\r\nfår betalas av barn någon helt annanstans.\r\nFru talman! När vi nästa gång kommer att ha den\r\nutrikespolitiska debatten är Sverige ordförandeland i\r\nEU. Vår kanske främsta prioritet blir utvidgningen av\r\nEU. Men har vi egentligen ägnat några tankar åt hur\r\nbarnen har det där? Har vi insett att många barn och\r\nungdomar i flera av ansökarländerna lever under\r\nsvåra umbäranden?\r\nFörra året gav Unicef ut en rapport om barnen i\r\nCentral- och Östeuropa och i det forna Sovjetunionen.\r\nRapporten har det omskakande namnet Generation in\r\nJeopardy, En generation i fara. Vad är det då man\r\nberättar om? Jag ska inte redogöra för hela rapporten,\r\nmen låt mig ta några exempel som vi kan reflektera\r\növer.\r\nVi ser våra baltiska länder som nästan klara med\r\nsin omställning till EU-länder. Bilden är att de är\r\nekonomiskt relativt framgångsrika. Men sanningen är\r\natt när Sovjetunionen kollapsade, då kollapsade också\r\nde baltiska staternas ekonomier. De har mödosamt\r\nbyggts upp, men till priset av en enorm social kost-\r\nnad, inte minst för barnen. Den nödvändiga omställ-\r\nningen gjorde att arbetslösheten blev skyhög och\r\ninkomsterna i många familjer sjönk. Sociala problem\r\nsom alkoholism och familjeproblem ökade. 1994\r\nlevde över 50 % av barnen i Lettland under fattig-\r\ndomsgränsen, nästan hälften av barnen i Litauen och\r\n34 % av barnen i Estland.\r\nBarnomsorg och förskoleverksamhet har minskat\r\ndramatiskt. I Lettland och Litauen är det mindre än\r\nhälften av barnen som nu har tillgång till detta, om\r\nman jämför med situationen före omvälvningarna.\r\nBarnens och ungdomarnas frustration uttrycks i våld\r\noch t.o.m. mord. Ungdomsmorden i de baltiska län-\r\nderna är åtta gånger fler än i Centraleuropa.\r\nJag tycker att det är viktigt att vi inte bara kräver\r\nekonomiska och lagliga förbättringar utan också inser\r\natt barnen får betala ett pris som kräver omvärldens\r\nengagemang.\r\nDe senaste åren har vi talat mycket om hemlöshet.\r\nMen blickarna har stannat i den egna staden och det\r\negna landet. Problemen med hemlösa barn i Öst- och\r\nCentraleuropa är mycket stora. Fattigdom, krig, kon-\r\nflikter och försummelser av barnen har lett till att\r\nmånga barn tvingats ut på gatorna. I Moskva räknar\r\nman med 60 000 stycken, i Budapest mellan 10 000\r\noch 12 500. Även i Bukarest finns stora skaror hem-\r\nlösa barn och ungdomar.\r\nEftersom vi alla är så glada att muren föll och att\r\nländer som förut varit utsatta för kommunistiskt för-\r\ntryck nu är demokratiska verkar det som om vi vill\r\nundvika att tala om de problem som förändringen från\r\ndiktatur till demokrati faktiskt för med sig också på\r\ndet sociala planet. Men det gynnar ingen, allra minst\r\nbarnen.\r\nJag hoppas att Sverige under sitt ordförandeskap\r\nkan se till att skynda på kandidatländernas fulla in-\r\nlemmande i EU och att de då får del av vårt välstånd.\r\nDet skulle väl vara befriande om en del av de stora\r\nbidragen till jordbruket i EU i stället kunde gå till att\r\nbygga upp en bättre infrastruktur för barnen i Öst-\r\noch Centraleuropa.\r\nNästa år ska Utrikesdepartementet presentera en\r\nskrivelse för riksdagen där den nu pågående översy-\r\nnen av internationella barnfrågor ska presenteras. Jag\r\nförutsätter att de frågor som jag nu har tagit upp\r\nkommer att ges stort utrymme och att regeringen har\r\nlyckats hitta nya vägar att hjälpa och stödja världens\r\nutsatta barn.\r\nDet är vår skyldighet som politiker att ständigt\r\npåminna om hur barn exploateras och att arbeta för\r\nförbättringar. Annars är vi också medskyldiga.</pre><pre>Anf.  57  KARIN ENSTRÖM (m):\r\nFru talman! Jag kommer att tala om en del av ut-\r\nrikespolitiken, nämligen säkerhetspolitiken. Jag tog\r\ntill ett anförandetrick, nämligen att slå upp ordet\r\nsäkerhetspolitik i Norstedts stora svenska ordbok via\r\nmin dator här på riksdagen. Norstedts förklarar det så\r\nhär: \"säkerhetspolitik, sammanfattningen av de åtgär-\r\nder en stat vidtar för att bevara sin nationella säker-\r\nhet\". Det tycker jag förpliktigar.\r\nVi moderater vill att Sverige ska driva en aktiv\r\nsäkerhetspolitik. En sådan politik kräver stöd av ett\r\nmilitärt försvar som är aktivt och insatsberett samti-\r\ndigt som förutsättningar för en framtida upprustning\r\nbibehålls och utvecklas. Det ställer krav på en verk-\r\nlighetsförankrad politik som tar vara på möjligheterna\r\ntill samarbete över gamla nationsgränser och mellan\r\nfolken som motverkar de hot och de osäkerheter som\r\ni dag finns. Läget i Europa i dag ställer betydligt\r\nstörre krav på svensk försvars- och säkerhetspolitik\r\nän vad det gjorde under det kalla kriget då spänning-\r\nen mellan öst och väst var det säkerhetspolitiskt do-\r\nminerande faktumet.\r\nInternationella insatser är modeordet för dagen i\r\ndebatten om försvars- och säkerhetspolitiken. I den\r\ndebatten har det från regeringens sagts väldigt många\r\nfina ord om Sveriges deltagande i militär krishante-\r\nring. Men när det verkligen gäller har både viljan och\r\nförmågan saknats. Ett av de tydligaste bevisen är\r\nhemtagandet av den svenska bataljonen i Bosnien för\r\natt kunna finansiera en insats i Kosovo. Kosovoinsat-\r\nsen, som är mycket lovvärd, skedde tyvärr på bekost-\r\nnad av det mycket framgångsrika svenska engage-\r\nmanget i Bosnien. Som sagts flera gånger tidigare i\r\ndebatten i dag kom Sverige sist i Kosovo. Det är ett\r\nmisslyckande för Sveriges ambitioner att bidra till\r\nfreden i Europa.\r\nRegeringen och försvarsministern har också talat\r\nsig varma för vilka konster det svenska försvaret ska\r\nkunna utföra i framtiden. Inte heller här har det sak-\r\nnats ord. Men när jag läser propositionen om det nya\r\nförsvaret tycker jag att det saknas både resurser och\r\nförutsättningar för att detta ska bli verklighet. Sverige\r\nska ha möjlighet att påverka skeendet i vår närmaste\r\nomvärld. I dagens läge fordrar detta att vi har både\r\nvilja och förmåga att utnyttja våra militära resurser\r\nför krishantering och för att delta i internationella\r\ninsatser på olika sätt.\r\nI förlängningen ligger naturligtvis förhoppningar\r\nom möjligheter att minska risken för att vi i Sverige\r\nska behöva hamna i situationer som innebär hot mot\r\nvår handlingsfrihet, våra vitala intressen och vår\r\nsjälvständighet. Här vill jag framhålla att försvarets\r\nutformning och inriktning inte bara är en intern fråga\r\nför försvarspolitiker, överbefälhavaren och officerare.\r\nFörsvarets inriktning måste vara en direkt följd av de\r\nkrav som vår säkerhetspolitik ställer. Vi får inte av-\r\nhända oss möjligheten att skapa förutsättningar för att\r\naktivt kunna använda försvaret som en del i den dag-\r\nliga säkerhetspolitiken.\r\nGrunden för försvaret måste alltid vara att vi kan\r\nförsvara landet mot invasion och ockupation. Till\r\ndetta kommer att alla insatsförband ska kunna delta i\r\nfredsframtvingande eller fredsfrämjande operationer.\r\nDet finns en minsta kritisk massa för att vi i det\r\nsvenska försvaret ska kunna personal- och materiel-\r\nförsörja förband för internationella insatser. Jag på-\r\nstår att om regeringens politik genomförs innebär det\r\natt försvarets kritiska massa helt enkelt blir för liten.\r\nVi kommer varken att klara av att försvara vårt eget\r\nterritorium eller att ta vår del av ansvaret för militär\r\nkrishantering.\r\nFru talman! Vi i Sverige måste aktivt kunna ta vår\r\ndel av ansvaret för fred och säkerhet i Europa och i\r\növriga världen. Ett avgörande instrument för att göra\r\ndetta är ett väl fungerande svenskt försvar av tillräck-\r\nlig storlek.</pre><pre>Anf.  58  WILLY SÖDERDAHL (v):\r\nFru talman! Murad Artin talade tidigare om det\r\nsvårhanterliga förhållandet mellan folkrätten och\r\nmänskliga rättigheterna och problemen att kunna\r\nhantera detta dilemma i den stormaktspolitiska situa-\r\ntion vi lever i.\r\nDet är enligt folkrätten förbjudet att föra krig.\r\nSaddam Hussein beck ett sådant brott när han angrep\r\nKuwait. Svaret blev Operation ökenstorm, där sanno-\r\nlikt över 100 000 människoliv gick till spillo. Opera-\r\ntionen hade FN:s stöd. FN har sedan följt upp kriget\r\nmed sanktioner mot Irak. I nio år har Irak utsatts för\r\nekonomisk blockad. Syftet har varit att framtvinga\r\neftergifter från den irakiska ledningen avseende va-\r\npeninspektionen och avveckling av massförstörelse-\r\nvapen. Sanktionerna var då i grunden viktiga och\r\nriktiga åtgärder.\r\nMen vem lider av detta nu? Inte Saddam Hussein,\r\nmen väl det irakiska folket. Enligt norska Rädda\r\nBarnen har över 1,5 miljoner människor dött som en\r\nföljd av sanktionerna. Vad gör man när sanktionerna\r\ndrabbar lika många som folkmordet på armenierna?\r\nVidare har USA och Storbritannien på egen hand och\r\nutan sanktion från FN bombat Irak. Fortfarande lider\r\nIraks befolkning. Fortfarande svälter tusentals barn\r\nihjäl eller dör av annars lätt botade sjukdomar.\r\nSaddam Hussein sitter kvar - i orubbat bo. Det är\r\nen smula egendomligt att detta i så ringa grad bekym-\r\nrar de bombande stormakterna och att bombningarna\r\ntycks ha motsatt effekt. Även om tillgängligheten på\r\nlivsmedel har ökat efter den s.k. olja-för-mat-\r\növerenskommelsen med FN har den långvariga bris-\r\nten på näringsriktig mat och det dåliga allmänna häl-\r\nsoläget fått förödande konsekvenser för en hel gene-\r\nration. Sverige bör i FN verka för att livsmedels- och\r\nmedicinsanktionerna mot Irak helt upphävs.\r\nFru talman! När det gäller kampen för mänskliga\r\nrättigheter riktas våra blickar ofta mot Mellanöstern\r\noch de länder där islam är dominerande religion -\r\nfrämst mot Iran. Den 18 februari är det parlamentsval\r\ni landet. Det ser ut att bli en kraftmätning mellan dem\r\nsom stöder Khatemi, som anses vara mer framstegs-\r\nvänlig, och de konservativa grupperna inom regimen.\r\nI svenska medier har Khatemi framställts som en\r\nmöjlighet till en mer demokratisk och mänsklig regim\r\ni landet.\r\nFörändringarna sker mycket snabbt. Pressen har\r\nslagit sig till en yttrandefrihet som tidigare inte ens\r\nvar tänkbar. Det politiska klimatet förändras snabbt.\r\nLikafullt utövar de konservativa krafterna stor makt\r\noch innehar viktiga positioner i samhället - inte minst\r\nbland krigsmakten, domstolarna och polisväsendet.\r\nSamtidigt som allt större rikedomar samlas i de kor-\r\nrumperade mullornas händer strejkar arbetarna -\r\nfrämst oljearbetarna - för att de inte fått sina löner på\r\nflera månader. Detta betyder att spänningarna i sam-\r\nhället ökar. Man närmar sig en situation där vad som\r\nhelst kan hända.\r\nBrotten mot de mänskliga rättigheterna fortsätter.\r\nFortfarande hänger de ännu ej verkställda dödsdo-\r\nmarna över studentledare som Akbar Muhammadi\r\noch Mariam Shansi. Samtidigt går underrättelse-\r\ntjänstens professionella mördare fria - dvs. de som\r\nmördat studenter, intellektuella, författare, konstnärer,\r\nreligiöst och politiskt oliktänkande.\r\nVi står inför en utveckling som plötsligt kan få\r\nmycket hög fart, eftersom de maktägande mullorna i\r\ndag i folkets ögon för många inte ens framstår som\r\ngoda muslimer utan endast som makthungriga, giriga\r\noch korrupta. När det gäller den kritiska dialogen som\r\nEuropas politiska ledare försökt att upprätthålla torde\r\ndet i dag vara svårt att fastställa vem man egentligen\r\ntalar med i denna dialog. Förr eller senare kommer\r\nden process som pågår i Iran att nå sin kulmen. Vad\r\nsom kommer att ske är svårt att förutsäga. Men det\r\nmåste vara vår förhoppning och strävan att den inte\r\nleder fram till nya våldsamma utbrott som skedde när\r\nshahen störtades.\r\nDet hoppingivande är att det iranska folket kräver\r\nsina mänskliga och politiska rättigheter. Det val som\r\nkommer att äga rum är inte demokratiskt. Det kan\r\nändå bli ett steg i en reformprocess. Men eftersom det\r\ns.k. väktarrådet förbjudit vissa kandidater att ställa\r\nupp, och vi vet att regimens olika fraktioner har en\r\nbenägenhet att i krissituationer sluta sig samman, kan\r\nvalutgången också bli ett tillfälligt bakslag.\r\nSituationen i Iran är sådan att utvisningar dit\r\nmåste ske med yttersta restriktivitet. Sverige måste på\r\nolika sätt stödja de demokratiska krafter som finns i\r\nIran och i internationella forum ta initiativ som på-\r\nskyndar en demokratisk utveckling och respekt för de\r\nmänskliga rättigheterna.</pre><pre>Anf.  59  EWA LARSSON (mp):\r\nFru talman! Kriser och krig ska undvikas, anför\r\nutrikesminister Anna Lindh och talar om EU-\r\nsamarbete. Och det är väl knappast någon här som\r\nbestrider ministerns statement. Sätten kan dock vara\r\nmånga, och definitionen på vad som är kris och krig\r\nvarierar. Jag tänker här ta upp några erfarenheter från\r\nresor i Uganda och Zambia och ge min definition. Jag\r\ntänker ta upp dem ur ett kulturellt perspektiv. Kul-\r\nturmönstren avgör ofta hur ett land ser på krig och\r\nkriser och hur man väljer att hantera situationen.\r\nI Uganda, som har en ny konstitution sedan 1996,\r\nhotas homosexuella av dödsstraff, detta trots att lan-\r\ndet har kommit längst i Afrika och avser att stoppa\r\naidsepidemin och trots att man på ett i övrigt mycket\r\nförtjänstfullt sätt arbetar med sexualupplysning. Man\r\nsäger att ca 10 % av befolkningen är hiv/aidssmittad.\r\nHur man kan nämna en sådan bestämd siffra är svårt\r\natt förstå eftersom man saknar resurser för att göra\r\ntest. Är det här en krissituation? Självklart anser de\r\nflesta i Uganda det, och det borde vi också göra.\r\nHur stöder då världen Ugandas arbete? Jag menar\r\natt mer ekonomiskt stöd borde gå till just kultursats-\r\nningar. Via sång, musik och teater nås alla männi-\r\nskor, dvs. även männen nås. I Taso utanför Kampala\r\n- det var där som aids först uppmärksammades inter-\r\nnationellt - stöder vi i Sverige via biståndsorganisa-\r\ntioner en klinik som arbetar med kultur för att sprida\r\nbudskapet att det går att leva med hiv/aids. En fantas-\r\ntisk kör, där de flesta är smittade, är ute i byarna och\r\npå gatorna och sjunger om sitt liv med smitta, om sitt\r\nansvar att inte smitta andra och om sina möjligheter\r\natt leva med sin smitta. De inger hopp mitt i all för-\r\ntvivlan.\r\nI många delar av världen, fru talman, är det fortfa-\r\nrande svårt att tala om sex och samlevnad. Dock ej i\r\nUganda. Tidningen New Vision, ett regeringsorgan,\r\när ett föredöme av frispråkighet. Där har vi en del att\r\nlära. Det är nog inte många parlamentariker som har\r\ndiskuterat könsstympning med en vice president. Men\r\ndet har Ulla Hoffmann, Carina Hägg och underteck-\r\nnad gjort. Han påstod att könsstympningen i Uganda\r\när symbolisk, men han kunde inte riktigt redogöra för\r\nvad den symboliserar. Här kan teater fungera som en\r\nbefriare från ett kulturellt beteende som ingen i dag\r\nriktigt kan förklara, men som resulterar i en mödra-\r\ndödlighet över allt förnuft. 50 % av besökarna på en\r\nklinik i bergen Egon var kvinnor med komplikationer\r\ni samband med barnafödande och abort som är för-\r\nbjudet men som tillämpas flitigt.\r\nRegeringen arbetar aktivt med att försöka få kvin-\r\nnorna att inte gifta sig när de är 12 år utan vänta tills\r\nde är 18. Man vill också att kvinnorna ska vägra sex\r\nutan kondom. Hälsoministern sade att till slut är\r\nmannen så kåt att han går med på att använda kon-\r\ndom. Men mannens ansvar glömde han bort. Han\r\nsade heller ingenting om att mannen kanske spöade\r\nupp kvinnan i stället och sedan våldtog henne. Och\r\ntill sist: Borde inte vi i Sverige och andra länder offi-\r\nciellt fördöma Ugandas hot om dödsstraff mot homo-\r\nsexuella?\r\nKulturella beteenden kan ta sig många uttryck. I\r\nnorra Uganda vid gränsen till Sudan rövas ugandiska\r\nbarn bort av en krigisk, fanatisk, religiös sekt. De\r\nhjärntvättas att förakta sitt tidigare kulturella liv och\r\nendast hedra den kristna guden. När hjärntvätten är\r\nklar uppmanas barnen att gå tillbaka till sina byar för\r\natt mörda föräldrarna och bränna byn, allt i den krist-\r\nna gudens namn. I deras egen mer naturbetonade\r\nreligion hedras den bördiga röda jorden i detta Ugan-\r\nda som kunde vara jordens paradis. Den tron ska\r\nförintas från jorden enligt sektens sätt att sprida sin\r\nsyn på kristendomen som den enda rätta religionen i\r\nvärlden.\r\nVi ska självklart via bistånd stödja kvinnor. Det är\r\nde som bär upp familjen och står för en stor del av\r\nmatförsörjningen. De afrikanska kvinnorna behöver\r\nstöd för att bli självförsörjande och ekonomiskt själv-\r\nständiga i stället för att bli övergivna när mannen\r\nförstår att kvinnan är hivsmittad och går till en ny\r\nkvinna. Men vi bör också utkräva ansvar av männen.\r\nI Zambia stöder svenska Sida tillsammans med häl-\r\nsodepartementet i Zambia teaterklubben Profound.\r\nOch de gör verkligen skäl för namnet. Den kväll som\r\nCarina Hägg och jag besökte teatern spelades en\r\nföreställning skriven och producerad av Kabwe Ka-\r\nsoma. Den handlade om kvinnan som offer, men det\r\nvar mannens roll som lyftes fram. Det var han som\r\ngjorde henne till offer. Under två och en halv timme\r\nproblematiserades våldtäkt, misshandel i hemmet,\r\nnödvändigheten av att amma sitt barn, spridande av\r\naids, kvinnans utsatthet och ekonomiska beroende\r\nmen framför allt mannens rätt till tolkningsföreträde i\r\nalla situationer. Detta gjordes i rappt tempo och på ett\r\nmycket självironiskt sätt. I publiken satt 75 % män.\r\nDe levde sig in i föreställningen på ett sätt som sällan\r\nskådas i väst. De skrattade, ojade sig, kom med egna\r\nrepliker och skruvade generat på hela kroppen med\r\nskammens rodnad på kinderna, allt i en salig bland-\r\nning. Jag lovar att de hade en hel del med sig hem att\r\nsova på. Men biljetten kostar pengar, vilket direkt\r\nutesluter de 72 % av befolkningen som lever på\r\nmindre än 8 kr om dagen. Här borde Sverige satsa\r\nmer. Kontaktnätet är redan uppbyggt.\r\nAtt män är viktiga att nå när det gäller jämställd-\r\nhetsarbete är i dag en självklarhet i Sverige. Att män\r\nhar ett ansvar för sin säd är i dag något som det sällan\r\ntalas om i Afrika. Och så fortsätter aids att spridas.\r\nAtt kulturella beteenden ibland är oförklarliga börjar\r\nvi alltmer förstå. Efter tre dagar i Zambia kom det till\r\nvår kännedom att 86 % av alla samlag genomförs\r\nmed dry sex. Vi hade aldrig hört talas om det här\r\nfenomenet. Men det visade sig att för att det ska gå\r\nfort för mannen ska slidan vara torr. Det uppnås ge-\r\nnom att kvinnan för in bark i vagina eller äter sle-\r\nmuttorkande medicin. Slidan blir självklart sårig av\r\ndetta torra samlag och så sprids aids ännu mer. Sans-\r\nlöst! Varifrån kommer torrt sex? Jo, mannen ska\r\ngenom snabb utlösning direkt efteråt kunna prestera\r\nen orgasm till, inte nödvändigtvis med samma fru\r\neller samma kvinna. Det här fenomenet, dry sex, är nu\r\nenligt säker källa på väg att spridas i USA.\r\nFru talman! FN:s säkerhetsråd har nu tagit upp att\r\naids inte kan ses som en hälsofråga längre utan ska\r\nses som en säkerhetsfråga. FN:s representant i Zam-\r\nbia talar om en social kris i Afrika då över 20 % av\r\nbefolkningen är hiv/aidssmittad. Via FN måste vi\r\nockså blottlägga ländernas egna egoistiska intressen i\r\nutrikespolitik och bistånd. USA:s volym på biståndet\r\ntill Afrika under ett år motsvarar vad man lägger ned i\r\nKosovo på en dag. Bläddra i en nyhetstidning med\r\nföresatsen att hitta nyheter från Afrika och se vad du\r\nfinner! Det är inte många spaltmeter, det. Sverige har\r\nen uppgift att lyfta Afrika på dagordningen inte bara\r\nde dagar som statsministern är på turné.\r\nDet finns 16 kvinnor i det zambiska parlamentet.\r\nDe menar att kvinnorna i Zambia aldrig har fått lära\r\nsig att säga nej. De är uppfostrade att göra som man-\r\nnen säger att de ska göra. Deras sexuella upplevelser\r\nfinns över huvud taget inte med på dagordningen.\r\nTill sist, fru talman, träffade vi också Zambias\r\nnationella dansgrupp. Snacka om proffs. Jag kan se\r\ndem framför mig på turné med Rikskonserter spela på\r\nFalu folkmusikfestival och i Hultsfred. Våra svenska\r\nungdomar som älskar att dansa till trummor skulle\r\nhänföras av deras skicklighet. På så sätt kan också\r\nkulturbistånd hjälpa oss att bearbeta våra egna för-\r\ndomar om svarta människor och få oss att se de olika\r\nkulturernas olika kvalitet. Musik och dans är gränslö-\r\nsa. Genom att sprida världens musik motverkar vi\r\nkommande krig och öppnar för ökad förståelse mel-\r\nlan människor.</pre><pre>Anf.  60  BIRGITTA AHLQVIST (s):\r\nFru talman! En varböld växer sig allt större i da-\r\ngens Europa. Detta sker utan att någon verkar bry sig\r\nom det på allvar. Hur kommer det sig att den alltmer\r\ndespotiska ledaren Lukasjenko i ett av våra närområ-\r\nden, Vitryssland, inte fått större politiskt intresse i\r\nSverige och EU? Det är faktiskt närmare till Minsk än\r\ntill Luleå, min hemstad, från denna talarstol.\r\nVitrysslands folk har fått stå ut med mycket under\r\nde senaste åren. Den katastrof som skedde natten\r\nmellan den 25 och den 26 april 1986 var en katastrof\r\nsom motsvarade 500 Hiroshimabomber. Sverige\r\nupptäckte katastrofen via våra egna mätstationer och\r\nupplyste världen om händelsen. Tjernobylkatastrofen\r\ndrabbade Vitryssland hårdast av alla länder och har\r\ngjort sydöstra delarna av landet obeboeliga. Vitryss-\r\nland fick 70 % av det totala radioaktiva nedfallet, och\r\nEuropas största miljökatastrof var ett faktum.\r\nUnder 90-talet har den demokratiska katastrofen\r\nförvärrats. Val har manipulerats och medier tystats.\r\nDet är en skam för Europa att min partikollega Niko-\r\nlaj Statkevitj, ordförande för det socialdemokratiska\r\npartiet, nyligen har suttit fängslad för sina politiska\r\nåsikter. Nina Stuzinskaja, ordförande för det social-\r\ndemokratiska kvinnoförbundet i Vitryssland, utsattes\r\ni december för en polisrazzia. Att politiska ledare\r\nfängslas efter demonstrationer och förföljs hör till en\r\nförgången tid. Trots att detta skett under flera år ver-\r\nkar ingen ha upptäckt och tagit katastrofen på allvar.\r\nSka Sverige upptäcka denna katastrof också?\r\nI svensk utrikespolitik har under hela 90-talet stö-\r\ndet till våra närmaste Östersjögrannar varit en hörn-\r\npelare. Snart sagt varje kommun, kyrka och län har\r\nett samarbete med en partner i någon av de tre baltis-\r\nka staterna. Den socialdemokratiska regeringen går\r\nnu vidare efter Polenåret med De baltiska staternas år.\r\nDessa insatser är mycket betydelsefulla och viktiga.\r\nSamtidigt som dessa åtaganden fortsätter är jag\r\nbekymrad över att det gjorts så lite för att stödja en\r\ndemokratisk utveckling i Vitryssland. Minsk ligger\r\nbara 20 mil från Vilnius i Litauen, men kontrasterna\r\när stora. Det är dags för oss och regeringen att visa\r\nsamma engagemang inför förtrycket av mänskliga\r\nrättigheter och den alltmer tilltagande diktaturen i\r\nVitryssland som man visar inför samma problem i\r\nmer avlägsna och fjärran länder. Det är dags att på\r\nallvar inse att varbölden växer i dagens Europa. Jag\r\nvill se en framsynt politik som griper sig an proble-\r\nmen innan de blommat upp. Vi ser alltför ofta att\r\nvärldssamfundet och EU rycker ut när konflikter\r\nredan brutit ut eller samhällen redan rasat samman.\r\nMed vår nuvarande vilja inom EU att utvidga ge-\r\nmenskapen för fredens skull har vi nu en chans att\r\nvisa att Europa inte slutar vid Polens eller Litauens\r\nöstgräns. Vi behöver snarast utarbeta en strategi för\r\nhur man kan bidra till att göra Vitryssland till en\r\ndemokrati. På samma sätt som våra ambassader i de\r\nbaltiska staterna spelade en stor roll i demokratise-\r\nringen där skulle en svensk ambassad i Minsk kunna\r\ngöra nytta. Det är högst rimligt att Sverige har en\r\nambassad i ett så närbeläget land. Våra diplomatiska\r\nrelationer med Vitryssland borde inte skötas från\r\nMoskva. Det är dock viktigt att en svensk representa-\r\ntion i Vitryssland etableras på ett sådant sätt att det\r\ninte kan tolkas som ett stöd för Lukasjenkos politik.\r\nFru talman! Sverige bör inför ordförandeskapet i\r\nEU också fundera över Sveriges och EU:s hållning\r\ngentemot Lukasjenkos regim. Metoden att isolera\r\nlandet kanske rentav är kontraproduktiv. Som det\r\nverkar i dag gynnas endast Lukasjenko själv av den\r\npolitiken. Han vill inte att Vitryssland ska närma sig\r\nEuropa och våra värderingar om demokrati och\r\nmänskliga rättigheter. Han har i stället siktet inställt\r\npå Moskva.\r\nFör två veckor sedan undertecknade Rysslands\r\ntillförordnade president Vladimir Putin tillsammans\r\nmed den vitryske presidenten ytterligare ett avtal som\r\nför de båda länderna ännu närmare varandra. Avtalet\r\nvar det femte som tecknats mellan Ryssland och Vit-\r\nryssland på lika många år. Ländernas parlament har\r\nratificerat avtalet, som enligt Lukasjenko utgör ett\r\nsteg mot återskapandet av ett söndrat land. En mäktig\r\nmilitär gruppering skapas dessutom vid Vitrysslands\r\nvästra gräns, enligt Lukasjenko som flera gånger\r\nuttalat en stark önskan om ett fullständigt samgående\r\nmellan Vitryssland och Ryssland.\r\nDenna utveckling är oroande, eftersom det inte\r\nställer några krav på demokratiska förbättringar.\r\nVitryssland har fr.o.m. i år en ambassad i Stockholm,\r\noch den har givit oss möjlighet att ge information om\r\nhur vi ser på situationen. Vi socialdemokrater har\r\nredan haft samtal med ambassadören och mycket\r\ntydligt markerat vår ståndpunkt: Demokrati och re-\r\nspekt för de mänskliga rättigheterna är ett krav som\r\ngår först.\r\nSamtidigt som vi ställer krav på den sittande re-\r\ngimen finns det saker vi kan göra själva. I år arrange-\r\nras parlamentsval i Vitryssland. EU och Sverige be-\r\nhöver förbereda sig inför dessa val och hjälpa till så\r\natt de blir så demokratiska som möjligt. Efter demo-\r\nkratiska val kan isoleringen brytas. En strategi för\r\ndetta behöver utarbetas.\r\nVi bör titta på om Sveriges stöd via biståndet till\r\nVitrysslands demokratiska krafter är tillräckligt. Det\r\n100-procentiga stöd som kanaliserats via Forum Syd\r\ntill enskilda NGO:er för demokratistöd på ca 6 miljo-\r\nner är kanske inte tillräckligt. Har dessa medel an-\r\nvänts rätt? På vilket sätt kan de svenska ideella orga-\r\nnisationerna hjälpas för att ytterligare stärka demo-\r\nkratiska kontakter mellan Vitryssland och Sverige?\r\nJag vill hävda, fru talman, att det handlar om både\r\nmedel och förbättrade former.</pre><pre>Anf.  61  BERTIL PERSSON (m) replik:\r\nFru talman! Jag vill bara få instämma i mycket av\r\nde kloka synpunkter som Birgitta Ahlqvist har fört\r\nfram, alldeles särskilt detta om behovet av en svensk\r\nambassad i Minsk.</pre><pre>Anf.  62  BIRGITTA AHLQVIST (s) replik:\r\nFru talman! Jag får tacka så mycket för att jag får\r\nett stöd för den åsikten.</pre><pre>Anf.  63  ANNA LILLIEHÖÖK (m):\r\nFru talman! Jag vill börja med att citera vad utri-\r\nkesministern sade i slutet av sitt anförande: \"Fjolårets\r\nKosovoflyktingar bygger upp sina förstörda hus.\r\nSvenska soldater levererar mat till serber i en isolerad\r\nby. Skräckslagna familjer gömmer sig undan strids-\r\nvagnar i Tjetjenien.\" Dessa exempel utgör en del av\r\nutrikesministerns beskrivning av 2000-talets utrikes-\r\npolitiska utmaningar och, som hon säger, \"vårt ansvar\r\n- i samarbete - i Norden och Östersjöområdet, i Eu-\r\nropa och i världen\".\r\nDet här är i sanning stora uppgifter som verkligen\r\nmåste tas på allvar och som innebär konkreta åtagan-\r\nden. Det innebär också att vi svenskar ska vara med\r\noch bära vår del. Vad jag vill ta upp är läget för vår\r\nfaktiska förmåga att leva upp till dessa åtaganden och\r\nvad det ställer för krav på t.ex. försvar och polis, som\r\när de som faktiskt kan göra någonting i de situationer\r\nsom utrikesministern beskriver.\r\nKonflikt- och krishantering innebär i praktiken att\r\nSverige ska kunna ingripa med fredsstyrkor och poli-\r\nser. Ibland hänvisas det till att det inte är det man\r\nmenar, utan man ska förebygga kris och konflikt på\r\nandra sätt. Det är naturligtvis det mest önskvärda, om\r\ndet vore så enkelt.\r\nAtt ingripa tidigt i en konflikt mot parters vilja är\r\nnu en gång en mycket svår fråga och ofta omöjligt.\r\nNär det kommer till kritan är krishantering vår för-\r\nmåga att ställa upp med militära och civila resurser.\r\nNär vi ställer oss bakom åtagandet att Europa ska\r\nklara sin egen krishantering anser vi moderater att det\r\nställer krav på att vi vågar tydliggöra och ta oss an\r\nuppgiften redan på hemmafronten. Regeringens poli-\r\ntik under det senaste året har inneburit mycket stora\r\nbrister i den förmågan.\r\nSom tidigare talare har tagit upp tog det ett halvår\r\ninnan den fredsstyrka vi skulle delta med i Kosovo\r\nvar på plats. Oförmågan att avsätta resurser och fatta\r\npolitiskt beslut var mycket tydlig. Den svenska ba-\r\ntaljonen i Bosnien drogs in utan förvarning, trots att\r\nde svenska insatserna hade behövts för lång tid fram-\r\növer. Att även andra europeiska länder agerade lika\r\nilla gör det minsann inte bättre.\r\nAtt vi nu har ställt oss bakom att bygga upp EU:s\r\nförmåga att hantera kriser ställer också krav. Det får\r\ninte innebära en byråkratisk papperstiger. Den ameri-\r\nkanske försvarsministern William Cohen varnade i\r\nförra veckan just för detta. Det är en lång väg EU har\r\natt gå för att bygga upp en trovärdig och förtroende-\r\nskapande krishanteringsförmåga.\r\nSveriges regering har sagt att vi ska kunna delta\r\nmed två bataljoner i fredsoperationer. Samtidigt hal-\r\nverar man Sveriges försvar. Vad det här innebär är att\r\nman ska tredubbla rekryteringen och det ska ske från\r\nett halverat försvar. Detta är en mycket svår ekvation,\r\ndär regeringen faktiskt måste vara beredd att ställa\r\nupp med en lösning. Våra insatser kan naturligtvis\r\ninte villkoras med att vårt nedskurna försvar ska hin-\r\nna spara fram medel.\r\nFörmågan att delta i krishantering på den civila\r\nsidan med svenska poliser kräver också åtgärder. Den\r\neuropeiska förmågan att bidra till krishantering har\r\nvisat sig ha väldigt stora brister. En stor del av FN:s\r\ninsatser innebär civila polisinsatser för att skydda\r\nbefolkningen och hjälpa till att bygga upp trygghet i\r\njust de situationer som utrikesministern beskriver. En\r\ntredjedel av FN:s insatser skulle i dag utgöras av\r\ncivilpoliser, om de gick att få tag i.\r\nI Kosovo har EU, för att återgå till unionen, åtagit\r\nsig att bidra till den civila delen av krishanteringen.\r\nMen den förmågan har man inte heller. FN behöver\r\noch har begärt 6 000 polismän, men har fått knappt\r\n2 000, varav EU-länderna bara svarar för något över\r\nhälften.\r\nÅterigen, om vi menar allvar med att vara med\r\noch bygga upp en krishantering måste vi självklart\r\nförst se till att vi har skapat resurser här hemma. I det\r\nhär fallet är det att vi har tillräckligt med poliser.\r\nUnder socialdemokratiskt regeringsinnehav har\r\nantalet poliser minskat och polisutbildningen dragits\r\nned så att man knappt klarar situationen här hemma i\r\nSverige. Det här rimmar naturligtvis mycket illa med\r\natt regeringen samtidigt säger att man ska klara av\r\ninternationella insatser.\r\nI dag har Sverige med nöd och näppe lyckats re-\r\nkrytera 150 poliser till internationella uppdrag. Be-\r\ngränsningen är inte att polismännen inte vill, utan att\r\npoliserna helt enkelt är för få och att länspolismästar-\r\nna således inte kan släppa till fler.\r\nSituationen är nu sådan att man kan läsa arga in-\r\nsändare skrivna av poliser om hur många som måste\r\nvara borta på utlandsuppdrag. Självklart är det här\r\ningen bra jordmån för att vi konstruktivt ska kunna\r\nbidra till att hantera kriser i Europa.\r\nHur ska det gå nästa år, när vi ska leva upp till\r\nSchengenavtalet? Kommer vi över huvud taget att\r\nklara av några internationella insatser med poliser?\r\nDet räcker tyvärr inte med högtidliga deklaratio-\r\nner, det måste till verkliga insatser. Här har jag visat\r\npå två områden där regeringen måste ingripa omedel-\r\nbart och lägga om sin politik för att vi ska kunna leva\r\nupp till de åtaganden som utrikesministern gör sig till\r\ntolk för.\r\nDen stora utmaningen, som man också kunde\r\nhoppas på, vore att Sverige också skulle kunna stå för\r\nledarskap och visa vägen för en trovärdig kris- och\r\nkonflikthanteringsförmåga i Europa. Regeringen\r\nmåste ändra sin politik så att vi inte har en enorm\r\nklyfta mellan retorik och verklighet. Risken är då att\r\nEuropas förmåga förlorar förtroende, när det vi verk-\r\nligen behöver är att lyckas med att bygga upp det\r\nförtroende för europeisk krishanteringsförmåga som\r\när så nödvändigt inför framtiden.</pre><pre>Anf.  64  BENGT SILFVERSTRAND (s):\r\nFru talman! I gårdagens Svenska Dagbladet hyl-\r\nlade folkpartiledaren Lars Leijonborg Nato som vår\r\ntids S:t Göran, alltid beredd att ingripa på de svagas\r\nsida mot demoner och diktatorer. \"Nato är en säker-\r\nhetspolitisk success story\", skriver Leijonborg och\r\nframställer bl.a. krigen i Bosnien och Kosovo som\r\nstora segrar över Milosevic, där Nato visat kraften.\r\nSegrar för vad och för vem, frågar man sig.  Seg-\r\nrar för förnuftet och humaniteten? Vad har Nato och\r\ndess västallierade uppnått med tio års sanktioner mot\r\noch 78 dagars intensiva bombningar av Jugoslavien?\r\nHar stabiliteten i området förbättrats? Svaret är nej.\r\nHar flyktingsituationen i området förbättrats?  Svar:\r\nNej, den har drastiskt försämrats.\r\nI fyrtio år har USA bojkottat Kuba med målet att\r\nstörta diktatorn Castro.\r\nCastro sitter kvar. Folket mår illa, främst på grund\r\nav sanktionerna.\r\nI tio år har USA och väst bojkottat och bombat\r\nIrak med målet att störta diktatorn Saddam Hussein.\r\nSaddam Hussein sitter kvar, men miljoner människor,\r\nvarav många hundratusentals oskyldiga barn, har dött\r\nav svält och brist på medicin.\r\nI tio år har USA och EU bojkottat och under våren\r\n1999 bombat Jugoslavien med målet att avsätta dik-\r\ntatorn Slobodan Milosevic.  Milosevic sitter kvar,\r\nfolket lider. Folket lider av brist på mat, värme och\r\nmedicin. Ett samhälle bringas på knä. Infrastruktur\r\noch försörjning slås ut. Försvagade människor om-\r\nkommer.\r\nDet man gör är att plåga människor, plåga dem till\r\nunderkastelse inför maktspråk, för att citera Olof\r\nPalmes ord från ett annat krig som drabbade männi-\r\nskor, inte makthavare.\r\nI mitten av januari besökte jag för andra gången\r\nJugoslavien. Den här gången ingående i en delegation\r\nför kommittén Solidaritet med Jugoslaviens folk -\r\nobservera: solidaritet med Jugoslaviens folk - med\r\nInternationella Röda korset och dess chef, Sten\r\nSwedlund, tidigare chef för den svenska kustflottan,\r\nsom sakkunnig värd.\r\nVi besökte flyktingläger, soppkök och sjukhus i\r\nUzice, Pozega, Cacak och Novi Sad, den sistnämnda\r\nen underbart vacker stad i Vojvodina i norra Serbien,\r\ndär 26 etniska folkgrupper lever sida vid sida i bästa\r\nsämja och samförstånd. Den 19 januari blickar jag ut\r\növer Donau i Novi Sad. Jag fäster blicken på de tre\r\nsönderbombade broarna, varav en bar en huvudvat-\r\ntenledning som förstördes av bomberna och utestäng-\r\nde 35 000 människor på andra sidan floden från van-\r\nligt dricksvatten. Och så är det hela vägen.\r\nDen sociala situationen är alarmerande. I Kosovo,\r\nstort som Skåne och med en miljon människor, verkar\r\n400 flyktingorganisationer. I Serbien med 10 miljoner\r\ninvånare finns blott ett trettiotal flyktingorganisatio-\r\nner på plats. Sedan 1991 har över 800 000 flyktingar\r\nfrån Kroatien och Bosnien tagit sin tillflykt till Serbi-\r\nen och Montenegro. Därutöver har 300 000 männi-\r\nskor under 1999 tvingats lämna Kosovo. Smärtgrän-\r\nsen är nära. Vårens Natobombningar har slagit hårt\r\nmot landets försörjning, el- och värmetillförseln är\r\ntidvis avstängd, tiotusentals arbetsplatser är utslagna.\r\nLandet lider brist på livsuppehållande mediciner -\r\ninsulinet är snart slut. USA har med tyst samförstånd\r\nav EU-länderna bl.a. stoppat importen av röntgenrör,\r\nnågot som fått mycket allvarliga konsekvenser för\r\nsjukvården i landet.\r\nJugoslavien är i dag Europas fattigaste land. Över\r\ntvå miljoner - var femte invånare - lever under fat-\r\ntigdomsstrecket. Medelinkomsten är ungefär 400 kr\r\nper månad. Omkring en miljon människor får hjälp\r\ngenom Röda korset, som har en väl fungerande verk-\r\nsamhet med kontor på 180 platser. Det är en fantas-\r\ntisk struktur och ett imponerande arbete både av de\r\nanställda och av de många oavlönade frivilliga.\r\nVar bomber, som i stor utsträckning drabbade ci-\r\nvilbefolkningen, verkligen den enda utvägen för att\r\nstoppa våldet i Kosovo? Varför valde inte västmak-\r\nterna någon av de möjliga utvägarna till en fredlig\r\nlösning i Kosovo? Frågan ställs i en intressant artikel\r\nav Gunnar Jervas, forskare vid Försvarets forsknings-\r\nanstalt, FOA, i Finanstidningen den 5 februari. Jervas\r\nkonstaterar att Belgradregeringen förvisso gjort sig\r\nskyldig till allvarliga övergrepp i Kosovo men att\r\nman tvekade att ta i med hårdhandskarna mot UCK -\r\nden kosovoalbanska gerillan. Först sedan gerillan\r\nhade lagt under sig betydande landområden, tagit\r\nkontroll över viktiga vägförbindelser osv. trappade\r\nserberna upp sina motattacker. Nato lät utan att ingri-\r\npa UCK smuggla in mängder av vapen, vilket ytterli-\r\ngare skärpte motsättningarna mellan serber och ko-\r\nsovoalbaner. Belgrad förelades ett ultimatum med\r\nformuleringar som ingen självständig stat kunde ac-\r\nceptera. När Belgrad vägrade böja sig för detta ulti-\r\nmatum började Nato med EU:s goda minne att bomba\r\ni Kosovo och Serbien. Det var då de verkliga flyk-\r\ntingströmmarna satte i gång.\r\nGunnar Jervas avslutar sin artikel med en fråga:\r\n\"Som synes har det inte saknats tillfällen att lösa\r\nKosovokonflikten på fredlig väg. Varför inget av\r\ndessa har tagits tillvara förblir oklart. Beror det ute-\r\nslutande på oförmåga och inkompetens eller kan det\r\nmöjligen ha funnits inofficiella motiv till att inte vilja\r\npröva de fredliga framgångsvägar som faktiskt före-\r\nlegat? Kan det till och med ha varit så att starka kraf-\r\nter ville ta tillfället i akt och visa vem som verkligen\r\nbestämmer?\"\r\nDen förre australiske premiärministern Malcolm\r\nFrazer, som besökte Balkan fem gånger under 1999,\r\när ännu tydligare: \"Det förekom inga förhandlingar.\r\nDetta diplomatiska initiativ, det s.k. Rambouilletav-\r\ntalet, föreföll skräddarsytt för att tillhandahålla en\r\nursäkt för krig.\"\r\nDen 25 januari i år sjönk temperaturen till minus\r\n20 grader inom stora delar av Serbien. De bombska-\r\ndade kraftledningarna kunde tidvis inte klara av upp-\r\nvärmningen av bostäderna. Samma dag som kölden\r\nslog rekord i Serbien träffades EU:s utrikesministrar i\r\nBryssel för att diskutera om man skulle kunna gå med\r\npå att häva delar av sanktionerna mot Serbien, vilket\r\nbegärts av Italien, Tyskland, Frankrike och Grekland.\r\nSådana lättnader hade kunnat tillåta export till landet\r\nav olja för uppvärmning, mediciner och komponenter\r\nnödvändiga för att reparera vitala delar av den civila\r\ninfrastrukturen. Men USA:s mest trogna vasaller i\r\nEuropa, Storbritannien och Holland, motsatte sig\r\nlättnader i sanktionerna.\r\n\"Det är inte värdigt en europeisk demokrati att\r\nlägga städer i ruiner. - - - Civilbefolkningen måste\r\nskyddas\" framgår det i regeringens utrikespolitiska\r\ndeklaration. Gäller inte detta också Jugoslavien? I\r\ndeklarationen framgår vidare: \"Fjolårets Kosovoflyk-\r\ntingar bygger upp sina förstörda hus. Svenska solda-\r\nter levererar mat till serber i en isolerad by.\"\r\nJag tänkte ställa ett par frågor till utrikesministern,\r\nmen jag riktar dem till utrikesutskottets ordförande\r\nViola Furubjelke. Hur ställde sig Sverige vid utri-\r\nkesministermötet i Bryssel? Vad gör Sverige för att\r\nhjälpa den miljon flyktingar som i dag finns i Serbi-\r\nen? Det borde vara hög tid att häva de sanktioner som\r\ndrabbar en oskyldig civilbefolkning och medverka till\r\nen återuppbyggnad av landet.\r\nRegeringsdeklarationen talar också om att\r\n\"stabilitetspakten för sydöstra Europa är uttryck för\r\nen politisk vision om att regionen gradvis ska inlem-\r\nmas i det europeiska samarbetet\". Det är ett tema som\r\nutrikesutskottets ordförande Viola Furubjelke ut-\r\nvecklat i en intressant artikel i Östgöta-\r\nCorrespondenten den 25 januari under rubriken Nor-\r\nden förebild för Balkan. Men hur ska man kunna\r\nuppnå stabilitet på hela Balkan om det forna Jugosla-\r\nviens största nation - Serbien - lämnas utanför?</pre><pre>Anf.  65  VIOLA FURUBJELKE (s) replik:\r\nFru talman! Eftersom Bengt Silfverstrand riktar\r\nsig direkt till mig med en fråga som i första hand\r\ngäller den artikel jag hade skrivit om ett nordiskt\r\nsamarbete som en förebild för Balkan, vill jag gärna\r\nsäga att målet för vår politik måste vara att överbryg-\r\nga det hat som i dag existerar mellan olika folk på\r\nBalkan. Ett bra sätt att göra detta på är att genom\r\nbiståndet och andra insatser av återuppbyggnadska-\r\nraktär främja och stimulera fram ett samarbete mellan\r\nsamtliga folkgrupper. Man ska utifrån hjälpa till att\r\nföra samman dessa folkgrupper. Jag inser att det är\r\noerhört svårt.\r\nBengt Silfverstrands fråga om detta kan göras så\r\nlänge Serbien står utanför är naturligtvis berättigad.\r\nDet är besvärligt så länge Serbien har Milosevic vid\r\nmakten. Jag anser att vi bör stödja alla demokratiska\r\nkrafter, den demokratiska oppositionen, i Serbien för\r\natt få en sådan situation till stånd att samtliga EU-\r\nländer kan gå med på att lyfta sanktionerna.\r\nDet värsta som skulle kunna hända är att Serbien\r\nfastnar i långvariga sanktioner. Vi har sett - och det\r\nnämnde också Bengt Silfverstrand inledningsvis -\r\nvad detta har lett till i t.ex. Irak. Så länge sanktionsin-\r\nstrumentet inte har förfinats bättre så att det träffar\r\ndem som faktiskt ska träffas bör man vara oerhört\r\nsparsam med dess användning. I dag sitter emellertid\r\nSerbien i karantän för en tid framöver. Jag hoppas att\r\ndet inte ska bli långvarigt.</pre><pre>Anf.  66  BENGT SILFVERSTRAND (s) re-\r\nplik:\r\nFru talman! Tack för svaret, även om det kanske\r\nvar något otydligt.\r\nStandardsvaret från regeringens sida har varit att\r\nså länge Milosevic finns kan sanktionerna inte hävas.\r\nJag har svårt att se att det finns något exempel i\r\nvärldshistorien där djävulen blivit mer förhandlings-\r\nvillig ju mer förvärrat helvetet blivit.\r\nDär finns en opposition, där finns fria TV-kanaler.\r\nUnder vårt besök skällde oppositionen varje kväll i\r\nsina egna TV-kanaler. Folk har varit ute på gatorna.\r\nDet har inte hjälpt. Det måste till syvende och sist\r\nvara det serbiska folket självt som avgör vilken regim\r\nman vill ha. Frågan kvarstår, Viola Furubjelke, vad\r\nSverige gör - behjärtansvärda insatser görs i Kosovo\r\n- för att medverka till att lösa de mycket större flyk-\r\ntingproblem som finns i Serbien.</pre><pre>Anf.  67  VIOLA FURUBJELKE (s) replik:\r\nFru talman! Bengt Silfverstrand säger att det är\r\ndet serbiska folket som måste avgöra hur länge Mi-\r\nlosevic ska sitta vid makten. Det är i och för sig rik-\r\ntigt. Det är ett förpliktigande från oss demokratiska\r\nstater att stödja en demokratisk opposition och en\r\ndemokratisk utveckling i Serbien. Det finns en del\r\nhoppfulla signaler i den riktningen. Jag tror att en\r\nändring kommer till stånd snabbare än vad vi har\r\ntänkt oss eller har vågat hoppas på. Det kommer san-\r\nnolikt omedelbart att leda till att sanktionerna lyfts\r\noch att Serbien kan inlemmas i den gemenskap som\r\nde olika folken på Balkan så väl behöver bygga upp\r\noch få nytta av.\r\nDe förtjänar detta. Många människor har lidit\r\nsvårt. Det gäller kosovoalbaner, serber, kroater, och\r\ndet gäller inte minst romerna som har suttit emellan i\r\ndessa situationer. Det är sant som Bengt Silfverstrand\r\nsäger, nämligen att flyktingarna är av alla kategorier.\r\nSerbien är i dag det enda multietniska området på\r\nBalkan. Många områden har rensats. Det är en para-\r\ndox. Vi vill att hela det före detta Jugoslavien ska\r\nvara ett multietniskt område. Olika insatser måste\r\nvidtas för att det ska bli så i slutändan.</pre><pre>Anf.  68  BENGT SILFVERSTRAND (s) re-\r\nplik:\r\nFru talman! Jag kan ta ett exempel på vilka dras-\r\ntiska konsekvenser den typen av sanktioner får. Man\r\nlevererar i dag olja till de av oppositionen styrda\r\nstäderna, bl.a. Novi Sad och Nis. Det innebär bara att\r\nregimen dirigerar om andra transporter till de städer\r\nsom styrs av socialistregeringen. Det skapar ytterliga-\r\nre motsättningar inom landet.\r\nEftersom Viola Furubjelke rimligen måste känna\r\ntill det, vill jag veta vilken hållning Sverige intog i\r\nBryssel, när länder som Italien, Tyskland och Grek-\r\nland nu har insett att det här inte håller, att man inte\r\nkan stoppa medicin och medicinsk utrustning till\r\nsvältande och sjuka människor, varav många barn.\r\nHar vi inte lärt oss av vad som har drabbat de hund-\r\nratusentals barnen i Irak? Måste samma misstag upp-\r\nrepas?\r\nGe mig ett svar, Viola Furubjelke: På vilken sida\r\nstod Sverige? Var det på de länders sida som har\r\ninsett realiteterna, eller var det på Englands och Hol-\r\nlands benhårda men fullständigt misslyckade utrikes-\r\npolitiska, till katastrof ledande, linje?</pre><pre>Anf.  69  TREDJE VICE TALMANNEN:\r\nViola Furubjelke har ingen replikrätt kvar.</pre><pre>Anf.  70  HILLEVI LARSSON (s):\r\nFru talman! Jag skulle vilja prata om EU. EU är\r\nenligt min mening det bästa som har hänt Europa\r\nunder 1900-talet. Den första halvan av 1900-talet\r\npräglades av krig och förödelse. Det är först den and-\r\nra halvan av 1900-talet som vi har fått se utveckling,\r\nintegration och samarbete.\r\nJag tycker mig se lovande tecken på att den här\r\nutvecklingen ska fortsätta. Det mest lovande är att\r\nländerna i EU är så överens om att markera mot Ös-\r\nterrike när Haider nu har kommit in i regeringen. Om\r\nvi backar tillbaka i tiden till 30-talet var det en lik-\r\nnande situation. När Hitler kom till makten släpptes\r\nhan faktiskt fram av demokratiska partier i Tyskland\r\nsom inte var speciellt misstänksamma och inte anade\r\nkonsekvenserna. Detta är vad man kan se hända i\r\nÖsterrike. Nu har det naturligtvis inte gått så långt\r\nsom det gjorde med Hitler, men utvecklingen under\r\n30-talet var också smygande, precis som man kan se i\r\nÖsterrike i dag.\r\nDärför är det viktigt att EU på ett så tidigt stadium\r\nmarkerar mot Österrike, för att visa att vi trots allt har\r\nlärt någonting av historien, att vi den här gången inte\r\nlåter dessa krafter växa till sig utan att någon reage-\r\nrar, utan nu agerar vi. Det är väldigt hoppingivande\r\natt EU tar detta initiativ.\r\nDet är självfallet också mycket hoppingivande att\r\nde östeuropeiska länderna står på tur att få komma in\r\ni EU. Det har trots allt bara varit en del av Europa\r\nsom har haft en så positiv utveckling. De östeurope-\r\niska länderna har legat efter när det gäller både de-\r\nmokrati och ekonomisk utveckling. Det är nu en\r\nhistorisk möjlighet att släppa in de här länderna. Det\r\när också hoppingivande. På sikt hoppas jag naturligt-\r\nvis också att f.d. Jugoslavien blir en EU-medlem.\r\nEuropasamarbetet är naturligtvis inte utan pro-\r\nblem. Jordbrukspolitiken är ett gigantiskt problem,\r\ninte minst med tanke på att jordbrukspolitiken drab-\r\nbar tredje världen i form av att de får mycket svårare\r\natt konkurrera med sina jordbruksprodukter när vi\r\ndumpar billiga jordbruksprodukter från Europa på\r\ngrund av den absurda jordbrukspolitik som vi har\r\nbyggt upp här. Konsumenterna i Europa drabbas\r\nnaturligtvis av högre priser på grund av att frihandeln\r\npå detta område inte är klar.\r\nSedan är det problem med öppenheten. Demokra-\r\ntin skulle kunna bli mycket bättre. Det här hänger\r\nockså samman med de problem med korruption som\r\nhar funnits inom EU, som t.o.m. har klättrat ända upp\r\ni EU-kommissionen.\r\nJag anser att det här hänger samman. Jag tror inte\r\natt det handlar om att européerna har sämre karaktär\r\neller att sydeuropéerna har sämre karaktär än t.ex. vi i\r\nSverige. Jag tror att det är själva systemet som gör att\r\nman på ett mycket tidigt stadium kan stoppa sådana\r\nhär tendenser, genom att allmänhet och journalister\r\nhar tillgång till alla papper och kan säga ifrån så fort\r\nnågonting håller på att gå snett.\r\nJag tycker ändå inte att de här problemen är så\r\nstora att det finns någon anledning att ge upp EU-\r\nsamarbetet. Snarare tycker jag att det är hoppingivan-\r\nde att utvecklingen på de här områdena och på de\r\nandra områden som är problematiska i Europa i de\r\nflesta fall går åt rätt håll, även om det går långsamt.\r\nDet hade ju varit skräckinjagande om det hade gått i\r\nfel riktning, men det sker trots allt steg för steg en\r\nförbättring på dessa områden.\r\nJag skulle även vilja beröra EMU-projektet, den\r\nekonomiska monetära unionen. EMU är i första hand\r\nen fortsättning på de integrationssträvanden som hela\r\nEU-projektet bygger på. Därför är det naturligtvis ett\r\npolitiskt projekt och inte bara ett ekonomiskt. Man\r\nkan säga att de här sakerna samverkar på det sättet att\r\ndet som hittills har skett, där man har försökt vältra\r\növer nationella problem på andra länder, har drabbat\r\nbåde ekonomin i Europa, med sämre ekonomi, och\r\ndet politiska samarbetet. Det blir naturligtvis spän-\r\nningar.\r\nDet jag menar med att vältra över problem är t.ex.\r\ndevalveringar. En devalvering leder ju till ett upp-\r\nsving för exporten i det land som genomför devalve-\r\nringen, men självfallet drabbar det grannländerna i\r\nform av sämre möjligheter för dem att konkurrera.\r\nDet leder naturligtvis till spänningar och konflikter.\r\nPå lång sikt blir det inte ens fördelaktigt för det land\r\nsom ger sig på det. Det visar historien; det har snarare\r\nlett till högre arbetslöshet, högre räntor och en all-\r\nmänt sämre utveckling.\r\nDärför har de europeiska länder som ingår i EMU\r\nvalt att avstå från möjligheten att manipulera ekono-\r\nmin genom framför allt devalveringar. Man har sett\r\natt på längre sikt gynnas ingen av det. Dessutom blir\r\nverkningarna av de här försöken att vältra över pro-\r\nblemen på någon annan mycket negativa mycket\r\nsnabbt. Det är med elektronikens hastighet som de\r\nländer straffas som försöker manipulera ekonomin\r\nutan att ha ett ekonomiskt underlag för det. Därför har\r\nman valt att avstå från de här möjligheterna.\r\nJag tror att Sverige har allt att vinna på att gå med\r\ni EMU, eftersom vi är ett strålande exempel på hur\r\nilla det kan gå när man låter inflationen öka hejdlöst\r\noch försöker lösa problemen genom devalveringar.\r\nNu tror jag inte att detta att gå med i EMU eller\r\nsjälva EMU-projektet ensamt kommer att lösa Euro-\r\npas arbetslöshet. Jag tror däremot att det kan vara ett\r\nviktigt steg på vägen. Sker ingenting mer än EMU\r\nkommer det inte att bli bättre. Nationerna har ju\r\nmycket att göra på egen hand, och arbetet med EU:s\r\nsysselsättningsunion fortsätter naturligtvis. Det har\r\nhittills mest haft väldigt fina mål, men det är inte\r\nförpliktigande på något sätt att fortsätta det arbetet.\r\nMan kan självfallet föra en ansvarsfull ekonomisk\r\npolitik utan att på något sätt förbättra läget när det\r\ngäller sysselsättningen, men det vill inte säga att man\r\ninte kan göra både-och. Jag tror att det långsiktigt är\r\nbra att föra en ansvarsfull politik och kombinera den\r\nmed utbildningssatsningar, välfärdssatsningar och\r\nsatsningar på en aktiv arbetsmarknadspolitik. Erfa-\r\nrenheten visar att detta samverkar på ett positivt sätt.\r\nJag tror därför att det skulle vara i Sveriges intres-\r\nse att gå med, eftersom vi redan i dag driver en sådan\r\npolitik som EMU innebär. Vi är redan med i EMU:s\r\ntvå första steg, som är huvuddelen av EMU-projektet.\r\nJag tror inte att vare sig vi eller resten av Europa\r\ngagnas av den politik som vi har drivit tidigare, med\r\ninflation och devalveringar, som handlar om att skjuta\r\nproblemen på framtiden och på andra länder. Själv-\r\nfallet ska frågan avgöras i folkomröstning eller val.\r\nDet är svenska folket som ska avgöra.</pre><pre>Anf.  71  BENGT-GÖRAN HANSSON (s):\r\nFru talman! Jag har spänt mig väldigt mycket in-\r\nför att tala i den fulla kammaren, men jag inser att det\r\nblir spännande att tala inför en nästan tom kammare.\r\nJag är ersättare i riksdagen under tre månader och\r\nvill inleda denna period med att debattera Östersjö-\r\nsamarbetet, vilket har intresserat mig mycket under\r\nmånga år.\r\nJag kommer att koncentrera mig på södra Öster-\r\nsjön med särskild inriktning på det i mitt tycke mest\r\nunderskattade landet vid Östersjön sett genom svens-\r\nka ögon, nämligen Tyskland. I den av regeringen\r\nsammanställda Utrikesfrågor 1999 finns förvisso\r\nTyskland omnämnt på några ställen, men mest i för-\r\nbifarten i samband med Polenåret och Öresundsregi-\r\nonens behov av Fehmarn bält-förbindelsen.\r\nJag känner att Tyskland underskattas som häv-\r\nstång för tillväxt i Östersjön och för Sverige. Som\r\ntidigare ordförande i Kommunförbundet Skåne har\r\njag också varit svensk ordförande - och är numera\r\nvice ordförande - i Euroregion Pomerania. Det är ett\r\nområde som består av västra Pommerns län i Polen,\r\nnordöstra delen av Mecklenburg-Vorpommern, norra\r\ndelen av Brandenburg samt hela Skåne. Det är ett\r\nområde med ca 4,5 miljoner invånare.\r\nEuroregionen ligger som ett kärnområde i södra\r\nÖstersjöregionen med ca 17 miljoner invånare, dvs.\r\ndubbelt så många invånare som Sverige har. I Ystad\r\nhar jag lika långt till Hamburg - Europas rikaste\r\nregion - och Berlin - Europas nya huvudstad - som\r\ntill Göteborg, dvs. 35 mil. Det måste stå klart för alla\r\natt området är av stor betydelse för Sverige både nu\r\noch i framtiden.\r\nDetta polsk-tysk-svenska samarbete är fortfarande\r\npå krypstadiet mycket på grund av brist på svenska\r\npengar och EU-medel, men också på grund av det\r\nnågot ensidiga tyska sättet att samarbeta på. För att få\r\nmer pengar att samarbeta med har vi försökt att få\r\nkommande Interregprogram att innehålla ett Inter-\r\nreg III a-område för södra Östersjön. Det har dock\r\nvarit omöjligt på grund av EU-kommissionens ovilja\r\natt godkänna ytterligare maritima gränser, men också\r\npå grund av delstatens Mecklenburg-Vorpommerns\r\novilja att utöka befintligt Interregområde.\r\nSåvitt jag har förstått är nu förhandlingarna av-\r\nslutade mellan medlemsländerna och EU-\r\nkommissionen. Resultatet blev att enbart ett Inter-\r\nreg III a-område kommer att godkännas, nämligen det\r\nredan framgångsrika Öresundsprogrammet. Inter-\r\nreg III b-området kommer att delas upp i fyra områ-\r\nden, där två områden - Barentsregionen och Swebalt-\r\ncop - kommer att ha särskilda program. Kvar nere i\r\nsödra Östersjön blir en liten rest bestående av Tysk-\r\nlands och Danmarks Östersjöområden. Detta kan vara\r\nolyckligt för det svensk-polsk-tyska samarbetet.\r\nDen s.k. Östersjömiljarden kan vara en möjlig fi-\r\nnansiering för vissa projekt, men då dessa pengar är\r\nöronmärkta för svenska näringslivsprojekt finns det\r\nnaturligtvis begränsningar. Vi hoppas att ansvariga\r\nför dessa pengar kommer att ställa sig speciellt posi-\r\ntiva till våra framtida ansökningar med tanke på den\r\nuppkomna situationen.\r\nFör två år sedan var jag som kommunstyrelseord-\r\nförande i Ystad värd för ett viceminister- och stats-\r\nsekretarmöte mellan Sverige, Polen och Tyskland\r\nsom tidigare statssekretaren och nuvarande EU-\r\nambassadören Gunnar Lund tog initiativ till. Sam-\r\nmanträdet uppfattades som framgångsrikt och skulle\r\nföljas upp med ytterligare möten. Olyckligtvis har\r\nalla tre viceministrarna eller statssekreterarna fått\r\nandra arbetsuppgifter, varför jag är nyfiken på hur\r\narbetet har gått vidare och vad den svenska regering-\r\nen har för avsikt att göra i fortsättningen för att ut-\r\nveckla våra relationer med Tyskland som helhet, men\r\nsärskilt med våra närmaste delstatsgrannar som\r\nMecklenburg-Vorpommern, Schleswig-Holstein,\r\nBerlin och Brandenburg.\r\nDet mycket framgångsrika arbete som den svens-\r\nka regeringen och många regioner har genomfört i\r\nPolen 1999 skulle kanske kunna vara modell för en\r\nkommande Tysklandsoffensiv, på samma sätt som\r\nden nystartade Öresundsdelegationen kan stå som\r\nmodell för en Pomeraniadelegation för integration\r\nmellan Sverige, Polen och Tyskland.\r\nFru talman! Gränsregionalt samarbete ska natur-\r\nligtvis ske just lokalt och regionalt, men regeringens\r\növergripande kontaktskapande arbete är självklart\r\nalltid viktigt. När det gäller våra relationer med\r\nTyskland är det helt avgörande för att få ett bra re-\r\nsultat i framtiden.</pre><pre>Anf.  72  KENT HÄRSTEDT (s):\r\nFru talman! Sedan andra världskriget har över 150\r\nväpnade konflikter ägt rum, över 20 miljoner männi-\r\nskor har blivit dödade och ungefär 60 miljoner män-\r\nniskor har blivit skadade i dessa konflikter på vår\r\njord. Trots att dessa siffror är fasansfulla speglar de\r\nändå inte den fulla omfattningen av den smärta och\r\ntragik och ekonomiska och sociala misär som följer i\r\nkonflikternas spår. Fattigdom, sjukdomar, miljöför-\r\nstöring, förtryck och brist på frihet och mänskliga\r\nrättigheter är ibland orsak till uppkomsten av kon-\r\nflikter, men också ofta något som följer på en väpnad\r\nkonflikt. En av dessa konflikter är den mellan israeler\r\noch palestinier.\r\nI dag har utrikesministern kort men klart redogjort\r\nför att Sveriges stöd för ett bildande av en palestinsk\r\nstat står fast. Detta är ett självklart men icke desto\r\nmindre välkommet klarläggande då det förekommit\r\nspekulationer om att regeringen stod inför någon\r\nform av kursändring.\r\nSida vid sida med ett Israel som självfallet ska ha\r\nrätt att leva inom säkra och erkända gränser ska pa-\r\nlestinierna ha möjlighet att på nytt slippa att leva\r\nunder ockupation och bygga upp ett självständigt\r\nPalestina. För mig som har följt konflikten och\r\nfredsprocessen under snart 15 år känns förhoppning-\r\narna stora. Fredsprocessen har med Israels nya rege-\r\nring, ledd av det israeliska Labourpartiet, fått nytt liv.\r\nDe fredsförhandlingar som under Netanyahus ledning\r\nnådde fryspunkten har nu konkret börjat röra på sig\r\nigen.\r\nJag vill dock i dag i likhet med utrikesministern -\r\ndet har tidigare också kommit uttalanden från FN -\r\nbeklaga de senaste dagarnas israeliska bombningar av\r\ninfrastrukturen i Libanon, som på inget sätt tjänar\r\nfreden utan bara drabbar oskyldiga civila.\r\nInte heller betjänas fredssträvanden av palestinska\r\nterrordåd eller av att man som nu från den israeliska\r\nregeringens håll tagit sig för att bygga en stor check-\r\npoint på vägen mellan Jerusalem och Betlehem. En-\r\nligt planerna ska denna checkpoint innehålla två sta-\r\ntioner - den första för turister, VIP:are och bosättare.\r\nPalestinierna kommer att tvingas gå längs en 650\r\nmeter lång gångväg. Denna nya checkpoint kommer\r\npå ett mycket olyckligt sätt att öka den palestinska\r\nfrustrationen, underbygga hat och på ett allvarligt sätt\r\ndrabba betlehembornas ekonomi och beskära deras\r\nlivskvalitet. Projekt av detta slag tjänar inte freden\r\nutan underminerar densamma.\r\nFör det israeliska och det palestinska folkets skull\r\nhoppas jag att regeringarna på ömse sidor mäktar stå\r\nstarka i sin övertygelse, fortsätter sina konkreta steg\r\nmot fred och inte låter sig vilseledas av extremgrup-\r\nper och terroristdåd. I detta arbete bör Sverige fortsatt\r\nnyttja sina politiska kontakter på bägge sidor, främja\r\nfolkrörelseprojekt och fortsätta att genom biståndet\r\ntill den palestinska sidan stödja framväxten av en\r\ninfrastruktur och ett civilt samhälle i det kommande\r\nPalestina.\r\nFru talman! En annan av de tidigare väpnade kon-\r\nflikterna där vapnen tystnat men där fredsprocessen\r\nhar gått i stå ägde rum i Västsahara. Frågan har lyfts\r\nhär i kammaren av en rad talare i dag, vilket är myck-\r\net positivt och kanske i bästa fall ett tecken på att\r\nVästsaharafrågan på allvar börjar ta sig in på den\r\npolitiska dagordningen.\r\nDet var i juli i år som Afrikas sista koloni skulle\r\nha sin folkomröstning, en folkomröstning som skulle\r\navgöra huruvida Västsahara skulle bli en del av Ma-\r\nrocko eller, vilket är mest sannolikt, välja självstän-\r\ndighet.\r\nFörberedelserna har pågått under lång tid. Mäng-\r\nder av människor har identifierats för att upptas i\r\nröstlängden. Biståndsstrategier har gjorts upp från\r\nolika länder och FN-strukturer för att kunna stödja i\r\nprocessen. Bl.a. har svenska minröjare varit på plats i\r\nSaharaöknen för att röja väg för de ca 150 000 väst-\r\nsahariska flyktingarna i södra Algeriet för att dessa\r\nska kunna söka sig en säker väg tillbaka genom ök-\r\nnen och delta i den planerade folkomröstningen.\r\nI juli 1999 offentliggjorde FN de preliminära\r\nröstlängderna. Det visade sig att ca 85 000 västsaha-\r\nrier är röstberättigade enligt identifieringsgruppen,\r\nmen Marocko krävde att ytterligare 80 000 personer\r\nskulle få rösträtt. Det vann naturligtvis inte bifall.\r\nKraven och reglerna för vem som ska få och inte få\r\nrösträtt är klara och tydliga. De ytterligare personerna\r\nuppfyller inte kriterierna. Nu har man från marock-\r\nansk sida överklagat, allt i syfte att fördröja och om\r\nmöjligt förändra förutsättningarna för folkomröst-\r\nningen.\r\nI december kom en rapport från FN:s generalsek-\r\nreterare Kofi Annan som började tala om att folkom-\r\nröstningen sannolikt måste skjutas upp ännu en gång\r\noch tidigast äger rum år 2002. Detta är helt oaccepta-\r\nbelt. Det är också så som jag uppfattar att man ska\r\ntolka FN:s generalsekreterares rapport. Det är nu upp\r\ntill oss att sätta tryck på den marockanska regeringen\r\natt låta Västsaharafrågan avgöras en gång för alla.\r\nJag noterade med tillfredsställelse att Västsahara-\r\nfrågan nu också fått ett omnämnande i regeringens\r\ndeklaration i dag. Det är rimligt, inte minst eftersom\r\njag vet att Västsaharafrågan möter ett starkt intresse\r\nhär i riksdagen. I vårt Västsaharanätverk har vi före-\r\nträdare för alla partier, och i höstas skrev vi tillsam-\r\nmans en tvärpolitisk motion i denna fråga.\r\nVästsaharafrågan måste enligt överenskommelse\r\ndrivas till ett avgörande. Det kan inte vara rimligt att\r\nMarocko, ett land som får bistånd av och bedriver\r\nhandel med EU-länderna och som flitigt och gärna\r\nvill odla sina kontakter med demokratier i Europa,\r\nsamtidigt ska få förhala Västsaharafrågans avgörande.\r\nVästsaharierna är helt biståndsberoende, och huvud-\r\ndelen av dem lever under mycket påvra omständig-\r\nheter i öknen i södra Algeriet. En annan del av dem\r\nlever under ockupation i Västsahara eller är tvångs-\r\nförflyttade in i Marocko.\r\nDetta är en orimlig situation. Därför bör Sverige i\r\nbilaterala samtal med Marocko kraftfullt föra fram\r\nkravet på en folkomröstning och se till att en sådan\r\nförverkligas. Sverige bör överväga att öka biståndet\r\ntill de västsahariska flyktingarna i Algeriet. Sverige\r\nbör driva såväl kravet på folkomröstning som en\r\nökning av biståndet inom både EU och FN.\r\nFru talman! Med 30 sekunders talartid kvar ska\r\njag göra en kort version av motiveringen till varför vi\r\nbör öka biståndet. Det är beklämmande att se att\r\nklyftorna ökar mellan fattiga och rika i världen samti-\r\ndigt som det sammanlagda biståndet minskar såväl\r\ntotalt sett som från EU. Sverige, vars ekonomi nu har\r\nen hälsa som en elitidrottsman, bör se till att bi-\r\nståndsbudgeten ökar lite fortare än i snigelfart.</pre><pre>Anf.  73  MARGARETA ANDERSSON (c):\r\nFru talman! Dödsstraffet är en fråga som jag som\r\ncenterpartist vill ta upp. Dödsstraffet är barbariskt,\r\ninhumant, godtyckligt och diskriminerande. Därför\r\nmåste det avskaffas.\r\nDet gångna seklet fick en dyster avslutning. USA\r\navrättade seklets sista år över hundra personer. Det\r\nvar den högsta siffran på 45 år. Även om dödsstraffet\r\ntillämpas i färre länder nu än för tio år sedan har\r\nantalet avrättningar inte minskat. Antalet brott som\r\nkan bestraffas med döden har tyvärr också i flera\r\nförfattningar i olika länder ökat. Det förekommer\r\näven dessvärre att länder som avskaffat dödsstraffet\r\nåterinför det och att avrättningar återupptas efter\r\nlånga uppehåll.\r\nEU har intagit en ledande roll i kampen för döds-\r\nstraffets avskaffande. När signaler nu kommer om att\r\npresident Bill Clinton är redo att studera en begäran\r\nom att dödsstraffet i USA ska omprövas är det därför\r\noerhört angeläget att EU ökar pressen på USA. EU\r\nmåste följa upp sitt initiativ från i november, då man\r\ninför FN:s generalförsamling lade fram en resolution\r\nmot dödsstraffet.\r\nResolutionen kräver ett moratorium, ett tillfälligt\r\nstopp, för dödsstraff. Den vänder sig särskilt mot\r\navrättningar av minderåriga. För trots att FN:s barn-\r\nkonvention förbjuder dödsstraff för dem som var\r\nunder 18 år när brottet begicks förekommer det fort-\r\nfarande i bl.a. USA och Pakistan att unga personer\r\ndöms till döden. Jag förutsätter att Sveriges utrikes-\r\nminister fortsätter att arbeta hårt för den här resolu-\r\ntionen både i EU och i FN.\r\nAv världens ledande demokratier är det bara Ja-\r\npan, Indien och USA som har kvar dödsstraffet. Om\r\nUSA slutgiltigt skulle avskaffa detta barbariska straff\r\nskulle det vara en kraftig signal till andra länder om\r\natt straffet saknar all legitimitet. FN och andra män-\r\nniskorättsorganisationer skulle få större tyngd i sitt\r\narbete med att avskaffa dödsstraffet i flera länder där\r\nman i dag med politiska och religiösa argument för-\r\nsvarar statens rätt att döda.\r\nEn annan fråga som inte för ofta kan tas upp, fru\r\ntalman, är Kashmir. Konflikten var för ungefär två\r\noch ett halvt år sedan, när jag hade förmånen att vara\r\ndär, med mycket små steg på väg mot något som\r\nkunde ha blivit en politisk lösning.\r\nTyvärr har situationen förändrats till det sämre.\r\nMan har trappat upp våldet på både den indiska och\r\nden pakistanska sidan. Situationen vad gäller de\r\nmänskliga rättigheterna för människorna som lever i\r\nKashmirområdet har blivit sämre. Västvärlden måste\r\nta ett större ansvar för konflikten, som bottnar i en\r\nsituation som grundlades redan för mer än 150 år\r\nsedan. Det var under kolonialtiden som man inte\r\nlyckades dra gränser mellan det som då var Indien\r\noch Kina. Nu gäller det Indien, Pakistan och Kina.\r\nOch i denna konflikt har då den lilla delstaten Kash-\r\nmir - det är för all del ett ganska stort område - ham-\r\nnat med alla dess människor.\r\nMan måste nu ta ett ansvar för att den här kon-\r\nflikten löses, för att man drar riktiga gränser som är\r\ngodkända av alla parter och för att familjer får för-\r\nenas även i denna del av världen, såsom har skett i\r\nt.ex. östra Tyskland och som är på väg att ske i\r\nNordirland. Det måste också få ske i Kashmirområ-\r\ndet.</pre><pre>Den utrikespolitiska debatten var härmed avslu-\r\ntad.</pre><pre>2 §  Justering av protokoll</pre><pre>Justerades protokollet för den 3 februari.</pre><pre>3 §  Meddelande om ändringar i kammarens\r\nsammanträdesplan</pre><pre>Andre vice talmannen meddelade att ett medde-\r\nlande om ändringar i kammarens sammanträdesplan\r\ndelats ut till kammarens ledamöter.</pre><pre>4 §  Hänvisning av ärenden till utskott</pre><pre>Föredrogs och hänvisades\r\nMotioner\r\n1999/2000:T5 till trafikutskottet\r\n1999/2000:Ju13 och Ju14 till justitieutskottet</pre><pre>5 §  Redovisning och aktiekapital i euro</pre><pre>Föredrogs\r\nlagutskottets betänkande 1999/2000:LU8\r\nRedovisning och aktiekapital i euro (prop.\r\n1999/2000:23).</pre><pre>Anf.  74  STIG RINDBORG (m):\r\nFru talman! Ledamöter! Det är mycket välkom-\r\nmet att regeringen har valt att tillmötesgå det behov\r\nsom många företag har av att kunna redovisa i euro.\r\nDen föreslagna lagstiftningen innebär en anpassning\r\ntill den verklighet som följer av inrättandet av den\r\neuropeiska valutaunionen EMU. I och med den\r\nkommer euron att vara den aktuella valutan i en\r\nmycket stor andel av affärshändelserna. De svenska\r\nföretagen får tack vare detta möjlighet att slippa några\r\nav de konkurrensnackdelar som följer av att Sverige\r\nstår utanför valutaunionen.\r\nSamtidigt finns det ändå skäl att konstatera att det\r\nföreliggande lagförslaget i flera delar är komplicerat\r\noch svåröverskådligt. Det kommer att vara till nack-\r\ndel för inte minst små och medelstora företag.\r\nMånga av de svåra avvägningar som regeringen\r\nhar tvingats göra har sin bakgrund i att Sverige står\r\nutanför valutaunionen.\r\nSom ett exempel kan nämnas att den rörliga väx-\r\nelkursen mellan kronor och euro uppenbarligen har\r\nvarit orsak till mycket huvudbry. Detta gäller såväl\r\nvikten av en rättvisande redovisning som eventuella\r\nmöjligheter till skatteplanering, exempelvis i sam-\r\nband med byte av redovisnings- och aktiekapitalsva-\r\nluta.\r\nFörslaget kan inte helt och hållet uppväga de\r\nnackdelar som följer av att Sverige står utanför valu-\r\ntaunionen, även om dessa mildras något. Inte minst\r\nfinns det anledning att påminna om de stora kostnader\r\nsom valutakursrörelser orsakar många svenska före-\r\ntag. Det kan inte nog betonas att en anslutning av\r\nSverige till EMU:s tredje steg är angelägen.\r\nPrecis som det också framhålls i propositionen är\r\nden gemensamma valutan av stor betydelse för Sveri-\r\nge trots vårt utanförskap. Därför borde företagen inte\r\nbara ges möjlighet att redovisa i euro utan också att\r\ndeklarera och betala skatt i euro.\r\nEn närliggande fråga är att enskilda näringsidkare,\r\nhandelsbolag och stiftelser inte redan i dag ges möj-\r\nlighet att redovisa i euro, mer eller mindre uteslutan-\r\nde av skatteskäl. Vad framför allt gäller handelsbolag\r\nmed enbart aktiebolag eller andra juridiska personer\r\nsom bolagsmän kan det inte uteslutas att detta kom-\r\nmer att medföra betydande praktiska problem. I en\r\nkoncern med ett moderbolag som äger aktier och\r\nandelar i såväl aktiebolag som handelsbolag i en\r\nsådan omfattning att dessa inkluderas i koncernredo-\r\nvisningen kommer handelsbolaget att vara det enda\r\nav bolagen i koncernen som inte får ha sin redovis-\r\nning i euro. Motsvarande situation uppstår när flera\r\naktiebolag gemensamt äger ett handelsbolag, där\r\nhandelsbolaget många gånger kan fungera som själva\r\ncentrum i verksamheten. Det är verklighetsfrämman-\r\nde att inte handelsbolaget i denna situation ska kunna\r\nredovisa i euro.\r\nEtt lagförslag med denna inriktning bör beredas\r\nmed förtur och läggas fram för riksdagen så snart som\r\nmöjligt.\r\nDet svenska näringslivet har en mycket interna-\r\ntionell inriktning, och på många håll finns det ett stort\r\nbehov av redovisning i annan valuta än euro eller\r\nsvenska kronor, framför allt US-dollar. I takt med att\r\ngränserna för handel blir alltmer utsuddade kommer\r\ndetta behov att fortsätta öka. Mot den bakgrunden är\r\ndet viktigt att få till stånd en möjlighet att redovisa i\r\nandra utländska valutor än euro, i första hand US-\r\ndollar, japanska yen, brittiska pund och danska och\r\nnorska kronor.\r\nFru talman! Den föreliggande propositionen är\r\nändå, trots att den i vissa delar är otillräcklig, ett steg\r\ni riktning mot en anpassning till den alltmer gränslösa\r\ntillvaro vi lever i. Jag tillstyrker bifall till propositio-\r\nnen men vill samtidigt yrka bifall till reservation 1.</pre><pre>Anf.  75  RUNE BERGLUND (s):\r\nFru talman! Samtidigt som debatten pågår i Sveri-\r\nge om vi ska gå med i EMU eller inte, tar vi här i\r\ndenna kammare små steg mot ökade möjligheter för\r\nde företag som verkar i internationella miljöer att\r\nanvända EU:s gemensamma valuta.\r\nMan kan väl säga att det betänkande som vi nu\r\ndiskuterar och ska fatta beslut om innebär en möjlig-\r\nhet för företagen att använda euron i sina redovis-\r\nningar, trots att vi inte deltar i valutasamarbetet sam-\r\ntidigt som det också ökar möjligheten för oss att som\r\nnation stå utanför EMU i och med att företagen ändå\r\nkan använda euron som redovisningsvaluta. Det är\r\ninte möjligt att beräkna hur många svenska företag\r\nsom kommer att nyttja möjligheten att redovisa i\r\neuro, men det är ett steg mot att underlätta affärskon-\r\ntakterna för de företag som verkar i en global miljö.\r\nPå lite längre sikt ser vi framför oss en möjlighet\r\nför svenska företag att redovisa även i andra valutor\r\nän kronor och euro. Det är troligt att vi om några år\r\nkommer att se redovisningar också i dollar och yen\r\neller någon annan valuta, precis som Stig Rindborg\r\nefterlyste. Det som vi nu talar om är alltså ett steg\r\nsom kan följas av flera.\r\nLagutskottets betänkande 8 handlar om svenska\r\naktiebolags möjligheter att redovisa sina räkenskaper\r\noch sitt aktiekapital i euro. Den möjligheten ska ock-\r\nså gälla för ekonomiska föreningar, sparbanker,\r\nmedlemsbanker, understödsföreningar, försäkrings-\r\nbolag och ömsesidiga försäkringsbolag. Det ska bli\r\nmöjligt för den som vill och som bedriver sin verk-\r\nsamhet i någon av nämnda företagsformer att redovi-\r\nsa i euro i stället för i svenska kronor. Detsamma\r\nföreslås gälla utländska filialer i Sverige.\r\nUndantagen i detta betänkande är enskilda nä-\r\nringsidkare, handelsbolag och stiftelser. De som dri-\r\nver sin verksamhet i någon av dessa företagsformer är\r\ntills vidare undantagna från möjligheten att göra sina\r\nredovisningar i euro och är därmed hänvisade till att\r\näven fortsättningsvis redovisa i svenska kronor.\r\nDet är viktigt att påpeka att den som tillåts välja\r\noch som väljer redovisning i euro även fortsättnings-\r\nvis ska avlämna deklarationshandlingar och kontrol-\r\nluppgifter och redovisa skatter m.m. i svenska kronor\r\nenligt särskilda omräkningsmodeller som ska tilläm-\r\npas vid beskattning.\r\nFru talman! Med detta vill jag yrka bifall till hem-\r\nställan i lagutskottets betänkande 8 och avslag på\r\nreservationerna 1 och 2.</pre><pre>Anf.  76  KIA ANDREASSON (mp):\r\nFru talman! Jag vill yrka bifall till Miljöpartiets\r\nmotion 1999/2000:L10. Regeringens förslag att vissa\r\nföretag, bl.a. aktiebolag, ekonomiska föreningar,\r\nsparbanker och försäkringsbolag, ska kunna välja att\r\nredovisa antingen i euro eller i svenska kronor är som\r\nRune Berglund sade ett steg på väg mot euron.\r\nVi tycker, vilket vår motion går ut på, att det ska\r\nfinnas en parallell bokföring och att dessa företag ska\r\nredovisa även i svenska kronor. Skälen till vår stånd-\r\npunkt är att det finns en risk att schabloniserade om-\r\nräkningar från euro till kronor, vilket måste göras när\r\nman ska redovisa skatt, kan inbjuda till skatteplane-\r\nring. Det blir också svårare att få en översikt. Även\r\nSveriges Aktiesparares Riksförbund har i sitt remiss-\r\nsvar hävdat att företag som redovisar i euro även bör\r\nvara skyldiga att ha en parallell redovisning i kronor.\r\nJag kan inte se deras motiv här i betänkandet, men det\r\när väl detsamma som Miljöpartiets, nämligen att det\r\när viktigt att kunna se och jämföra, speciellt för bor-\r\ngenärer och kreditupplysningsföretag som det nu blir\r\nmycket svårare för. Anledningen till att man inte\r\ntycker att detta ska genomföras är kostnaderna. Man\r\nsäger att det blir krångligt för företag och jättestora\r\nkostnader, och det finns inga dataprogram för detta.\r\nMen inom denna verksamhet, dvs. dataprogram, går\r\ndet med rekordfart, och om det finns en efterfrågan är\r\ndet självklart att sådana dataprogram skulle tas fram,\r\noch det skulle bli enklare för företagen, speciellt som\r\ndet sägs här att det är små steg som tas och att nästa\r\nsteg blir att tillåta även andra valutor. Då skulle det ju\r\nvara bra att, nu när man tar det första steget,  ha den-\r\nna parallella redovisning. Det skulle bli lättare med\r\ntanke på andra valutor om man gjorde det, annars\r\nkommer det att bli svårt att få en översikt.\r\nAv dessa skäl vill vi att det betänkande som jag\r\nhar redogjort för ska omformas på ett annat sätt.</pre><pre>Anf.  77  ROLF ÅBJÖRNSSON (kd):\r\nFru talman! Jag yrkar bifall till reservation 2 un-\r\nder mom. 3. Vi kristdemokrater tycker att man ska ta\r\nsteget fullt ut. I en situation där man får redovisa i\r\neuro ska man också kunna deklarera och betala i euro.\r\nMot detta har det invänts att det krävs ytterligare\r\nskatteöverväganden - jag har inte riktigt förstått vad\r\ndet är för överväganden - och att detta medför kost-\r\nnader för Riksskatteverket som man inte är beredd att\r\nta. Däremot är man beredd att ta en schablonisering\r\nav omräkningen från kronor till euro på ett som jag\r\ntycker ganska krångligt vis. Det skulle inte kosta\r\npengar. Men det skulle vara mycket enklare att köra\r\nmed euro rätt igenom. Jag tycker alltså att argumen-\r\ntationen här är i varje fall något tveksam.\r\nDäremot vill jag också understryka att det är bra\r\natt regeringen varit djärv nog att i dessa tider ändå\r\nlägga fram ett sådant här förslag där man så att säga\r\ngår åt rätt håll. Till skillnad från isolationisten Kia\r\nAndreasson tycker jag att det är väldigt fint att vi blir\r\nlite mer internationella och faktiskt också anpassar\r\noss till den verklighet som ändå gäller.\r\nJag förstår inte riktigt Miljöpartiets inställning att\r\nvi ska ha ett slags parallellredovisning. Då är det väl\r\ningen poäng med detta över huvud taget. Jag tror inte\r\natt det är svårt att jämföra om man väljer kronor eller\r\neuro.\r\nDet handlar alltså om ett bra förslag. Det bör föl-\r\njas upp i enlighet med de önskemål som vi här har\r\nframställt.</pre><pre>Anf.  78  RUNE BERGLUND (s) replik:\r\nFru talman! Jag tyckte mig höra Rolf Åbjörnsson\r\nsäga att det inte skulle kosta någonting om de företag\r\nsom får göra sina redovisningar i euro också fick göra\r\nskatteredovisningar i euro. Jag hoppas att jag hörde\r\nrätt.\r\nDet kommer naturligtvis att kosta någonting, an-\r\nser jag. Vad som händer om man skulle göra som\r\nRolf Åbjörnsson säger är ju att Riksskatteverket får ta\r\nkostnaderna för att översätta de här summorna i\r\nsvenska kronor. I det svenska officiella valutasystem-\r\net har vi ju kronor. Såvitt jag förstår kan Riksskatte-\r\nverket inte hantera pengar i annan valuta när det gäl-\r\nler skatter och avgifter.\r\nJag skulle vilja passa på att yrka avslag på motion\r\nL10 av bl.a. Kia Andreasson, Miljöpartiet.</pre><pre>Anf.  79  ROLF ÅBJÖRNSSON (kd) replik:\r\nFru talman! Jag menar nog inte att det inte kostar\r\nnågonting men det här systemet blir ju också krång-\r\nligt. Hur vi än gör blir det vissa administrativa kost-\r\nnader. Jag inbillade mig bara att genom att gå hela\r\nvägen skulle de administrativa kostnaderna faktiskt\r\nbli lägre - det var min synpunkt.</pre><pre>Anf.  80  RUNE BERGLUND (s) replik:\r\nFru talman! Jag skulle också kunna tro att kostna-\r\nderna kan bli lägre för företagen men det är ju ett\r\nfrivilligt inträde som företagen gör. Vi avser ju inte\r\natt lagstifta och säga att man måste göra sina redovis-\r\nningar i euro. Om det vore så skulle jag ha förståelse\r\nför att svenska staten också fick ta på sig kostnaderna\r\nför det men eftersom det är frivilligt tycker jag att det\r\när rimligt att företagen själva tar kostnaderna. När\r\nredovisningarna kommer till svenska staten är de i\r\nsvenska kronor.</pre><pre>Anf.  81  ROLF ÅBJÖRNSSON (kd) replik:\r\nFru talman! Möjligen skulle jag vilja nyansera\r\nsynsättet genom att säga att det som är bra för företa-\r\ngen ofta är bra för staten och, ytterst, bra för medbor-\r\ngarna.</pre><pre>Anf.  82  KIA ANDREASSON (mp) replik:\r\nFru talman! Jag kan inte förstå att jag får tillmälet\r\nisolationist därför att vi vill att man ska redovisa\r\nparallellt i svenska kronor. Den schabloniserade om-\r\nräkningen för inkomstskatt, mervärdesskatt och re-\r\nklamskatt vilar på ett osäkert underlag. Varje enskild\r\ntransaktion ska, tycker vi, räknas upp löpande - det\r\nhar alltså inte med ordet som sådant att göra. Det är\r\näven en åsikt som skattemyndigheterna, Skatteverket,\r\nhar framfört. Jag tycker att man ska ta stor hänsyn till\r\nderas synpunkter eftersom det är de som sedan ska ta\r\nhand om det hela.</pre><pre>Anf.  83  ROLF ÅBJÖRNSSON (kd):\r\nFru talman! Man kan ha olika uppfattningar om\r\ndetta. Jag tycker inte att uppfattningen är riktig att det\r\nska vara en parallellredovisning. Jag förstår faktiskt\r\ninte poängen med det här lagförslaget om det ska vara\r\nså men det är möjligt att jag inte trängt in i detta fullt\r\nut. Jag har i varje fall min uppfattning.</pre><pre>Överläggningen var härmed avslutad.\r\n(Beslut fattades under 7 §.)</pre><pre>6 §  Polisfrågor</pre><pre>Föredrogs\r\njustitieutskottets betänkande 1999/2000:JuU6\r\nPolisfrågor.</pre><pre>Anf.  84  MAUD EKENDAHL (m):\r\nFru talman! I betänkande JuU6 behandlas ett antal\r\nmotionsärenden - gamla motioner som rör polisfrågor\r\noch som har framställts under den allmänna motions-\r\ntiden hösten 1999.\r\nNär det gäller polisens arbetsuppgifter anser jag\r\natt det är mycket bra att vi kunde få en majoritetstext\r\noch därmed ett tillkännagivande till regeringen. Det\r\när oerhört viktigt att få till stånd en utredning för att\r\nnoggrant kartlägga polisens arbetsuppgifter. Då ges\r\nmöjlighet att analysera och tränga in i polisens arbete\r\npå ett helt annat sätt.\r\nEfter en sådan här kartläggning finner man kanske\r\natt polisen har arbetsuppgifter som inte alls behöver\r\nligga hos polisen längre. Det är kanske också på det\r\nsättet att man finner att det finns arbetsuppgifter som\r\ninte rör polisen i dag men som i framtiden kanske\r\nborde underordnas polisen.\r\nFru talman! Jag kan ta ett exempel: trafikpolisen,\r\nalltså trafikövervakningen. Det kanske visar sig i en\r\nsådan här utredning - om den kommer till stånd - att\r\ntrafikpolisen är ännu viktigare och betydelsefullare\r\nför polisväsendet än som är fallet nu. Detta är alltså\r\nbara ett exempel på vilka lösningar man kan hitta om\r\nman gör en total utvärdering och översyn av polisvä-\r\nsendet.\r\nNär det gäller behovet av poliser har ni socialde-\r\nmokrater sedan regeringsskiftet 1994 och fram till nu\r\nkonsekvent hävdat att antalet poliser inte blivit mind-\r\nre, snarare större.\r\nI den senaste budgetpropositionen fann man fak-\r\ntiskt en nyhet, nämligen att regeringen anser att re-\r\nkryteringen av nya poliser måste öka väsentligt. I\r\nannat fall, antar regeringen, blir det omöjligt att full-\r\nfölja polisreformen och att utveckla det problemori-\r\nenterade arbetssättet.\r\nVi moderater har i debatt efter debatt påpekat hur\r\nidiotiskt det var att stänga Polishögskolan under två\r\når. Det har vi fått känna av i dag. Vi har gått misste\r\nom 800 poliser under Polishögskolans stängningspe-\r\nriod. Bara i Skåne saknas det 200 poliser. I Stock-\r\nholmsområdet lider man akut brist på ca 300 poliser. I\r\nde norra delarna av landet är det glest med poliser.\r\nFör en vecka sedan besökte vi från utskottet\r\nUmeå, och då erhöll vi information om den nya po-\r\nlishögskolan. Moderata samlingspartiet välkomnar\r\ndenna utveckling, och jag vill i detta sammanhang\r\nsärskilt framhålla våra tidigare framförda ståndpunk-\r\nter vad gäller polisutbildningens geografiska place-\r\nring. Om man placerar polishögskolor på flera orter\r\nkan det innebära att fler kvinnor lockas att söka poli-\r\nsyrket och genomgå en utbildning utanför Stockholm.\r\nI vår gemensamma reservation angående polisut-\r\nbildningen framför vi också att det inte är givet att\r\nalla poliser måste ha exakt samma utbildning. Vad\r\njag menar är att kanske vissa utbildningsavsnitt bör\r\nha en mer geografisk karaktär.\r\nDet kommer i alla fall att bli väldigt spännande att\r\nfölja utvecklingen i Umeå och hur utbildningen\r\nkommer att fungera. Det har också uttalats från rege-\r\nringen att det på sikt kan bli nödvändigt att bedriva\r\npolisutbildning på ytterligare en eller flera orter. Jag\r\nvill passa på att säga att jag personligen anser att det,\r\ni och med den stora polisbrist i Skåne på 200 poliser\r\nsom jag nyss nämnde, skulle vara klokt att lägga en\r\npolishögskola just i Skåne. Jag har också ett annat\r\nskäl till det. Som alla vet kommer vi att stå inför ett\r\nförsvarsbeslut. Om regeringen och Centern får sin\r\nvilja igenom om förbandsnedläggningar kommer\r\nåtskilliga militärer att bli arbetslösa.\r\nJustitieutskottet valde att i höstens budgetbetän-\r\nkande ta upp frågan om utbildning av officerare till\r\npoliser, och detta gjorde vi med tanke på de planerade\r\nförbandsnedläggningarna. Utskottet ville i detta\r\nsammanhang lyfta fram officerarnas kompetens, som\r\nskulle komma till stor nytta inom polisen. Officerarna\r\nskulle kunna vara en tillgång inom polisväsendet,\r\neftersom de är välutbildade, har högskoleutbildning\r\noch besitter en erfarenhet i ämnet ledarskap, och det\r\när viktigt när man ska arbeta som polis.\r\nFru talman! Polisens arbetstider är en fråga som\r\ndiskuterats många gånger. Vi moderater har hävdat\r\natt det borde vara helt naturligt att fler poliser tjänst-\r\ngör då de behövs som bäst.\r\nVi har tidigare talat om polisfackets starka ställ-\r\nning som försvårat för arbetsgivaren att få fler poliser\r\natt arbeta i ännu högre grad på tider då brott begås.\r\nJag tänker närmast på kvällar, nätter och helger. Men\r\nnu finns det lokala avtal som slutits och som innebär\r\natt man kan hantera dessa arbetstidsfrågor på ett helt\r\nannat och mer flexibelt sätt ute i organisationen.\r\nJag kan ge ett exempel. Vi fick häromdagen från\r\nRiksdagens revisorer ett förslag, RR7, om organisa-\r\ntionsförändringar inom rättsväsendet. Man har gjort\r\nen studie och följt utvecklingen från 1995 t.o.m. 1999\r\nsom redovisas här. Man har tagit mars månad för att\r\nmäta hur många poliser som var i tjänst av det totala\r\nantalet i tre län - Stockholms län, Östergötlands län\r\noch Västernorrlands län. Jag ska bara nämna hur det\r\nlåg till i Stockholm län 1999 under lördagskvällar. Då\r\ntjänstgjorde 8,7 %, och söndagar 7,3 %. Då undrar\r\njag när vi sitter här i Stockholm där det ändå händer\r\nmest: Har man en så låg procentsats här, hur står det\r\ntill i övriga landet? I texten framgår att Rikspolissty-\r\nrelsen har en särskild arbetsgrupp som sagt att varje\r\npolismyndighet måste ha en rationell personalplane-\r\nring. Man tycker det ska vara minst 15-16 % av poli-\r\nserna i länet som tjänstgör under nätterna lördag till\r\nsöndag. Det får jag nog hålla med om.\r\nJag kan också lyfta fram ett bra exempel då man\r\nsätter in fler poliser. Det gjorde man under augusti\r\nmånad förra året längs Avenyn i Göteborg. Då halve-\r\nrades gatuvåldet jämfört med tidigare år. Mer effekti-\r\nva insatser gör att färre brott begås. Men alla kan ju\r\ninte bara ha kvälls- och nattjänstgöring. Det begås ju\r\nbrott även på dagarna. Jag tänker närmast på alla\r\nvillainbrott. Det är ett typiskt dagsbrott.\r\nTanken med närpolisreformen var ju att man\r\nskulle analysera sitt närpolisområde och därefter\r\nanpassa sina insatser och arbetstider för att kunna\r\nbevaka sitt närpolisområde, men den fungerade inte,\r\noch därför har vi inte den hjälpen till hands av poli-\r\nsen.\r\nEn annan aspekt på att ha fler poliser som är ute\r\npå kvällar och nätter är att människor som rör sig ute\r\ni samhället kan ge tips till polisen om brott, händelser\r\noch misstänkta personer som man ser i sin omgiv-\r\nning.\r\nPolisen måste tillåtas olika arbetsmetoder för oli-\r\nka situationer. Här skulle jag vilja se en ännu större\r\nkreativitet som ger bra resultat. En arbetsmetod som\r\nflera av oss från olika partier har fastnat för är New\r\nYork-modellen. Det är inte meningen att applicera\r\nmodellen direkt på den svenska polisorganisationen,\r\nmen visst finns det bra inslag man borde ta vara på.\r\nAtt ingripa vid alla brott och ordningsstörningar bor-\r\nde vara en självklarhet. En lyckad arbetsmetod är en\r\nannan liknande modell som prövats, det s.k. Eskilstu-\r\nnaprojektet. Det borde få fortplantera sig ute i landet.\r\nMan har fått en god ordning i Eskilstuna när man slog\r\ntill direkt oavsett brottets storlek och bakgrund.\r\nMen, fru talman, för att få ett bra arbete utfört av\r\nsina medarbetare måste man också ha en tillfreds-\r\nställande arbetsmiljö. Och det är glädjande att Riks-\r\npolisstyrelsen uppmärksammat frågan så att RPS nu\r\nkommer att anställa specialister med särskild inrikt-\r\nning på de mjuka frågorna.\r\nArbetsmiljöområdet har en väldigt stor spännvidd,\r\nfrån den fysiska arbetsmiljön till de mer komplicera-\r\nde psykosociala frågorna. Det handlar om vikten av\r\natt samtliga poliser i yttre tjänst har skyddsutrustning\r\nsåsom skyddsvästar, vilket inte alla har i dag. Det är\r\nockså viktigt att poliserna har tillgång till moderna\r\nförstärkningsvapen. Varför ska brottslingarna ligga\r\nsteget före med betydligt bättre vapen än poliserna?\r\nEn annan arbetsmiljöfråga är: Ska en polis behöva\r\ntåla att bli bespottad? Enligt vår moderata uppfattning\r\när det inte rimligt att en polis ska behöva utstå kränk-\r\nningar av detta slag. Vi anser att ersättning för kränk-\r\nning i dessa fall bör beviljas. Det är en ytterst käns-\r\nlomässig och tung fråga.\r\nAv någon anledning ställer sig samhället vid sidan\r\nom, och man hör inte alltför sällan att polisen väl får\r\ntåla lite i sitt jobb. Men här måste vi beslutsfattare\r\nklart och tydligt markera att det inte finns någon\r\nacceptans för sådana beteenden. Jag vill påstå att en\r\nsådan kränkning som att någon spottar på en polis\r\negentligen är en kränkning mot hela rättsstaten.\r\nI betänkandet behandlas också en motion av le-\r\ndamöter från olika partier som handlar om anställan-\r\ndet av ordningsvakter. Motionärerna vill att man ska\r\nha en behovsprövning för ordningsvakter, att de ska\r\nanställas efter behov och att marknaden ska reglera\r\nordningsvakterna och inte som bestämmelserna är i\r\ndag. Det vore kanske en fråga för regeringen att dis-\r\nkutera vidare.\r\nFru talman! Avslutningsvis vill jag ta upp något\r\nom utnyttjanderätten till sitt pass under fängelsetiden.\r\nFrågan aktualiserades ju kort tid efter polismorden i\r\nMalexander då en av de misstänkta flydde till Costa\r\nRica. Det var fullt möjligt eftersom passlagen medger\r\natt även en person som avtjänar ett fängelsestraff har\r\nrätt till sin passhandling.\r\nJustitieministern initierade en beredningsgrupp\r\nsom ska se över reglerna, och det anser vi moderater\r\när bra. Men det är otroligt viktigt att kommande reg-\r\nler utformas på ett sådant sätt att de helt enkelt för-\r\nbjuder användande av pass under fängelsetiden. För\r\nmig finns det inte ett enda skäl till att en intern ska\r\nvara i behov av sitt pass under en permission.\r\nFru talman! Jag ställer mig naturligtvis bakom\r\nsamtliga reservationer där vi moderater står ensamma\r\neller tillsammans med andra partier och jag står även\r\nbakom vårt särskilda yttrande. Men jag yrkar bifall\r\nendast till reservation nr 5.</pre><pre>Anf.  85  YVONNE OSCARSSON (v):\r\nFru talman! Jag ska börja med att yrka bifall till\r\nreservationerna 7 och 12. Men vi står naturligtvis\r\nbakom våra övriga reservationer och även våra sär-\r\nskilda yttranden.\r\nHur många poliser ska vi ha i Sverige? Var ligger\r\nlagomnivån? Ska vi anslå pengar till 100, 200, 1 000,\r\n2 000 eller till 3 000 nya poliser? Jag anser att den\r\nfrågan är fel ställd.\r\nNär vi diskuterar polisen måste man hela tiden\r\nbörja i den andra änden, nämligen: Vad ska polisen\r\ngöra? Vilka arbetsuppgifter ska polisen ha? Hur ska\r\npolisen utföra sitt arbete? Utifrån detta kan man sedan\r\ngå vidare och se på hur många det skulle behövas för\r\natt få ett visst mått arbete utfört på ett visst sätt och\r\nunder en viss tid.\r\nNär det gäller rättsväsendet och framför allt poli-\r\nsen har vi politiker ett mycket stort och ibland tungt\r\nansvar. Det gäller att noga väga både ord och pengar\r\nså att man hamnar på rätt nivå.\r\nStatistik är många gånger bra, men inte alltid så\r\nlätt att läsa. Bakom all statistik finns det värderingar\r\noch bakgrundsfakta som kanske inte alltid kommer\r\nfram.\r\nPolisens uppgift är att trygga människor i vårt\r\nsamhälle. På helsidor i massmedierna talar modera-\r\nterna om att det är seriöst att värna om tryggheten - i\r\nStockholm. Min förhoppning är att moderaterna vär-\r\nnar tryggheten även i övriga delar av landet. I Stock-\r\nholm går det ca 400 människor per polis. I Väster-\r\nbotten, som utskottet nyligen besökte, går det 735\r\ninvånare per polis. Jag tycker att det vore mer seriöst\r\natt också ge tillräckliga resurser så att skola och om-\r\nsorg kan värna tryggheten innan polisen behöver\r\ningripa.\r\nEnligt Västerpartiet utför polisen i dag en hel del\r\narbete som andra instanser inte lägre har resurser att\r\nutföra på grund av nedskärningar. Vi behöver fördela\r\ntillbaka medel till framför allt skola och omsorg, men\r\ndet räcker dock inte enligt oss. Om man ska kunna\r\ngenomföra ett gott förebyggande arbete måste stora\r\nsummor omfördelas på sikt.\r\nModeraterna medverkar till att öppettiderna på\r\nkrogen blir längre och längre. Alla vet att det enda\r\nsyftet med detta är att människor ska dricka mer al-\r\nkohol. Enligt polisen själv är 80 % av våldsbrotten\r\nalkoholrelaterade. Lösningen är enligt moderaterna\r\nfler poliser. Borde inte den självklara lösningen vara\r\natt ta ansvar så att människor inte dricker så mycket\r\nalkohol under sena nattimmar?\r\nAlkoholrelaterade problem, oavsett om de för med\r\nsig konsekvenser för sjukvård, socialtjänst eller rätts-\r\nväsendet, har enligt mig mycket låg prioritet. De\r\nflesta krafter i samhället vill att vi ska dricka mycket\r\noch är mycket ovilliga till förändringar som skulle\r\nleda till minskat drickande. I det sammanhanget spe-\r\nlar det ingen roll hur problemorienterat polisen arbe-\r\ntar, om politikerna inte tar ansvar för helhetsbesluten\r\nsom påverkar polisens arbete.\r\nDet är förunderligt om det inte i varje artikel om\r\nvåld i samband med musik- och idrottsevenemang\r\nnämns att våldsverkarna nästan alltid är berusade.\r\nFörbundssekreteraren i Polisförbundet, Tore Schån-\r\nberg, har utifrån sina insikter i polisarbete inbjudit\r\nsocialministern till diskussion om Sveriges alkohol-\r\npolitik kopplat till polisens insatser. Socialministern\r\nhar hittills inte nappat på denna inbjudan.\r\nNeddragning av antalet vuxna i skolan, stängning\r\nav fritidsgårdar, minskning av subventioner till fri-\r\ntidsverksamhet och kultur, bostadssegregation, ut-\r\nslagning - lösningen är enligt moderaterna fler poli-\r\nser.\r\nEnligt Vänsterpartiet är det inte polisen ensam\r\nsom har ansvaret för att människorna i Sverige ska\r\nkunna känna sig trygga och harmoniska. Vänsterpar-\r\ntiet anser att det är ett tecken på ett samhälles miss-\r\nlyckande när behovet av poliser ökar. Det är inte\r\nrättvist och rättfärdigt att polisen ska dra det tyngsta\r\nlasset när andra instanser inte ges möjlighet att utföra\r\nett bra förebyggande arbete.\r\nTrygga, harmoniska människor, oavsett ålder,\r\nsom fått sina grundläggande behov tillgodosedda\r\nbegår inga brott. Trygghet handlar om att känna att\r\njag duger som jag är och inte för vad jag gör. Trygg-\r\nhet är att känna att jag kan, jag duger när jag gör det\r\nallra bästa utifrån min egen förmåga, när jag har till-\r\nräcklig självaktning så att jag inte behöver trycka ned\r\nandra för att växa lite själv. Grunden för trygghet är\r\nvänlighet, rättvisa och kärlek. Det är de allra bästa\r\nbrottsförebyggande vapnen.\r\nFör oss i Vänsterpartiet är grundsynen klar och\r\ntydlig: Alla människor måste ges den bästa grunden\r\nför att leva goda liv. När orättvisorna ökar och klyf-\r\ntorna mellan samhällsklasser blir större, ökar också\r\nmänniskors benägenhet att begå brott.\r\nAlla föräldrar gör alltid så gott de förmår när de\r\nfostrar sina barn. Ingen förälder vill sina barn ont.\r\nBarn är enskilda individer med olika behov. Jag bru-\r\nkar säga att barn har olika tjock hud. Det betyder att\r\nvissa barn har tunn hud och tar mycket skada av rela-\r\ntivt lite ovänlighet och kärlekslöshet. Andra barn har\r\ntjockare hud och tål en hel del utan att de för den\r\nskull börjar missbruka eller begå brott.\r\nSvårigheten med oss människor är att det aldrig\r\ngår att sätta mått på hur mycket vi tål. Det tycker jag\r\när bra, för det betyder att varje människobarn måste\r\naktas och behandlas som om det hade mycket tunn\r\nhud. Det är enligt Vänsterpartiet allas ansvar.\r\nNär det lilla nätverket med familjen i centrum inte\r\nräcker till för att trygga barn måste det finnas själv-\r\nklara riktlinjer för vem och vilka som ska hjälpa till\r\natt trygga barnet. Det måste finnas en välutbyggd\r\nförskola, en grundskola som ser till alla barns grund-\r\nbehov, en socialtjänst som stöder när föräldrars och\r\nskolans insatser inte räcker till, en sjuk- och psykvård\r\nsom hjälper sårade kroppar och själar.\r\nDet måste ges kunskaper och insikter så att för-\r\nskola och skola lär sig att reagera och agera tidigare\r\nnär sårade själar signalerar efter hjälp.\r\nMånga gånger förstår inte vuxenvärlden när barn\r\nsignalerar. Det går att avhjälpa med mera kunskaper.\r\nVad som är ännu mer alarmerande är när vuxenvärl-\r\nden ibland inte reagera fast alla ser och alla förstår\r\nbarnens signaler och situation. Jag tänker bl.a. på\r\nbarn till alkoholister, barn till narkomaner, barn till\r\npsykiskt sjuka, barn till dömda, barn som misshand-\r\nlats, barn som kommer från krigsdrabbade länder,\r\nbarn som upplevt naturkatastrofer, barn som kuvats\r\noch trakasserats - listan kan tyvärr göras ännu längre.\r\nHur många av oss har inte varit med om att höra\r\nvuxenvärlden säga: Det kunde vi ha räknat ut att det\r\nskulle gå illa för den och den. Detta löser vi inte ge-\r\nnom att tillsätta fler poliser.\r\nPå många orter bedrivs det många bra brottsföre-\r\nbyggande arbeten där polisen tillsammans med andra\r\ninstanser kommer fram till hur man på bästa sätt kan\r\nförebygga brott. Vänsterpartiet ser fram mot de\r\nkommande träffarna med regeringspartiet och Miljö-\r\npartiet för att diskutera rättsväsendet inför vårbudge-\r\nten som både statsministern och justitieministern\r\nuttalat som ett område som behöver mera resurser.\r\nVår ingång är att tala om fler poliser men framför\r\nallt att ge möjlighet till fler människor i förebyggande\r\nsyfte.\r\nI poliskåren är medelåldern hög. Många poliser\r\nhar läkarintyg på att det är olämpligt att de arbetar\r\nsena kvällar och nätter. Detta leder till att de yngre\r\npoliserna får arbeta desto mer på sena kvällar och\r\nnätter, vilket i längden inte är nyttigt.\r\nI statistik syns det att på många ställen finns det\r\nmånga poliser under tider när få brott begås och få\r\npoliser när många brott begås. Ca 85 % av närpolisen\r\nhar inte periodplanerad arbetstid, dvs. att man inte\r\nplanerar antalet poliser utifrån behovet av utryck-\r\nningar och ingripanden.\r\nAllt kan man inte förutse, men det är enkelt att\r\nräkna ut att med moderaternas givmilda öppettider på\r\nkrogarna är behovet av poliser under natten extremt\r\nstort, vilket kan leda till att antalet poliser inte räcker\r\ntill på övriga tider av dygnet.\r\nVi behöver fler yngre poliser. Det är glädjande att\r\nfler kvinnor och fler med invandrarbakgrund rekryte-\r\nras, men vi ser gärna att de blir fler. Polishögskolan i\r\nSörentorp ökar sin intagning, och vi får ytterligare en\r\nskola i Umeå. Det tycker vi är bra. Tankar finns på att\r\nstarta ytterligare en polisskola. Det tycker vi också är\r\nbra. Tyvärr gör Schengenavtalet att vi behöver fler\r\npoliser på svensk mark.\r\nJag vill tro att svensk polis är den bästa i världen.\r\nDet beror på den svenska polisutbildningen och på\r\npolisens arbetsuppgifter. Vänsterpartiet anser att det\r\när mycket viktigt att vi värnar om polisens möjlighe-\r\nter att även i fortsättningen få vara till människors\r\nhjälp, kanske ibland även i det lilla. Det är bra att ha\r\nen poliskår som är aktiv ute i våra skolor och på ett\r\notvunget sätt får kontakt med elever i elevernas egen\r\nmiljö. Det tror vi gynnar både polisen och eleverna.\r\nVi ska ha tillräckligt med poliser så att vilsna\r\nmänniskor på ett betryggande sätt finner sig till rätta.\r\nDetta sker ibland med polisens hjälp. Polisen ska vara\r\nen del i vår vardag. Då krävs det att polisen också kan\r\nhjälpa människor i vardagssituationer.\r\nVänsterpartiet vill inte medverka till att polisen i\r\nSverige får färre och våldsammare arbetsuppgifter.\r\nDen som ofta utsätts för svåra och hårda prövningar\r\nblir ofta hård själv och kan få svårt att visa respekt\r\noch empati för utsatta människor.\r\nFörra helgen inträffade en våldsam och tragisk\r\nhändelse i Skåne. En man sköt ihjäl en annan man\r\nhemma i sin trädgård. Mannen som sköt säger att han\r\nhar blivit utsatt för inbrott vid flera tillfällen. Detta\r\nhar han dock inte anmält till polisen som brukligt är\r\nvid inbrott. Varför vet vi inte. Polisen vet alltså  inget\r\nom inbrotten. Tyvärr tröttnade mannen på inbrotten,\r\nbeväpnade sig och sköt en man i mörkret i sin träd-\r\ngård. Tragedin är ett faktum, en tragedi för en man\r\nsom får sluta sitt liv, en tragedi för den skjutande\r\nmannen som förmodligen får tillbringa många år i\r\nfängelse, en tragedi för den skjutande mannens familj\r\nsom kanske aldrig får flytta in i sitt nyköpta hus, en\r\ntragedi för offrets anhöriga som förmodligen inget\r\nhellre önskar än att inbrotten skulle ha anmälts så att\r\npolisen getts möjligheter att gripa in. Detta har inget\r\natt göra med att antalet poliser är för få eller att poli-\r\nsen är för svag. Brott ska alltid anmälas, och hela\r\nrättsväsendet ska få möjlighet att använda hela sin\r\nkompetens.\r\nVi i Vänsterpartiet blir mycket upprörda när fram-\r\nstående företrädare för riksdagens justitieutskott talar\r\nom att den svenska polisen är för svag och säger sig\r\nförstå enskilda människors hämndreaktioner. Uppre-\r\npade osanningar kan rota sig i människor, och resul-\r\ntatet kan bli som i Skåne förra helgen.\r\nVi som finns i Sveriges högsta organ måste med\r\nkraft ta avstånd från att brottsoffer eller medborgare\r\nutdömer och verkställer straff. Vi måste med kraft\r\nhävda att det alltid är de rättsvårdande instansernas\r\nuppgift. Vi måste också med kraft ta ansvar för det\r\nallmänna rättsmedvetande som finns hos människor.\r\nVi i Vänsterpartiet står bakom alla våra reserva-\r\ntioner och jag vill nämna några.\r\nVi anser att polisen måste få möjlighet till mer\r\nkunskaper om andra kulturer och etniska grupper. Det\r\nskulle innebära en klar förstärkning om fler poliser\r\nmed etnisk bakgrund i länder utanför Europa kunde\r\nrekryteras.\r\nVi har i en partimotion påtalat vikten av att poliser\r\ninte utreder varandra. Ett sätt är att en grupp beståen-\r\nde av domare, advokater och poliser tillsätts inom\r\nvarje åklagarmyndighet enligt norsk modell. Alla\r\nmisstankar om brott ska granskas noga, inte minst om\r\ndet är misstankar mot poliser. Ibland är det nödvän-\r\ndigt att polisen använder våld, och därför är det för-\r\nståeligt att det blir anmälningar. Många gripanden\r\nuppfattas som kränkande och de gripna tycker att det\r\nhar använts övervåld. Ibland är det så och ibland inte.\r\nMånga tror att det inte lönar sig att anmäla poliser\r\nefter människor vet att polisen utreder sig själv. Det\r\när naturligtvis viktigt att poliser ska dömas om de har\r\nbegått brott, men det är lika naturligt och viktigt att\r\nde ska frias om brott inte begåtts. Det ska vara klart\r\noch utan allt tvivel att utredningen har gått rätt till.\r\nDet är en rättighet som poliser borde ha liksom alla vi\r\nandra.</pre><pre>Anf.  86  MAUD EKENDAHL (m) replik:\r\nFru talman! Yvonne Oscarsson säger klart och\r\ntydligt att Vänsterpartiet inte vill ha fler poliser. Då är\r\nfrågan hur vi ska göra i de delar av landet där det\r\nsaknas poliser, i Norrland, i Skåne osv. Är Yvonne\r\nOscarsson då beredd att flytta poliser till dessa delar\r\nav landet?\r\nSedan undrar jag hur man, när Yvonne Oscarsson\r\när ute på studiebesök hos polisen, tar budskapet att\r\nVänsterpartiet inte vill ha fler poliser. Det är ju nästan\r\nbara ni som säger så nu. Nu har t.o.m. Socialdemo-\r\nkraterna vänt och talar om hur viktigt det är att vi får\r\nfler poliser. Rikspolisstyrelsen och övriga partier\r\nanser också det.\r\nJag skulle gärna vilja ha svar på dessa frågor.</pre><pre>Anf.  87  YVONNE OSCARSSON (v) re-\r\nplik:\r\nFru talman! Jag ska börja med det första. Vänster-\r\npartiet vill inte ha fler poliser. Jag kan läsa innantill\r\nigen här. Inför våra diskussioner med Socialdemo-\r\nkraterna och Miljöpartiet kommer vi att föra fram\r\nVänsterpartiets åsikter när det gäller rättsfrågor. Så\r\nhär sade jag i mitt anförande:\r\nVår ingång är att prata om fler poliser men fram-\r\nför allt att ge möjligheter till fler människor i före-\r\nbyggande syfte. Vår grundpolitik är nämligen att man\r\nmåste göra både och, öka antalet poliser men samti-\r\ndigt se på den andra änden i förebyggande syfte, så\r\natt vi så småningom en dag kan stå tillsammans i den\r\nhär kammaren och säga: Vi behöver inte lika många\r\npoliser.\r\nNästa fråga var hur det upplevs när jag och andra\r\nvänsterpartister är ute och träffar poliser. Jag har\r\naldrig gjort någon hemlighet av vad Vänsterpartiets\r\ninställning är när jag träffat poliser, och hittills har jag\r\naldrig träffat någon polis som har sagt något emot\r\neller haft synpunkten att vi är inne på fel linje. Tvärt-\r\nom får vi uppmuntrande ord när vi talar om det som\r\njag har försökt beskriva som helhet i mitt anförande.</pre><pre>Anf.  88  MAUD EKENDAHL (m) replik:\r\nFru talman! Yvonne Oscarsson läser upp igen och\r\nsäger: Vi är beredda att prata om fler poliser. Prata\r\nkan man ju göra, men då kommer nästa fråga. Om ni\r\nhar pratat och tycker att det ska vara fler poliser, är ni\r\ndå beredda att tillskjuta mer pengar?</pre><pre>Anf.  89  YVONNE OSCARSSON (v) re-\r\nplik:\r\nFru talman! Enligt mitt förmenande handlar allas\r\nanföranden i den här kammaren och på alla andra\r\nställen där politiker verkar om att tala och att prata, så\r\njag förmodar att Maud och jag är på samma linje vad\r\ngäller detta.\r\nVi kommer att tala om vår ingång, som jag sade\r\nförut, att vi behöver fler poliser. Sedan ska vi till-\r\nsammans med regeringspartiet och Miljöpartiet dis-\r\nkutera hur vi ska finansiera det. Det är det allt samar-\r\nbete handlar om. Vi är tre partier, och jag är överty-\r\ngad om att vi kommer att hitta en bra lösning.</pre><pre>Anf.  90  RAGNWI MARCELIND (kd):\r\nFru talman! Vi ska fortsätta att diskutera betän-\r\nkandet JuU6 om polisfrågor. Vi kristdemokrater står\r\nbakom samtliga våra reservationer, men för tids vin-\r\nning yrkar vi bifall till reservation 9 under mom. 7.\r\nI det här betänkandet tas, som någon tidigare sade,\r\nen del motioner från den allmänna motionstiden upp.\r\nDet är motioner som man sammanfattningsvis kan\r\nsäga mynnar ut i ambitionen att vi ska få en funge-\r\nrande polisverksamhet som har resurser till sitt förfo-\r\ngande för att kunna arbeta med det som är polisens\r\nhuvuduppgifter: förebygga brott, upprätthålla ordning\r\nsamt utreda och beivra brott.\r\nJag tror att vi alla i kammaren är överens om att\r\nall brottslighet, inklusive vardagsbrottsligheten, måste\r\nbekämpas. Vad är det då som allmänheten tänker på\r\nnär den säger \"vardagsbrottsligheten\"? Jo, det är\r\nbostadsinbrott, cykelstölder, biltillgrepp, klotter och\r\nskadegörelse m.m. När vi tittar på utredningsstatisti-\r\nken och ser hur det är i verkligheten handlar detta just\r\nom den mellannivå där det händer minst. Vi har en\r\nskaplig statistik när det gäller utredning av den grövre\r\nbrottsligheten, som mord, misshandel, överfall, våld\r\noch hot. Även på den lägre nivån med snatterier fun-\r\ngerar det bättre än på mellannivån. Vi kan bara kon-\r\nstatera att det, för att man ska kunna få det här att\r\nfungera, behövs mer resurser. Vi har också den grova\r\ngränsöverskridande brottsligheten, som utvecklas,\r\noch den alltmer växande ungdomsbrottsligheten. Det\r\nhär måste bekämpas med kraftfulla insatser. För att\r\ndet ska vara möjligt måste vi se till att det finns förut-\r\nsättningar för polisen att arbeta på ett effektivt sätt.\r\nDå det gäller den hänvisning som utskottet gör i\r\nbetänkandet med anledning av att det problemoriente-\r\nrade arbetet måste utökas vill jag påpeka att det inte\r\när så enkelt i verkligheten. Hur ser det ut ute i poli-\r\nsorganisationen? Det går inte att sopa bort brottslig-\r\nheten enbart genom en ny organisation; man måste\r\nockså få tillräckligt med resurser.\r\nRegeringen skriver i budgetpropositionen att ar-\r\nbetet med att anpassa polisens arbetstider till verk-\r\nsamhetens behov är viktigt för det problemorientera-\r\nde arbetet. Ett instrument för en sådan anpassning\r\nskulle vara periodplanering. Samtidigt konstaterar\r\nman, precis som Yvonne Oscarsson sade, att det bara\r\när 15 % av våra närpoliser som periodplanerar ar-\r\nbetstiden. Varför gör man inte det? Man hinner helt\r\nenkelt inte med.\r\nLåt mig citera rikspolischefen Sten Heckscher\r\nfrån skriften Polis i förändring. Han får frågan: Vad\r\ninnebär ett problemorienterat arbetssätt? Då säger\r\nhan: \"Att man frigör sig från ärendefixering och att\r\narbetet inriktas på att komma åt orsaker till varför\r\nbrott begås. Det problemorienterade arbetet innebär\r\natt polisen handlar proaktivt och sätter upp långsikti-\r\nga mål för verksamheten\". Tyvärr hinns detta inte\r\nmed. Nedskärningarna har lett till att det här är en\r\nomöjlighet. Närpolisreformen - man hade så goda\r\nintentioner och gick in i den nya organisationen med\r\nbåde förväntan och glädje - har inte kunnat verka\r\nfullt ut som det var tänkt. Det är en besvikelse för\r\nmånga.\r\nEnligt de besked som jag har fått då jag har varit\r\nute och talat med närpolischefer har man faktiskt\r\ntappat inspirationen i dag. Ett exempel fick jag för\r\nnågon vecka sedan när jag talade med en närpolischef\r\ni Västmanland. Han sade att det förebyggande poli-\r\nsarbetet helt har kommit bort. Av dygnets 24 timmar\r\nska åtta timmar gå till utryckningsverksamhet. 16\r\ntimmar ska gå till närpolisverksamhet. Men de åtta\r\ntimmarna är utspridda över hela dygnet. Då blir det\r\nen halvtimma här och där som man kan ägna till när-\r\npolisverksamheten. Detta har styckats sönder.\r\nMålet, att närpolisverksamheten ska uppgå till\r\n40 % av verksamheten, uppnås inte.\r\nI måndags besökte jag närpolischefen i Sandviken\r\noch mötte kriminalchefen och närpoliser i arbetet där.\r\nDe sade: Vi hinner inte med något närpolisarbete över\r\nhuvud taget. Vi får koncentrera oss på utryckningsar-\r\nbetet. Om det blir någon tid över måste vi sätta oss\r\nmed våra högar av utredningar som ligger på skriv-\r\nbordet för att åtminstone beta av en del av dem.\r\nKristdemokraternas krav kvarstår. Statusen måste\r\nhöjas på närpolisarbetet, och arbetet måste få möjlig-\r\nheter att utvecklas. Frågan om polisens arbetstider\r\noch vad polisen ska syssla med måste få en bra lös-\r\nning. Kristdemokraterna har i ett antal motioner krävt\r\nen total översyn av vilken verksamhet polisen enligt\r\nlag ska syssla med. Därför, fru talman, är det bra att\r\ndet har blivit en majoritet i utskottet för att en utred-\r\nning ska tillsättas med uppdrag att se över den här\r\nfrågan.\r\nJag talade med en poliskommissarie i Jönköpings\r\nlän som ansåg att samhället, på grund av de bespa-\r\nringar som görs i det övriga samhället, utnyttjar de\r\nlagliga möjligheter som finns i LPT, LVU och LVM\r\nför biträde av polis vid exempelvis transporter. Han\r\nberättade om transporter som kunde uppgå till 65 mil,\r\nom läkare som begärde handräckning för person med\r\npsykiska besvär. Beslut om husrannsakan fattas.\r\nHämtning sker. Det blir transport till läkare och\r\nskydd under läkarundersökning. Det blir transport till\r\nett annat sjukhus, och det blir 22 mil och fem timmars\r\narbete. Det är ju bra i sig. Men under den här tiden\r\nfinns det inte någon polis i det närpolisområde som\r\nden här bilen var satt att patrullera i. Noterbart är\r\nockså att de transporter som polisen får göra från\r\navgiftningsenheten på sjukhuset till olika behand-\r\nlingshem med långa restider har ökat. I Jönköpings\r\nlän har det t.ex. blivit en fyrdubbling av de här trans-\r\nporterna under de senaste två åren. Vi behöver fler\r\npoliser, men vi behöver också genomlysa vilka ar-\r\nbetsuppgifter polisen ska syssla med. Därför välkom-\r\nnar vi en utredning.\r\nFru talman! Centern tar upp frågan om att ha fler\r\ncivilanställda i reservation 1. När vi debatterade den\r\nhär frågan i utskottet konstaterade vi att det här\r\negentligen var en budgetfråga som inte hörde hemma\r\npå det här området. Kristdemokraterna vill också ha\r\nfler civilanställda, men vi tycker i likhet med utskot-\r\ntet i betänkandetexten att det är viktigt att man i be-\r\ndömningen av det framtida personalbehovet finner en\r\nväl avvägd sammansättning av personal inom polisen,\r\nbestående av såväl poliser som civilanställda och\r\nexperter. Det är viktigt att ha helhetsbilden. Jag ville\r\ngöra ett förtydligande i den här frågan.\r\nRegeringen skrev i budgeten: \"Inom närpolisen\r\nska olika verksamheter och resurser integreras. Det är\r\nav strategisk betydelse att utvecklingsarbetet fortsät-\r\nter och intensifieras så att närpolisreformen inte stan-\r\nnar av. Det är också viktigt att erfarenheter av olika\r\nmodeller sprids och tas tillvara\".\r\nDet var med anledning av San Diego-modellen,\r\nsom vi har motionerat om. Vi anser inte att medbor-\r\ngarna ska behöva utföra polisiära arbetsuppgifter. Vi\r\nvill inte ha medborgargarden, som tar lagen i egna\r\nhänder. Men samtidigt behövs samhällsmedborgarnas\r\nengagemang och vilja att ta ansvar. Under polisens\r\nledning kan t.ex. San Diego-modellen, som kristde-\r\nmokraterna har beskrivit i sin motion, innebära en\r\npositiv utveckling. Vi tror att alla goda krafter behövs\r\ni det stora samhällsprojektet när det gäller att minska\r\nkriminaliteten.\r\nDet har talats mycket i kammaren om New York-\r\nmodellen eller, senare, Eskilstunamodellen. Maud\r\nEkendahl var inne på detta alldeles nyss. Jag tror\r\nockså att alla är överens om att vi behöver ingripa\r\nmot alla brott och ordningsstörningar tidigt. Det är\r\nvad den här modellen handlar om. Det ska vara en\r\nsnabb och tidig åtgärd för att man på det sättet ska få\r\nbukt med den kriminella verksamheten. Därför påpe-\r\nkar vi också i vår reservation att dessa arbetsmetoder\r\nförtjänar uppmärksamhet i Sverige. De förtjänar att\r\ntittas på, belysas och användas.\r\nDå det gäller unga lagöverträdare har vi i en mo-\r\ntion lyft fram behovet av snabba åtgärder och reak-\r\ntioner från samhällets sida vid bl.a. enklare snatteri-\r\nmål. Vid enklare brott är det viktigt vilka signaler vi\r\nger till dem som börjar sin kriminella bana. Signaler\r\nfrån polisdistrikten, som jag har varit ute och besökt,\r\nfrån Riksåklagaren m.fl. om att det är alltför höga\r\nsiffror vad gäller avskrivna mål är oroväckande. Vi\r\nvet att det inte blir några åtgärder för barn under 18\r\når. En polis frågade mig: Hur många gånger tycker du\r\natt jag ska haffa en snattare utan att jag gör någonting\r\nåt det, utan att ärendet går vidare? Vi vet att antalet\r\npersonrån och snatterier är stort i denna grupp.\r\nNär jag patrullerade med ett par poliser här i\r\nStockholm aktualiserades frågan för mig. De menade\r\natt alltfler unga människor i dag inträder på den kri-\r\nminella banan. Det är barn som är så unga att man\r\ninte kan hålla regelrätta förhör med dem eller åtala\r\ndem. När poliserna efter ingripandet följer barnen\r\nhem visar det sig dessutom enligt polisernas utsago\r\nganska lite av förståelse för detta från många av för-\r\näldrarna.\r\nVi har i tidigare debatter påpekat att vuxnas insat-\r\nser betyder mycket för att få barn och unga att avstå\r\nfrån att börja begå brott. Höjd upptäcktsrisk, fasthet\r\noch konsekvens är viktiga signaler i detta preventiva\r\narbete.\r\nVi noterar att Rikspolisstyrelsen i en skrivelse till\r\nregeringen har föreslagit utvidgade möjligheter att\r\nutfärda ordningsbot, och vi ser fram emot att få ta del\r\nav den skrivning som nu bereds i Regeringskansliet.\r\nNär det gäller ungdomsbrotten är det också värt\r\natt notera att enligt den rapport om sluten ungdoms-\r\nvård som nyligen kommit dömdes många fler ung-\r\ndomar än väntat 1999. Vi tog i en motion som be-\r\nhandlas i betänkandet upp att anslaget för 1999 mot-\r\nsvarar 10 helårsplatser. I utskottet meddelades här-\r\nomdagen att det för år 2000 behövs 50-60 platser.\r\nAlltså är det viktigt med det förebyggande arbetet,\r\nsom Yvonne Oscarsson här tog upp.\r\nVad gäller vår motion So481 och reservation 21\r\nunder mom. 22 kan jag bara konstatera att  yrkandet\r\ndär har tillgodosetts efter det att utskottstexten skri-\r\nvits. Ingela Thalén har på en fråga från Inger Da-\r\nvidson svarat att hon håller med Inger Davidson om\r\natt den svenska handlingsplanen vad beträffar kom-\r\nmersiell sexuell exploatering av barn måste revideras\r\noch att detta ska ske innnan den uppföljningskonfe-\r\nrens som för närvarande diskuteras mellan de berörda\r\nländerna ska hållas.\r\nAvslutningsvis vill jag ta upp frågan om pass vid\r\npermissioner. Vi välkomnar den översyn som nu\r\nbereds i departementet, och vi understryker i vår\r\nreservation att det är angeläget att översynen resulte-\r\nrar i regler som på ett effektivt sätt hindrar att man\r\nunder permission kan använda pass för att rymma\r\nfrån landet. Detta är både en kostnadsfråga och en\r\nfråga som det är mycket viktigt för oss att få genom-\r\nlyst.\r\nAvslutningsvis sade Yvonne Oscarsson i sitt in-\r\nlägg att det är oerhört viktigt att man inte tror att\r\npoliserna ska ha ansvaret för alla samhällsproblem.\r\nJag tror inte att någon här i kammaren tycker att det\r\när polisen som ska ha ansvaret för alla samhälls-\r\nproblem. Det är väl snarare så att beslutsfattarna har\r\nfört en politik som inte har möjliggjort för den äldre\r\ngenerationen att ge mer tid till sina barn eller att and-\r\nra åtgärder från beslutsfattarna har lett till att sam-\r\nhället har utvecklat det klimat som vi i dag har.\r\nJag tror, fru talman, att vi allesammans är överens\r\nom att vi skulle vilja ha ett varmare och mjukare\r\nsamhälle, där människor är mer rädda om varandra\r\noch där vi för över värderingar och normer som på-\r\nverkar den uppväxande generationen att få den inre\r\nkompass som vi kristdemokrater brukar tala om, dvs.\r\nen känsla för och vetskap om vad som är rätt och fel.\r\nNär vi får mer resurser till polisorganisationen så att\r\nden kan fungera kommer det att hjälpa till, men det\r\nkan inte vara svaret på alla frågor om social misär.\r\nDär har vi alla ett stort ansvar.</pre><pre>Anf.  91  YVONNE OSCARSSON (v) re-\r\nplik:\r\nFru talman! Visst är det viktigt med ett förebyg-\r\ngande arbete, säger Ragnwi Marcelind. Enligt oss i\r\nVänsterpartiet är det helheten som är grunden i det\r\nbrottsförebyggande arbetet. Jag måste rikta en fråga\r\ntill Ragnwi Marcelind. Fler poliser behövs för att\r\npolisen mer ska kunna arbeta på ett brottsförebyg-\r\ngande sätt, säger kristdemokraterna. Min inställning\r\när den att det någon gång långt tidigare i ungdomars\r\nliv har blivit fel. Jag menar att man aldrig någonsin\r\nkommer till rätta med det med hjälp av den kompe-\r\ntens som polisen har, utan det måste andra göra.\r\nRagnwi säger själv att många föräldrar är väldigt\r\noförstående när polisen skjutsar hem ungdomar. Det\r\nlilla nätverket familjen förmår inte alltid att ta tag i\r\nproblemen. Man kan ta fina ord om gemenskap och\r\nt.o.m. solidaritet i sin mun och tro att det då blir så\r\nbra. Visst skulle jag önska att vi  hade ett varmare\r\nklimat oss människor emellan, men det är inte så\r\nenkelt som Maud Ekendahl tidigare sade. Det går bra\r\natt använda ord, men det krävs också handling. För\r\npolitikerna består en del av handlingen i pengar till de\r\nmänniskor som är satta att utföra en uppgift för att ge\r\ndem möjlighet att utföra den. Jag tänker då på männi-\r\nskor i skolan, omsorgen osv. som finns som skydd\r\nnär den lilla familjen inte längre orkar.</pre><pre>Anf.  92  RAGNWI MARCELIND (kd) re-\r\nplik:\r\nFru talman! Jag förstår inte riktigt den problema-\r\ntik som Yvonne Oscarsson tar upp i sitt inlägg. Är det\r\nnågra som har arbetat förebyggande för att barn och\r\nungdomar ska få en god start i livet är det kristdemo-\r\nkraterna. Är det några som har kämpat för mer resur-\r\nser till vård och omsorg, så är det faktiskt kristdemo-\r\nkraterna. Är det några som har talat om missbruks-\r\nproblematiken och krävt statliga utredningar för\r\nkartläggning av situationen för missbrukarnas barn i\r\nsamhället, så är det kristdemokraterna.\r\nVi har, Yvonne Oscarsson, stått ganska ensamma\r\ni detta arbete, men jag välkomnar Yvonne Oscarssons\r\nstöd i det framtida arbetet i de här frågorna. Jag tyck-\r\ner att det är oerhört angeläget att arbeta brottsföre-\r\nbyggande, men vi måste också ha poliser på våra\r\ngator för att bekämpa den akuta brottslighet som trots\r\nallt finns.</pre><pre>Anf.  93  YVONNE OSCARSSON (v) re-\r\nplik:\r\nFru talman! Det är naturligtvis bra om vi kan\r\nkomma överens, men jag vill bara påminna om att ord\r\noch handling inte alltid stämmer överens. Det är fak-\r\ntiskt så att kristdemokraterna har varit med i den\r\nborgerliga gemensamheten, bl.a. i Stockholm, och\r\ndragit ned på pengar för behandling av missbrukare.\r\nMan har sett till att öppettider på krogarna har för-\r\nlängts, så att männniskor dricker mer. Man ser inte\r\ntill krogar som inte sköter sig så som jag skulle önska\r\nnär det gäller att följa de lagar som finns, dvs. ser inte\r\ntill att brott på olika sätt blir beivrade. Man ska som\r\npolitiker använda de verktyg som finns.\r\nKristdemokraterna har inte i handling medverkat\r\ntill att missbrukares barn får möjlighet till en god\r\nvård och behandling.</pre><pre>Anf.  94  RAGNWI MARCELIND (kd) re-\r\nplik:\r\nFru talman! Det blir här en nästan hårresande de-\r\nbatt med ur luften tagna anklagelser. Yvonne Oscars-\r\nson! Om vi ska gå in på kommunalpolitik, kan jag ta\r\nupp Vänsterpartiets stöd till mig i Gävle, där jag har\r\nsuttit i kommunfullmäktige sedan 1991. Man har där\r\ninte velat stötta mig när jag har kämpat för situatio-\r\nnen i samhället för barnen till missbrukare. Man har\r\ninte stött mig när jag har kämpat för att vi ska ha färre\r\nsystembutiker, färre krogtillstånd och kortare öppet-\r\ntider på nätterna. Man har över huvud taget inte ställt\r\nsig bakom våra krav på mer resurser i missbruksvår-\r\nden, t.ex. för att undvika att missbrukarna ska ligga\r\nute på gatan.\r\nSka vi dra in kommunalpolitiken i detta kan vi\r\nkonstatera att det ser väldigt olika ut ute i landet,\r\nYvonne Oscarsson. I många avseenden är det faktiskt\r\nså att Vänsterpartiet trots sina goda intentioner har\r\nbackat i sådana här livsavgörande frågor därför att det\r\nhar valt makten i stället för den lilla människan.</pre><pre>Anf.  95  AGNE HANSSON (c):\r\nFru talman! Varje människa måste kunna känna\r\nsig trygg när hon går på gator och torg eller var hon\r\nän befinner sig i samhället. Polisen är en viktig del av\r\nden rättsvårdande verksamheten. Att veta att den\r\nfungerar och finns nära, om något skulle hända, är\r\nutomordentligt viktigt för tryggheten.\r\nYvonne Oscarssons argumentation när det gäller\r\nfler poliser i samhället var inte särdeles övertygande.\r\nDet är kanske inte så konstigt att regeringen med en\r\nsådan partner inte kan åstadkomma tillräckligt med\r\nresurser och poliser i samhället.\r\nDäremot tyckte jag att Yvonne Oscarsson hade en\r\nbetydligt mer övertygande argumentering för mer av\r\nförebyggande verksamhet. Jag och Centerpartiet delar\r\nYvonne Oscarssons synpunkter på det förebyggande\r\narbetet, men vi ansluter oss inte till uppfattningen att\r\npolisen inte behöver mer av resurser och att det inte\r\nbehövs mer poliser i vårt samhälle.\r\nOckså Ragnwi Marcelind var inne på de förebyg-\r\ngande åtgärderna. Men kd har inte ensamt kämpat för\r\nt.ex. barnens trygghet i samhället. Den kämpade\r\nCenterpartiet för långt innan Kristdemokraterna fanns\r\nmed i det sammanhanget.\r\nMen det verkar som om Yvonne Oscarsson och\r\nflera i utskottet som inte vill öka polisresurserna inte\r\nhar läst Centerpartiets motioner och min egen motion\r\npå det här området, och jag beklagar, fru talman, om\r\njag måste ta lite tid för kammaren i anspråk för att\r\nförklara hur verkligheten ser ut generellt i stort sett\r\növerallt i landet i dag.\r\nI ett skede när säkerhetsbranschen förväntas om-\r\nsätta 12,5 miljarder kronor i år, vilket kan jämföras\r\nmed det totala anslaget till polisväsendet som är\r\n11 ½ miljarder, när försäljningen av bevakning, sä-\r\nkerhetsutrustning och konsulttjänster de senaste åren\r\nökat med i genomsnitt en halv miljard om året, när\r\nalltfler kommuner anlitar privata vaktbolag för be-\r\nvakningsuppgifter och medborgargarden bildas på\r\nalltfler platser runtom i landet; då står det helt klart att\r\nnågot har gått snett och att något inte fungerar som\r\ndet ska. Det är klart: Är man emot privat verksamhet,\r\nsom jag har uppfattat att t.ex. Vänsterpartiet är, borde\r\nman ju sätta in resurser för att förhindra att privat\r\nverksamhet växer på det här området och att vi i stäl-\r\nlet får mer resurser till polisen och fler poliser i sam-\r\nhället, poliser som är anställda och tillhörande statlig\r\nverksamhet.\r\nDen centralisering och nedrustning som har ägt\r\nrum de senaste åren har allvarligt försvagat polisens\r\noch de rättsvårdande myndigheternas möjligheter att\r\nfungera på ett tillfredsställande sätt. Jag belyste detta\r\nmycket tydligt i min motion med exempel hämtade\r\nfrån mitt eget län, Kalmar.\r\nVad får det här för konsekvenser? Ja, nedrust-\r\nningen leder till att medborgarnas förtroende för\r\nrättsväsendet undergrävs. Den enskildes rättstrygghet\r\noch rättssäkerhet hotas. Många känner sig rättslösa\r\noch fyllda av vanmakt. Det slutar med uppgivenhet.\r\nBrott anmäls inte. Det känns ju meningslöst. Inget\r\nhänder. Brottet kommer ändå inte att kunna klaras\r\nupp. Händer något en natt i norra delen av Kalmar län\r\nska vakthavande befäl larmas. De befinner sig 20 mil\r\nbort i centralorten Kalmar. Är inte telefonledningen\r\nupptagen kan beskedet bli att närmaste polispatrull\r\nbefinner sig 10 mil bort från olycksplatsen. Det är lätt\r\natt förstå uppgivenheten. Otryggheten breder ut sig.\r\nEtt sådant rättssamhälle kan vi inte ha. Den enskilde\r\nmåste kunna känna sig trygg i sitt hem, på gator och i\r\nsin bygd.\r\nFru talman! I ett demokratiskt samhälle är det av-\r\ngörande att medborgarna känner denna tilltro till och\r\ndetta förtroende för rättsväsendet. Respekten för\r\nrättsväsendet och hur väl rättsväsendet fungerar är i\r\nden meningen omvänt beroende av medborgarnas\r\nförtroende.\r\nFru talman! Det här betänkandet berör förslag vad\r\ngäller polisens arbetsuppgifter, arbetsmetoder och\r\nutbildning. Det berör inte helheten, och den är viktig,\r\ndvs. att allt fungerar som en helhet. Polisen kan ha\r\nvilka arbetsmetoder eller vilken utbildning som helst:\r\nOm det saknas resurser, ja, då hjälper inte metoderna.\r\nDet var ju just för att på sikt få ökade resurser till\r\nangelägna samhällsområden som vi i Centerpartiet\r\nsamarbetade med regeringen under den förra mandat-\r\nperioden om att sanera statens finanser. När de nu\r\nvisar överskott är det viktigt att pengarna kommer\r\nmedborgarna till del och att medborgarna känner att\r\ndet finns resurser att upprätthålla tryggheten i sam-\r\nhället.\r\nDecember månads interpellationsdrive är ett led i\r\nCenterpartiets trygghetssatsning. I den partimotion\r\nom ökad trygghet och minskad brottslighet som vi\r\nlade fram i höstas nämner vi ca 40 förslag till hur vi\r\nkan stärka och upprusta rättsväsendet. Den satsningen\r\nhar vi i vårt budgetalternativ kompletterat med eko-\r\nnomiska kraftsamlingar. I vårt budgetalternativ i\r\nhöstas avsatte vi närmare en halv miljard kronor mer\r\ntill rättsväsendet utöver regeringen, och mer än något\r\nannat parti i den här kammaren. Resurserna till polis\r\noch rättsvårdande myndigheter skulle med vårt bud-\r\ngetalternativ ha förstärkts kraftigt. Resursfrågan är\r\nviktig.\r\nMen resursfrågan måste lösas parallellt med andra\r\nåtgärder. Detta är nu utlovat både av statsministern\r\nunder sin trettondagsaftonsintervju och av justitiemi-\r\nnistern i ett interpellationssvar till mig i förra veckan.\r\nPå den punkten tycks Centerpartiets rop ha hörsam-\r\nmats, trots samverkan med Vänsterpartiet. Det åter-\r\nstår nu för regeringen att visa att man sätter kraft\r\nbakom orden när man lägger fram vårpropositionen i\r\napril.\r\nPolisväsendet måste vara flexibelt och snabbt\r\nkunna möta en ny situation på lokal nivå. Statsmak-\r\nterna har att kontinuerligt följa denna utveckling och\r\nvid behov ingripa för att tillse att polisorganisationen\r\nfungerar optimalt.\r\nNärpolisreformen skulle lösa problemen när den\r\nkom. Vi anser att närpolisreformen i grunden är bra,\r\neftersom den skapat förutsättningar för ett mer lokalt\r\nutformat polisväsende. I och med detta borde det nu\r\nfinnas möjligheter att i högre grad än tidigare utforma\r\npolisens arbete efter lokala behov och förutsättningar.\r\nÄven om närpolisreformen på papperet är genom-\r\nförd är det inte riktigt tillräckligt, eftersom bristerna\r\när så uppenbara. Närpolisreformen måste ges nöd-\r\nvändiga förutsättningar i form av olika resurser för att\r\ngenomföras och nå de uppsatta målen. Problemen\r\nmåste snarast åtgärdas för att inte hela reformen ska\r\ngå i stöpet.\r\nPolisen måste få vara polis. Närpoliserna måste\r\nvara synliga och därmed vara ute i samhället så\r\nmycket som möjligt inom sitt närpolisområde. Det är\r\ndärför angeläget att inte närpolisernas tid upptas av\r\nför mycket inre tjänst. En annan angelägen åtgärd för\r\natt stärka närpolisreformens genomslag är att begrän-\r\nsa närpolisens ansvar för utryckningsverksamheten.\r\nNärpolisen får i dag ofta rycka in och förstärka ut-\r\nryckningen. Detta bidrar till att många närpolistjäns-\r\nter inte är besatta. Förutsättningarna för närpolisre-\r\nformen har därmed allvarligt rubbats. Utrycknings-\r\nverksamheten måste grundas på egna resurser. Yr-\r\nkande om bättre planering för närpolisens arbete finns\r\ni min motion och i reservation nr 10.\r\nFru talman! Vi välkomnar justitieministerns be-\r\nsked i interpellationssvaret till mig att överväga att\r\ntillsätta en utredning med uppgift att undersöka om\r\nvissa av de uppgifter som polisen i dag utför kan\r\nutföras av andra, och vi ser gärna att utredningen\r\näven får titta på just hur behovet av polisresurser i\r\nglesbefolkade områden ska kunna tillgodoses, i en-\r\nlighet med det justitieministern har antytt.\r\nI vår partimotion lägger vi fram ett antal sådana\r\nförslag till hur polisens arbetsuppgifter kan renodlas.\r\nFör att låta polisen ägna sig åt det den är utbildad för\r\noch bra på kan man dels återanställa fler civila admi-\r\nnistratörer, dels låta andra myndigheter eller organ\r\nutanför polisen ta över uppgifter från polisen. Yrkan-\r\nde om renodling av polisens arbetsuppgifter tas upp i\r\nreservation nr 1.\r\nI reservation nr 8 tar vi upp polisutbildningens or-\r\nganisation. Det är viktigt att fler polisutbildningsen-\r\nheter kommer till.\r\nFru talman! Det är dags att skärpa trygghetsarbe-\r\ntet och skapa ett polisväsende som fungerar i alla dess\r\ndelar så att alla kan känna tryggheten i sin närhet.\r\nJag ber att få yrka bifall till reservation nr 1 och 8,\r\noch i övriga punkter och moment yrkar jag bifall till\r\nutskottets hemställan med undantag av de punkter\r\noch moment där Gunnel Wallins namn finns med i\r\nreservationer som står emot.</pre><pre>Anf.  96  YVONNE OSCARSSON (v) re-\r\nplik:\r\nFru talman! Agne Hansson tycker inte att vi i\r\nVänsterpartiet är särskilt övertygande när vi talar om\r\npolisen. Vänsterpartiet vill ha fler poliser. Jag vet inte\r\nhur många gånger jag har sagt det i dag, och jag har\r\nsagt det tidigare, men nu säger jag det igen: Vänster-\r\npartiet vill ha fler poliser. Vi vill ha fler yngre poliser,\r\nvi vill ha fler kvinnliga poliser, och vi vill ha fler\r\npoliser med etnisk bakgrund. Men vi vill också har\r\nmer resurser till förebyggande arbete som inte sköts\r\nav polisen.\r\nNär man ska ta tag i saker sätter man alltid in re-\r\nsurser på katastrofstadiet. Vi tycker man kan titta lika\r\nbakåt och se på det primära och det sekundära. Det är\r\nriskgrupper som mer eller mindre redan är kända. Där\r\nska polisen inte medverka. Det finns andra människor\r\ni samhället som har utbildning och kompetens för att\r\ngöra ett bra arbete på sekundär nivå.</pre><pre>Anf.  97  AGNE HANSSON (c) replik:\r\nFru talman! Självklart är tryggheten för medbor-\r\ngarna inte bara avhängig fler poliser. Det finns en rad\r\nåtgärder som jag kan peka på som vi har föreslagit för\r\natt se till att det förebyggande arbetet blir bättre.\r\nDet är bra, Yvonne Oscarsson, att vi nu igen fått\r\nhöra att Vänsterpartiet vill ha fler poliser. Ju fler\r\ngånger Vänsterpartiet säger det, och ju fler som säger\r\ndet, desto större tryck blir det på regeringen att få\r\nfram resurser till fler poliser. Det är jättebra.\r\nYvonne Oscarsson säger att Vänsterpartiet också\r\när berett att föreslå mer resurser av annat slag. Varför\r\nhar då Yvonne Oscarsson varit med i utskottet och\r\navstyrkt Centerpartiets reservation om fler civilan-\r\nställda till polisen? Är inte Vänsterpartiet berett att se\r\ntill att vi också får fler civilanställda?\r\nVarför ser det ut som det gör i samhället? Varför\r\när det som jag beskriver det? Man måste fråga sig om\r\nde åtgärder som Yvonne Oscarsson nu är med och\r\nutformar tillsammans med regeringen leder åt rätt håll\r\noch förbättrar situationen och det förebyggande ar-\r\nbetet. Det finns anledning att trycka på även på den\r\nbiten: fler poliser och bättre förebyggande insatser.</pre><pre>Anf.  98  YVONNE OSCARSSON (v) re-\r\nplik:\r\nFru talman! Agne Hansson och jag är helt överens\r\nom det sista. Det behövs mer pengar till kommuner\r\noch landsting. Det är inte underligt att Vänsterpartier\r\nstår för det. En av våra stora frågor inför valet var\r\nmer pengar till kommuner och landsting, och framför\r\nallt till skola och omsorg. Det är ett av våra stora\r\nvallöften.\r\nSedan vill jag bara påminna om att Vänsterpartiet\r\naldrig var med och fattade beslut om att man skulle\r\nstänga polishögskolan i Sörentorp. Centerpartiet var\r\ndäremot med på det beslutet. I det sammanhanget är\r\nvi faktiskt oskyldiga.\r\nJag glömde en fråga som Agne Hansson talade\r\nom i ett tidigare anförande. Han sade att vi i Vänster-\r\npartiet borde vara oroliga - eller vilket ord Agne\r\nHansson nu använde - eftersom som många vaktbo-\r\nlag i privat verksamhet används. Det är alldeles rik-\r\ntigt. Vi är oroliga.</pre><pre>Anf.  99  AGNE HANSSON (c) replik:\r\nFru talman! Jag tar det som ett tecken på att\r\nYvonne Oscarsson och jag är överens om att vi ska\r\nförsöka minska den privata verksamheten på det\r\nområdet, även om Centerpartiet är för privat verk-\r\nsamhet. I det här fallet är det viktigt för oss att vi får\r\nfler poliser och mer resurser till polisen över huvud\r\ntaget.\r\nTryggheten i samhället ökar för familjerna när vå-\r\nra barn och våra unga får goda uppväxtförhållanden,\r\nblir sedda, hörda och bekräftade. Det sker också när\r\nföräldrarna ges tillräckligt stöd, vägledning och tid\r\nför sina barn, skolan får tillräckliga resurser för att\r\narbeta med barn och ungdomar, för att ta några ex-\r\nempel, och vuxna står upp och visar civilkurage.\r\nDet är några sådana åtgärder som behövs. Jag sä-\r\nger det som ett tips. Det finns andra lösningar än att\r\nbara ägna sig åt maxtaxeproblem och annat i den\r\nförebyggande verksamheten. Det får vi väl anledning\r\natt diskutera i andra sammanhang.\r\nFru talman! Jag hälsar Vänsterpartiet välkommet i\r\narbetet att jobba för fler poliser och mer resurser till\r\npolisen.</pre><pre>Anf.  100  MAUD EKENDAHL (m) replik:\r\nFru talman! Vi moderater har år efter år i vår bud-\r\nget föreslagit ganska mycket pengar till just poliser.\r\nVi kan nu konstatera att Centerpartiet har gjort en\r\nsvängning åt rätt håll. Förra året valde ni att ligga på\r\nsamma nivå som regeringen, trots att vi har påpekat\r\nhur mycket mer polisresurser och pengar till den\r\nverksamheten som behövs. I år har ni i Centerpartiet\r\nlagt er över regeringens förslag. Det går som sagt åt\r\nrätt håll. Min fråga är om Agne Hansson i dag vet om\r\nCenterpartiet kommer att fortsätta att vilja satsa\r\npengar för poliserna.</pre><pre>Anf.  101  AGNE HANSSON (c) replik:\r\nFru talman! Jag skulle i stort sett kunna ställa\r\nsamma motfråga till Maud Ekendahl. Är Moderaterna\r\nberett att följa med Centerpartiet och ge ökade resur-\r\nser till polisen? De facto har Centerpartiet yrkat mer\r\npengar till rättsväsendet totalt sett än vad Moderata\r\nsamlingspartiet har gjort under det budgetår som vi\r\nnu befinner oss i.\r\nFör oss är rättstryggheten för den enskilde i alla\r\ndelar av landet, var man än befinner sig, väldigt vik-\r\ntig. Om nu Maud Ekendahl anser sig vara en särskild\r\nvärnare om just den delen råder det inga delade me-\r\nningar oss emellan på den punkten. Välkommen,\r\nMaud Ekendahl, med fler resurser upp till den nivå\r\nsom Centerpartiet bedömer att rättsväsendet i dag\r\nbehöver!</pre><pre>Anf.  102  MAUD EKENDAHL (m) replik:\r\nFru talman! Jag uppfattar nästan att Agne Hans-\r\nson tar lite illa upp när jag konstaterar hur det har\r\nvarit. Det var inte min avsikt med frågan.\r\nJag tycker att det är glädjande att Centerpartiet har\r\ngått ifrån regeringens nivå. Centerpartiet har i så\r\nmånga år legat på samma nivå. Man kan inte komma\r\nifrån att ni har haft ett visst samarbete med regeringen\r\nemellanåt.\r\nModeraterna har alltid legat högre i budgetar. Just\r\nnu talar jag om polisfrågor. Där ligger Moderaternas\r\nförslag till budget över Centerpartiets förslag.</pre><pre>Anf.  103  AGNE HANSSON (c) replik:\r\nFru talman! Det är riktigt att Moderaternas förslag\r\nligger över regeringens förslag, men ni ligger inte\r\növer Centerpartiets. Det är vad vi diskuterar, om vi nu\r\nska diskutera den delen. Vi är båda överens om in-\r\nriktningen.\r\nMaud Ekendahl antydde att vi tidigare har samar-\r\nbetat med regeringen och inte föreslagit lika mycket\r\nresurser i budgeten till polisen som moderaterna har\r\nföreslagit. Det kanske var tur det, Maud Ekendahl.\r\nOm vi inte tagit ansvar för samhällsekonomin ha-\r\nde vi inte kunnat stå där vi står i dag och satsa på\r\ndessa viktiga frågor. Om vi fortsatt att undergräva\r\nekonomin hade förutsättningarna att värna vår rätt-\r\nstrygghet varit betydligt mindre i dag än vad de just\r\nnu är.\r\nDet är tack vare Centerpartiets ansvarsfullhet som\r\nvi nu kan börja en återgång till ökade resurser till\r\npolisen. Det är väldigt viktigt att ha med det i bak-\r\ngrunden när man angriper Centerpartiet för att inte\r\nalltid ligga högt när det gäller resurserna. Vi ska erin-\r\nra oss vilken ekonomi vi utgick ifrån när vi priorite-\r\nrade resurserna.</pre><pre>Anf.  104  JOHAN PEHRSON (fp):\r\nFru talman! Kolleger! Det är väldigt trevligt att få\r\ndelta i denna mycket viktiga debatt om polisen. Det är\r\nju flera talare före mig som väldigt förtjänstfullt har\r\nberättat om polisens centrala roll för ett anständigt\r\nsamhälle. Då är det lite tråkigt att konstatera att poli-\r\nsen i dag utgör en sorts politiskt slagfält. Det är ju\r\nvärst där det råder en annan majoritet i länens polis-\r\nstyrelser jämfört med den som råder i Sveriges riks-\r\ndag. Men det förekommer även spänningar hemma i\r\nmitt eget län, där regeringspartierna faktiskt har ett\r\npolitiskt majoritetsstöd i styrelsen.\r\nDet jäser också bland medborgarna och i folkle-\r\nden. Risken för medborgargarden är i dag ganska\r\nstor, skulle jag vilja påstå. Yvonne Oscarsson tog\r\ntidigare upp den här tragiska dödsskjutningen vid\r\nnågon sorts inbrottssituation. Den är väldigt allvarlig,\r\nmen den är en produkt av den situation som vi i dag\r\nbefinner oss i.\r\nJag var själv med om en polisdebatt i Täby by\r\nutanför Örebro för inte så länge sedan. Då kom det\r\nfram en mängd vittnesbörd från medborgarna. De\r\nberättade om deras cyklar, motorcyklar och mopeder\r\nsom blir stulna och om de inbrott som utförs i de\r\nverktygsbodar som bönder tydligen har. Det var en\r\nman som vittnade om att han hade satt efter någon\r\nmed en yxa. Sedan hade hans fru sagt åt honom när\r\nhan sprang omkring där halvnaken att det kanske vore\r\nbra om han i stället bara tog ett basebollträ eller nå-\r\ngot. Det är ju allvarligt, och det talar om hur männi-\r\nskor ser på situationen.\r\nNågon annan talare har nämnt effekterna på ett\r\nannat håll, den stora privatiseringen av polisen i dag.\r\nFler och fler människor och företag känner sig föran-\r\nledda att söka sig till privata företag för att garantera\r\nsin  säkerhet. Det är ju allvarligt. För att ha perspektiv\r\npå den debatten är det ju så att regeringen annars är\r\nväldigt angelägen om att se till att inte delar av sam-\r\nhället privatiseras och att tjänster utförs privat. Det\r\ngäller t.ex. sjukvård. Då är det väldigt allvarligt att\r\npolisens arbete börjar utföras privat. Det måste vara\r\nän allvarligare tycker jag.\r\nDet skrivs ju en del om vem som bär ansvaret för\r\natt det är som det är inom polisen. Det är klart att det\r\nhistoriskt har fattats en del strategiska felbeslut. Men\r\nde här breven som skickas fram och tillbaka leder ju\r\nockså till rena annonskampanjer som är lite uppseen-\r\ndeväckande.\r\nSammantaget om man ser på alla de här breven\r\nsom har skickats mellan polisstyrelserna och Justitie-\r\ndepartementet är det väl ändå så att de handlar om\r\nproblemet att få kartan att stämma med verkligheten.\r\nVi får inte den polisverksamhet som vi önskar få\r\nlevererad, och det beror ju på någonting.\r\nJag skulle vilja påstå att bakgrunden till  proble-\r\nmen i dag är den okänslighet på många håll som var\r\nkarakteristisk när man genomförde närpolisreformen.\r\nMan genomförde den ofta utan någon tillförsel av\r\nextra resurser. När den genomfördes på andra ställen i\r\nvärlden där man börjat tänka i de här banorna tillför-\r\nde man resurser för att omorganisationen, som slukar\r\nresurser, skulle bli effektiv, bra och positiv. Här drogs\r\ni stället nödvändiga resurser tillbaka, och det har\r\nblivit ett lägre antal poliser rent fysiskt i många län i\r\nSverige. I mitt eget län, Örebro, är det särskilt kraf-\r\ntigt.\r\nRikspolischefen har ju själv i sin egen polistidning\r\nkommit fram till slutsatsen att det faktiskt ofta är\r\nviktigare att man har med sig medarbetarna och hela\r\nkåren i en sådan här omorganisation än att man följer\r\nen teoretisk modell till punkt och pricka. Här finns\r\ndet alltså anledning att idka lite självrannsakan från\r\nhans eget håll.\r\nHur som helst har det här lett fram till att tanken\r\nmed närpoliser har förfuskats, eftersom det i dag\r\nfinns för mycket utryckningsverksamhet som är akut.\r\nDet finns dock ingen anledning att backa från denna\r\nreform. Den är bra. Den ska ligga fast. Vi måste för-\r\nstärka den och motverka de problem som i dag finns.\r\nEtt problem är ju de enorma balanser som finns\r\nhos polisen. Det leder, inte minst i mitt eget län i en\r\nredan pressad situation för närpolisen, till att fler\r\nnärpoliser plockas bort för att sättas att beta av de\r\nmånga utredningar som ligger på bordet.\r\nMan kan prata mycket om de problem som finns,\r\nmen jag tänkte också se på de förslag till förbättringar\r\nsom finns. Det första gäller resurser och utbildning.\r\nDet är helt klart att Yvonne Oscarsson, och även\r\nAgne Hansson och Maud Ekendahl, har rätt när de\r\nsäger att det behövs mer resurser. Man måste ju fy-\r\nsiskt ha pengar till att betala de poliser som behövs.\r\nHär verkar vi vara överens. Jag ordar inte mer om det.\r\nMen de rekryteringsbehov som vi ser framöver,\r\noch de vakanser som redan finns i dag, är ju verkligen\r\noroande. Här måste också utbildningen sättas i cent-\r\nrum så att det fylls på med de resurser som framtiden\r\nkommer att kräva. Det är viktigare än att resonera och\r\nkanske försöka finna vem som är orsaken till de pro-\r\nblem som har varit de senaste fem eller tio åren.\r\nDet andra gäller arbetssätt och arbetstider. Det\r\nproblembaserade arbetet är egentligen en självklar\r\nlösning. Det är den senaste trollformeln för att få\r\nverksamhet att fungera bra. Den är inte mycket att\r\nsäga emot. Det är bara att hålla med och arbeta på den\r\nmodellen, en modell som översätts i form av New\r\nYork, Eskilstuna eller San Diego. Det är ord som\r\nsnart sagt återkommer i var mans eller kvinnas mun\r\nnär man pratar om polisverksamhet. Men det måste\r\nomsättas i praktiken, och vi måste se till att det funge-\r\nrar hela vägen ut i rättskedjan. Det måste ju vara så\r\natt det även hos åklagarna finns resurser och att man\r\nhar samma tankesätt i arbetet så att nolltoleransen inte\r\nsläpps så fort man kommer på åklagarnivå. Man ska\r\ngå vidare i processen.\r\nJag har noterat att Centerpartiet har reserverat sig\r\ntill förmån för fler civilanställda. Det är nog riktigt att\r\ncivilanställd personal ska sköta mycket av den admi-\r\nnistrativa verksamheten hos polisen. Folkpartiet be-\r\ntraktar det här som en budgetfråga, men det finns väl\r\nanledning att även nämna de civilanställda i detta\r\nsammanhang. Inte minst är ju Sveriges deltagande i\r\nSchengensamarbetet något som kommer att ställa\r\nganska kraftigt ökade krav på de civilanställda.\r\nPå ett område tycker jag att det verkar vara sär-\r\nskilt angeläget med civilanställda, och det är på tek-\r\nnikersidan. Det finns i dag en betydande brist i polis-\r\nutredningarna på vissa ställen. Det beror på att det\r\ninte finns tillräckligt med kvalificerade tekniker som\r\nkan jobba med utredningarna. Det är väldigt allvarligt\r\nom det faller på det när det sedan ska gå till åklagare\r\neller domstol.\r\nSedan är det detta att poliser ska vara poliser.\r\nVisst är det så. I dag är det ju så att polismyndighe-\r\nternas uppgifter av rent administrativ karaktär kan\r\nlyftas bort och utföras utanför polisorganisationen.\r\nDet skulle  leda till ökad kraft och ökad fokusering,\r\ntror jag. Det är väldigt viktigt. Det kan gälla trafik-\r\növervakning, tillståndsärenden osv.\r\nEn annan sak som ständigt återkommer, och som\r\nFolkpartiet är kritiskt till, är alla dessa evenemang av\r\nstörre eller mindre karaktär. Ofta är de mycket ange-\r\nlägna, men ibland är de av rent kommersiell natur fast\r\nde bedrivs i ideell form. Jag pratar förstås om idrott.\r\nDet här är något som starkt och kraftfullt drabbar den\r\nordinarie polisverksamheten. Här ser vi fram emot att\r\nkunna ha en utredning som verkligen ges i uppdrag\r\natt se över möjligheterna att lägga större ansvar på de\r\nrent kommersiella arrangemang som sker i ideellt\r\nnamn.\r\nSpecialisering är något som kanske har med vida-\r\nreutbildning att göra. Ett problem som jag nyligen\r\nuppmärksammades på, men som Folkpartiet inte har\r\nnämnt något om i sin motion, är det här med miljö-\r\npoliser. I mina kontakter med Riksåklagaren för inte\r\nså länge sedan framkom det att man nu har mil-\r\njöåklagarna på plats. De har rena skrivbord och är\r\nväldig sugna på att börja jobba. Men miljöpoliser\r\nsaknas. Det är ju väldigt alarmerande att vi inte kan få\r\nen kraftfull polisverksamhet för att komma till rätta\r\nmed miljöbrottsligheten.\r\nDär behövs en insats. Men det har självklart också\r\natt göra med brist på resurser. Polismyndigheterna är\r\nju tvungna att ta duktiga miljöpoliser, som kanske\r\nredan har utbildning, för att täcka upp inom närpoli-\r\nsverksamheten.\r\nJag finner det mycket glädjande att både statsmi-\r\nnistern och justitieministern har aviserat förstärkning-\r\nar i vårbudgeten för en av statens kanske viktigaste\r\ngrundfunktioner, nämligen att man har en polismakt\r\nsom ser till att våldet mot medborgarna inte tas om\r\nhand av medborgarna själva. Det ser jag alltså fram\r\nemot, och jag fäster stark tilltro till att Yvonne Os-\r\ncarsson ska driva detta hårt i sina kommande nattliga\r\nförhandlingar med regeringsföreträdarna.\r\nVi i Folkpartiet står självklart som vanligt bakom\r\nsamtliga våra reservationer, men för tids vinnande\r\nyrkar jag här bifall endast till reservation 5.</pre><pre>Anf.  105  YVONNE OSCARSSON (v) re-\r\nplik:\r\nFru talman! Jag välkomnar att Johan Pehrson är\r\nmed i denna debatt. Det tycker jag känns trevligt.\r\nAngående dödsskjutningen i Skåne säger Johan\r\nPehrson att den är en produkt av den situation som vi\r\nbefinner oss i. Det skrämmer mig lite att han säger\r\ndet. En produkt av vad? Är det en produkt av att vi\r\nbeslutsfattare ständigt talar om hur lite poliser det\r\nfinns, att det inte är någon mening att vi anmäler,\r\neller vad är så att säga produkten? Jag vill att han\r\nförsöker förklara detta bättre för mig.\r\nPolisen har genomgått en stor omorganisation\r\nsamtidigt som man har sparat pengar. Det är alldeles\r\nriktigt. Det är ett problem med närpolisorganisatio-\r\nnen. Och jag håller med Johan Pehrson om att vi\r\nmåste hålla fast vid att detta är en bra reform och att\r\nvi ständigt måste säga att vi tycker det och att vi fort-\r\nfarande tror på den här idén. Vi människor är ofta\r\nskapade så att om vi hör negativa saker och säger det\r\nsjälv, så sprider vi naturligtvis den andan till flera\r\nmänniskor. Och till slut sätter det sig så att säga i\r\nmänniskor själar att detta är en dålig reform. Då tän-\r\nker jag framför allt på polisen som fortfarande har\r\nproblem med att denna reform ska så att säga sätta\r\nsig. Då tycker jag att vi som tror på den här reformen\r\nså ofta vi har tillfälle måste säga att det är en bra\r\nreform.\r\nSedan håller jag också med Johan Pehrson om det\r\nsom han sade om evenemangen, nämligen att det inte\r\när så självklart att polisen ska bekosta alla ingripan-\r\nden i samband med evenemang. Men det är inte så\r\nenkelt heller.</pre><pre>Anf.  106  JOHAN PEHRSON (fp) replik:\r\nFru talman! Det var kloka ord från Yvonne Os-\r\ncarsson, och jag är beredd att ge henne lite rätt. Jag\r\nsade produkt av. Det är väl snarare så att det är sym-\r\ntomatiskt, man slår upp detta. Jag läste i tidningen om\r\nden här obehagliga dödsskjutningen två dagar efter\r\natt jag hade varit hos medborgare som hade talat om\r\nvad de hade för tillhyggen med sig när de följde spår i\r\nsnön - alla tjuvar är ju inte så smarta - när de jagade\r\ndessa människor.\r\nMen det är en allvarlig utveckling. Det gemen-\r\nsamma för dessa människor är ju att de inte känner\r\nnågon tilltro till att polisen ska komma. Där kan vi\r\nvara överens. Sedan är det självklart människor som\r\ninte mår särskilt bra som tar till vapen på detta sätt.\r\nDet finns ju all anledning att fördöma, det är själv-\r\nklart helt riktigt.\r\nMan ska tala positivt om polisen. Men man kan\r\ninte hur mycket man än talar få verkligheten att så att\r\nsäga passa in på kartan, utan man måste faktiskt rätta\r\nkartan efter verkligheten. Det kan man inte komma\r\nifrån. Och här om någonstans ska vi väl ändå tala om\r\nde problem som finns och kanske om behovet av\r\nresurser. Man kan ju tycka att det finns ett behov av\r\nresurser på alla områden som riksdagens arbete täck-\r\ner. Men vissa uppgifter som vi beslutar om i riksda-\r\ngen är mer centrala. Vissa saker kan ju kanske det s.k.\r\nprivata samhället eller samhället i övrigt klara av utan\r\natt vi lägger oss i.</pre><pre>Anf.  107  YVONNE OSCARSSON (v) re-\r\nplik:\r\nFru talman! Det jag menar att vi ska tala positivt\r\nom när det gäller polisen är naturligtvis inte när det\r\ninte är positivt. Jag menar att när vi fattar beslut om\r\nen reform som vi tycker är bra så måste vi fortsätta att\r\nhävda att denna reform är bra, trots att det inled-\r\nningsvis kanske innebär problem, för polisen och\r\ntyvärr även för invånarna.\r\nDet som jag tycker är allvarligt är ju inte när Jo-\r\nhan Pehrson och jag utan när andra människor hävdar\r\natt polisen inte kommer när den behövs. Det kanske\r\ninte alltid ligger sanning i det.\r\nFörra veckan var det en artikel i Dagens Nyheter\r\ndär chefen för Kommunikationscentralen i Stockholm\r\nmed bestämdhet hävdade att rättssäkerheten vid den\r\nakuta utryckningsverksamheten i Stockholm är god\r\noch att man upprätthåller den akuta utryckningsverk-\r\nsamheten i Stockholm. Såvitt jag förstår är situatio-\r\nnen inte så mycket sämre i Skåne, utan när ledande\r\nchefer påstår att polisen kommer vid akuta utryck-\r\nningar, så kan inte vi påstå någonting annat utan att\r\nha fakta bakom oss.</pre><pre>Anf.  108  JOHAN PEHRSON (fp) replik:\r\nFru talman! Yvonne Oscarsson och jag kan säkert\r\nkomma överens. Men poängen i debatten handlar ju\r\nom, vilket Yvonne Oscarsson själv säger, de akuta\r\nutryckningarna. Polisen kan oftast komma vid mord-\r\nförsök. Det är helt riktigt. Polisen kan också komma\r\nvid många andra allvarliga brott. Men när det gäller\r\nvanliga tillgreppsbrott är faktiskt mitt intryck, efter\r\nbesök hos poliser och kontakter med medborgare, att\r\npolisen inte kan komma, beroende på att man har\r\nandra saker som är mycket viktigare. Det är klart att\r\nett lägenhetsbråk där det verkar vara fråga om allvar-\r\nlig misshandel inte kan prioriteras bort för att polisen\r\nska undersöka två andra lägenhetsinbrott. Polisen ska\r\nhelst göra mycket fler utryckningar och inte enbart\r\nakuta.</pre><pre>Anf.  109  KIA ANDREASSON (mp):\r\nFru talman! Här presenteras och diskuteras förslag\r\nfrån den allmänna motionstiden till förändringar av\r\npolisväsendet från enskilda riksdagsledamöter och\r\nfrån partier. Man kan få ett annat intryck när man hör\r\ndebatten, eftersom man svävar ut i olika frågor. Och\r\nhela tiden kommer man in på resurserna. Men resur-\r\nserna har vi egentligen talat om i flera budgetdebatter\r\noch även i den allmänna debatten om trygghet kom vi\r\nin på detta.\r\nSjälvklart har antalet poliser betydelse. Men jag\r\ntyckte att Yvonne Oscarsson så fint redogjorde för att\r\ndet också är helheten som har betydelse. Miljöpartiet\r\nhar samma åsikt som presenterades från Vänsterparti-\r\net. Det handlar ju om tryggheten från början, hos\r\nbarnen. Men man kan inte lösa dessa problem med\r\nbara fler poliser. Men det är klart att vi måste ha ett\r\ntillräckligt stort antal poliser för att sköta de uppgifter\r\nsom vi har satt som mål.\r\nJag ska referera ett afrikanskt ordspråk när det\r\ngäller trygghet: Det fordras en by för att fostra ett\r\nbarn.\r\nDet tycker jag är väldigt talande. Det är det nät-\r\nverket som vi måste skapa i detta samhälle där vi har\r\nså små familjeenheter, ibland bestående av bara en\r\nkvinna med barn. Det är det som vi från Miljöpartiet\r\nvill ge resurser till. Det tycker vi är viktigt.\r\nKristdemokraterna vill göra allt på en gång. Men\r\nså enkelt är det inte, eftersom pengapungen inte är så\r\nstor. Någonstans måste man ta pengarna. Och det är\r\nden debatten som vi hela tiden måste påminna oss om\r\noch redovisa varifrån vi tar pengarna. Jag tror att\r\nkristdemokraterna har bestämt att vi ska ha bara en\r\nkarensdag i sjukförsäkringen. Och därifrån får man\r\npengar till några fler poliser. Men det är sådana över-\r\nväganden som hela tiden måste presenteras, annars\r\nfår man helt fel bild, att några partier inte alls har\r\nintentionen att skapa resurser för trygghet.\r\nJag ska nu gå in på de reservationer som har fo-\r\ngats till betänkandet med anledning av motioner från\r\nmotionstiden. Det handlar bl.a. om polisens arbets-\r\nuppgifter, där Miljöpartiet faktiskt ingår i majoriteten\r\n- tyvärr måste jag säga. Jag hade nämligen önskat att\r\nvi hade haft en polis som kunde göra lite av varje,\r\nsom kunde komma i kontakt med personer i samhället\r\npå ett annat sätt. Men vi ser också att polisen tillförs\r\nså många nya brott. Det är inte så att polisen avlastas,\r\nutan nya brott tillkommer hela tiden. Nu handlar det\r\ninte minst om IT-brott, så att polisen måste sitta och\r\nspana på allt som förekommer i detta sammanhang.\r\nVi måste förstå att något måste föras bort från po-\r\nlisen. Viktigt att ta fram i detta sammanhang är också\r\natt dessa förslag kommer underifrån, från polisen\r\nsjälv. Det är ingen som har kommenderat fram dem.\r\nNär man är ute på besök - det gäller också ROPA-\r\nrapporten; ROPA står för renodlat polisarbete - har\r\ndet framgått att för att hinna med det som är jättevik-\r\ntigt måste någonting föras bort. Den utredning som\r\nnu kommer till stånd hoppas jag att regeringen inte\r\nligger länge på utan att det verkligen sker något med\r\ndet underlag som nu finns både genom BRÅ-\r\nrapporten När behövs polisen bäst? och genom RO-\r\nPA-rapporten.\r\nDet finns också andra förslag när det gäller att se\r\nhur vi på bästa sätt använder de 12 miljarder som går\r\ntill polisväsendet. Det är ju inte bara fråga om en\r\nönskelista om att få  mer, utan man kan också se var\r\nvi skulle kunna minska och göra en överföring inom\r\nbudgeten. Det finns flera förslag från poliser. Jag kan\r\ntänka mig att man i utredningen även kan ta upp så-\r\ndant.\r\nArbetstiden är ingen lätt fråga. Visserligen säger\r\nRiksrevisionsverket i sin rapport att om man minska-\r\nde övertids- och förskjutningstilläggen med 25 %\r\nskulle man spara pengar motsvarande omkring 300\r\npolislöner; detta genom att planera polisarbetet på ett\r\nannat sätt.\r\nSom tidigare nämnts här är det inte så lätt. Det\r\nfinns äldre poliser i poliskåren som inte kan kom-\r\nmenderas ut, så det här är bara matematiska modeller\r\nför hur man skulle kunna göra. Hur dessa poliser mår\r\nhar också betydelse. Alla kan inte jobba nätter och\r\nsena kvällar. Det pågår dock en översyn och det nöjer\r\njag mig med.\r\nEvenemangskostnaderna är ett annat område där\r\nvi kunde spara pengar. Lokalt skulle de pengar som\r\nsparas kanske räcka till flera polislöner. Jag har pratat\r\nmed Örebro län och där säger man att evenemangs-\r\nkostnaderna kan uppgå till 1 miljon kronor per år -\r\nalltså två polislöner.\r\nVi i Miljöpartiet har tidigare haft en reservation\r\nom detta men vi får inte med oss en majoritet på\r\nförslaget, utan man säger att man ska utreda vidare\r\nmen frågan uppkom redan 1993. Kulturutskottet och\r\nkonstitutionsutskottet har också behandlat detta och\r\nkommit fram till att man mycket väl skulle kunna låta\r\nandra betala evenemangskostnaderna, att polisen inte\r\nskulle behöva står för dem. Därför tycker jag att det\r\nvore angeläget att nu konstatera att polisen inte behö-\r\nver stå för dessa kostnader.\r\nNär det gäller interna utredningar av polisen tyck-\r\ner vi i Miljöpartiet att det är en självklarhet att det,\r\nnär utredningar görs då poliser anmälts, inte är poliser\r\nsom utreder, utan att ett oberoende organ gör det.\r\nVidare ska särskilda utredare inom polisen utreda\r\nbrott mot homosexuella - det har ju varit svårt att få\r\nfram just orsaken och att bedöma på rätt sätt. Detta\r\nskulle vara ett sätt att komma fram, med den straff-\r\nskala som är berättigad. Jag kan på sätt och vis in-\r\nstämma i det, dock inte fullt ut. Revisorerna har i\r\nförslag talat om att utredare med specialistkunskaper\r\nskulle kunna innebära en förbättring inom detta om-\r\nråde. Jag yrkar bifall till det förslaget.\r\nMiljöpartiet har en reservation om ordningsvakter.\r\nAgne Hansson nämnde att bevakning och säkerhet\r\nkostar ½ miljard om året. Det gäller det privata, utan-\r\nför polismyndigheten. Vi ser hela tiden en tendens till\r\nen ökning. Miljöpartiet tycker inte att det är en positiv\r\nutveckling utan anser att polisen ska ha monopol på\r\natt vara den som kan ta till våld. Man ska inte med\r\npengar kunna köpa trygghet. Vi är mycket oroade\r\növer utvecklingen.\r\nDet har framkommit många fall där ordningsvak-\r\nter faktiskt har varit inblandade i misshandel av van-\r\nliga människor. Det är väldigt svårt att komma åt\r\ndessa fel därför att ordningsvakter, precis som poli-\r\nser, har ett skydd i detta med våld mot tjänsteman.\r\nJag har sett en tendens till att sådana åtal läggs ned.\r\nMan får inte rätt. I stället blir det en motanmälan.\r\nOrdningsvakterna anmäler den person som säger sig\r\nha blivit utsatt för våld mot tjänsteman. Det här är\r\ninte en bra väg att gå. I min reservation kräver jag en\r\nbättre utbildning för ordningsvakter och en återkom-\r\nmande utbildning så att man får en beredskap för\r\nsvåra situationer. Vidare handlar det om att prata om\r\netik och moral.\r\nI samma betänkande finns det en motreservation\r\nfrån Kristdemokraterna, Moderaterna och Folkpartiet\r\nsom totalt vill avreglera. De säger rent ut att det är\r\nmarknaden som ska avgöra hur folk ska skapa trygg-\r\nhet genom att köpa trygghet via privata vaktbolag.\r\nJag yrkar bifall till reservationerna 3 och 16.\r\n(forts. 8 §)\r\n7 §  Beslut om utskottsbetänkande som slutdebat-\r\nterats vid dagens sammanträde</pre><pre>LU8 Redovisning och aktiekapital i euro\r\nMom. 1 (redovisning i handelsbolag)\r\n1. utskottet\r\n2. res. 1 (m)\r\nVotering:\r\n216 för utskottet\r\n75 för res. 1\r\n14 avstod\r\n44 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  115 s, 39 v, 35 kd, 13 c, 12 fp, 2 mp\r\nFör res. 1:     75 m\r\nAvstod: 1 c, 13 mp\r\nFrånvarande:    16 s, 7 m, 4 v, 7 kd, 4 c, 5 fp, 1 mp</pre><pre>Mom. 3 (omräkning från euro till svenska kronor)\r\nYrkanden:\r\n1. utskottet\r\n2. res. 2 (kd, m)\r\n3. mot. L10 (mp)\r\nFörberedande votering:\r\n115 för res. 2\r\n15 för mot.\r\n176 avstod\r\n43 frånvarande\r\nKammaren biträdde res. 2.\r\nHuvudvotering:\r\n177 för utskottet\r\n113 för res. 2\r\n16 avstod\r\n43 frånvarande\r\nKammaren biföll utskottets hemställan.\r\nPartivis fördelning av rösterna:\r\nFör utskottet:  114 s, 39 v, 13 c, 11 fp\r\nFör res. 2:     76 m, 36 kd, 1 fp\r\nAvstod: 1 c, 15 mp\r\nFrånvarande:    17 s, 6 m, 4 v, 6 kd, 4 c, 5 fp, 1 mp</pre><pre>Övriga moment\r\nKammaren biföll utskottets hemställan.</pre><pre>8 §  (forts. från 6 §) Polisfrågor (forts. JuU6)</pre><pre>Anf.  110  RAGNWI MARCELIND (kd) re-\r\nplik:\r\nFru talman! Först och främst vill jag tacka Kia\r\nAndreasson för hennes påstående att Kristdemokra-\r\nterna vill göra allt på en gång, men jag måste väl ändå\r\nfå understryka att det kanske är att ha en lite överdri-\r\nven tilltro till oss. Men tack ändå, Kia Andreasson!\r\nAtt vi hävdar mer resurser till polisen är inte så\r\nkonstigt, därför att vi faktiskt avsatt 180 miljoner mer\r\nän vad regeringspartiet med stöd av Kia Andreasson\r\nhar gjort. Därför kan vi ha förslag på vad vi vill göra\r\nmed dessa 180 miljoner.\r\nMin fråga till Kia Andreasson och Miljöpartiet\r\nblir följande. Kia Andreasson vill göra sig känd för\r\natt vara den som värnar miljöfrågor. Det är en hjärte-\r\nfråga för Miljöpartiet. Hur kan då Kia Andreasson\r\noch Miljöpartiet sitta med regeringspartiet och besluta\r\nom endast 21 miljoner, som ska räcka både till den\r\nnya polishögskolan och till den nya miljöorganisatio-\r\nnen? Kia Andreasson, som sitter i Riksåklagarens\r\nnämnd, har fått rapporter om att det finns risk för att\r\nden nya miljöorganisationen havererar så att man inte\r\nklarar av att genomföra det som var tänkt med refor-\r\nmen, på grund av att polisen inte har resurser för att\r\ntäcka upp från polissidan. Hur har Kia Andreasson\r\ntänkt att försöka förändra det i vårpropositionen med\r\nsin kollega i regeringen?</pre><pre>Anf.  111  KIA ANDREASSON (mp) replik:\r\nFru talman! Först måste jag göra ett förtydligande\r\nav vad jag sade om var Kristdemokraterna fick peng-\r\nar ifrån till de ökade anslagen till rättsväsendet. Det är\r\nfrån sjukförsäkringen. Människor som är sjuka ska\r\nvara två dagar utan lön. Nu är det en dag. Om man är\r\nsjuk en vecka ska man få två dagar utan lön. Det\r\nmåste poängteras att det är därifrån pengarna kom-\r\nmer. Det tycker inte vi är ett bra förslag.\r\nNär det gäller miljöbrottsligheten har Miljöpartiet\r\ntillsammans med regeringen avsatt 30 miljoner till att\r\nutveckla hur man löser och bekämpar miljöbrott. Det\r\när inte fel på beloppet i pengar. Jag förstår inte alls\r\nfrågeställningen.\r\n13 miljoner har gått till åklagarna, som har ut-\r\nvecklat en väldigt bra organisation och anställt sär-\r\nskilda åklagare på heltid för att hantera dessa brott.\r\nMen tyvärr kan man inte säga det om polisen. Polisen\r\nhar också fått ett stort belopp. Men det är inte peng-\r\narna, det är inte resurserna det är fel på. Det är en\r\nalldeles för lätt problemlösning att säga att bara man\r\nökar resurserna löses alla problem. Det här ett typex-\r\nempel. Det är polisens organisation det beror på. De\r\nhar inte kunnat göra detta så tydligt och organisera\r\narbetet på samma sätt som Riksåklagaren har gjort.\r\nDet har jag också påpekat här, särskilt när vi hade\r\nskrivelsen om ekonomiska brott.</pre><pre>Anf.  112  RAGNWI MARCELIND (kd) re-\r\nplik:\r\nFru talman! Det var ett tydligt klarläggande av\r\nKia Andreasson. Hon kritiserar starkt polisorganisa-\r\ntionen. Man har fått gott om pengar, säger hon. Det är\r\ninte beloppet det är fel på, utan det är att man inte kan\r\nhantera organisationen för att möta upp åklagarnas\r\nmiljöorganisation. Av statistiken över landet, som\r\näven Kia Andreasson har fått del, kan Kia Andreas-\r\nson se att det finns län efter län som inte har resurser\r\natt tillsätta en enda polis för att möta upp miljöorga-\r\nnisationen, bl.a. det län som Kia Andreasson själv\r\nkommer ifrån.\r\nMen om det är en organisationsfråga måste Kia\r\nAndreasson åka hem till Göteborg och tala med före-\r\nträdare för Västra Götalands län om hur man där ska\r\nändra organisationen så att man kan göra en uppfölj-\r\nning i denna mycket viktiga fråga.\r\nKia Andreasson tog upp detta med karensdag, och\r\ndet är ju en intressant fråga. Vi tycker precis som Kia\r\nAndreasson annars brukar hävda, att de starka i sam-\r\nhället ska vara med och betala. Vi som är sjuka någon\r\ngång ibland kan vara med och betala en extra karens-\r\ndag med ett tak på tio dagar - precis som i dag - för\r\natt göra det lättare för dem som har det så mycket\r\nsvårare.\r\nSedan hämtar vi inte hela beloppet på karensda-\r\ngen, Kia Andreasson, utan det är många andra bud-\r\ngetfrågor som vi prioriterar annorlunda för att kunna\r\nlägga pengar på miljöorganisationen inom polisvä-\r\nsendet och åklagarmyndigheten.</pre><pre>Anf.  113  KIA ANDREASSON (mp) replik:\r\nFru talman! Det är bra att tala om varifrån peng-\r\narna ska tas när man säger att man vill tillskjuta mer\r\npengar till ett visst område. Glömmer man det blir det\r\nhelt fel. Att en ensamstående mamma med två barn\r\nska missa två dagar i sin sjukförsäkring, den fördel-\r\nningspolitiken förstår inte jag.\r\nNär det gäller miljöbrottsorganisationen kunde vi\r\nöronmärka pengar till just denna typ av brott. Det var\r\nett långt steg, men att sedan organisera verksamheten\r\när faktiskt upp till polismyndigheten själv. Här har\r\ndet brustit.</pre><pre>Anf.  114  MAUD EKENDAHL (m) replik:\r\nFru talman! Kia Andreasson sade i sitt anförande\r\natt man måste ge trygghet till barnen från början.\r\nSedan gick hon på oss moderater om att vi vill ha mer\r\npolisresurser.\r\nJag tycker att detta är en väldigt sned debatt. Det\r\nverkar nästan som att både Kia Andreasson och\r\nYvonne Oscarsson vill påstå att bara för att vi tycker\r\natt det behövs fler poliser i landet har vi struntat i\r\nfamiljen. Det vill jag med bestämdhet säga, att vi\r\nmoderater har alltid värnat om familjen. Vi vill stödja\r\noch hjälpa familjerna på olika sätt så att de blir starka\r\ni sin position, vilket kan bidra till att barnen inte be-\r\ngår brott.\r\nMen vi kan inte bortse ifrån att det begås brott.\r\nMan börjar ofta att begå brott i väldigt unga år. Man\r\nbegår brott efter brott, och när man fyller 15 år kom-\r\nmer man in i polisregistret. Det är först då som det\r\nblir uppenbart att man har begått ett brott, trots att\r\nman kan ha en lång bana med brott som har begåtts\r\nföre 15 års ålder.\r\nVi moderater anser att barn under 15 år ska kunna\r\nförekomma i polisregistret. Vore det inte en väg för\r\nMiljöpartiet att ställa sig bakom detta?</pre><pre>Anf.  115  KIA ANDREASSON (mp) replik:\r\nFru talman! Om en registrering i polisregistret\r\nskulle kunna lösa dessa grundläggande problem, då\r\nhade det inte funnits någon tveksamhet, men Miljö-\r\npartiet tror inte att det är någon lösning.\r\nMen vi tror att det måste bedrivas en djup forsk-\r\nning om de bästa vägarna. En myndighet som bedri-\r\nver sådan forskning är Brottsförebyggande rådet. Där\r\nhar man genom ett nytt projekt försökt att kartlägga\r\nvilka som kommer att bli yrkeskriminella. Vilka ung-\r\ndomar kommer att göra en kriminell karriär? Det är\r\nviktigt att veta för att man ska kunna sätta in de rätta\r\nåtgärderna.\r\nBrottsförebyggande rådet har studerat en åttaårs-\r\nperiod, och man har sett att de personer som har en\r\nkriminell livsstil står för hälften av brotten. De som\r\nhamnar i denna kategori är faktiskt de som gör till-\r\ngrepp av motorfordon - detta är en ny studie som är\r\nmycket intressant. På andra plats kommer de som\r\nbegår rån, och på tredje plats de som begår stöld. Det\r\när för de ungdomar som begår dessa brott som insat-\r\nserna måste fördjupas, och då helst på ett tidigare\r\nstadium. Socialtjänsten, Maud Ekendahl, måste få de\r\nresurser som krävs för detta arbete, som är så nöd-\r\nvändigt.</pre><pre>Anf.  116  MAUD EKENDAHL (m) replik:\r\nFru talman! Jag håller med Kia Andreasson om att\r\nman måste vidta också sådana åtgärder. Men det\r\nstartar ju någonstans innan man stjäl en bil, innan\r\nman slår ned en gammal tant och tar hennes väska.\r\nDet kanske börjar med att man har som sport att\r\nsnatta i affärer och senare begår någon annan stöld.\r\nÄr man under 15 år kommer man inte in i polisre-\r\ngistret, och då är det ingen som vet att brotten har\r\nbegåtts av Janne Karlsson eller vad han nu kan heta.\r\nJag tycker att man redan då ska göra en marke-\r\nring. Men man ska ta hänsyn till andra saker också.\r\nJag har inte påstått att det skulle lösa alla problem.\r\nMen man måste vidta alla åtgärder som går för att få\r\nstopp på den typen av brott.\r\nKia Andreasson tog upp en annan sak, och det\r\nhandlade om ordningsvakter. Där tror jag att Kia\r\nAndreasson har missuppfattat hela diskussionen i\r\nutskottet om ordningsvakter och det som står i reser-\r\nvationen.\r\nMotionärerna anser att det inte är myndigheten\r\nsom ska styra antalet ordningsvakter utan det är efter-\r\nfrågan på marknaden som ska göra det. I dag är det\r\nRikspolisstyrelsen som styr det totala antalet. Det är\r\ndet som är skillnaden.\r\nKom då ihåg att vi är emot ordningsvakter. Vi är\r\nemot privata bevakningsbolag och sådant. Men det\r\nfinns ändå en efterfrågan på ordningsvakter t.ex.\r\nutanför krogar där de gör ett väldigt bra jobb. Det är\r\ndär som vi tycker att man ska ha ett bättre och mer\r\nflexibelt system. Men läs gärna reservationen om\r\nordningsvakter på s. 45, så kanske Kia Andreasson\r\nförstår det här bättre.</pre><pre>Anf.  117  KIA ANDREASSON (mp) replik:\r\nFru talman! Det är ett härskarbeteende att säga att\r\njag inte förstår. Men jag läser motionen där det står\r\natt marknaden ska styra antalet ordningsvakter efter\r\nbehov. Det sade ju också Maud Ekendahl. Men det\r\ntycker inte vi i Miljöpartiet att marknaden ska få göra.\r\nSka människor som har pengar få styra utbudet av\r\nordningsvakter genom att hyra in och betala för be-\r\nvakning av området där de bor? Det kan vi studera i\r\nUSA och i Storbritannien där det finns sådana områ-\r\nden som är totalt slutna och bevakade av vakter.\r\nUtanför ser det helt annorlunda ut. Så vill inte vi att\r\nutvecklingen ska se ut.\r\nDessutom nämnde jag det hot som finns. Om inte\r\ndessa ordningsvakter får utbildning och om det inte\r\ngörs uppföljningar kan det ställa till problem för den\r\nenskilde i samhället som är mindre rustad att möta\r\növergrepp från ordningsvakter. Det har skett över-\r\ngrepp den senaste tiden, och ju fler ordningsvakter\r\ndet finns, desto större blir hotet.\r\nAntalet ordningsvakter ska inte styras av mark-\r\nnadsmekanismer utan det måste polisen sköta. Ord-\r\nningsvakter ska ju vara ett komplement till polisen.</pre><pre>Anf.  118  JOHAN PEHRSON (fp) replik:\r\nFru talman! Jag har en fråga till Kia Andreasson.\r\nDet gäller prioriteringar och att man ska välja i politi-\r\nken. Då är den de facto-privatisering som sker av\r\npolisverksamheten allvarlig, när privata vaktbolag tar\r\növer. Vad tycker Kia Andreasson och Miljöpartiet är\r\nvärst, att man har privat produktion av sjukvård med\r\ngemensam finansiering eller att man har privat finan-\r\nsiering och privat produktion av polisverksamhet?\r\nDet senare har ju gett en del tveksamma resultat, t.ex.\r\nnär det gäller tunnelbanan, som Kia Andreasson själv\r\npekade på.</pre><pre>Anf.  119  KIA ANDREASSON (mp) replik:\r\nFru talman! Jag vill inte att polisen ska privatise-\r\nras. Är det rätt uppfattat att Johan Pehrson frågade\r\nhur jag ser på privat finansiering av polisorganisatio-\r\nnen. Den ska naturligtvis inte privatiseras. Anled-\r\nningen till att jag har en reservation om ordningsvak-\r\nter är att det inte ska ske en sådan utveckling.</pre><pre>Anf.  120  JOHAN PEHRSON (fp) replik:\r\nFru talman! Jag ber om ursäkt om jag uttryckte\r\nmig otydligt. Frågan är enkel: Vad tycker Kia Andre-\r\nasson är värst, privat sjukvård eller privata poliser?\r\nVad tycker Kia Andreasson är mest angeläget att\r\nprioritera att förhindra i vårt land?</pre><pre>Anf.  121  KIA ANDREASSON (mp) replik:\r\nFru talman! Jag tycker inte att det går att jämföra.\r\nPrivat sjukvård kan få finnas. Det har vi inte sagt\r\nabsolut nej till från Miljöpartiets sida. Privat sjuk-\r\nvård, speciellt när det gäller alternativa insatser inom\r\nsjukvården, är naturligtvis viktigt för mångfalden.</pre><pre>Anf.  122  MARGARETA SANDGREN (s):\r\nFru talman! Som framgått av debatten här handlar\r\ndet här betänkandet om en rad polisfrågor. Det hand-\r\nlar om deras arbetsuppgifter, arbetsmetoder, utbild-\r\nning, arbetstider, arbetsmiljö, om interna utredningar,\r\nordningsvakter, internationellt polissamarbete m.m.\r\nInledningsvis vill jag yrka bifall till reservation 2\r\nunder mom. 2 om polisens arbetsuppgifter och i öv-\r\nrigt bifall till utskottets hemställan och avslag på\r\növriga reservationer.\r\nBeträffande polisens arbetsuppgifter och i fem re-\r\nservationer som rör evenemangskostnader och polis-\r\nutbildningen och två reservationer om  anmälnings-\r\nskyldighet vid tillbud och frågan om  interna utred-\r\nningar begärs att utredningar ska tillsättas. I tre reser-\r\nvationer om arbetsmiljö, ordningsvakter och snatteri\r\nbegärs att regeringen ska återkomma med lagförslag,\r\noch det torde kunna tänkas kräva utredningar innan\r\nsådana kan presenteras. I de flesta frågor där man\r\nkräver utredning har åtgärder vidtagits och utveck-\r\nlingsarbetet på en rad områden fortskrider.\r\nDe frågor som motionärerna, i vart fall de flesta,\r\nhar väckt är på inget sätt nya frågor utan har upp-\r\nmärksammats såväl på departements-  som på myn-\r\ndighetsnivå under flera år.\r\nAtt tillsätta en utredning kan ju vara motiverat om\r\ndet inte redan pågår ett arbete för att komma till rätta\r\nmed de problem som iakttagits. Om utredning av\r\nsådana spörsmål som man på myndighetsnivå redan\r\narbetar med tillsätts - utredningar som kan vara både\r\nkostsamma och tidskrävande - kan det i stället verka\r\nhämmande för pågående utvecklingsarbete.\r\nLåt mig först säga, innan jag går in på de olika re-\r\nservationerna, att det finns delar i de olika motionerna\r\ndär det inte råder några delade meningar om proble-\r\nmen. Det som skiljer oss är att vi i majoriteten och i\r\nen reservation från Socialdemokraterna och Vänster-\r\npartiet anser att de åtgärder som vidtagits i nuläget\r\nkan anses tillräckliga, medan man främst från Mode-\r\nraterna, Kristdemokraterna, Folkpartiet och Centern\r\ninte har någon tilltro att det arbete som pågår ska leda\r\nrätt.\r\nJag ska nu kommentera några av reservationerna.\r\nAtt kommentera alla skulle ta alldeles för lång tid.\r\nBeträffande polisens arbetsuppgifter har vi social-\r\ndemokrater och Vänsterpartiet en reservation och\r\nmajoriteten har krav på en  utredning vad avser ar-\r\nbetsuppgifter som i stället kan utföras av andra myn-\r\ndigheter. Jag vill då peka på följande.\r\nDet är naturligtvis riktigt att man så långt det är\r\nmöjligt ska renodla arbetsuppgifterna. I reglerings-\r\nbrevet till polisväsendet för budgetåret 1999 angavs\r\natt Rikspolisstyrelsen skulle beskriva förutsättningar-\r\nna för att ta andra myndigheter och icke polisutbilda-\r\nde personer i anspråk för uppgifter som normalt ut-\r\nförs av polis. Redovisningen skulle också omfatta\r\nandra åtgärder som kan vidtas för att komplettera\r\npolisens verksamhet. Rikspolisstyrelsen har redovisat\r\nuppdraget, i vilket bl.a. anförts att handläggning av\r\npassärenden regelmässigt utförs av civilanställda -\r\nnågot som har pekats på i några av motionerna. Skri-\r\nvelsen bereds i Regeringskansliet med inriktning på\r\nett  ställningstagande under detta år. I Stockholms län\r\nhar översyn gjorts av de polisiära arbetsuppgifterna\r\noch en rapport är sammanställd. En del av arbetsupp-\r\ngifterna kan myndigheten själv besluta om ifall de ska\r\nutföra eller inte. Ett beslut är att vänta inom kort.\r\nÖvriga delar, uppgifter som följer av lag och förord-\r\nning, är frågor som polismyndighet och Rikspolissty-\r\nrelsen arbetar vidare med.\r\nNär utskottet våren 1999 behandlade frågan kon-\r\nstaterades att frågan var uppmärksammad och att\r\nresultatet av arbetet med den borde avvaktas. Tydli-\r\ngen är man nu av en annan uppfattning.\r\nÄven frågan om behovet av fler civilanställda är\r\nuppmärksammad. Vi socialdemokrater och Vänster-\r\npartiet har inte ändrat uppfattning i förhållande till\r\nvad utskottet tidigare har uttalat, nämligen att det bör\r\nfinnas en väl avvägd fördelning mellan polisutbildad\r\npersonal och civilanställda.\r\nI regeringens regleringsbrev för år 2000 anges\r\nockså att Rikspolisstyrelsen ska utveckla metoder för\r\natt snabbt kunna redovisa rådande personalläge för att\r\nbedöma framtida personalförsörjningsbehov. Styrel-\r\nsen ska också tillsammans med polismyndigheterna\r\nsäkerställa en lämplig resurs- och arbetsfördelning\r\nmellan poliser och annan personal.\r\nOckså beträffande användningen av beredskap-\r\nspolisen torde motionärerna vara tillgodosedda i och\r\nmed den förändring som trädde i kraft i oktober 1999.\r\nI reservationen om evenemangskostnader begärs\r\nen utredning om arrangörernas kostnadsansvar. Också\r\ni denna fråga pågår ett arbete inom Rikspolisstyrelsen\r\nmed att ta fram riktlinjer för hur myndigheterna ska\r\nhantera frågan om ersättning för ordningshållning.\r\nRiktlinjerna beräknas vara klara någon gång under\r\nförsta kvartalet i år. Det är väl också rimligt att detta\r\nresultat avvaktas innan man ställer ytterligare krav.\r\nBeträffande reservationen om polisens arbetsme-\r\ntoder i vilken San Diego-modellen och New York-\r\npolisens arbete lyfts fram som efterföljansvärda, torde\r\ninte deras arbetsmetoder vara okända för polisväsen-\r\ndet. Jag tror att det råder en ganska stor enighet i\r\nutskottet om att det problemorienterade arbetssättet\r\noch det brottsförebyggande arbetet bör utvecklas\r\nytterligare - arbetsmetoder som inte avviker så långt\r\nfrån det sätt på vilket polisen i San Diego och i New\r\nYork arbetar.\r\nDet framgår klart både i budgetproposition och i\r\nregleringsbrev till polisväsendet att det problemori-\r\nenterade arbetet ska utvecklas - ett arbetssätt som\r\nhandlar om långsiktigt, systematiskt arbete som utgår\r\nfrån kartläggning och analys av problem som fortlö-\r\npande dokumenteras och kontinuerligt anpassas efter\r\nvad utvärderingen visar. Det finns fler verksamhets-\r\nmål som tar sikte på det brottsförebyggande arbetet\r\nmed dokumentation, strategier och samverkan med\r\nandra myndigheter och organisationer. En viktig del\r\när naturligtvis också de enskildas engagemang i det\r\nbrottsförebyggande arbetet. I övrigt kan nämnas,\r\nvilket också framgår av betänkandet, att en konferens\r\nom polisiära arbetsmetoder kommer att äga rum un-\r\nder våren.\r\nBeträffande frågan om polisutbildningen, den som\r\navser rekrytering av utomeuropeiska invandrare, och\r\nutbildningsinslag rörande främmande kulturer fram-\r\ngår det av betänkandet att man också här arbetar i den\r\nriktning som motionärerna kräver. I den andra delen\r\nkrävs utredning dels om differentierad utbildning och\r\nhuvudmannaansvar för polisutbildningen, dels om\r\nantagningsförfarandet.\r\nDet är inte så länge sedan som polisutbildningen\r\nvar föremål för översyn, och förändringar har kommit\r\ntill stånd. En utvärdering som avser mål, innehåll,\r\nresultat, arbetsmetoder liksom frågor om kvalitetssäk-\r\nring, arbetsorganisation och arbetsfördelning har\r\npåbörjats. Det är av stor vikt att man följer upp och\r\nutvärderar, och jag är övertygad om att om man fin-\r\nner skäl till justeringar när utvärderingen är klar,\r\nkommer man också att föreslå sådana.\r\nBeträffande antagning till polisutbildningen bör\r\ndet inte ankomma på riksdagen att fatta beslut om\r\nvilken myndighet inom polisväsendet som ska sköta\r\nantagningen.\r\nBeträffande polisens arbetstider vill jag bara till-\r\nlägga, utöver det som har anförts i betänkandet, att i\r\ndet nu fastlagda löneavtalet är en del kopplad till\r\npolisens arbetstidsförläggning. Ett syfte med dessa\r\nextra löneökningar som det handlar om sägs vara att\r\nstimulera till arbetstidsavtal som effektiviserar verk-\r\nsamheten.\r\nOckså frågan om polisens arbetsmiljö är upp-\r\nmärksammad och även den som rör skadeståndsrät-\r\nten. Till det som anförts i betänkandet kan också\r\nläggas att både Polisförbundet och Statstjänstemanna-\r\nförbundet-Polisväsende genomfört arbetsmiljöunder-\r\nsökningar i sina respektive medlemskårer. Resultatet\r\nav dessa är nu föremål för överläggningar med Riks-\r\npolisstyrelsen. Självfallet handlar en god arbetsmiljö\r\nom resurser men även om andra inslag, men det torde\r\nfrämst vara en fråga mellan arbetsgivare och arbets-\r\ntagare att lösa i förhandlingar och på annat sätt.\r\nBeträffande reservationen om polisens interna ut-\r\nredningar instämmer vi självfallet i vikten av att po-\r\nliskåren åtnjuter ett stort förtroende hos allmänheten.\r\nDet är viktigt att utredningar och anmälningar mot\r\npolismän sker i sådan ordning att förtroendet inte\r\nrubbas. En utredning 1996/97 gav dock vid handen\r\natt hittillsvarande internkontroll fungerat i stort sett\r\nväl men att det ändå fanns skäl att stärka den interna\r\nkontrollen. Det föreslogs ett visst centraliserat sam-\r\nordningsansvar samt förordades att arbetet vid de\r\nlänsvisa utredningsenheterna inom polisen koncentre-\r\nras inom de sju åklagarregionerna.\r\nI Justitiekanslerns rapport har inte heller fram-\r\nkommit något som talar för att utredningar generellt\r\nsett skulle hålla en icke godtagbar kvalitet. I regle-\r\nringsbrev för polisväsendet för 1999 har Rikspolissty-\r\nrelsen fått i uppdrag att i årsredovisningen ange vilka\r\nåtgärder som vidtagits med anledning av JK:s rapport.\r\nDen kommer att avlämnas den 1 mars i år.\r\nSom framgår av betänkandet har polismyndighe-\r\nternas resurser i fråga om interna utredningar kon-\r\ncentrerats i linje med vad JK anfört. Redovisningen\r\nbör således avvaktas. Jag vill också erinra om att\r\npolisen står under tillsyn av JO. Alltså har allmänhe-\r\nten möjlighet att vända sig till JO med klagan om\r\nman är missnöjd med polisens agerande.\r\nTill sist, fru talman, ytterligare en kommentar som\r\ngäller unga brottsoffer som inte vågar anmäla brott\r\ntill polisen. Regeringen har gett Rikspolisstyrelsen i\r\nuppdrag att i samverkan med Riksåklagaren, Dom-\r\nstolsverket, Kriminalvårdsstyrelsen och Brottsoffer-\r\nmyndigheten utarbeta ett nationellt handlingsprogram\r\nför skydd av vittnen, målsägande och andra bevisper-\r\nsoner. Utöver detta bedrivs ett grannlaga arbete i flera\r\nav rättsväsendets myndigheter som tar sikte på skydd\r\nför bevispersoner. Det är naturligtvis av fundamental\r\nbetydelse att offer vågar anmäla brott. Problemet med\r\nbrott mot unga har också på en hel del håll uppmärk-\r\nsammats inom polisväsendet och är föremål för spe-\r\ncialinsatser.\r\nFru talman! Med det anförda vill jag än en gång\r\nyrka bifall till reservation 2 under mom. 2 och i övrigt\r\ntill hemställan i betänkandet och avslag på reserva-\r\ntionerna i övrigt.\r\n(forts.)\r\nAjournering</pre><pre>Kammaren beslutade kl. 18.01 på förslag av tal-\r\nmannen att ajournera förhandlingarna till kl. 19.00 för\r\nmiddagsuppehåll.\r\nÅterupptagna förhandlingar</pre><pre>Förhandlingarna återupptogs kl. 19.00.</pre><pre>8 §  (forts.) Polisfrågor (forts. JuU6)</pre><pre>Anf.  123  AGNE HANSSON (c) replik:\r\nFru talman! Först vill jag säga att de poliser av\r\nkött och blod som finns i organisationen, som vi nu\r\ndiskuterar hur bristfällig den är, naturligtvis enskilt\r\ngör ett gott arbete. Det finns anledning att understry-\r\nka det.\r\nDet som vi diskuterar är ju organisation, metod,\r\nresurser och annat. Det är ju i första hand regeringen\r\nsom är ansvarig för det, och det är det som inte funge-\r\nrar.\r\nMargareta Sandgren säger att det utvecklande ar-\r\nbetet av polisen fortsätter. Gör det verkligen det? Jag\r\ntycker inte att det är så konstigt att man inte har tilltro\r\ntill det arbetet om det ser ut som det gör och som jag\r\nbeskrev. Delar inte socialdemokraterna och Marga-\r\nreta Sandgren min bedömning av polisfunktionerna i\r\ndag?\r\nMargareta Sandgren säger att det ska finnas en\r\npersonalresurs med en god avvägning mellan polis-\r\npersonal och civilanställda. Men ni har avslagit vår\r\nmotion om fler civilanställda. Innebär inte detta att vi\r\nbehöver fler civilanställda? Vad vill socialdemokra-\r\nterna göra för att närpoliser ska få vara poliser och\r\ninte syssla med utryckningsverksamhet? Jag kan dra\r\nen rad exempel på var det fattas poliser just av den\r\nanledningen; det handlar inte bara om resursskäl. 50\r\npoliser saknas i Uppsala, likaså i Jönköping. Jag kan\r\nta mitt eget län som exempel. Det handlar om 2 000\r\npoliser och 700 civilanställda i Skåne. Det var några\r\nexempel. Vad vill socialdemokraterna göra åt det här?</pre><pre>Anf.  124  MARGARETA SANDGREN (s) re-\r\nplik:\r\nFru talman! Den här debatten handlar ju inte om\r\nresurserna. Det här har vi diskuterat i budgetsamman-\r\nhang. Det har ju aviserats från regeringens sida. Både\r\nLaila Freivalds och statsminister Göran Persson har\r\nsagt att det behövs mer resurser till rättsväsendet och\r\nbl.a. till polisen. Till detta återkommer vi i vårpropo-\r\nsitionen.\r\nJag tycker att det ska finnas en balans. Civilan-\r\nställda har fått lämna polisen under de här svåra åren.\r\nVi kan se nu att det har fått effekter, så att polisen får\r\ngöra arbete som tidigare låg på civilanställda. Vi är\r\nute efter att det ska vara en balans i det här. Dessutom\r\nhar Riksrevisionsverket pekat på en del när det gäller\r\nhur polisens resurser används vid utryckning och\r\nannat när de kanske skulle vara i närpolisområdet för\r\natt man bättre skulle kunna tillgodose människors\r\ntrygghet i närområdena. Men vi tycker att det är en\r\nuppgift för i första hand Rikspolisstyrelsen och po-\r\nlismyndigheterna att göra den avvägningen.</pre><pre>Anf.  125  AGNE HANSSON (c) replik:\r\nFru talman! Jag hälsar naturligtvis med tillfreds-\r\nställelse beskeden om utredningen - bara den inte tar\r\nför lång tid - och om resurstillskottet. Det är ett fall\r\nframåt. Men det räcker inte med det. Det gäller också\r\natt renodla dessa verksamheter, så att man får fler\r\npoliser i operativ verksamhet. Det tror jag är en mål-\r\nsättning som vi bör ha även från den politiska instan-\r\nsen. Hur vill vi se verksamheten? Vi har sagt för vår\r\ndel att det ska finnas en operativ polisresurs i verk-\r\nsamhet dygnet om i alla kommuner i landet. Det är en\r\nviktig målsättning att sträva mot.\r\nSedan vill jag, fru talman, också ta upp detta med\r\npolisutbildningen, som har diskuterats här. Vi väl-\r\nkomnar naturligtvis den i Umeå och även ambitioner-\r\nna om att få till ytterligare en polishögskola. Jag för-\r\nutsätter att den kommer att vara i södra Sverige. Men\r\nman undrar lite över var samordningen finns när\r\njustitieministern gräver ett spadtag för polishögskolan\r\noch högskolan undrar vad de byggnaderna ska vara\r\ntill. Självfallet måste vi ha en samordning mellan\r\nhögskolor och polishögskolor. Var finns den samord-\r\nningen? Var finns planeringen i dag? Hur står det till\r\npå det området? Jag tycker att det är angeläget att få\r\nbesked om det.</pre><pre>Anf.  126  MARGARETA SANDGREN (s) re-\r\nplik:\r\nFru talman! Vid utskottets besök i Umeå diskute-\r\nrade vi frågan om de lokaler som hade kommit till\r\noch som skulle användas för polisutbildning. Det tror\r\nman också att de kommer att användas till så små-\r\nningom. Dessutom använder man sig naturligtvis av\r\nhögskolans lokaler när det gäller de teoretiska delar-\r\nna. Det är naturligtvis inte en uppgift för oss här i\r\nkammaren att tala om hur man ska använda de resur-\r\nserna och hur den här fördelningen och den samord-\r\nningen ska gå till. Det måste ändå vara en uppgift för\r\nRikspolisstyrelsen och den högskola som man kom-\r\nmer att samverka med.\r\nNär det gäller utredning av polisens arbetsupp-\r\ngifter vill jag säga att man jobbar intensivt med detta\r\npå Rikspolisstyrelsen. Det har också polisen i Stock-\r\nholms län gjort. Det kommer snart en rapport om hur\r\nman ska gå vidare med de uppgifter som polismyn-\r\ndigheten själv kan bestämma om man ska utföra eller\r\nej.\r\nJag tycker att det är viktigt att man renodlar. Om\r\nman kan hitta andra som kan utföra arbetsuppgifter\r\nsom i dag ligger på polisen - det kan vara administ-\r\nrativa uppgifter och kanske också andra uppgifter -\r\nska man naturligtvis göra det. Men jag tycker att det\r\när en sak för polismyndigheterna att titta på hur det\r\nska gå till.</pre><pre>Anf.  127  MAUD EKENDAHL (m) replik:\r\nFru talman! Margareta Sandgren kom med en\r\nkommentar till New York-modellen, som vi tog upp\r\ntidigare i debatten. Jag håller givetvis med om och\r\ninstämmer i det som Margareta Sandgren sade om att\r\nbrottsförebyggande arbete och problemorienterat\r\narbete måste utvecklas mera. Men tyvärr har närpoli-\r\nsverksamheten, som skulle syssla med det här, inte\r\nmöjligheten att göra det på många håll i landet, efter-\r\nsom det råder en sådan polisbrist.\r\nNär det gäller den här närpolisreformen och poli-\r\nsens arbetstider har man tittat på en del län, bl.a.\r\nMargareta Sandgrens Jönköpings län. Man hinner\r\ninte mer än att slå upp andra sidan i den bok som jag\r\nhar i min hand förrän man kan konstatera att RRV:s\r\ngranskning visar att det fortfarande finns betydande\r\nbrister i polisarbetet. Man tar just upp detta med att\r\nman inte kan fylla den här funktionen.\r\nMargareta Sandgren stannade vid detta och ville\r\ninte på något sätt anamma New York-modellen. Jag\r\nfick en känsla av att Margareta Sandgren nästan vif-\r\ntade bort den. Då är min fråga: Har ni övergett den\r\nhelt och hållet? Tycker ni inte att man skulle kunna ta\r\ndet bästa i den modellen och använda och applicera\r\npå svenska förhållanden?</pre><pre>Anf.  128  MARGARETA SANDGREN (s) re-\r\nplik:\r\nFru talman! Det första handlar om polisens resur-\r\nser. Vi har varit inne på det, så det behöver jag inte\r\nupprepa. Jag vet också hur det ser ut i Jönköpings län.\r\nJag vet att man inte hinner med på grund av att man\r\nkanske har utryckningsuppgifter eller andra uppgifter.\r\nMan hinner inte ägna så mycket tid åt detta. Det är\r\nbesvärligt. Vi har sagt att vi måste återkomma till det\r\ni vårpropositionen och anvisa mer resurser.\r\nJag har inte på något sätt viftat bort New York-\r\nmodellen. Jag vet inte varför Maud Ekendahl gör sina\r\negna tolkningar från sin bänk av vad vi tycker och\r\ntänker här från talarstolen. Jag har absolut inte viftat\r\nbort den modellen. Det finns säkert en hel del i den.\r\nMen jag tror också att Rikspolisstyrelsen och polisvä-\r\nsendet över huvud taget är uppmärksamma på det\r\nsom man kan ta till sig. Flera delegationer har varit\r\noch tittat på det här. Bl.a. har man kanske fastnat för\r\nhur man registrerar och analyserar var brott har be-\r\ngåtts, av vilka och vid vilka tidpunkter osv. Det finns\r\nsäkert en hel del i detta. Däremot kan man inte anläg-\r\nga New York-modellen i Sverige. Därtill har vi all-\r\ndeles för olika situationer.</pre><pre>Anf.  129  MAUD EKENDAHL (m) replik:\r\nFru talman! Man får ändå en känsla av det. Vi har\r\nändå varit på resa dit och bör som politiker kunna ta\r\nställning till vilka delar av New York-modellen som\r\när bra för svenska förhållanden. Men ni har aldrig\r\nintresserat er för en sådan diskussion utan säger bara\r\natt man inte kan göra detta och att i stället Rikspolis-\r\nstyrelsen ska titta på det här.\r\nAnser inte Margareta Sandgren att vi politiker ska\r\ntycka till och lägga fram förslag i sådana här frågor?</pre><pre>Anf.  130  MARGARETA SANDGREN (s) re-\r\nplik:\r\nFru talman! Nej, jag tycker inte att politikerna i\r\nriksdagen ska ange exakt vilka metoder som polisen\r\nska arbeta efter. Det finns säkert många bra metoder.\r\nJag skulle vilja bolla tillbaka frågan, även om Maud\r\nEkendahl inte har någon ytterligare replik och inte\r\nkan svara.\r\nEftersom som vi kan vara överens om att vi inte\r\nhelt kan applicera New York-modellen på Sveriges\r\nförhållanden, vill jag fråga Maud Ekendahl vilka\r\nmetoder från New York-modellen hon skulle vilja\r\növerföra till Sverige.</pre><pre>Anf.  131  RAGNWI MARCELIND (kd) re-\r\nplik:\r\nFru talman! Det kommer att bli intressant den dag\r\nnär jag får möta Margareta Sandgren i opposition.\r\nFrån regeringssidan säger hon här lite raljerande att\r\noppositionen kommer med onödiga förslag, begär\r\nonödiga utredningar, som redan är på gång etc.\r\nJag hoppas att Margareta Sandgren verkligen in-\r\nser vad som är demokratins pelare. Tänk om opposi-\r\ntionen skulle vara tyst, inte skulle tycka någonting\r\noch inte komma med några förslag! Då skulle vi inte\r\nha en demokrati. Jag undrar om Margareta Sandgren\r\noch Socialdemokraterna är ute efter att vi ska ha en\r\ndiktatur.\r\nNär det gäller vad polisen ska syssla med har\r\nkristdemokraterna under några år i opposition krävt\r\nen utredning. Vi har nu fått en majoritet för detta, och\r\ndå protesterar Margareta Sandgren och säger att det\r\nonödigt. Kan Margareta Sandgren förklara för mig\r\nom Europagruppens rapport och Riksrevisionsverkets\r\nrapport, utvärderingar av polisens arbete som tydligt\r\ntalar om att åtgärder behövs, är onödiga?</pre><pre>Anf.  132  MARGARETA SANDGREN (s) re-\r\nplik:\r\nFru talman! Nej, jag tycker inte det. Jag säger ju\r\natt det pågår ett arbete inom polismyndigheten i\r\nStockholms län, inom Rikspolisstyrelsen och på and-\r\nra håll, där man tittar på polisens arbetsuppgifter och\r\nser på vilka av dessa som kan överföras till andra\r\nmyndigheter eller till personer som inte har polisut-\r\nbildning.\r\nRikspolisstyrelsen har redovisat detta arbete för\r\nregeringen, och resultatet kommer att behandlas. Det\r\när mycket på gång. Man ska naturligtvis inte alltid\r\nsäga nej till utredningar, men jag tycker att man där\r\ndet pågår ett arbete inte behöver kräva ytterligare\r\nutredning. I betänkandet om polisfrågor, där ett antal\r\nmotioner behandlas, begärs inte mindre än fem utred-\r\nningar och framförs tre nya lagförslag, som också\r\ntorde kräva utredningar.\r\nJag menar att man kanske kunde balansera kraven\r\nnågot. Vi kommer att få behandla fler betänkanden\r\nsom jag tror också kommer att kräva mer av utred-\r\nningar. Dessa leder kanske inte alltid framåt utan kan\r\nha en hämmande effekt på det utvecklingsarbete som\r\npågår.</pre><pre>Anf.  133  RAGNWI MARCELIND (kd) re-\r\nplik:\r\nFru talman! I rapporterna anförs att regeringen bör\r\nutreda vad polisen ska arbeta med.\r\nNär det gäller San Diego-modellen hänvisar Mar-\r\ngareta Sandgren till utskottstexten, där det heter att\r\ndenna metod inte på något avgörande sätt skiljer sig\r\nfrån det som kännetecknar det svenska problemori-\r\nenterade arbetssättet. Min fråga är då: Varför lyckas\r\ninte vi lika bra i Sverige med det problemorienterade\r\narbetssättet som man t.ex. gör i San Diego? Det finns\r\ntvå alternativ. Om det är en organisationsfråga, varför\r\nsäger Margareta Sandgren nej till att utreda organisa-\r\ntionen? Om det inte är en organisationsfråga, är det\r\nen resursfråga, och i så fall undrar jag om Margareta\r\nSandgren är beredd att säga att vi ska tillsätta mer\r\nresurser för att få det problemorienterade arbetet att\r\nfungera.\r\nMin talartid är snart slut, men jag vill också ta upp\r\nfrågan att antalet handräckningsärenden på två år har\r\ntrefaldigats i Jönköpings län. Kan Margareta Sand-\r\ngren svara på om hon tror att det är en organisations-\r\nfråga eller beror på bristande resurser, dvs. på att det\r\ninte finns någon närpolis på plats när den skulle be-\r\nhöva ingripa, eftersom den är ute i handräckningsä-\r\nrenden för andra samhällsinstanser.</pre><pre>Anf.  134  MARGARETA SANDGREN (s) re-\r\nplik:\r\nFru talman! Om Ragnwi Marcelind hade läst lite\r\nmer i betänkandet hade hon funnit att det där står att\r\nman i San Diego har arbetat på detta sätt i ganska\r\nmånga år. Jag kan också tänka mig att man i USA\r\nkanske ger mer resurser till polisen. Man har där inte\r\ninställningen att se samhället som en helhet med\r\nandra faktorer som är precis lika viktiga, som skola,\r\nvård, omsorg, fritid, kultur och annat som gör att\r\nmänniskor får ett bra liv. Jag kan alltså tänka mig att\r\ndet också är en resursfråga.\r\nHandräckningsuppgifterna har naturligtvis att gö-\r\nra med resurserna i samhället i övrigt, inom lands-\r\ntingen, inom kommunerna osv. Polisen är den sista\r\nlänken i kedjan av dessa instanser och måste ställa\r\nupp med vissa handräckningsuppgifter, så att den har\r\nfått mer att göra. Det är illa, och det är sant att dessa\r\nkan skötas av andra.</pre><pre>Anf.  135  YVONNE OSCARSSON (v) re-\r\nplik:\r\nFru talman! Jag skulle vilja ställa en fråga om po-\r\nlisens internutredningar. Margareta Sandgren säger\r\natt JK och andra instanser har studerat polisens utred-\r\nningar och funnit att man inte behöver hysa någon\r\noro för att de går till på ett felaktigt sätt. Vi tror kan-\r\nske inte heller inom Vänsterpartiet att man behöver\r\noroa sig för det. Det handlar inte om ett faktiskt pro-\r\nblem, utan problemet gäller förtroendet hos de män-\r\nniskor som anmäler poliser och som inte känner att de\r\nblir trodda. De känner i sin själ att det inte har gått\r\nriktigt till, eftersom polisen har varit med om att utre-\r\nda sig själv.\r\nVi ser detta som en förtroendefråga. De männi-\r\nskor som inte känner sig vara trodda och tagna på\r\ntillräckligt allvar tappar kanske förtroendet också för\r\nde delar av rättsväsendet som inte har att göra med\r\ninternutredningar.</pre><pre>Anf.  136  MARGARETA SANDGREN (s) re-\r\nplik:\r\nFru talman! Man har inte funnit anledning att göra\r\nnågra grava anmärkningar mot de utredningar som\r\nhar gjorts. Också Yvonne Oscarsson förstår väl att det\r\nnär det gäller  om det har använts mer våld än nöden\r\nkräver eller än vad man som polisman får använda\r\nfinns ett väldigt svårt gränsland. De ärenden som\r\nleder till åtal går också upp till Personalansvarsnämn-\r\nden, där de behandlas av allmänföreträdare. Perso-\r\nnalansvarsnämnden yttrar sig innan domstolen har\r\nfattat sitt beslut. Ofta är det väl så att domstolen hell-\r\nre friar. Det är möjligt att det förekommer att man\r\ntappar sitt förtroende i detta sammanhang.\r\nMan kan ändå peka på att anmälningsbenägenhe-\r\nten har ökat. Personer anmäler nu i betydligt högre\r\ngrad om man anser sig ha blivit illa behandlad på ett\r\neller annat sätt.</pre><pre>Anf.  137  YVONNE OSCARSSON (v) re-\r\nplik:\r\nFru talman! Som Margareta Sandgren säger finns\r\ndet här ett svårt gränsland, eftersom polisen faktiskt\r\nfår använda våld och ibland gör det. Människor upp-\r\nlever att övervåld har begåtts, även om så kanske inte\r\nhar skett. Vänsterpartiet har ingen anledning att påpe-\r\nka eller anse att ärendena utreds på ett felaktigt sätt,\r\nutan jag vill upprepa att det här handlar om männi-\r\nskors förtroende och människors sanna upplevelse av\r\natt ha blivit för våldsamt behandlade.\r\nJag vill också göra en liten inbjudan till socialde-\r\nmokraterna. Jag skulle när det gäller det brottsföre-\r\nbyggande arbetet vilja höra om Margareta Sandgren\r\nkan haka på oss när vi menar att man kanske måste\r\nbörja i en annan ände. Det brottsförebyggande arbetet\r\nkan börja med arbete som inte i sig kan rubriceras\r\nsom brottsförebyggande. Jag tänker bl.a. på att rege-\r\nringen har talat om att man ska införa social kompe-\r\ntens som ett ämne inom skolans värld. Man vill stödja\r\nbarn som har det svårt redan när de är små. Tillsam-\r\nmans måste vi hjälpas åt med att ge pengar till kom-\r\nmuner och landsting för att förebygga att vi år ut och\r\når in ska behöva tala om att vi vill ha fler poliser för\r\natt stävja de brott som begås.</pre><pre>Anf.  138  MARGARETA SANDGREN (s) re-\r\nplik:\r\nFru talman! I den senare delen har jag ingen an-\r\nnan uppfattning än Yvonne Oscarsson, och det har vi\r\ninte från Socialdemokraternas håll heller, utan vi\r\ntycker naturligtvis att detta är viktigt. Vi ser samhället\r\nsom en helhet. Vi tycker att det är ytterst viktigt och\r\nett fundament att man har bra levnadsvillkor och att\r\nbarnen får en bra uppväxt med bra skola, bra vård och\r\nomsorg, bra boende osv. Det är oerhört mycket vikti-\r\ngare. Jag tror att i de klyftor som ändå breder ut sig i\r\nsamhället så kan vi också se spår av kriminalitet, som\r\nhar kommit just på grund av detta att några har och\r\nnågra andra inte har.\r\nVad gäller det första som handlar om internutred-\r\nningar så ska man i årsredovisningen ange vilka åt-\r\ngärder som man har vidtagit, och vi får väl återkom-\r\nma till det om det visar sig att det är precis så som\r\nman befarar från Vänsterpartiet.</pre><pre>Anf.  139  TASSO STAFILIDIS (v):\r\nFru talman! Jag kommer att ta upp den del i justi-\r\ntieutskottets betänkande som behandlar den tvärpoli-\r\ntiska motionen So225, som bl.a. Barbro Westerholm\r\nvar med om att skriva här i riksdagen under allmänna\r\nmotionstiden.\r\nTyvärr visas i vårt samhälle fortfarande en intole-\r\nrans gentemot homosexuella, bisexuella och transper-\r\nsoner, vilken bl.a. tar sig uttryck i trakasserier, våld\r\noch diskriminering. De hätska reaktionerna mot ut-\r\nställningen Ecce Homo, som vi i riksdagens homo-\r\ngrupp visade här i riksdagen för drygt ett år sedan,\r\noch det våld som riktats mot homosexuella och deras\r\nmöteslokaler, inte minst under de senaste åren, talar\r\nsitt tydliga språk.\r\nHomofobi är samlingsbegreppet för de negativa\r\nreaktioner en del människor visar homosexuella.\r\nHomofobi beskrivs i nationalencyklopedin som en\r\npersonlig, irrationell rädsla för homosexualitet, ho-\r\nmosexuella människor eller egna homosexuella im-\r\npulser. Även samhällets rädsla för och intolerans mot\r\nhomosexuella kan kallas homofobi. Rädsla och okun-\r\nskap ligger bakom homofobi. Det är därför nödvän-\r\ndigt att på olika vägar med kraft bekämpa de negativa\r\nattityder och felaktiga begreppsbildningar rörande\r\nhomo- och bisexualitet som finns i samhället.\r\nVår mening är att transvestiter, transsexuella och\r\nandra transgendergrupper självklart ska omfattas av\r\nsamma skydd mot diskriminering och våld som ho-\r\nmo- och bisexuella. Dessa grupper benämns just som\r\ntranspersoner, som är ett vedertaget begrepp.\r\nVi ledamöter från Socialdemokraterna, Vänster-\r\npartiet, Folkpartiet, Miljöpartiet och Centern - ja, alla\r\npartier utom Kristdemokraterna och Moderaterna -\r\nsom står bakom den här motionen skriver bl.a. så här\r\nom varför denna motion är så viktig: \"Vi som parla-\r\nmentariker i Sveriges riksdag vill medverka till att\r\nbelysa och synliggöra situationen för människor med\r\nolika sexuell läggning och könstillhörighet.\" Detta är\r\nvårt ansvar.\r\nFru talman! Jag hade ju hoppats att även justi-\r\ntieutskottets majoritet hade gjort fullt ut på samma\r\nsätt och synliggjort. Men så är det inte. Justitieut-\r\nskottets majoritet har valt att göra det lätt för sig och\r\nsamtidigt sälla sig till skaran av osynliggörare. Det\r\njag pratar om är transfrågorna, som för första gången\r\ni historien lyfts upp i riksdagsmotioner med bl.a. krav\r\npå synliggörande och konkret handlande.\r\nTyvärr har inte justitieutskottet uppmärksammat\r\nfrågan, och jag kan inte låta bli att undra vad detta\r\nberor på. Saknas kunskapen och insikten om vad en\r\ntransperson är? Eller vad beror det på att justitieut-\r\nskottet valt att inte ens citera rätt ur vår motion, utan\r\nhelt och hållet osynliggöra transpersonerna?\r\nFörtrycket mot homo- och bisexuella och\r\ntranspersoner tar sig många olika former, alltifrån\r\nglåpord och nedsättande omdömen till grovt fysiskt\r\nvåld och mord samt förstörelse av samlingslokaler.\r\nEva Tiby vid kriminologiska institutionen vid\r\nStockholms universitet lade i höstas fram en avhand-\r\nling där hon visar att 27 % av tillfrågade homosexu-\r\nella personer råkat ut för någon form av hot eller våld\r\npå grund av sin sexuella läggning. Homosexuella i\r\nGöteborg är värst utsatta. Här uppger 36 % av de\r\ntillfrågade att de utsatts för hot eller våld på grund av\r\nsin homosexualitet.\r\nI Norge kom i början av förra året en rapport där\r\nvåldet mot homosexuella redovisas. Det är NOVA:s\r\nrapport från 1999. Enligt denna studie utsätts lesbiska\r\nkvinnor dubbelt så ofta för hot som kvinnor i den\r\ngenerella befolkningen. För män är hot ännu vanliga-\r\nre, tredubbelt så ofta. Vidare är de homosexuella\r\nmännen mer oroliga än de lesbiska kvinnorna för att\r\ngå ut. Detta går stick i stäv mot vad som är fallet i den\r\ngenerella befolkningen. Iakttagelserna har lett till\r\ndebatt i det norska stortinget om vilka åtgärder som\r\nbehöver vidtas för att förebygga våld mot homosexu-\r\nella.\r\nVi känner inte till några motsvarande undersök-\r\nningar vad gäller hot och våld mot transpersoner, men\r\nundersökningar av våld mot homosexuella har visat\r\natt det som provocerar angriparen oftast är vad man\r\nuppfattar som könsöverskridande klädsel eller bete-\r\nende. Då transpersoner ofta skiljer sig ännu tydligare\r\nfrån mängden drabbas de troligen minst lika ofta som\r\nhomo- och bisexuella personer.\r\nI maj 1999 möttes homo- och bisexuella studen-\r\nter, Gaystudenterna i Sverige. Det skedde vid en\r\nkonferens och en riksdag i Linköping, där polisen\r\nbedömde risken för oroligheter vara så stor att stu-\r\ndenterna tvingades betala 30 000 kr för den vakthåll-\r\nning som polisen ansåg nödvändig för att kunna ga-\r\nrantera säkerheten vid mötet. Redan att studenterna\r\ntvingades stå för dessa kostnader visar vilken diskri-\r\nminering homo- och bisexuella utsätts för. Samhället\r\nställer ju upp med betydligt större belopp när det\r\ngäller säkerheten vid t.ex. fotbollsmatcher, men här\r\nkrävdes privata medel för att garantera en så grund-\r\nläggande demokratisk rättighet: mötesfriheten.\r\nDet är oacceptabelt att våld, hot och diskrimine-\r\nring mot homo- och bisexuella och transpersoner är\r\nvardagliga företeelser i Sverige och i övriga världen.\r\nAtt vara en person med utländskt ursprung och homo-\r\neller bisexuell i Sverige är att vara utsatt för dubbelt\r\nförtryck. Man möter dels intolerans, rasism och\r\nfrämlingsfientlighet som människor i Sverige visar\r\npersoner med utländskt ursprung, dels den intolerans\r\nmot homosexualitet som såväl svenskar som de egna\r\nlandsmännen kan visa. Jag vill poängtera att det na-\r\nzistiska våldet i synnerhet riktas mot homosexuella.\r\nDärför måste arbetet med att bekämpa våld, hot\r\noch diskriminering mot homo- och bisexuella och\r\ntranspersoner bedrivas på ett tydligt och kraftfullt\r\nsätt. Här kommer polisväsendet in. En konkret åtgärd\r\nvore att låta brott och våldshandlingar riktade mot\r\ndessa grupper utredas av specialutbildad personal\r\nsom har en mer ingående kännedom om homo- och\r\nbisexualitet och om transproblematiken än polisen\r\noch som därmed har bättre förutsättningar att se\r\nmönstren i brotten.\r\nOch det är just detta som tas upp i reservation 14,\r\ndär Vänsterpartiet tillsammans med Folkpartiet och\r\nMiljöpartiet ser det som väldigt angeläget att åstad-\r\nkomma ett bättre skydd genom t.ex. särskilda hand-\r\nläggare inom polisen.\r\nEn annan åtgärd är insatser för att förebygga de\r\nbrott och det våld som riktas mot homo- och bisexu-\r\nella och transpersoner. Det kan t.ex. handla om bättre\r\nsamarbete mellan polis, homosexuellas organisatio-\r\nner, kommuner, lokala brottsförebyggande råd etc.\r\nUtskottet säger i sin motivering att man i utskottet\r\ninte är övertygade om att särskilda utredningsmän\r\ninom polisen generellt är det bästa sättet att tackla\r\nproblemet. Nej, men det vore inte dumt att tala om\r\nhur justitieutskottets majoritet hade tänkt sig att\r\ntackla problemet, för justitieutskottet har ett ansvar\r\nför dessa frågor.\r\nNaturligtvis handlar detta med särskilda handläg-\r\ngare om en lösning som sedan bör ingå i vad alla\r\npoliser ska klara av att utreda. Detta återfinner man i\r\nregleringsbreven för år 2000 åt bl.a. Rikspolisstyrel-\r\nsen. Där står under rubriken uppdraget bl.a. följande:\r\n\"Rikspolisstyrelsen skall, som ett led i kampen mot\r\nbrott med rasistiska, främlingsfientliga eller homofo-\r\nbiska inslag, upprätta en strategi för att säkerställa att\r\npersonalen har god kunskap om grunden för dessa\r\nbrott och om situationen för de grupper som utsätts\r\nför dem. I arbetet ska kunskapsstrategier som har\r\nutarbetats enligt regeringsbeslutet den 23 juni 1999\r\nbeaktas. Utbildningsinsatser som ingår eller följer av\r\nstrategin bör, där så är lämpligt, samordnas med övri-\r\nga myndigheter inom rättsväsendet. Strategin skall\r\nredovisas till regeringen senast den 15 juni 2000\".\r\nI betänkandet kan man se i inledningen att ut-\r\nskottets majoritet valt en skrivning där man talar om\r\ns.k. homofobiska brott. Det är inte så att det är s.k.\r\nhomofobiska brott. Det är ett vedertaget uttryck som\r\näven regeringen använder, dvs. homofobiska brott.\r\nRegeringen ska ha fullt beröm för sina utmärkta\r\nregleringsbrev där den på ett kraftfullt sätt visar\r\nhandlingskraft mot bl.a. homofobiska brott. Det gäller\r\ninte bara polisväsendets regleringsbrev utan också\r\nåklagarorganisationens, domstolsväsendets, kriminal-\r\nvårdens, Brottsoffermyndighetens, Brottsförebyggan-\r\nde rådets och Rättsmedicinalverkets regleringsbrev,\r\ndär man återfinner samma skrivningar. Här är det\r\nberöm till regeringen.\r\nMen vi får inte glömma bort att detta uppdrag är\r\nnytt och att myndigheternas strategier ska redovisas\r\ntill regeringen senast den 15 juni i år. Det ska för\r\növrigt bli spännande att ta del av dessa strategier. Det\r\ntar således tid innan organisationen hunnit anpassa\r\nsig till uppdraget. Till dess är det viktigt att Sveriges\r\nriksdag reagerar med samma kraft som regeringen\r\nväljer att göra mot våldet. Därför finns också den\r\nreservation som Vänsterpartiet, Miljöpartiet och\r\nFolkpartiet har gjort.\r\nDet är också beklagligt att transpersoner uttryck-\r\nligt undantas från skyddet mot diskriminering på\r\ngrund av homosexuell läggning. Med undantaget ger\r\nman, motivet till trots, genom den nuvarande skriv-\r\nningen mer eller mindre signaler att transvestiter,\r\ntranssexuella och andra transpersoner faktiskt får\r\ndiskrimineras. I betänkandet tar justitieutskottet just\r\nupp denna bestämmelse i 16 kap. 9 § i brottsbalken.\r\nMen återigen, fru talman, varför missar justitieut-\r\nskottet just transpersonerna?\r\nFru talman! Det är även intressant att justitieut-\r\nskottet valt att ta med en fråga som ställts till justi-\r\ntieministern. Frågan tar upp att införa homosexuella i\r\nbestämmelsen om hets mot folkgrupp, vilket justitie-\r\nministern har svarat på. Det handlar alltså om en\r\ngrundlagsfråga och ett helt annat yrkande i den tvär-\r\npolitiska motionen än de yrkanden som tas upp i det\r\nhär betänkandet.\r\nFru talman! Med detta vill jag yrka bifall till re-\r\nservation nr 14.</pre><pre>Anf.  140  MARGARETA SANDGREN (s) re-\r\nplik:\r\nFru talman! Det är glädjande att Tasso Stafilidis\r\nnu är nöjd med det som regeringen har skrivit i regle-\r\nringsbrev och annat. Det visar på att den socialdemo-\r\nkratiska regeringen ändå har tagit dessa frågor på\r\nstörsta allvar och att man ämnar att göra någonting åt\r\ndet. Att man kräver en återrapportering redan i juni\r\nmånad visar också på det.\r\nJag vill också peka på att en utredning är tillsatt\r\nsom ska ta upp just den fråga som Tasso Stafilidis\r\nberör. Det står också i betänkandet. Det finns samti-\r\ndigt en särskild utredare som ska titta på olaga dis-\r\nkriminering. Så visst görs det en del.\r\nDär vi inte delar Tasso Stafilidis och övriga mo-\r\ntionärers synpunkter är att man ska ha en särskild\r\nbrottsutredare för dessa frågor. Vi är lite skeptiska till\r\natt man ska specialisera det. Det är inte det enda krav\r\nsom har kommit på specialisering när det gäller\r\nbrottsutredare. Det finns sådana krav också på andra\r\nområden. Vi tycker att det är en kunskap och kompe-\r\ntens som ska finnas i hela poliskåren.</pre><pre>Anf.  141  TASSO STAFILIDIS (v) replik:\r\nFru talman! Det är helt riktigt att regeringen ska\r\nha beröm. Den har gjort ett väldigt bra arbete. Det är\r\nförsta gången som det finns skrivningar i budgetpro-\r\npositionen om de homofobiska brotten. Regeringen\r\nhar också tagit väldigt allvarligt på detta och ser\r\nkopplingarna till det nazistiska våldet som främst\r\nriktas om homosexuella. Där är vi överens.\r\nJag har full respekt för den bedömning som justi-\r\ntieutskottets majoritet har valt att göra. Vi kan trots\r\ndet inte blunda för de fall som uppstår och den okun-\r\nskap som återfinns i polisväsendet. Det behövs kun-\r\nskap, och polisväsendet är också berett att ta till sig\r\nden kunskapen. Men fram till dess att den har nått ut i\r\nhela organisationen måste även Sveriges riksdag och\r\njustitieutskottet ta det ansvar som regeringen nu tar\r\nför en långsiktig lösning.\r\nVisst kan man se det som att det kanske är onö-\r\ndigt med särskilda utredare. Men vi ser det trots allt\r\nsom viktigt, eftersom människor far illa. Precis innan\r\nnyårsafton var det en homosexuell man som blev\r\nnedstucken med kniv utanför sin bostad här i Stock-\r\nholm. Vi har flera fall. Jag har här en lista med ett\r\ntrettiotal personer som har blivit knivhuggna eller\r\nmördade på grund av sin homosexualitet, inte minst\r\nishockeyspelaren Peter Karlsson som blev mördad\r\nmed 64 hugg.</pre><pre>Anf.  142  MARGARETA SANDGREN (s) re-\r\nplik:\r\nFru talman! Det har blivit känt på senare år. Man\r\nhar kanske inte tidigare känt till att det var på grund\r\nav sin homosexualitet eller annan sexuell läggning\r\nsom dessa personer blev trakasserade, utsatta för\r\növergrepp och annat och kanske också mord i vissa\r\nfall.\r\nVi behöver förbättra våra kunskaper. Det är rik-\r\ntigt. Men samtidigt har vi, Tasso Stafilidis, ställt oss\r\nbakom regeringens budgetproposition, i vilken det\r\nockså framgår att detta är prioriterade brott som ska\r\nåtgärdas. Regeringen har också vidtagit de åtgärderna\r\ni regleringsbreven.\r\nVi behöver som sagt förbättra våra kunskaper. Det\r\när en process. Vi jobbar på så fort vi kan för att för-\r\nbättra situationen också för denna grupp.</pre><pre>Anf.  143  TASSO STAFILIDIS (v) replik:\r\nFru talman! Det Margareta Sandgren tar upp är\r\nglädjande. I varje fall har majoriteten i riksdagen\r\nställt sig bakom budgetpropositionen och skrivning-\r\narna vad gäller det aktiva deltagandet och kraftsam-\r\nlingen mot de homofobiska brotten.\r\nJag måste samtidigt återupprepa min fråga om hur\r\nutskottet har behandlat frågan om tranpersonerna. Det\r\när trots allt första gången som dessa frågor tas upp i\r\nmotioner i riksdagen. Det är två motioner. Det är en\r\nenskild motion av Barbro Westerholm som enbart\r\nhandlar om transsexuellas rättigheter och sedan den\r\ntvärpolitiska motionen där vi lyfter fram problemati-\r\nken som transpersonerna utsätts för.\r\nVad beror det på att justitieutskottet inte i sina\r\nskrivningar ens har nämnt att vi faktiskt har med detta\r\ni våra yrkanden? Finns det inte någon kunskap i ut-\r\nskottet? Vad beror det på att ni helt och håller valt att\r\nosynliggöra transpersonerna?</pre><pre>Tredje vice talmannen anmälde att Margareta\r\nSandberg inte hade rätt till ytterligare replik.</pre><pre>Anf.  144  GÖRAN LINDBLAD (m):\r\nFru talman! Jag vill först tacka för utskottets rela-\r\ntivt välvilliga behandling av min motion Ju214.\r\nDet är glädjande att Rikspolisstyrelsen nu tagit\r\ninitiativ till en samverkan med Försvarsmakten. Det\r\när vidare utmärkt att man äntligen är beredd att pröva\r\nmodern teknik vad avser kartor. GPS-markering un-\r\nder eftersökningar vore naturligtvis också ett väldigt\r\nstort steg framåt.\r\nJag kan också glädja mig åt att internationella er-\r\nfarenheter nu kommer att kunna tillämpas även i\r\nSverige.\r\nFortfarande finns det dock påtagliga brister att åt-\r\ngärda. Jag ställde en fråga till riksdagens utred-\r\nningstjänst angående statistiken över försvunna per-\r\nsoner, frekvensen av återfunna samt vilka metoder\r\nsom använts vid eftersökningen. Det visade sig att\r\nstatistik i stort sett saknas. Man har dock nu tagit\r\nfram en ny blankett att användas vid eftersökning\r\nenligt räddningstjänstlagen.\r\nJag hoppas verkligen att den nya statistiken med\r\nden nya blanketten kommer att göra det möjligt att\r\nutvärdera vilka metoder som fungerar vid olika typer\r\nav eftersökningar. Såväl rent medmänskliga som\r\nekonomiska hänsyn talar för att man ska använda den\r\neffektivaste metoden vid varje tillfälle.\r\nFru talman! Som en hjälp på vägen när det gäller\r\nutvärderingar har jag nu precis erhållit slutrapporten,\r\njag har den här, från polisen i Essex. Rapporten be-\r\nhandlar främst olika metoder att med hund hitta för-\r\nsvunna personer. Den behandlar olika modeller för\r\nträning av hundar likväl som erfarenheter med olika\r\nhundraser.\r\nEssexpolisen började samtidigt träna två blod-\r\nhundsvalpar och två schäfervalpar. Träningen genom-\r\nfördes på samma sätt, med s.k. scent article. Det\r\nbetyder att hunden får lukta, scent betyder \"vittring\"\r\nhär, på något föremål. Samtliga fyra hundar tränades\r\nalltså på samma sätt. Studien gjorde helt inom den\r\nordinarie verksamheten hos Essexpolisen. Samtliga\r\nspåruppdrag gällde verkliga försvunna personer eller\r\nbrottslingar på rymmen eller på flykt från brottsplats.\r\nResultaten är mycket intressanta. För det första\r\nvisar det sig inte överraskande att blodhundarna redan\r\nsom mycket små var helt överlägsna de vältränade\r\nhundarna av andra raser. För det andra, och det var\r\nnågot mer överraskande, visade det sig att de två\r\nschäfervalparna tidigt utvecklade en förmåga till\r\nspårning som var vida överlägsen de vanliga, välträ-\r\nnade tjänstehundarnas. Dock nådde de inte riktigt upp\r\ntill blodhundarnas förmåga. Det förefaller alltså helt\r\nklarlagt att inte bara medfödda skillnader utan även\r\nträningsmetoderna har en avgörande betydelse för\r\nresultatet.\r\nFru talman! Rapporten rekommenderar följande\r\nkonkreta åtgärder: För det första att scent article-\r\nmetoden används vid träning av såväl ordinarie\r\ntjänstehundar som speciella trailing hounds. För det\r\nandra att alla befintliga tjänstehundar omskolas med\r\nen scent article-metod. För det tredje att standardbe-\r\nhörigheten för polishundar alltid ska innehålla träning\r\npå hårt underlag, underlag kontaminerat med andra\r\nvittringar samt operationella svårigheter.\r\nFör det fjärde att alla polishundstävlingar ska gö-\r\nras om så att man tävlar även med scent article-\r\nmetoden. För det femte att en nationell standard ut-\r\nformas så att spårande hund kan användas som bevis-\r\nning i domstol. För det sjätte att en speciell organisa-\r\ntion bildas för att bevaka och vidareutveckla spårning\r\nmed scent article.\r\nFör det sjunde, slutligen, rekommenderar Essex-\r\npolisen kraftfullt att inrikesdepartementet i London\r\növerväger att till alla polismyndigheter som specia-\r\nlister tillhandahålla blodhundar.\r\nFru talman! Avslutningsvis vill jag uppmana alla\r\nintresserade som vill ta del av den här rapporten att ta\r\nkontakt med mig så kan jag lämna eller sända över\r\nden. Med en \"Shakespearesk\" ordlek kallar man den\r\nScent to jail.</pre><pre>Anf.  145  ROLF ÅBJÖRNSSON (kd):\r\nFru talman! Jag skulle bara vilja göra ett förtydli-\r\ngande när det gäller reservation 12, Polisens interna\r\nutredningar. Där har Vänsterpartiet och Miljöpartiet\r\nuttryckt en avvikande mening beträffande det sätt på\r\nvilket de interna polisutredningarna äger rum när\r\npoliser har begått brott. Vi har tidigare varit med på\r\nden här typen av reservationer, och jag tror faktiskt\r\natt partiet fortfarande har den grundinställningen att\r\ndet inte är helt bra om det är.\r\nDet behöver ju inte betyda att det i sak är bristfäl-\r\nligt, det arbete som utförs inom polisväsendet. Det\r\nhär är ju ytterst en förtroendefråga. Allmänheten\r\nmåste ha fullt förtroende för att det här går rätt till. Då\r\nfår man respektera att det inte räcker med att man gör\r\ninterna utredningar inom väsendet och konstaterar att\r\ndet här fungerar på ett tillfredsställande sätt. Det är\r\nalldeles uppenbart att det inte räcker.\r\nMan måste vidta vissa förtroendeåtgärder. Då är\r\nkanske det som är angivet i reservationen en rimlig\r\nväg. Det behöver inte vara den enda vägen. Jag tror\r\natt det avgörande elementet är att man i det här hän-\r\nseendet tillför utredningsväsendet personer som är\r\nhelt oberoende eller fristående från polisen. Det gäller\r\negentligen åklagare också. Åklagare och poliser kör\r\nmentalt ihop. Det är ungefär samma gäng. Det måste\r\nalltså in något annat element för att man ska få den\r\nhär tilltron.\r\nMed den markeringen hoppas jag att vi har för-\r\ntydligat oss.</pre><pre>Anf.  146  YVONNE OSCARSSON (v):\r\nFru talman! Jag vill bara tacka Rolf Åbjörnsson\r\nför hans instämmande i mitt tidigare inlägg. Jag tyck-\r\ner att det är glädjande att kristdemokraterna ansluter\r\nsig till vår reservation. Tack för det!</pre><pre>Överläggningen var härmed avslutad.\r\n(Beslut skulle fattas den 16 februari.)</pre><pre>9 §  Straffrättsliga frågor</pre><pre>Föredrogs\r\njustitieutskottets betänkande 1999/2000:JuU7\r\nStraffrättsliga frågor.</pre><pre>Anf.  147  JEPPE JOHNSSON (m):\r\nFru talman! Den 30 november förra året hade våra\r\nfyra största dagstidningar ett gemensamt reportage.\r\nDet gav en skrämmande bild av hotet mot demokra-\r\ntin. En av rubrikerna löd så här: Våldet skrämmer till\r\ntystnad. Och det handlar inte bara om hot från mc-\r\ngäng och de nazistiska organisationerna. Rädslan att\r\nvittna och att anmäla, att ställa upp på rättvisans sida,\r\nhåller på att breda ut sig i hela samhället. Detta är\r\nmycket allvarligt och oroande.\r\nNågra veckor före jul blev en ung grabb i tjugo-\r\nårsåldern utan anledning nedsparkad och skadad i sin\r\naxel. Händelsen inträffade i centrala Sölvesborg, i\r\nmin hemkommun. Sölvesborg är som säkert hela\r\nkammaren känner till en ganska liten stad. Det är en\r\nav landets mindre kommuner. Det fanns ett vittne\r\nsom var berett att ställa upp och vittna om händelsen.\r\nMen offret vågade inte anmäla!\r\nVåld och hot om våld sprider sig långt ned i åld-\r\nrarna. Rädslan att ingripa och vittna håller på att spri-\r\nda sig som en cancersvulst i hela samhället från ung-\r\ndomarna på stan till oss medelålders och äldre, till\r\narbetsplatser och skolor där man blundar eller inte\r\nlägger sig i då människor mobbas. Detta är mycket\r\nallvarligt. Det är ett hot både mot rättssäkerheten och\r\nmot vår demokrati.\r\nFru talman! Antalet brottsoffer måste minska. Det\r\när viktigt att samhället markerar att man står på\r\nbrottsoffrens sida. Det kräver naturligtvis att rättsvä-\r\nsendet har tillräckliga resurser, och här brister det i\r\ndag. Men det handlar också om hur resurserna an-\r\nvänds och om vilket civilkurage som vi vanliga med-\r\nborgare, unga såväl som äldre, har och vågar ha.\r\nVi moderater har länge argumenterat för att över-\r\ngrepp i rättssak och mened ska bedömas som lika\r\nallvarligt. Båda brotten utgör allvarliga angrepp såväl\r\nmot rättssamhället som mot enskilda. Kan vi inte\r\nbromsa och stävja de här tendenserna hotas grunden\r\nför vårt rättssamhälle. Lagstiftning och straffskalor\r\nmåste ge signalen att det är viktigt och rätt att ställa\r\nupp och vittna, och att rättssamhället ställer upp för\r\nvittnen och för dem som vågar anmäla brott.\r\nDet känns därför som att vi i dag tar ett litet steg\r\npå vägen då utskottets majoritet trots reservation från\r\nsocialdemokrater och vänsterpartister ställer sig bak-\r\nom förslaget att ge regeringen till känna att de båda\r\nbrotten mened och övergrepp i rättssak ska ha samma\r\nstraffvärde. Det är bara att beklaga att vi inte kunde få\r\nett enigt utskott på den här punkten.\r\nFru talman! Jag övergår nu till att kortfattat kom-\r\nmentera några av de reservationer och särskilda ytt-\r\nranden som vi moderater lagt i det här betänkandet. I\r\nbetänkandet behandlas en motion om den s.k. sex-\r\nköpslagen. Då denna lag antogs av riksdagen reserve-\r\nrade vi moderater oss. Vi har hittills inte haft anled-\r\nning att ändra ståndpunkt i frågan. Vår uppfattning då\r\nlagen antogs var att den var mer symboliskt betingad.\r\nVi har fortfarande den uppfattningen, och vi tycker\r\natt det är fel att bemöta sociala problem med krimi-\r\nnalisering.\r\nDessutom innebär lagen att endast en av parterna,\r\nköparen, kriminaliseras, vilket måste anses som gans-\r\nka märkligt och svårt att förstå. Det är lagligt att bju-\r\nda ut en sexuell tjänst men inte att köpa den. För-\r\nnuftsmässigt och moraliskt är denna tingens ordning\r\nmycket svår att förstå. Det är alltså tillåtet att inbjuda\r\ntill ett brott, att bjuda ut en sexuell tjänst, men att\r\nköpa den tjänst som bjuds ut är straffbart. Vi har\r\ningen motion i denna fråga, men vi har markerat vår\r\nuppfattning i ett särskilt yttrande.\r\nFru talman! Moderata samlingspartiet avvisade\r\nlagen om ansvar för elektroniska anslagstavlor, den\r\ns.k. BBS-lagen. Lagen ålägger innehavaren av en\r\nelektronisk anslagstavla att under straffansvar dels\r\nhålla uppsikt över innehållet i meddelanden som sänts\r\ntill anslagstavlan, dels sålla bort och förhindra vidare\r\nspridning av sådana meddelanden som utgör brott\r\nenligt vissa särskilt angivna brottsbalksregler.\r\nFör att förstå det orimliga i den här lagen kan det\r\nvara lämpligt med en liten och mycket kort liknelse.\r\nDet är lika orimligt att hävda att en kaféägare ska\r\nhålla uppsikt över det som sägs inne i kafélokalen\r\nsom att hävda att en systemadministratör ska hålla\r\nuppsikt över det som yttras på BBS:en. Vi anser att\r\nlagen om ansvar för elektroniska anslagstavlor bör\r\nupphävas. Det verkar som om de som står bakom\r\nlagen inte helt insett hur den nya tekniken faktiskt\r\nfungerar, även om vi i den här kammaren använder\r\nden dagligen. En berättigad fråga till er som står bak-\r\nom lagen är om ni känner till något fall där lagen\r\nkommit till praktisk användning. Och i så fall har ni\r\nalla möjligheter att redovisa det i fortsättningen av\r\ndenna debatt.\r\nFru talman! Samhället måste stå på brottsoffrets\r\nsida. Det upprepar jag gärna många gånger. Svårig-\r\nheten att delge vissa misstänkta gärningsmän innebär\r\nkostnader och merarbete för rättsväsendet, men ännu\r\nallvarligare är det att det orsakar onödigt lidande för\r\nbrottsoffren. I vissa fall har det gått så långt att miss-\r\ntänkta brott hunnit preskriberas på grund av att gär-\r\nningsmannen har hållit sig undan delgivning. Detta är\r\nstötande.\r\nEtt sätt att komma till rätta med nuvarande för-\r\nhållanden vore att ändra delgivningsreglerna så att\r\nden misstänkte skulle anses delgiven och preskriptio-\r\nnen därmed bruten redan när den misstänkte delges\r\nförundersökningsprotokollet. Vår uppfattning i denna\r\nfråga har vi redovisat i reservation 17 i detta betän-\r\nkande.\r\nFru talman! Vi moderater, i likhet med utskottets\r\nmajoritet, anser att livstidsstraffet ska vara kvar som\r\npåföljd för särskilt grova brott. En minoritet av ut-\r\nskottets ledamöter vill avskaffa livstidsstraffet, vilket\r\nhar markerats i en del reservationer.\r\nVi moderater anser dessutom att livstids fängelse\r\nska införas i straffskalan för grovt narkotikabrott.\r\nNarkotikabrottslingar profiterar hänsynslöst på andra\r\nmänniskors olycka och beroende. Lagens strängaste\r\nstraff, livstids fängelse, bör därför kunna ingå i straff-\r\nskalan för grova narkotikabrott.\r\nI detta sammanhang vill jag ta upp att en enig\r\nriksdag hösten 1998 hade en annan uppfattning då det\r\ngällde livstids fängelse. En enig riksdag ställde sig\r\nbakom att straffskalan för brotten olovlig kärnspräng-\r\nning och olovlig befattning med minor skulle omfat-\r\ntas av livstids fängelse. Har ni ändrat er nu när det\r\ngäller livstids fängelse även då det gäller dessa brott?\r\nDet står nämligen inte något undantag i era reserva-\r\ntioner. Jag utgår från att ni i era anföranden redovisar\r\ner inställning i den här frågan. Man har naturligtvis\r\nrätt att ändra sig efter hösten 1998. Man borde ju ha\r\ntagit med det i sina motioner.\r\nFru talman! En mycket stor andel av alla brott be-\r\ngås av ett mindre antal brottslingar. Vi har fått en\r\nkategori brottslingar som närmast kan klassas som\r\nyrkesförbrytare. Ett av skälen till detta anges, bl.a. av\r\nmånga polismän, vara den s.k. mängdrabatten vid\r\nmånga brott. Har en brottsling begått ett antal brott\r\nsom renderar ett visst straff, vet han att straffet blir\r\noförändrat eller bara obetydligt längre även om han\r\nskulle begå ytterligare brott av samma typ.\r\nOm ett grovt brott normalt leder till ett års fängel-\r\nse, så leder fem liknande brott till bara en minimal\r\nstraffskärpning. Och det förekommer, som ni alla\r\nkänner till, att brottslingar begår brott under sin per-\r\nmission och att detta inte alltid föranleder straff-\r\nskärpning. Det förekommer också att brottslingar\r\nbegår ytterligare brott i väntan på sin rättegång och\r\natt detta bara resulterar i en mycket liten ytterligare\r\npåföljd om ens någon.\r\nAtt ta bort eller kraftigt minska mängdrabatten ger\r\nflera goda effekter. Det skulle sända en tydlig signal\r\nfrån samhället att ytterligare brottslighet inte accepte-\r\nras. Det skulle dessutom leda till att färre brott begås\r\noch därmed till färre brottsoffer.\r\nVi moderater har tidigare väckt förslag om att\r\nmängdrabatten ska avskaffas eller användas mer\r\nrestriktivt. Det är tyvärr endast de moderata ledamö-\r\nterna som har ställt sig bakom kravet. Och detsamma\r\ngäller tyvärr i dagens betänkande. Detta är olyckligt,\r\ninte för mig, inte för moderaterna utan för alla de som\r\ni framtiden riskerar att bli brottsoffer.\r\nFru talman! Avslutningsvis vill jag yrka bifall till\r\nden första reservationen där vi moderater finns med,\r\nnämligen reservation 14. Samtidigt vill jag påpeka att\r\nvi naturligtvis står bakom alla moderata reservationer\r\noch särskilda yttranden.</pre><pre>Anf.  148  ALICE ÅSTRÖM (v):\r\nFru talman! I det här betänkandet behandlas\r\nstraffrättsliga frågor och motioner från allmänna\r\nmotionstiden, vilket gör att den här debatten kommer\r\natt spänna över ett ganska vitt område. Det kommer\r\natt göra att debatten inte alltid är så lätt att följa för\r\nåhörarna, eftersom vi byter från ämne till ämne.\r\nFru talman! Jag tänker ta upp ett par av de reser-\r\nvationer som Vänsterpartiet har i detta betänkande.\r\nDen första reservationen som jag vill beröra är reser-\r\nvation 2 om asylsökande och invandrade kvinnors\r\nsituation. Vi vet i dag att många av de asylsökande\r\nkvinnorna som inte har fått uppehållstillstånd i Sveri-\r\nge och som också väntar sig en utvisning håller sig\r\ngömda. Vi vet att många av dem jobbar svart hos\r\narbetsgivare som utnyttjar deras situation - om de blir\r\nupptäckta kommer de att bli utkastade. Vi vet att\r\nväldigt många av dessa kvinnor blir sexuellt utnyttja-\r\nde, misshandlade och lever under ganska vidriga\r\nförhållanden. Men dessa kvinnor vågar i dag inte\r\nvända sig till polis för att göra en anmälan eller vända\r\nsig till rättsväsendet för att få hjälp, eftersom de fak-\r\ntiskt befinner sig olagligt i Sverige. Man skulle kunna\r\nsäga att de kanske får skylla sig själva och att det är\r\nbättre att ge sig till känna hos polisen och i så fall bli\r\nutvisad. Men många av dessa kvinnors situation är\r\nmycket svår.\r\nFör att kunna belysa denna problematik och för att\r\nändå kunna försöka hitta någon lösning för att se till\r\natt vi inte har en grupp som lever här i Sverige, oav-\r\nsett om den lever här olagligt eller inte, och blir så\r\nutsatt och så utnyttjad som många av dessa kvinnor\r\nblir. Därför har vi i en motion väckt ett förslag om att\r\nSexualbrottskommittén bör belysa den här problema-\r\ntiken och att kommittén bör få ett tilläggsdirektiv för\r\natt även ta med denna problematik. Tyvärr är det bara\r\nVänsterpartiet i justitieutskottet som har ansett denna\r\nfråga vara viktig att driva. Det tycker vi är synd, där-\r\nför att oavsett på vilka grunder som dessa kvinnor är\r\nhär så måste vi ändå i Sverige se till att ingen kvinna\r\nska behöva utstå misshandel och sexuella övergrepp\r\nutan att vi på något sätt ska kunna skydda dem och\r\nkunna ge dem hjälp.\r\nNästa reservation som jag tänkte ta upp handlar\r\nom försäljning av sexuella tjänster. Jeppe Johnsson\r\nberörde också det absurda i denna lagstiftning. Mode-\r\nraterna säger att det är fel att kriminalisera ett socialt\r\nproblem. Jag tycker att det är ett ganska intressant\r\nresonemang från moderaterna om vad som är ett\r\nsocialt problem.\r\nVi i Vänsterpartiet blir ganska ofta angripna när vi\r\nsäger att det är en felaktig väg att kriminalisera själva\r\nmissbrukaren, själva narkomanen, i dennes missbruk.\r\nVi anser nämligen att det här är ett socialt problem.\r\nDär blir vi alltså ofta ganska hårt angripna från Mo-\r\nderaterna som menar att vi inte ser allvarligt på miss-\r\nbruksproblemen och att vi inte ser tillräckligt allvar-\r\nligt på narkotikan och narkotikafrågorna. Vi skulle\r\ninte tillräckligt vilja bekämpa sådant.\r\nNär moderaterna använder det resonemanget i\r\nfråga om prostitution blir det ganska intressant. Inne-\r\nbär det att jag egentligen kan anklaga er moderater\r\nför att inte ta tillräckligt seriöst på detta med att män\r\nköper kvinnors kroppar - alltså på att det existerar i\r\nett land att man kan köpa en annan människas kropp?\r\nDet är nog inte riktigt så Moderaterna menar men\r\nibland är det intressant att tänka över vilket resone-\r\nmang som används i olika frågor.\r\nVi i Vänsterpartiet är väldigt positiva till att den\r\nhär lagstiftningen kommit till stånd. Senast i måndags\r\nbesökte jag Prostitutionsgruppen i Göteborg. Tidiga-\r\nre, före lagstiftningen, hade man över 300 gatupro-\r\nstituerade. I dag har man knappt 100. Men viktigast\r\nav allt är att man ser att det är en minskad tillström-\r\nning av unga flickor. Sedan vet vi att det här också\r\nfinns på Internet och att det finns prostitution inom-\r\nhus men detta har alltid funnits. Hos de grupper som\r\narbetat med frågan mycket länge och som har kartlagt\r\ndetta har det här inte varit ett problem som inte har\r\nexisterat - att prostitutionen varit dold eller att det\r\ninte har funnits på Internet. Det har alltså också fun-\r\nnits men man har kunnat sätta in åtgärder vad gäller\r\nden grova gatuprostitutionen. Detta är en framgång.\r\nSedan vill jag lyfta fram en av de, som vi i Väns-\r\nterpartiet tycker, viktigaste reservationerna. Det gäller\r\nlivstidsstraffet. Varför vill vi ha en utredning där man\r\negentligen ska ha som målsättning att avskaffa livs-\r\ntidsstraffet? Ja, det finns två mycket tydliga skäl.\r\nDet ena skälet är egentligen strikt juridiskt men\r\ndet är också att se i ett rättssäkerhetsperspektiv. Det\r\nhandlar om att skilja den lagstiftande makten från den\r\ndömande makten, om att man inte på något sätt får\r\nsammanblanda dessa två. När det gäller det hårdaste\r\nstraffet som vi har i Sverige är det just fråga om den-\r\nna sammanblandning. Domstolarna dömer men trots\r\nallt är det sittande regering som sedan genom nådein-\r\nstitutet de facto kommer att bestämma hur pass lång\r\nstrafftiden ska vara. Det här är en farlig samman-\r\nblandning och något som dessutom definitivt bör\r\nundvikas eftersom det gäller det allvarligaste straffet\r\nsom finns i ett land. Bara i det perspektivet bör man\r\nfaktiskt se över det här och göra en ändring.\r\nDet andra skälet har att göra med vad som händer\r\nmed straffet i sig. Detta är ganska intressant när man\r\ngår in och tittar närmare på det. Vi här i riksdagen har\r\nju egentligen inte en enda gång diskuterat eller de-\r\nbatterat och inte heller skärpt straffskalor eller för-\r\nändrat någonting.\r\nVad har då hänt med livstidsstraffet under tio år?\r\nJa, 1989 hade vi 26 livstidsdömda i Sverige. Nu vid\r\nårsskiftet hade vi 101 livstidsdömda - alltså en ök-\r\nning med 300 %.\r\nDå kan man fråga sig: Har brottsligheten i Sverige\r\nökat på motsvarande sätt? Har antalet mord i Sverige\r\nökat med 300 % eller har den grova våldsbrottslighe-\r\nten ökat? Nej. BRÅ:s siffror kom häromdagen.\r\nVåldsbrottsligheten har ökat med 40 % under 90-\r\ntalet, så där ser man att benägenheten att använda sig\r\nav livstidsstraffet har ökat. Men viktigast av allt är att\r\ntitta på hur långa strafftiderna är. För tio år sedan fick\r\nman nåd när man suttit fängslad i ungefär sju-nio år.\r\nDå fick man straffet tidsbestämt. Tidsbestämningen\r\ngällde något mellan 12 och 14 år. I dag har de flesta\r\nav de här personerna inte ens fått straffet tidsbedömt.\r\nVi kan titta på perioden 1995-1996 och på dem\r\nsom fick straffet tidsbestämt. Var hamnade man då?\r\nJa, det låg någonstans mellan 14 och 23 år. De som i\r\ndag suttit fängslade längst, utan att ha fått straffet\r\ntidsbestämt, har suttit inne i drygt 21 år. Den som\r\nsuttit fängslad längst efter det har alltså suttit fängslad\r\ni 18 år utan att få straffet tidsbestämt. När det gäller\r\nde senaste tidsbestämda straffen handlar det om 24 år.\r\nVidare ligger ett på 19 år och ett på 18 år. Vi ser en\r\nenorm ökning i strafftiderna; detta utan att Sveriges\r\nriksdag en enda gång har diskuterat och talat om\r\nstraffskärpning, om höjda straffskalor. Jag tycker att\r\ndetta är allvarligt. Kontrollen över straffsatser och\r\növer den dömande makten ska ske genom lagstift-\r\nning, inte genom att regeringen utifrån olika opini-\r\nonsbildningar, utifrån förändringar i samhället, helt\r\nplötsligt ändrar straffsatser.\r\nVi i Vänsterpartiet är oerhört oroade över de långa\r\nstrafftiderna i dag och vi är oroade över att det är så\r\nmånga som i dag sitter på våra fängelser som inte har\r\nden blekaste aning om när de kommer ut eller om hur\r\ndet ska bli. Detta skapar oerhörda problem också när\r\ndet gäller återanpassningen. Det är inhumant att låta\r\nmänniskor sitta fängslade under sådana förhållanden\r\noch det är inte bra i ett behandlingsperspektiv. Därför\r\nvill vi ha en utredning.\r\nTyvärr måste jag säga att det är synd att det i dag\r\nfinns tre reservationer - det finns ju lite olika ut-\r\ngångspunkter i frågan när man uppmärksammat pro-\r\nblemen. Men jag önskar att vi åtminstone framöver\r\nkommer överens om att vi måste titta närmare på\r\nfrågan. Vi kan ha lite olika infallsvinklar och vi kan\r\nvara mer eller mindre säkra eller osäkra på detta med\r\nett avskaffande eller inte eller om man ska titta på\r\nnågonting annat. Men låt oss här från riksdagen åt-\r\nminstone gemensamt titta på detta och faktiskt ta vårt\r\nansvar i den frågan!\r\nAvslutningsvis ska jag tala om den reservation\r\nsom Vänsterpartiet och Socialdemokraterna har när\r\ndet gäller straffsatser och övergrepp i rättssak.\r\nJeppe Johnsson från Moderaterna var väldigt\r\nduktig i sin argumentation här om hur viktigt det är\r\natt komma åt detta, om hur rädslan sprider sig och om\r\natt detta börjar bli en cancersvulst. Vi i Vänsterpartiet\r\när också oroade över den rädsla som sprider sig men\r\nvi tror inte att det är ytterligare straffskärpningar gång\r\npå gång som är det som kommer att åstadkomma en\r\nförändring i frågan.\r\nFör knappt ett och ett halvt år sedan skärpte vi\r\nstraffet. Vi bör också se vad den straffskärpningen\r\ngjort. Men viktigt är också när man börjar debattera\r\npå det här sättet att fråga: Bör inte övergrepp i rätts-\r\nsak ligga på samma straffskala som mened? Jo, det\r\nkan säkert verka ganska logiskt och realistiskt. Jeppe\r\nJohnsson, våld mot tjänsteman är också ett väldigt\r\nallvarligt brott men det ligger faktiskt t.o.m. under\r\növergrepp i rättssak på straffskalan. Bör vi kanske\r\nändå inte se över detta?\r\nDet finns en fara i att i en debatt hela tiden bara\r\njämföra olika straffskalor. Vad som behövs för att ge\r\nvittnen trygghet - för att skapa trygghet och få män-\r\nniskor att ställa upp - tror jag är att vi får en bättre\r\npolis som tar hand om vittnen och brottsoffer när\r\nnågonting händer. Det behövs bättre kunskaper där.\r\nHela rättsväsendet måste ha bättre kunskaper om\r\nbemötandet och om hur man stöttar. Även om straf-\r\nfen skärps när det gäller övergrepp i rättssak är det\r\ntyvärr så att de som hotar och som säger sig vara\r\nberedda att misshandla någon grovt eller att slå ihjäl\r\nnågon är beredda att begå brott som är mycket grövre\r\noch för vilka gäller mycket hårdare straffskalor än för\r\növergrepp i rättssak. Jag tror därför inte att den saken\r\nförändrar något i sammanhanget, utan det handlar om\r\nåtgärder på ett mycket bredare plan.\r\nMed detta, fru talman, yrkar jag bifall till reserva-\r\ntionerna 2 och 19 men för den skull står vi givetvis\r\nockså bakom våra andra reservationer. För tids vin-\r\nnande avstår vi dock från att yrka bifall till dem.</pre><pre>Anf.  149  JEPPE JOHNSSON (m) replik:\r\nFru talman! Alice Åström säger att hon är oroad\r\növer de långa strafftiderna. Det är jag också men jag\r\nskulle vilja vinkla det så här. Jag är mest oroad över\r\nden brottslighet som renderar de långa strafftiderna.\r\nDet är den jag är mest orolig för.\r\nAlice Åström talar också om att för några år sedan\r\ninnebar livstidsfängelse att man fick nåd efter 12-14\r\når, och sedan gick man på halvtid på den tiden. Det\r\nvar inte mycket till att kalla för livstidsstraff.\r\nVi moderater står fast vid att livstidsstraffet be-\r\nhövs. Jag har full respekt för dem som har en annan\r\nåsikt. Men jag hävdar att det här straffet faktiskt ock-\r\nså behövs. Jag tycker att det är viktigt att man gör en\r\nindividuell bedömning när nåd kan ges. Jag tycker\r\nockså det är riktigt att praxis har blivit att straffen är\r\nnågot längre i dag än vad de var tidigare.\r\nNär det gäller sexualbrottslagen jämför Alice\r\nÅström med eget bruk av narkotika. De flesta som\r\nbrukar narkotika säljer den vidare. Ofta är det någon-\r\nting som drabbar mycket unga människor. Det är\r\nvisserligen en del unga också som går till prostituera-\r\nde. Att man går till en prostituerad måste bero på att\r\nman inte kan få kärlek eller bli älskad på annat sätt\r\neller på att man söker extra spänning i tillvaron. Men\r\ndet är någonting som bara skadar den personen själv,\r\ninte andra. Självklart skadar det den kvinna som är\r\nprostituerad.\r\nJag ser att talartiden rinner ut, så jag återkommer.</pre><pre>Anf.  150  ALICE ÅSTRÖM (v) replik:\r\nFru talman! Det var en hel del frågor. Jag får börja\r\nmed att säga att jag definitivt inte instämmer i Jeppe\r\nJohnssons bild av prostitution, vad det är som driver\r\nprostitutionen och vad det är som händer, vem som\r\nskadas och hur mycket. Det ligger mycket djupare än\r\nså. Därför tyckte vi i Vänsterpartiet att den här mar-\r\nkeringen i lagstiftningen var oerhört viktig.\r\nDärifrån till livstidsstraffet. Jag får väl kort börja\r\nmed det särskilda yttrandet, som jag glömde att\r\nkommentera men som Jeppe Johnsson tog upp i talar-\r\nstolen. Det var faktiskt ett enigt utskott som ställde\r\nsig bakom när det gällde illegal kärnvapensprängning\r\noch illegal hantering av minor. Eftersom man stod\r\nbakom det här betänkandet var det väldigt konstigt att\r\nman egentligen ville avskaffa det. Det tycker jag\r\nverkligen är att dra debatten på en lite väl låg nivå.\r\nOm man i ett land där det högsta straff som finns är\r\nlivsstraffet i en konvention ska fastställa en straffsats\r\nför illegal kärnvapensprängning, är det självklart att\r\nman säger att det bör vara landets strängaste straff.\r\nDet skulle inte finnas någon annan proposition. Det\r\nskulle vara fullständigt befängt att säga att det ska\r\nvara tio år, för vi har livstidsstraff för mord i Sverige,\r\nmen vi väljer tio år för illegal kärnvapensprängning.\r\nMen den dagen när vi i Vänsterpartiet får igenom att\r\nvi i stället ska ha ett tidsbestämt straff som det längsta\r\nstraffet i Sverige och att det fastställs till ett visst\r\nantal år, kommer vi även att säga att konventionen\r\nbör hålla sig till det högsta straff vi har i Sverige.\r\nNär det sedan gäller livstidsstraffet borde mode-\r\nraterna fundera på vad som hänt med de psykiskt\r\nsjuka och de psykiskt störda, för många av dem döms\r\ntill livstidsfängelse i dag när de tidigare fick rättspsy-\r\nkiatrisk vård. Med moderaternas förändrade lagstift-\r\nning finns de i dag på våra fängelser.</pre><pre>Anf.  151  JEPPE JOHNSSON (m) replik:\r\nFru talman! När det gäller det sista Alice Åström\r\ntog upp vet hon att vi har lagt fram ett förslag om att\r\nnär man dömer någon till rättspsykiatrisk vård ska det\r\nligga ett fängelsestraff i bakgrunden.\r\nMånga av dem som döms till livstidsfängelse är,\r\nsom Alice Åström sade, kanske psykiskt störda. Alla\r\när inte det. De är kanske de allra farligaste fångarna.\r\nDet är oerhört svårt att göra bedömningen när de så\r\natt säga är färdigvårdade, vare sig de är på fängelse\r\neller på sjukhus.\r\nJag tackar för förklaringen att ni så sent som hös-\r\nten 1998 faktiskt kunde förorda livstidsfängelse för\r\nde här brotten. Jag förstår Alice Åströms förklaring,\r\nmen jag tycker ändå att det är konstigt att ni den\r\ngången inte markerade att ni i stället ville ha ett väl-\r\ndigt långt tidsbestämt straff, för jag utgår från att ni\r\nredan då var emot livstidsfängelse.\r\nNär det sedan gäller sexualbrottslagen, att köpa\r\nsexuella tjänster, vill vi inte kriminalisera någon part.\r\nMen jag tycker fortfarande att det är märkligt att ni\r\nkan ställa upp på att bara kriminalisera en part. De\r\nkvinnor som deltar i köpet kan inte heller må så bra,\r\nså rimligen borde ni kriminalisera dem också. Då\r\nkunde lagen möjligtvis ha blivit något effektivare -\r\ndet tror jag i och för sig inte i alla fall. Samtidigt\r\njämförde Alice Åström med eget bruk av narkotika.\r\nDå kan jag bara tillägga att det är bra att ni inte har\r\nnågon sådan motion i år att man ska legalisera eget\r\nbruk av narkotika. Jag hoppas att det var en parentes.</pre><pre>Anf.  152  ALICE ÅSTRÖM (v) replik:\r\nFru talman! Det var många frågor igen.\r\nJämförelsen var att Jeppe Johnsson sade att man\r\ninte löser de sociala problemen - om vi ser prostitu-\r\ntionen som ett socialt problem - genom att kriminali-\r\nsera. Det vi har sagt när det gäller dem som är miss-\r\nbrukare är att det är ett socialt problem. Vi kommer\r\ninte att lösa det sociala problemet genom att krimina-\r\nlisera det. Det är en helt annan sak än vad Jeppe\r\nJohnsson vill få det till, att vi vill legalisera eget bruk\r\nav narkotika. Det är väldigt långt ifrån det vi har sagt.\r\nJag önskar att Jeppe Johnsson kunde sluta att använda\r\nsig av det uttryckssättet utan i stället refererade det vi\r\nsäger i motionen och i denna fråga.\r\nNär det gäller de livstidsdömda måste jag säga att\r\njag inte blir klok på vad Jeppe Johnsson egentligen\r\nsade. När det gäller psykiatrilagstiftningen vill ni\r\nockså att de ska få rättspsykiatrisk vård. Det kan vara\r\nen teknisk fråga hur man ska dömas och hur vi löser\r\nden. Sedan säger Jeppe Johnsson att det är bra att ha\r\nlivstidsstraffet, för då kan man göra en individuell\r\nprövning när man ska ge nåd. Samtidigt säger han att\r\ndet är bra att strafftiderna har blivit längre - vad det\r\nnu kan ha att göra med en individuell prövning. Då\r\nfinns det att man generellt gärna vill se längre straff.\r\nJeppe Johnsson säger att det, i fråga om rättspsy-\r\nkiatrisk vård, med en individuell prövning är väldigt\r\nsvårt att veta när det är okej eller inte. Det är precis\r\nsamma problem i så fall när det gäller livstidsstraffet.\r\nDet moderaterna egentligen markerar med livstids-\r\nstraffet och med att vilja ha längre strafftider är ett\r\nstrafftänkande. Det har ingenting med individuell\r\nprövning att göra - inget av skälen finns att väga in. I\r\nså fall vore det ärligare om moderaterna sade att det\r\när så, och ofta är man så ärlig även om det inte lät så i\r\ndenna debatt.</pre><pre>Anf.  153  INGEMAR VÄNERLÖV (kd):\r\nFru talman! Det här betänkandet - Straffrättsliga\r\nfrågor - har tillkommit med anledning av fem motio-\r\nner från allmänna motionstiden 1998 och 33 motioner\r\nfrån allmänna motionstiden 1999. Vi kristdemokrater\r\ninstämmer i det mesta. Av betänkandets 31 hemstäl-\r\nlanspunkter står vi bakom 24 och finns följaktligen\r\nmed på sju reservationer. Jag tänker beröra det i mitt\r\nanförande.\r\nKristdemokraterna vill få stopp på all könshandel,\r\ndvs. handeln med människor för sexuella ändamål. I\r\nhuvudsak är det kvinnor och barn som omfattas av\r\ndenna handel. Denna snabbt accelererande handel\r\nmed fattiga kvinnor och barn, i dag allt oftare från\r\nÖsteuropa, som av brottssyndikaten luras in i prosti-\r\ntution i europeiska storstäder är inget annat än slav-\r\nhandel i modern tid. Handeln anses årligen omsätta\r\nbelopp av storleksordningen 50 miljarder kronor. Den\r\ninternationella könshandeln är lika välorganiserad\r\nsom narkotikahandeln, men billigare och mindre\r\nriskfylld för de brottslingar som organiserar och dri-\r\nver den.\r\nEn knarkhandlare riskerar längre fängelsestraff än\r\nden som handlar med kvinnor och barn. Det arbete\r\nsom redan kommit i gång inom EU måste utvecklas\r\noch fördjupas. Det handlar om att ge kvinnorna och\r\nbarnen skydd, medicin, psykiatrisk hjälp och tillfälli-\r\nga uppehållstillstånd. Det gäller också att på olika sätt\r\nförbättra EU-samarbetet mot brottsligorna, bl.a. ge-\r\nnom att skapa ett juridiskt ramverk som kan fungera\r\nför de olika nationernas samarbete över gränserna.\r\nFru talman! I dag finns det inget brott som särskilt\r\ntar sikte på handel med människor för sexuella ända-\r\nmål. Därför har 1998 års sexualbrottskommitté fått ett\r\ntilläggsdirektiv som går ut på att utreda om det finns\r\nbehov av ett särskilt brott som tar sikte på handel med\r\nmänniskor, främst då kvinnor och barn, för sexuella\r\nändamål.\r\nDen här brottsligheten är väl känd, och därför\r\nframstår tilläggsdirektivets till synes något aningslösa\r\nformulering som en smula förvånande. Vi menar att\r\nen kriminalisering av könshandeln och strängare\r\nstraff för den som ägnar sig åt dylik handel är nöd-\r\nvändig.\r\nHandeln med sexuella tjänster har debatterats här\r\ntidigare. Då måste jag säga att jag är något förvånad\r\növer Vänsterpartiets inställning. Man tycker att det är\r\nokej att sälja tjänster men inte att köpa sådana tjäns-\r\nter. Det betyder att den kvinna som säljer tjänsten\r\nfaktiskt medverkar till en brottslig handling. Mannen\r\nsom köper begår ett brott, kvinnan som säljer med-\r\nverkar därmed till brottet. Jag vet inte på vilket sätt\r\ndetta kan gå ihop med att ha ett feministiskt perspek-\r\ntiv på tillvaron.\r\nNär det gäller handel med sexuella tjänster före-\r\nslog 1993 års prostitutionsutredning i betänkandet\r\nSOU 1995:15 att all sådan handel skulle kriminalise-\r\nras, dvs. straffansvaret skulle omfatta både köpare\r\noch säljare. Den uppfattningen har vi kristdemokrater\r\nalltid företrätt. Regeringen gick emellertid i sin pro-\r\nposition 1997/98:55 Kvinnofrid emot prostitutionsut-\r\nredningens förslag. Och den 1 januari 1999 blev det\r\nkriminellt att köpa sexuella tjänster men inte att sälja.\r\nVi kristdemokrater beklagar denna halvmessyr\r\noch menar att det enda riktiga är att även försäljning-\r\nen kriminaliseras. En dylik komplettering av lagen\r\nskulle, förutom att ge en tydlig signal om hur sam-\r\nhället ser på prostitution, även skapa mera realistiska\r\nförutsättningar att arbeta mot prostitutionen. Polisen\r\nkan ingripa och adekvata åtgärder kan vidtas. Prosti-\r\ntution är inte bara ett möte mellan köpare och säljare.\r\nEj sällan är den en del av den organiserade brottslig-\r\nheten.\r\nFru talman! Vi vill poängtera att det är angeläget\r\natt en kriminalisering av säljare av sexuella tjänster\r\ngenomförs först när det finns ett utbyggt system för\r\natt sätta in adekvata rehabiliterings- och vårdinsatser\r\nför dem som kan vara i behov därav.\r\nI tidningen Expressen fanns det i söndags en stort\r\nuppslagen artikel med rubriken \"På besök i sexträs-\r\nket\" - många av er har kanske läst den. Det var bra\r\ntajmat med tanke på dagens debatt. Tidningen hade\r\nstämt möte med ett socialborgarråd i Stockholm -\r\nicke kristdemokrat - på Malmskillnadsgatan.\r\nSocialborgarrådet sade sig inte gilla sexköpslagen\r\neftersom den var för tandlös. Den ger inget resultat i\r\nform av åtal och fällande domar. Tyvärr, fortsatte\r\nborgarrådet, så leder den inte till någon förbättring för\r\nkvinnorna heller. Antingen skulle det vara olagligt att\r\nsälja sex eller så skulle hela verksamheten vara tillå-\r\nten. Så långt socialborgarrådet i Stockholm.\r\nLagens tandlöshet exemplifieras väl av följande\r\nfakta: Polisen uppskattar att ungefär 1 800 personer\r\narbetar som prostituerade från och till i Stockholm\r\nmed omnejd. Förra året gjordes 45 gripanden av sex-\r\nköpare i Stockholm.  Knappt 20 gripanden har lett till\r\nåtal. Två av åtalen har lett till fällande domar.\r\nFru talman! Mot bakgrund av dels nämnda verk-\r\nlighet, dels utskottsmajoritetens uppfattning att pro-\r\nstitution är en icke önskvärd samhällsföreteelse fram-\r\nstår effekten av sexköpslagen mera som ett skämt.\r\nVill man öka möjligheterna att komma till rätta med\r\nproblemen bör regeringen ändra inriktning och även\r\nförbjuda försäljning av sexuella tjänster.\r\nSexköpslagen har visserligen resulterat i att de\r\nflesta av Stockholms prostituerade är borta från gatan,\r\nmen ingen vet vad som hänt dem. De flesta som går\r\nkvar är drogberoende. Enligt uppgift från Socialsty-\r\nrelsen finns det ingen statistik över antalet prostitue-\r\nrade i Sverige, vilket ej förvånar. Dock arbetar Soci-\r\nalstyrelsen för närvarande med en kartläggning av\r\nkännedom om prostitutionen här i landet. Resultatet\r\nav denna kartläggning beräknas kunna redovisas\r\nsenare i vår. Det fick jag reda på i går.\r\nKristdemokraterna vill utvidga lagen om barnpor-\r\nnografi. Barnpornografi är dokumentation av sexuella\r\növergrepp mot barn. Varje gång någon betraktar detta\r\nslag av pornografi innebär det en ny kränkning av\r\nbarnet. Därför bör alla tänkbara åtgärder vidtas för att\r\nmotverka spridning av barnpornografi. Enligt gällan-\r\nde lag är det inte straffbart att på datorns bildskärm\r\nenbart titta på en bild som innehåller barnpornografi.\r\nSparas bilden till hårddisken föreligger innehav, vil-\r\nket är straffbart.\r\nNär det gäller de bilder som i dag sprids via nätet\r\när denna lag otillräcklig. En person kan gå in på ett\r\nsärskilt Internetområde där det finns tillgång till\r\nbarnpornografiskt material utan att lagra det, vilket i\r\ndag är lagligt.\r\nI Danmark finns för närvarande ett förslag om att\r\ndefinitionen av innehav av barnpornografi ska\r\nkompletteras med en skrivning om att det också ska\r\nbli straffbart att mot betalning bereda sig tillgång till\r\nbilder som innehåller barnpornografi. Det kan nämli-\r\ngen ses som en form av häleri, dvs. befattning med en\r\nprodukt av en annan persons brottsliga gärning. Vi\r\nanser att den svenska lagen bör kompletteras på mot-\r\nsvarande sätt.\r\nFru talman! Vi kristdemokrater vill kriminalisera\r\ndeltagande i och stöd till rasistiska och kriminella\r\norganisationer. En gradvis, långsam våldsökning\r\nbekräftar att samhället under avsevärd tid misslyckats\r\nhelt eller delvis med normöverföringen till den nya\r\ngenerationen. De rasistiska yttringarna och andra\r\ngrova organiserade brott som drabbat samhället de\r\nsenaste åren måste bemötas med en effektiv lagstift-\r\nning.\r\nTransnationella kriminella organisationer har i\r\ndag tillgång till kapital och kontakter som gör det\r\nmöjligt för dem att bedriva helt legitima verksamhe-\r\nter som hotellrörelser, restauranger, nattklubbar, barer\r\noch egna företag i byggbranschen, Med hjälp av s.k.\r\ntvättade pengar kan de sedan underminera en mark-\r\nnad och försätta konkurrenter i konkurs.\r\nEn nödvändig åtgärd för att komma åt denna gro-\r\nva kriminella verksamhet och dess grogrunder är att\r\nförbjuda deltagande i och stöd till rasistiska och kri-\r\nminella organisationer. Här måste EU:s medlemslän-\r\nder samarbeta och ta fram gemensamma regler. De-\r\nmokratin måste sätta upp gränser för vad som kan\r\naccepteras. Den demokrati som inte gör det upphör\r\nannars snart att vara en demokrati.\r\nDet är i och för sig bra att regeringen tillsatt en\r\nparlamentariskt sammansatt kommitté med uppdrag\r\natt utreda frågor om straffansvar för deltagande i\r\norganisationer som sysslar med brottslig verksamhet\r\nsamt vissa andra frågor med anknytning härtill.\r\nKommittén ska överväga om och inte hur det bör\r\ngöras straffbart att aktivt delta i organisationer som\r\nhar brottslighet som ett väsentligt inslag i sin verk-\r\nsamhet.\r\nFru talman! Vi finner skälen för att kriminalisera\r\nsåväl deltagande i som stöd till kriminella och rasis-\r\ntiska organisationer så starka att anledning ej förelig-\r\nger att avvakta det pågående utredningsarbetet vars\r\nresultat mot bakgrund av utredningsdirektivet dess-\r\nutom upplevs något osäkert. För att undvika tempo-\r\nförluster bör lagstiftningsarbete i frågan omgående\r\nsättas i gång.\r\nFör att få bukt med den ökande ungdomsbrottslig-\r\nheten vill vi kristdemokrater bl.a. att påföljden för\r\npersonrån skärps. Dessa rån har under de senaste åren\r\nökat dramatiskt i våra storstäder. Rånarna är ofta\r\nmycket unga och uppträder ej sällan i gäng. Respek-\r\nten för gällande lagar är hos dessa ungdomar ej över-\r\ndrivet stor, vilket till stor del beror på att påföljderna\r\nför rån för ungdomar ej är tillräckligt ingripande. Den\r\n1 januari 1999 infördes den nya påföljden sluten\r\nungdomsvård för ungdomar i åldrarna 15-17 år som\r\nbegått brott. En rapport från Statens institutionsstyrel-\r\nse i januari i år visar att 55 % av de ungdomar som\r\nfinns på institutionsstyrelsens 32 särskilda ungdoms-\r\nhem är dömda just för rånbrott.\r\nMed beaktande av att det kanske tar lite tid innan\r\nen nu påföljd hinner, som man säger, sätta sig är det\r\nändå intressant att studera kvartalsstatistiken över de\r\ninkomna fallen under 1999. Med fall avses då en\r\nungdom som vid ett tillfälle har dömts till sluten\r\nungdomsvård. Under första och andra kvartalet in-\r\nkom 16 % resp. 18 % av årssumman 80 fall. Därefter\r\nskedde en kraftig ökning. Tredje kvartalet svarade för\r\n29 % och fjärde kvartalet för 38 %. Dessa siffror\r\nvisar på de växande problemen med ungdomsbrotts-\r\nligheten.\r\nTill sist ska jag beröra livstidsstraffet, som vi re-\r\ndan har hört en del historik om här. Under slutet av\r\n1900-talet ökade antalet livstidsdömda mycket kraf-\r\ntigt. 1989 fanns det 20 livstidsdömda. Tio år senare\r\nfanns det drygt 80 livstidsfångar på våra fängelser.\r\nAnledningen till ökningen är till stor del att regering-\r\nen ändrat sin praxis att bevilja nåd. Det straffrättsliga\r\nsystemet är från ett allmänpreventivt perspektiv nöd-\r\nvändigt för upprätthållandet av den enskildes rättssä-\r\nkerhet och ett demokratiskt samhälle. Det är viktigt\r\natt balans uppnås mellan samhällsskydd och rehabi-\r\nlitering.\r\nLivstids fängelsestraff bygger dock på inställning-\r\nen att en människa inte kan förändras till det bättre.\r\nEtt tungt vägande skäl för att avskaffa livstidsstraffet\r\noch införa tidsbestämda straff är att den dömande\r\nmakten då särskiljs från den verkställande. I princip\r\när det inte regering utan domstol som ska bestämma\r\nstraffet. Specialfall kan dock tänkas uppstå vid brott\r\nmot rikets säkerhet, då regeringen rimligen sitter inne\r\nmed mer kunskap än domstolen.\r\nI dag dömer domstolen till livstids fängelse, var-\r\nefter regeringen genom nåd kan omvandla straffet till\r\nett tidsbestämt straff. Det är ej bra ur förutsebarhets-\r\nsynpunkt. Vi kristdemokrater tror inte att livstids-\r\nstraff har större individuell preventiv effekt än långa\r\ntidsbestämda straff. En lagförändring behöver i sig ej\r\ninnebära mildare påföljder. Om nådepraxis i dag\r\ninnebär att ett livstidsstraff omvandlas till ett tidsbe-\r\nstämt straff, kan lagen ändras så att domstolen redan\r\nfrån början dömer till ett tidsbestämt straff av motsva-\r\nrande längd. Påföljden blir då förutsebar och politiskt\r\nneutral. Vi vill att regeringen låter utreda denna fråga.\r\nMed anledning av Jeppe Johnssons inledningsan-\r\nförande vill jag lite grann  kommentera det som han\r\nvar inne på i deras särskilda yttrande. Jag vet inte om\r\nmoderaterna har fått någon liten släng av bondånger\r\növer sin inställning till livstidsstraffet eftersom man i\r\nett särskilt yttrande kommenterar andra partiers ställ-\r\nningstaganden.\r\nFör vår del är det faktiskt så att Kristdemokraterna\r\nsom parti än så länge inte har tagit bestämd ställning\r\nför att livstidsstraffet ska avskaffas. Vi har en ganska\r\nlivlig debatt inom partiet. Det är en anledning till att\r\ndet i dag finns tre reservationer i denna fråga. Vi\r\nkunde inte gå med på den något strängare skrivning\r\nsom jag tror att Vänstern och Miljöpartiet har, därför\r\natt vårt parti inte har tagit ställning än. Där har också\r\nJeppe svaret på varför kristdemokraterna gick med på\r\natt det skulle  vara livstidsstraff för kärnsprängning-\r\narna.\r\nMed detta, fru talman, vill jag säga att kristdemo-\r\nkraterna givetvis står bakom de reservationer där vi\r\nfinns med. För att måna om tiden nöjer jag mig med\r\natt yrka bifall till reservation nr 6.</pre><pre>Anf.  154  ALICE ÅSTRÖM (v) replik:\r\nFru talman! Först och främst vill jag helt instäm-\r\nma i det som Ingemar Vänerlöv tog upp om den vik-\r\ntiga frågan om könshandeln och människosmuggling-\r\nen. Jag är väldigt glad över att Ingemar Vänerlöv tog\r\nupp frågan, eftersom jag inte hann beröra den i mitt\r\ninlägg.\r\nMen sedan vill jag diskutera detta med sexköpsla-\r\ngen. Det är ganska tydligt att Kristdemokraterna och\r\nVänsterpartiet har två helt skilda syner på detta. När\r\nVänerlöv nu säger att det är ett möte mellan köpare\r\noch säljare visar det på vad vi från Vänsterpartiet\r\ntycker är en okunskap om just vilka krafter det är som\r\nligger bakom prostitutionen, vad det är som ligger\r\nbakom köpen och hur förtrycket förändrar också\r\nställningstagandena. Här kan man inte tala om köpare\r\noch säljare på något slags likvärdigt plan.\r\nIngemar Vänerlöv hänvisar till socialborgarrådet i\r\nStockholm. Jag tycker att det är ganska synd att det är\r\ndet som Ingemar Vänerlöv läser. De tre prostitutions-\r\ngrupper som har jobbat med den här frågan i så\r\nmånga år i Sverige och som finns i Stockholm, Mal-\r\nmö och Göteborg talar alla tre om väldigt positiva\r\neffekter av lagstiftningen. Kan det kanske inte vara\r\nså, om man tittar på statistik och siffror, att just den\r\nallmänpreventiva effekten, som kristdemokraterna\r\nbrukar tycka är så viktig när man säger att man måste\r\nha lagstiftning eller straffskärpningar därför att det\r\nhar en allmänpreventiv effekt, har varit ganska stor i\r\ndet här fallet. Många män har avstått från att köpa sex\r\nfrån kvinnorna. På så sätt har man uppnått väldigt\r\nmycket. Man kan inte bara se på åtal och fällande\r\ndomar, utan här handlar det om en påverkan på ett\r\nmycket bredare plan.</pre><pre>Anf.  155  INGEMAR VÄNERLÖV (kd) re-\r\nplik:\r\nFru talman! Jag uppfattade ingen direkt fråga.\r\nMen, Alice Åström, ni som parti tycker ju att det är\r\nhelt okej att den prostituerade kvinnan säljer sin\r\nkropp. Hur tror Alice Åström att det hade blivit om ni\r\nockså hade varit med på att kriminalisera även för-\r\nsäljningen? Tror Alice Åström att det finns någon\r\nprostituerad kvinna som från början har längtat efter\r\natt få ge sig ut i prostitution? Jag tror inte att någon\r\nvill göra det, men av olyckliga omständigheter har de\r\nhamnat i den. Det finns kvinnor som hellre prostitue-\r\nrar sig än går till socialen för att få hjälp med sitt\r\nuppehälle.\r\nOm det hade varit totalt kriminellt både att sälja\r\noch att köpa, är jag tämligen övertygad om att många\r\nkvinnor hade avstått från att prostituera sig och kan-\r\nske hellre hade bett samhället om hjälp, bara för att ta\r\nett exempel.</pre><pre>Anf.  156  ALICE ÅSTRÖM (v) replik:\r\nFru talman! Ingemar Vänerlöv använder sig av\r\nexakt samma debatteknik som Jeppe Johnsson gjorde\r\nnär vi debatterade här tidigare när Ingemar Vänerlöv\r\nsäger att Vänsterpartiet anser att det är helt okej att\r\nkvinnor går ut och säljer sex och sin kropp. Han får\r\ndet att framstå som att vi tycker att det här är något\r\npositivt men att männen kan vi nog klappa till. Det är\r\nett ganska dåligt sätt att debattera.\r\nVi i Vänsterpartiet tycker att det är oerhört viktigt\r\natt de här kvinnorna får stöd och hjälp och att man\r\nska göra allting för att få dem att komma ur prostitu-\r\ntionen och det liv som de lever. Men däremot tror vi\r\ninte att man skulle underlätta för dessa kvinnor att få\r\nhjälp genom att göra dem kriminella och försätta dem\r\ni en mycket svårare social situation än vad de lever i i\r\ndag. I stället handlar det om att se vad vi anser är\r\nskulden och se var man ska lägga bördan någonstans,\r\noch där ser vi ingen anledning att kriminalisera kvin-\r\nnorna.\r\nBara för att ett beteende eller en företeelse inte är\r\nkriminaliserad är det ingenting som man behöver\r\ntycka är okej, som man ska uppmuntra eller driva\r\nvidare. Kriminalisering är inte det enda sätt man har\r\nför att försöka förändra något i samhället. I det här\r\nfallet tror vi att det hade varit oerhört olyckligt om\r\nman hade gått båda vägarna.\r\nSer man nu vad som händer på det här fältet och\r\nhur det faktiskt förändrar för dessa kvinnor när vi nu\r\nhar fått möjlighet att göra något, kan jag inte annat\r\nsäga än att jag är väldigt glad över att vi beslutade om\r\nden lagstiftningen. Jag är övertygad om att den på sikt\r\nkommer att innebära mycket positivt för de här kvin-\r\nnorna och att vi faktiskt ska kunna minska prostitu-\r\ntionen i stället för att straffa de prostituerade.</pre><pre>Anf.  157  INGEMAR VÄNERLÖV (kd) re-\r\nplik:\r\nFru talman! För mig framstår det ändå som tämli-\r\ngen underligt att Alice Åström kan vara glad över en\r\nlagstiftning som medger att en kvinna lagligen kan\r\nvara med och medverka till brott, som hon faktiskt\r\ngör när hon säljer sin kropp till en man som begår en\r\nbrottslig handling när han köper den. Sanningen är\r\nsådan.\r\nSedan glömmer Alice Åström en sak, nämligen\r\nkommande generationer. Det handlar om de flickor\r\nsom i dag är fem år, tio år osv. och som så småning-\r\nom växer upp. Om gärningen att sälja är kriminalise-\r\nrad är jag övertygad om att många av de kvinnor som\r\nannars skulle hamna i prostitution i framtiden inte gör\r\ndet, just på grund av att de vet att det är olagligt.</pre><pre>Anf.  158  GUNNEL WALLIN (c):\r\nFru talman! De här motionerna spänner över ett\r\nbrett fält. Jag skulle vilja börja med att ta upp frågan\r\nom könshandel, modern slavhandel.\r\nJag hade förmånen att för justitieutskottets räk-\r\nning få åka på en Europarådskonferens som beskrev\r\noch tog upp just de här problemen. Man blir för-\r\nskräckt över vilka exempel som vi blev presenterade\r\noch som finns både i vårt land och utanför vårt lands\r\ngränser.\r\nVi pratar om mänskliga rättigheter, och alla säger\r\nsig arbeta för just de mänskliga rättigheterna. Då är\r\ndet otroligt viktigt att vi tar krafttag mot den förned-\r\nring som just könshandeln och handeln med männi-\r\nskor är.\r\nDet sägs här att man ska ha ett ökat samarbete\r\ninom EU, och vi tycker att det ska vara strängare\r\nstraff för sådana här gärningar. Europarådet arbetar\r\nför det här. Det sägs också att man före utgången av\r\når 2000 - det är faktiskt detta år - ska kunna anta en\r\nsådan lagstiftning. Jag har inte sett några tendenser\r\nditåt, men jag hoppas verkligen att det kommer. Jag\r\ntycker nämligen inte att man kan acceptera att det\r\nförekommer handel med människor på det sätt som\r\ndet gör.\r\nJag tänker inte bli så långrandig, eftersom tiden är\r\nlångt liden. Men jag tänker ta upp övergrepp i rätts-\r\nsak. Jag är medveten om att vi 1997 skärpte straffet\r\nför övergrepp i rättssak, men det behöver göras en\r\nytterligare skärpning. Jag är glad över att det blev en\r\nmajoritet i utskottet för det.\r\nNormalpåföljden för detta bör alltid vara fängelse.\r\nNär övergreppen sker systematiskt bör brottet alltid\r\nbedömas som grovt. Det är en viktig markering för\r\nvår rättstrygghet och vår rättsordning. Och som någon\r\ntog upp härifrån talarstolen är det ju målsägande och\r\nvittnen som har blivit utsatta. Därför är det viktigt\r\nmed den här markeringen och att vi ställer oss på\r\nderas sida.\r\nEn annan liten sak är ärendet om elektroniska an-\r\nslagstavlor. Jag anser att lagen om ansvar för dessa\r\nelektroniska anslagstavlor ska upphävas. Jag kan\r\ninstämma i vad Jeppe Johnsson framförde i denna\r\nfråga tidigare i kväll. Man måste se det orimliga i\r\nsammanhanget. Vi kan inte skapa och ha lagar som vi\r\ninte kan efterfölja. Det har i dagarna kommit en ut-\r\nredning från Brottsförebyggande rådet om just brott\r\nnär det gäller Internet. Där kan man se det orimliga i\r\natt ha lagen om ansvar för elektroniska anslagstavlor\r\nkvar.\r\nNästa fråga som jag vill ta upp gäller livstidsstraf-\r\nfet. Vi i Centerpartiet anser att livstidsstraffet ska\r\nfinnas kvar, men vi kan ställa oss bakom att man ska\r\ngöra en översyn. När det gäller livstidsstraffet finns\r\ndet skäl att markera ett tydligt avståndstagande från\r\nde allra svåraste brotten. Det finns också skäl att låta\r\nregeringen bedöma när frigivning ska komma i fråga\r\nvid brott mot rikets säkerhet med hänsyn till säker-\r\nhetsintressen.\r\nDet är inte säkert att ett avskaffat livstidsstraff le-\r\nder till kortare strafftider. Även om livstidsstraffet,\r\nenligt Centerpartiets uppfattning, också framgent bör\r\nkunna utdömas finns det skäl att vara uppmärksam på\r\nutvecklingen under det senaste decenniet. I dag döms\r\nalltfler till livstids fängelse - det har många tagit upp\r\n- medan benådningarna till tidsbestämda straff i det\r\nnärmaste helt har upphört. På några få år har den\r\ngenomsnittliga tidsbestämningen ökat från mellan 14\r\noch 16 år till mellan 16 och 17 år. Hela ökningen\r\nberor på en mycket restriktiv tillämpning av benåd-\r\nningsinstrumentet under 1990-talet. I enlighet med\r\ndet som handlar om konsekvens, förutsägbarhet och\r\nhumanitet bör detta förhållande uppmärksammas och\r\nprövas i en utredning.\r\nDet är möjligt att överväga att man ska utvidga\r\nmöjligheten att döma till tidsbestämda fängelsestraff\r\ngenom att införa ett tidsbestämt straffmaximum vid\r\nsidan av livstidsstraffet. Ett annat alternativ vore att\r\növerflytta nådeinstitutet, dvs. omvandlingen till tids-\r\nbestämt straff, för alla brott utom brott mot rikets\r\nsäkerhet till domstolarna.\r\nJag slutar med att säga en gång till att vi anser att\r\nlivstidsstraffet ska finnas kvar, men vi kan ställa oss\r\nbakom att vi behöver göra en översyn utifrån det som\r\njag tidigare har sagt.\r\nJag tänker inte gå in på ytterligare punkter. Jag\r\nvill bara till sist, fru talman, säga att jag ställer mig\r\nbakom alla mina reservationer. Men jag yrkar bifall\r\nendast till reservation nr 21.</pre><pre>Anf.  159  JOHAN PEHRSON (fp):\r\nFru talman! Den svenska straffrätten har flera\r\nsyften, dels ett allmänpreventivt, dels ett mer indivi-\r\ndualpreventivt. Meningen är att brottsbalken med\r\ndess påföljder både ska avskräcka och leda till bot\r\noch bättring för dem som begår brott. Det är lättare\r\nsagt än gjort.\r\nÅr 1934 lär den dåvarande justitieministern Karl\r\nSchlyter ha hävdat att verdergällningstänkandet borde\r\nbort ur den svenska strafflagen. Fängelserna borde\r\ntömmas och brottslingar hellre vårdas än straffas. De\r\nborde alltid behandlas med respekt för sitt människo-\r\nvärde, och om de nödvändigtvis måste sättas bakom\r\nlås och bom var själva frihetsberövandet straff nog.\r\nIntet ont därutöver fick tillfogas de intagna. Synen på\r\nden åtalade som människa först och brottsling sedan\r\npräglade också de processrättsliga reformsträvandena\r\nmed muntlighet och samtidighet under denna tid.\r\nUtan Karl Schlyter hade vi inte sett rehabilite-\r\nringstanken som en del av själva straffmätningen.\r\nTrots att vi i dag har fler påföljder och alternativ\r\nän någonsin känns det svårt att tala om humanism.\r\nTvärtom framstår fängelser som våra kanske farli-\r\ngaste platser att vistas på. Antalet mord och själv-\r\nmord är mycket högt på våra fängelser.\r\nDen svenska straffrättens humanism har sakta\r\nmen säkert urvattnats till följd av gemensamma an-\r\nsträngningar av både borgerliga och socialdemokra-\r\ntiska regeringar. Idéer om individualprevention, vård\r\noch öppna anstalter känns i dag mycket avlägsna.\r\nTron på möjligheten att med påföljd korrigera har\r\nförsvagats. I stället har det avskräckande i straffet\r\nsatts i förgrunden. Frågan om detta är så mycket mer\r\neffektivt bör vi alltid reflektera över när krav på hår-\r\ndare straff förs fram här i riksdagen.\r\nJag ska kort belysa Folkpartiets nedslag inom den\r\ni huvudsak bra svenska strafflagstiftningen. Innan jag\r\ngör det vill jag markera att jag är fullt medveten om\r\nden kritik som nyligen - bl.a. av hovrättslagmannen\r\nOlle Ekstedt - har förts fram när det gäller floran av\r\nolika påföljder och att människor tillhörande etniska\r\nminoriteter eller invandrargrupper ofta döms till\r\nsträngare straff. Detta torde dock till stor del vara en\r\nfråga om resurser och möjligheter till kompetensut-\r\nveckling i våra domstolar.\r\nDet måste även understrykas att diskussionen om\r\nbåde brottsbekämpning och straffrätt måste föras med\r\nett internationellt perspektiv i allmänhet och ett EU-\r\nperspektiv i synnerhet. När vi i Sverige diskuterar\r\nbrott och straff måste vi ta vår utgångspunkt i hur vi\r\nbäst bekämpar den internationella brottslighet vars\r\nutbredning på sikt kan komma att utgöra ett hot mot\r\ntanken på ett öppet Europa.\r\nDet känns så här i inledningen naturligt att ta upp\r\nlagens strängaste straff - livstidsstraffet. Jeppe Johns-\r\nson ville ju att vi skulle ta upp den diskussionen, och\r\ndet gör jag gärna.\r\nAntalet livstidsdömda i svenska kriminalvårdsan-\r\nstalter har ökat under 1990-talet. Dessutom har rege-\r\nringens nådepraxis blivit mer restriktiv, vilket med-\r\nfört att den faktiska strafftiden blivit längre. Det\r\nmåste ifrågasättas om livstidsstraffet är tillfredsstäl-\r\nlande från förutsebarhetssynpunkt, eftersom straffet\r\nregelmässigt genom nåd omvandlas till ett tidsbe-\r\nstämt straff. Denna ordning innebär dessutom att det\r\när regeringen och inte domstolen som bestämmer\r\nstraffets längd, vilket ur andra, mer konstitutionella\r\nutgångspunkter är ytterst tveksamt.\r\nDet finns dessutom, som jag sade inledningsvis,\r\nsom alltid anledning att ifrågasätta om det är straff för\r\nhela livet som leder till minskning av brottsligheten i\r\nvårt samhälle. Moderaterna tror uppenbart på detta,\r\neftersom de åberopar mer av straff för hela livet. Jag\r\när milt uttryckt mycket skeptisk till en sådan symbol-\r\npolitik, särskilt som det saknas vetenskapliga bevis\r\nför att den har någon som helst effekt. Vetenskap är\r\nannars något som både mitt parti och Jeppe Johnssons\r\nparti gärna brukar åberopa. Det bör således utredas\r\nom livstidsstraffet bör ersättas av ett tidsbestämt långt\r\nfängelsestraff eller kanske kunde kompletteras med\r\nett sådant.\r\nNär det gäller misshandelsbrotten har min kollega\r\nSiw Persson pekat på gränsdragningsproblematiken\r\nmed den psykiska misshandeln. Vid till synes mildare\r\nformer av psykisk misshandel kan det vara svårt att\r\nstyrka att denna har lett till sådana medicinskt påvis-\r\nbara effekter som krävs för att man ska kunna döma\r\ntill ansvar för misshandel. Det vore värdefullt om det\r\ngick att utreda om det är möjligt kriminalisera även\r\n\"lindrig\" form av psykisk misshandel.\r\nFolkpartiet har i en motion lyft fram att det med\r\nnuvarande lagstiftning om olaga hot är svårt att\r\nkomma åt beteenden som är ägnade att inge allvarlig\r\nfruktan utan att för den skull innebära något direkt\r\nfysiskt hot. Det är önskvärt att regeringen gör en\r\növersyn av lagbestämmelsen om olaga hot, så att\r\näven s.k. mer subtila hot kan beivras.\r\nAtt på extrema sätt utöva auktoritativt och ode-\r\nmokratiskt ledarskap orsakar lidande för många med-\r\nborgare i vårt land. Det är därför också angeläget att,\r\nsom vi pekar på i en annan motion, få till stånd en\r\nutredning om en straffbestämmelse i brottsbalken om\r\notillbörlig påverkan, något som det resoneras om i en\r\nutredning som lades fram för ett par år sedan.\r\nFru talman! Det finns all anledning att vara be-\r\nkymrad över attentaten mot personal i rättsväsendet. I\r\ndag rapporteras att chefen för Asptunaanstalten skju-\r\ntits i benet mitt i centrala Stockholm. För en tid sedan\r\nbesköts en vårdare vid Kumlaanstalten i mitt hemlän.\r\nDet skedde i hans bostad.\r\nVi måste se allvarligare på brott mot personal\r\ninom rättsväsendet. Det är här sannolikt fråga om en\r\nliten klick bland internerna. Det handlar om åtgärder\r\nför bättre kontroll av de intagna, deras kommunika-\r\ntioner osv. Man måste vara hård mot de hårda.\r\nNär det gäller andra sabotage mot rättsstaten är\r\ndet bra att en majoritet i utskottet har kunnat enas om\r\natt straffvärdet för övergrepp i rättssak bör vara lika\r\nhögt som straffvärdet för mened. Det är ett stort steg\r\nframåt.\r\nSlutligen, fru talman, vill jag lyfta fram frågan om\r\nelektronisk övervakning. Enligt Folkpartiets uppfatt-\r\nning är det domstolen som har det bästa underlaget\r\nför att bedöma om ett frihetsstraff ska verkställas\r\ngenom intensivövervakning med elektronisk kontroll,\r\ns.k. fotboja. Detta förhållande talar för att en sådan\r\növervakning bör utgöra en självständig påföljd och\r\ninte en verkställighetsform. Det finns därför goda\r\nargument för en ändring av lagstiftningen i sådan\r\nriktning.\r\nFru talman! För tids vinnande yrkar jag avslut-\r\nningsvis bifall till reservation 10, men jag står själv-\r\nklart bakom samtliga reservationer från Folkpartiet.</pre><pre>Anf.  160  KIA ANDREASSON (mp):\r\nFru talman! Jag ska direkt gå in på reservationer-\r\nna vid detta betänkande. Först yrkar jag bifall till\r\nreservation 3, om pornografi ur könspolitisk synvin-\r\nkel.\r\nDet pornografiska utbudet via TV:s betalkanaler\r\noch på hyrvideor skildrar oftast sexualitet och erotik\r\nsom männens rätt att få utlösning så många gånger\r\nsom möjligt och i alla hål som finns på en kvinno-\r\nkropp, alltid till kvinnans stora tillfredsställelse. Det\r\nspelar ingen roll hur många män som än står i rad,\r\noch det ska även vara så många män som möjligt\r\nsamtidigt.\r\nI skildringarna finns det också väldigt unga kvin-\r\nnor, och det verkar på dessa filmer som att ju yngre\r\nde är desto bättre skulle de må av behandlingen.\r\nDe som producerar dessa filmer, de som  handlar\r\nmed dem, distributörerna, och de flesta som konsu-\r\nmerar dem är män. Men hur, fru talman, formar dessa\r\nskildringar mäns beteenden och handlingar i ett vida-\r\nre perspektiv, och vad händer i framtiden med alla de\r\nunga pojkar som, när de sitter vid datorerna och när\r\nde tittar på TV får dessa bilder rakt på sig, utan att få\r\nnågon annan skildring av detta område?\r\nFörr var man väldigt noga med att debattera den\r\nandra sidan än den som fanns i porrtidningarna, den\r\nmed ömhet, med förtroende och med trygghet, men\r\nnu finns inte detta, utan det är bara en rå och direkt\r\nskildring som unga människor möter.\r\nHur formar detta kvinnorna? Av stort intresse är\r\nfrågeställningen: I hur hög grad påverkas männens\r\nattityd av sexualiserad maktutövning gentemot kvin-\r\nnorna?\r\nJag skulle önska en utredning om detta, och jag\r\nvädjar till alla i justitieutskottet att instämma i att en\r\nsådan är mycket angelägen.\r\nMiljöpartiet och Vänstern begär i reservation 3\r\ntilläggsdirektiv till den sexualbrottskommitté som nu\r\narbetar och vars arbete ska vara färdigt till hösten. Jag\r\ngår inte in på vilka åtgärder som man ska vidta, men\r\njag vill att alla riksdagspartier ska fundera väldigt\r\nnoga på detta.\r\nDenna debatt borde ha föregåtts av en filmvis-\r\nning, men en sådan kommer i stället att genomföras i\r\nFrejasalen i nästa vecka, den 16 februari kl. 14.00-\r\n16.30. Filmen heter Chocking Truth, och den visar\r\nklipp från filmer som kommer in i vardagsrummen.\r\nDe har studerats och klippts ihop av en kvinna som\r\nockså har gjort intervjuer med dem som distribuerar\r\noch medverkar i filmerna. Jag tycker att alla måste se\r\ndetta för att få veta hur det är ställt i dag.\r\nVi skulle också vilja ha en utvidgning för Sexual-\r\nbrottskommittén när det gäller förstärkt skydd för\r\nbarn som är offer för sexualbrott. Jag vet inte huruvi-\r\nda man skulle kunna få in det nu, men ibland följs\r\ndirektiven väldigt noggrant.\r\nProblemställningen är den att i dag gäller att unga\r\nlagöverträdare snabbt ska komma till förundersök-\r\nningar och även skyndsamt komma inför domstol.\r\nDet gäller alltså dem som är utövare av kriminalitet.\r\nMen för unga brottsoffer, t.ex. sådana unga som har\r\nutsatts för sexuella övergrepp eller misshandel, kan\r\ndet dröja ganska lång tid innan de tas om hand, alltså\r\nsex månader och mer än det innan brottsoffer kallas\r\ntill förhör, och sedan är det lång tid till domstolsför-\r\nhandlingen. Vi har gjort förbättringar genom att de\r\nfår stöd i rättsprocessen, men även under denna tid\r\nbehöver dessa unga ett stöd och en snabbare behand-\r\nling. Det skulle vi vilja ändra på.\r\nDet finns också en reservation om svensk tortyr-\r\nlagstiftning. I dag har vi ingen sådan lagstiftning, och\r\ndärför finns det ingen möjlighet att i Sverige åtala\r\npersoner som begått brott utomlands. Det skulle vara\r\nönskvärt att vi hade en sådan här lagstiftning. Det\r\nfinns bara lagstiftning om misshandel eller grov\r\nmisshandel, och det är inte samma sak.\r\nElektronisk kontroll har jag tidigare pratat om.\r\nElbojan har ändå visat sig så pass effektiv att vi vill\r\natt domstol ska avgöra upp till sex månader, och det\r\när med glädje jag noterar att Folkpartiet nu har sam-\r\nma åsikt. Det var ju också Straffsystemkommitténs\r\nmening, när kommittén utarbetade det här. Eftersom\r\nvi var lite osäkra på hur det skulle utfalla i praktiken\r\nvar vi återhållsamma, men nu tycker vi att det är hög\r\ntid att göra detta, och jag har som sagt tidigare motio-\r\nnerat om det.\r\nSedan kommer vi in på en annan viktig fråga som\r\nmånga andra också har pratat om, och det är livstids-\r\nstraffet. Tyvärr kunde vi alltså inte enas om en ge-\r\nmensam reservation. Vänstern, Miljöpartiet och\r\nFolkpartiet berör alltså hur man ska ersätta livstids-\r\nstraffet med ett tidsbestämt straff. Våra skäl har jag\r\nnoga redogjort för tidigare, men jag kan upprepa att\r\nvi tycker att det är domstolen som ska bestämma\r\nstraffets längd, och förutsebarheten är viktig i lag-\r\nstiftningen. Jag kan instämma i det som Alice Åström\r\nsade här om livstidsstraffet.\r\nTyvärr, som jag sade, har det blivit tre reservatio-\r\nner. Kristdemokraterna är så försiktiga. De har inte\r\nbestämt sig. Det är en lite lustig reservation, full av\r\n\"om\", \"ifall att\" och \"man bör\". Det är lite svårt att\r\nha en utredning och sitta och debattera om ifall att\r\nman bör. Jag tycker att det är hög tid för kristdemo-\r\nkraterna att bestämma sig inom partiet i stället. Det\r\nbehöver man inte ha någon utredning för, utan man\r\nkan tillsätta en grupp inom Kristdemokraterna.\r\nCenterpartiet vill att domstolarna ska behandla\r\nnådeansökningarna och inte regeringen. Centerpartiet\r\nvill också ha ett långt straff och även ha livstidsstraf-\r\nfet kvar. Men jag tycker att man skulle kunna enas\r\nom den här utredningen och titta på hur långa straffti-\r\nderna ska vara.\r\nDet konstiga, måste jag säga, Jeppe Johnsson, ytt-\r\nrande som har bifogats här om livstidsstraffet finner\r\njag mycket märkvärdigt. När vi sitter och bestämmer\r\nom strafftider i dag är det ju gällande lagar som finns\r\nnu som vi utgår ifrån. När vi pratar om den här kon-\r\nventionen och vad som ska vara strafftiden för de\r\nhemska brott som kan utföras med minor är det na-\r\nturligtvis självklart att man tar det längsta straffet i\r\nnuvarande lagstiftning. Hade vi haft ett tidsbestämt\r\nannat straff så hade vi naturligtvis tagit det, men det\r\när ju inte aktuellt, därför att moderaterna vill ju inte\r\nändra heller. Så det här tycker jag är ett mycket kons-\r\ntigt yttrande. Det måste ju ske enligt gällande lagar.\r\nProblemet med livstidsstraffet, att det har blivit\r\nden här utvecklingen, är ju också att en domstol som\r\nska döma ut ett straff för mord har att välja mellan\r\n10 år eller livstidsstraff. Då tycker man i domstolen\r\natt 10 år är för lite, och så tar man livstidsstraffet. Det\r\nbehövs alltså någonting som är annorlunda i straff-\r\nskalan. Det finns ett behov av det. 18 år; ja, då måste\r\ndet vara ytterst allvarlig upprepad brottslighet. Det är\r\ndet inte så ofta.\r\nSedan vill jag också kommentera kristdemokra-\r\nternas och Ingemar Vänerlövs resonemang om pro-\r\nstitution, och speciellt då kvinnans situation. Anled-\r\nningen till att inte kvinnan ska kriminaliseras är base-\r\nrad på utredningar som gång på gång säger samma\r\nsak: Dessa kvinnor - de flesta; undantag finns ju\r\nalltid - är kvinnor som tidigt i barndomen har utsatts\r\nför incest eller övergrepp av andra slag och som har\r\nfått sin självkänsla totalt nedvärderad. Det gäller ju\r\näven män, för det finns ju män inom prostitutionen.\r\nDet finns många pojkar som har befunnit sig i samma\r\nsituation. Det var det som var grunden för att inte\r\nkriminalisera.\r\nSedan kan man kommentera den reservation som\r\nkristdemokraterna har om människosmuggling. Man\r\npratar om utsatta kvinnor som finns inom denna sex-\r\nuella slavhandel och vad det innebär för dem. Är det\r\nde här stackars sexslavarna som Ingemar Vänerlöv\r\nvill kriminalisera, och vad skulle det då göra för nyt-\r\nta? Dessa kvinnor behöver ett stöd och en behandling\r\noch att man når dessa kvinnor på ett annat sätt. De\r\nbehöver framför allt att vi ser till att inte männen\r\nköper deras tjänster. Dessa utsatta kvinnor behöver ju\r\nstöd även från män som är i en starkare position.\r\nMed detta, fru talman, vill jag alltså yrka bifall till\r\nreservation 3.</pre><pre>Anf.  161  INGEMAR VÄNERLÖV (kd) re-\r\nplik:\r\nFru talman! Kia Andreasson! Vi diskuterar nu det\r\nhär med att köpa och sälja sex. Prostitutionsutred-\r\nningen förordade att det skulle vara kriminellt både\r\natt sälja och att köpa. Regeringen ändrade på detta\r\noch vill bara kriminalisera köp.\r\nJag tycker att det är lite märkligt att ni i Miljöpar-\r\ntiet menar att det är godtagbart som det är nu, att\r\nkvinnan medverkar till brott. Frågan är om det even-\r\ntuellt kan leda till samvetskval och om kvinnan har\r\nnågra etiska funderingar på detta, i stil med: När jag\r\nsäljer min kropp till någon man så begår den mannen\r\nen brottslig handling när han köper. Förmodligen har\r\nKia Andreasson aldrig funderat över det, men jag tror\r\natt det kunde vara lämpligt att göra det.\r\nSedan vill jag vidhålla, som jag nämnde i en\r\nkommentar till Alice Åström här, att vi måste tänka\r\npå de flickor och pojkar som nu är barn och växer\r\nupp. Jag är övertygad om att ju snabbare försäljning\r\nkriminaliseras, desto fler ungdomar kommer att räd-\r\ndas undan prostitutionsträsket .</pre><pre>Anf.  162  KIA ANDREASSON (mp) replik:\r\nFru talman! Jag tog just exemplet med de kvinnor\r\nsom utsätts för sexhandel och slavhandel. Den kvinna\r\nsom finns i denna handel, utsätts för påtryckning och\r\nbefinner sig i prostitution; det är just det exemplet jag\r\nfrågar tillbaka om, Ingemar Vänerlöv: Tänker den\r\nkvinnan på att det är olagligt, och på grund av detta\r\nfaktum och denna vetskap att det är olagligt inte fort-\r\nsätter med den här verksamheten?</pre><pre>Anf.  163  INGEMAR VÄNERLÖV (kd) re-\r\nplik:\r\nFru talman! Vi ska nog inte underskatta de pro-\r\nstituerade kvinnorna. Jag har läst att många kvinnor\r\nprostituerar sig för att rätta upp sin ekonomi hellre än\r\natt, som man säger, ligga samhället till last. De vill\r\nsköta sig själva helt och hållet. Då kan jag tänka mig\r\natt det borde vara förenat med vissa samvetskval att\r\nmedverka till en brottslig handling.\r\nMedan jag har tid för replik vill jag också nämna\r\ndet Kia Andreasson var inne på. Hon sade att vi hade\r\nen något knepig inställning till livstidsstraffet. Inom\r\nvår parti har vi liksom, hoppas jag, inom andra de-\r\nmokratiska partier ett riksting som fattar beslut om\r\nvilken ställning partiet har i olika frågor.\r\nVi har ännu inte haft uppe någon sådan motion på\r\nett riksting. Rikstinget har därför inte kunnat besluta\r\nvilken ställning partiet har i den här frågan. Sedan\r\nfinns det motionärer som vill driva debatt och skapa\r\nopinion som har skrivit motioner, vilket är fullt tillå-\r\ntet. Utskottet har behandlat dem. Vi har nu en reser-\r\nvation som har en viss lydelse, take it or leave it.</pre><pre>Anf.  164  KIA ANDREASSON (mp) replik:\r\nFru talman! Ingemar Vänerlöv undviker kärnan i\r\nmin frågeställning. De kvinnor som har kommit från\r\nländerna på andra sidan Östersjön har lockats hit med\r\natt de ska få arbete och få det bra i detta land.\r\nSedan lockas de in i en slavhandel, en sexhandel.\r\nSka dessa människor undvika den situationen genom\r\natt man gör det olagligt och kriminaliserar dem? Den\r\nfrågan fick jag inte svar på. Ingemar Vänerlöv har\r\ningen replikrätt kvar. Men det är den frågan som jag\r\nskulle vilja ha svar på.\r\nVisst får man skriva motioner om det mesta. Men\r\ndet skulle ändå vara bra att väcka den motionen på\r\nkongressen, som Ingemar Vänerlöv här säger inte har\r\ntagit ställning, innan man begär en utredning i frågan.</pre><pre>Anf.  165  GUNNEL WALLIN (c) replik:\r\nFru talman! Jag tycker att det är viktigt att Kia\r\nAndreasson respekterar att inte alla partier tycker\r\nlika. Vi har en demokrati. Jag tyckte att jag var tydlig\r\nnär jag talade om livstidsstraffet. Vi i Centerpartiet\r\nvill ha livstidsstraffet kvar.\r\nVi vill att det ska användas restriktivt för de svå-\r\nraste brotten. Vi kan tänka oss att införa en tidsbe-\r\nstämd straffskala med maxstraff vid sidan av livstids-\r\nstraffet. Vi kan överväga att lämna över nådeinstitutet\r\ntill domstolarna, förutom vid brott mot rikets säker-\r\nhet.\r\nJag sade också att vi var öppna för en översyn. Jag\r\ntycker att det är viktigt att man respekterar varje par-\r\ntis ställningstagande.</pre><pre>Anf.  166  KIA ANDREASSON (mp) replik:\r\nFru talman! Det är inte fråga om att jag inte ac-\r\ncepterar det. Det är synpunkter som jag har här. Det\r\nfår jag också ha, Gunnel Wallin. Synpunkten var att\r\ndet hade varit bra om vi haft en gemensam reserva-\r\ntion och kunnat enats om en utredning. Då hade Gun-\r\nnel Wallins synpunkter kunnat komma fram i den\r\nutredningen. Där binder man sig inte, utan det är en\r\nutredning som man sedan ska fatta beslut om och ta\r\nställning till. Det var min synpunkt. Det behövde man\r\ninte uttrycka så tydligt i reservationen i detta inled-\r\nningsskede.</pre><pre>Anf.  167  GUNNEL WALLIN (c) replik:\r\nFru talman! Det är klart att vi ibland har lite bråt-\r\ntom. Men när man får till stånd en kompromiss måste\r\nman både ta och ge. När man kommer överens om en\r\nsådan sak måste skrivningen vara ganska vid, och då\r\nskulle det bara ha stått översyn. Vi hade kanske inte\r\ntillräckligt med tid. Nu är vi här, och så är det.</pre><pre>Anf.  168  KIA ANDREASSON (mp) replik:\r\nFru talman! Då hoppas jag att vi nästan redan nu\r\nmed en gång kan försöka formulera reservation och få\r\nmed också andra partier på detta nödvändiga.</pre><pre>Anf.  169  YILMAZ KERIMO (s):\r\nFru talman! Vi diskuterar i dag justitieutskottets\r\nbetänkande nr 7 om straffrättsliga frågor. I detta be-\r\ntänkande behandlar utskottet ett antal motioner som\r\nväckts under den allmänna motionstiden år 1998 och\r\når 1999 som rör brott samt straff och andra påföljder.\r\nDetta är naturligtvis ett mycket brett ämne, vilket inte\r\nminst den föregående debatten visar. Det är därför\r\nomöjligt för mig att ta upp alla de områden som be-\r\nhandlas i betänkandet. Jag har valt att koncentrera\r\nmig på vissa avsnitt och kommer därför att ta upp\r\nfrågorna om livstidsstraffets vara eller inte vara, straf-\r\nfen för grova narkotikabrott, kriminalisering av delta-\r\ngande i rasistiska och kriminella organisationer samt\r\ndet området där mitt eget parti tvingats reservera sig\r\nmot utskottets majoritet.\r\nDet individualpreventiva syftet med straff handlar\r\nom att utforma påföljderna och straffen på ett sådan\r\nsätt att den som begått brottet motiveras att inte göra\r\nom det. Här kommer kriminalvårdsaspekten in. Straf-\r\nfet ska inte bara ett straff utan det ska också vara en\r\nny chans i livet.\r\nDet är en ständig diskussion kring hur långt man\r\nska gå när det gäller straffvärdet för olika brott och\r\nvilka metoder som är mest effektiva när det gäller att\r\nuppnå det övergripande syftet, nämligen att förebyg-\r\nga och bekämpa brott.\r\nFru talman! Det har inkommit en hel del motioner\r\nrörande en tidsbestämning av livstidsstraffet eller en\r\nutredning om att tidsbestämma livstidsstraffet. Livs-\r\ntids fängelse är i Sverige en mycket ovanlig påföljd.\r\nFängelse på livstid stadgas för närvarande endast,\r\nförutom vad gäller landsförräderi, för ett fåtal mycket\r\nallvarliga brott såsom mord, grov mordbrand, folk-\r\nmord och grovt spioneri. Detta är brott där männi-\r\nskors liv och hälsa - ibland hela nationens existens\r\nsom självständig stat - är hotat eller grovt kränkt. I\r\nsådana situationer måste samhället reagera med kraft.\r\nRegeringen kan tidsbestämma livstidsstraff av\r\nnåd. Under åren 1988-1998 tidsbestämdes 16 livs-\r\ntidsstraff till drygt 17 års fängelse. I den gemensam-\r\nma reservationen från Vänsterpartiet, Kristdemokra-\r\nterna, Miljöpartiet och Folkpartiet invänds mot denna\r\npraxis att den ger en dålig förutsebarhet och att rege-\r\nringen, inte domstolarna, bestämmer strafftidens\r\nlängd. Det är naturligtvis sant att regeringen genom\r\natt bevilja nåd och bestämma längden på strafftiden i\r\nviss mån bestämmer hur långt straff en enskild intern\r\ni praktiken avtjänar. Samtidigt ger detta möjligheten\r\natt kontinuerligt utvärdera en enskilds rehabilitering i\r\nfängelset.\r\nVid utmätande av strafftiden fanns för domstolen\r\ninget hopp om att den dömde någonsin skulle kunna\r\nrehabiliteras. Genom en kontinuerlig prövning av\r\ndennes utveckling kan vi efterhand ta ställning till när\r\nen eventuell frigivning kan komma i fråga. För\r\nmånga av dessa kriminella gäller att de kanske alltid\r\nkommer att utgöra en fara för samhället. En ökad\r\nförutsebarhet måste i detta fall vägas mot samhället\r\nlegitima anspråk på att skyddas mot mycket grova\r\nbrott. Utskottet anser därför alltjämt att det finns\r\nbehov av att kunna döma till fängelse på livstid vid\r\nsärskilt svåra brott.\r\nFru talman! Moderaterna har i två motioner till\r\nriksdagen begärt att livstidsstraff ska kunna utdömas\r\nvid grov narkotikabrottslighet. Det är inte första\r\ngången den frågan behandlas. Liknande motioner har\r\nbehandlats av det förra riksmötet och av riksmötet\r\nföre det. Redan då konstaterade utskottet att straffti-\r\nden för grova narkotikabrott redan i dag är mycket\r\nlång. Det är tveksamt om en ytterligare straffskärp-\r\nning skulle ha någon preventiv effekt.\r\nDet amerikanska samhället är i det här samman-\r\nhanget avskräckande. I USA sitter över sju gånger så\r\nmånga människor i fängelse som i Sverige per capita\r\nräknat. Trots det löper amerikanen enligt statistiken\r\nfyra gånger så stor risk att bli ihjälslagen av sin med-\r\nmänniska som svensken gör. I en rapport som Brotts-\r\nförebyggande rådet presenterat om internationella\r\njämförelser hamnar USA i topp när det gäller risken\r\natt bli utsatt för grova brott. Följden har blivit att det\r\nfinns amerikanska delstater som satsar mer pengar på\r\nfängelse än på utbildning.\r\nDet finns från den politiska högern en ständig\r\növertro på den allena saliggörande effekten av straff-\r\nskärpningar. Erfarenheten visar att det sällan är så\r\nenkelt. Utskottet har inte heller denna gång funnit\r\nnågon anledning att ompröva sina tidigare ställnings-\r\ntaganden och avstyrker alltså Ju901 och Ju908 i de\r\naktuella delarna.\r\nFru talman! Det är onekligen så att en av gångna\r\nseklets främsta historiska landvinningar, kanske den\r\nallra främsta, är demokratins seger i västvärlden.\r\nFortfarande lever miljoner människor under diktatur\r\növer hela världen. Vårt land är en demokrati. Det ska\r\nvi vara stolta över.\r\nDemokratins villkor är dock inte oproblematiska.\r\nGrunden för ett demokratiskt samhälle är rätten att\r\nfritt uttrycka sin uppfattning och att respekteras för\r\nden och rätten att fritt organisera sig för att politiskt\r\nförverkliga denna uppfattning. Tar vi bort den rätten,\r\nja då upphör vi också att vara en demokratisk stat.\r\nI vårt samhälle finns det emellertid de som förne-\r\nkar värdet av dessa friheter, de som förnekar männi-\r\nskovärdet hos vissa medborgare. Det finns de som\r\nskulle vilja hindra mig att tala i denna kammare i dag\r\nför att de har svårt att uttala mitt namn och för jag\r\ninte är blond och blåögd. De går så långt att de skulle\r\nvara beredda att döda mig eller döda dem som försva-\r\nrar min rätt.\r\nBjörn Söderberg mördades för att han försvarade\r\nrätten att slippa bli utsatt för nazistisk propaganda på\r\nsin arbetsplats. De två poliserna i Malexander sköts\r\nbrutal ned under sin tjänstgöring. Bakom detta står\r\norganiserade intressen, människor som frivilligt slutit\r\nsig samman för att krossa vårt demokratiska system.\r\nVad blir samhällets svar? Har dessa människor\r\nsamma självklara rätt som socialdemokrater, mode-\r\nrater, scouter och baptister att ingå i den organisation\r\nde vill och uttrycka de uppfattningar de vill? Eller är\r\nderas handlingar, deras åsikter, så avskyvärda att\r\nredan det faktum att de organiserar sig i sig ska ses\r\nsom ett brott eller en stämpling till brott? Kort sagt:\r\nMåste vi demokrater försvara oss mot dessa angrepp\r\npå kärnan i vår demokrati med alla medel eller riske-\r\nrar vi att skada demokratin genom detta försvar?\r\nDet här är inga enkla frågor. Sedan augusti 1998\r\narbetar en parlamentarisk kommitté med att utreda\r\nbl.a. denna fråga. Kommittén om brottslighet med\r\nanknytning till vissa organisationer m.m. ska redovisa\r\nsitt uppdrag senast den 31 oktober i år.\r\nNär det då från kristdemokratiskt håll inkommer\r\nförslag om att redan nu ta ställning utan att ta invänta\r\ndetta resultat kan man inte annat är förvånas. Man\r\nförvånas över hur lättsinnigt och bekymmerslöst\r\nkristdemokraterna avfärdar dessa frågor. Jag måste\r\nbeundra den som kan vara så oerhört säker på sin sak\r\ni en svår fråga som den här - beundra men också\r\nfrukta. För om man så lättvindigt kan avfärda rätten\r\nför alla att organisera sig, vad blir då nästa steg?\r\nUtskottet anser att det i denna fråga finns all anled-\r\nning att invänta resultatet av den parlamentariska\r\nkommitténs arbete.\r\nFru talman! På en punkt har den socialdemokra-\r\ntiska utskottsgruppen sett sig tvungen att reservera\r\nsig. Det handlar om påföljden för brottet övergrepp i\r\nrättssak. Utskottets majoritet uttalar att det finns star-\r\nka skäl som talar för en skärpning av straffet för detta\r\nmycket grova brott.\r\nDet kan vi naturligtvis alla instämma i. Det finns\r\nemellertid också starka skäl som talar mot en sådan\r\nstraffskärpning. Varför anser utskottet det vara ett\r\nmindre allvarligt brott att angripa en tjänsteman i\r\ndennes tjänsteutövning än att hota ett vittne? Det blir\r\nnämligen följden av utskottets ställningstagande. Vi i\r\nden socialdemokratiska gruppen vill påtala att nuva-\r\nrande lag endast varit i kraft i tre år och att det ännu\r\när för tidigt att yttra sig om dess effekter i alla delar.\r\nVi önskar därför avvakta den vidare utvärderingen av\r\n1997 års lagändringar på denna punkt.\r\nFru talman! Det återstår för mig att med detta yrka\r\nbifall till hemställan i justitieutskottets betänkande\r\nnr 7 utom vad avser mom. 15 och till den socialde-\r\nmokratiska reservationen nr 15 på denna punkt.</pre><pre>Anf.  170  KIA ANDREASSON (mp) replik:\r\nFru talman! Jag undrar om Yilmaz Kerimo vet om\r\nnågon som har dömts till livstidsstraff verkligen har\r\nsuttit av hela tiden. Är det så att man dömer till livstid\r\noch sedan sitter den personen hela den tid som straf-\r\nfet innebär? Om det inte är så - kan inte då Yilmaz se\r\nskäl att diskutera just det här glappet mellan tio år och\r\nlivstid, alltså om det nu inte är så att man sitter av\r\nhela strafftiden?\r\nJag skulle också vilja fråga vad anledningen är till\r\natt socialdemokraterna inte kan bifalla reservationen\r\nom att få ett tilläggsdirektiv när det gäller den porno-\r\ngrafi som jag gav en skildring av. Vad är skälet till att\r\nman inte vill ha en djupare syn på detta som jag anser\r\nsom mycket allvarligt för den unga generationen och\r\nförhållandet mellan könen?\r\nSedan skulle jag också vilja svara på ifrågasättan-\r\ndet av att Miljöpartiet har kommit fram till stånd-\r\npunkten att höja straffsatsen för övergrepp i rättssak.\r\nMotivet står i betänkandet. Mened har ett högt\r\nstraffvärde. Vi tycker att det här tillhör samma art-\r\nbrott och därför bör ha samma straffvärde. Vi har nu\r\nsett hur angrepp görs mot den rättsliga prövningen,\r\noch det är allvarliga brott. Att hindra en riktig rättslig\r\nprövning i samhället är ett mycket grovt brott. Det\r\nbör tillhöra samma artbrott.\r\nJag skulle vilja ha svar på mina frågor.</pre><pre>Anf.  171  YILMAZ KERIMO (s) replik:\r\nFru talman! Den första frågan gällde livstid. Livs-\r\ntid är livstid. Då ska man sitta livstid. Sedan finns\r\nalltid möjligheten att få nåd. Då kan det tidsbestäm-\r\nmas.\r\nVad gäller pornografin tycker vi att Sexual-\r\nbrottskommittén, som tillsattes 1998, ska redovisa sitt\r\nuppdrag senast i september 2000. Vad gäller barnen\r\nfinns det en parlamentarisk kommitté som tillsattes\r\nden 10 september 1998 som ska redovisa sitt uppdrag\r\nsenast den 1 mars 2000. Vi vill avvakta innan vi kan\r\ngöra något annat. Sedan får vi se.\r\nBeträffande den tredje frågan tycker vi att vi ska\r\nvänta och inte ha bråttom. Den nya lagen har ju varit i\r\nkraft under bara tre år, och då är det för tidigt att göra\r\nändringar innan man har hunnit utvärdera lagen.</pre><pre>Anf.  172  KIA ANDREASSON (mp) replik:\r\nFru talman! Problemet var att Sexualbrottskom-\r\nmittén inte ska utreda detta, vilket Yilmaz Kerimo\r\ntror ska göras. Det kommer inte att ske. Det var där-\r\nför som det behövdes ett tilläggsdirektiv. Det kommer\r\nalltså inte att ske en sådan utredning med de befintli-\r\nga direktiven. Därför undrar jag varför man inte kun-\r\nde medge att det blev ett tilläggsdirektiv.\r\nLivstidsstraff är livstidsstraff, men problemet är\r\natt det inte är så. Jag vill hävda att jag inte vet någon\r\nsom har blivit dömd till livstidsstraff och som har fått\r\nsitta i fängelse hela livet. Det är på det sättet att rege-\r\nringen under olika tidsperioder värderar tiden och\r\nsätter olika gränser.</pre><pre>Anf.  173  YILMAZ KERIMO (s) replik:\r\nFru talman! Jag ska börja med att ta upp livstids-\r\nstraffet. Livstidsstraff är, som jag sade tidigare, livs-\r\ntidsstraff. Sedan ska det alltid finnas en möjlighet att\r\ntidsbestämma det. Det ska ske ur en rehabiliterings-\r\nsynpunkt, om den fängslade efter några år visar att en\r\nny chans kan göra det bättre. Då ska det finnas en\r\nmöjlighet att få straffet tidsbestämt. Men om brottet\r\när så grovt ska det finnas livstidsstraff.\r\nNär det gäller det andra så finns det en parlamen-\r\ntarisk kommitté som tillsattes för barnens bästa som\r\nska se över detta med pornografin. Den kommittén\r\nska redovisa sitt arbete senast den 1 mars 2000. Vi\r\nvill avvakta detta.</pre><pre>Anf.  174  ALICE ÅSTRÖM (v) replik:\r\nFru talman! Jag ska också ta upp frågan om livs-\r\ntidsstraffet utifrån det resonemang som socialdemo-\r\nkraterna har om att detta är ett livstidsstraff och att\r\ndet bara är av vissa skäl som man nu kan få detta\r\ntidsbestämt. Det som sades skulle vara anledningen\r\ntill en tidsbestämning av straffet skulle vara rehabili-\r\nteringssynpunkter och om man såg att det fanns några\r\nmöjligheter för personen i fråga att återanpassas och\r\natt det var detta som skulle vägas in. Då måste jag\r\nändå ställa frågan: Hur kan det komma sig att i stort\r\nsett alla livstidsstraff som i dag tidsbestäms hamnar\r\npå ungefär samma tidsperiod och att förskjutningen\r\nnär det gäller straffår har varit så stor under de se-\r\nnaste tio åren? Det har skett en ökning med sex sju år\r\nav livstidsstraffet. Är de som får livstidsstraff i dag\r\nmindre rehabiliteringsbara än de som fick det för tio\r\når sedan? Jag förstår inte riktigt detta resonemang.\r\nTrots allt handlar det bara om grov brottslighet. 1989\r\nvar det 26 personer som fick livstidsstraff. Nu är det\r\n101. Det är en ökning med 300 %. Det finns ingen-\r\nting i brottsligheten i Sverige som har förändrats på\r\nett så drastiskt sätt så att det finns någon anledning till\r\ndenna ökning.\r\nFru talman! Jag tycker ändå att socialdemokrater-\r\nna med sin humanistiska kriminalpolitik och syn på\r\ndetta också borde vara oroade över den kraftiga för-\r\nändringen och den straffskärpning som har skett och\r\natt vi har så många livstidsdömda på våra anstalter i\r\ndag. Det borde oroa även socialdemokraterna.</pre><pre>Anf.  175  YILMAZ KERIMO (s) replik:\r\nFru talman! Jag håller med Alice Åström om att\r\ndet har blivit restriktivare bedömningar och en straff-\r\nskärpning. Men livstidsstraffet kan, vilket även Alice\r\nÅström sade, efter en tid bli tidsbestämt, detta bero-\r\nende på vilket brott som har begåtts och beroende på\r\nhur rehabiliteringsåtgärderna i fängelset har fungerat.\r\nMen det har blivit strängare, det håller jag med om.</pre><pre>Anf.  176  ALICE ÅSTRÖM (v) replik:\r\nFru talman! Jag måste ställa en fråga. Socialde-\r\nmokraterna driver annars när det gäller rättsväsendet\r\nockså detta med förutsägbarheten när det gäller\r\nstraffsystemet. Men detta gäller definitivt inte för\r\nlivstidsstraffet. Vore det inte bättre att man försökte\r\nhitta någon annan lösning på detta än att ha den kon-\r\nstruktion som vi har i dag?\r\nVi från Vänsterpartiet är mycket väl beredda att\r\nfaktiskt diskutera om det kan göras ändringar i psyki-\r\natrilagstiftningen, därför att jag kan hålla med om att\r\ndet finns en mycket liten grupp människor som är så\r\npass psykiskt störd och så pass farlig och för vilken\r\ndet är mycket svårt att hitta rehabiliteringsmöjligheter\r\ninom kriminalvården och för vilken det är svårt att\r\nhitta någonting. Men den gruppen bör kanske inte\r\nhöra hemma inom kriminalvården, utan vi borde\r\nkanske kunna hitta lösningar inom rättspsykiatrin för\r\natt också kunna skydda samhället från denna grupp.\r\nMen att ha ett generellt livstidsstraff som hela tiden\r\ngenererar denna ökning och dessa långa strafftider\r\nkan inte vara en utveckling som vare sig socialdemo-\r\nkraterna eller vi i Vänsterpartiet vill ha.\r\nJustitieministern sade i en debatt - jag kommer\r\ninte ihåg om det var en radiodebatt eller en TV-\r\ndebatt, eftersom man inte gör någonting annat än\r\nläser, tittar på TV och lyssnar på radio för att försöka\r\nfölja med - att hon också försvarar det livstidsstraff\r\nsom finns. Men i en avslutande replik nämnde hon att\r\nså länge som vi har den psykiatrilagstiftning som vi\r\nhar så bör vi ha ett sådant här livstidsstraff men att\r\ndet kanske finns en möjlighet. Och jag hoppas att\r\nsocialdemokraterna trots allt kommer att ändra upp-\r\nfattning i denna fråga och att vi ska få en utredning\r\noch kunna ändra på detta.</pre><pre>Anf.  177  YILMAZ KERIMO (s) replik:\r\nFru talman! Livstidsstraffet är en markering av det\r\ngrova brott som har begåtts. Då ska det finnas livs-\r\ntidsstraff. Sedan ska det efter en tid från rehabilite-\r\nringssynpunkt finnas en möjlighet för nåd och tidsbe-\r\nstämmande av straffet, detta för att skydda samhället\r\noch för att från samhällets sida markera att vissa brott\r\när så grova.</pre><pre>Anf.  178  JEPPE JOHNSSON (m) replik:\r\nFru talman! Först vill jag instämma i Yilmaz Ke-\r\nrimos argumentation när det gäller att ha kvar livs-\r\ntidsstraffet. Jag stöder hans argumentation. Vi är\r\nockså överens om att livstidsstraffet ska gälla för\r\nmycket grova brott. Där skiljer sig våra bedömningar\r\nåt lite grann, därför att vi anser att grovt narkoti-\r\nkabrott är ett mycket grovt brott.\r\nJag skulle vilja ta upp en helt annan diskussion\r\nmed Yilmaz Kerimo. Allra bäst är det att brott inte\r\nbegås. Och polisen har ju en viktig uppgift - det har i\r\noch för sig vi också - att förhindra att brott begås och\r\natt om möjligt avbryta ett pågående brott. Om det\r\nt.ex. uppstår bråk ute på stan och hot om våld på\r\ngatan, då ingriper naturligtvis polisen för att förhindra\r\natt detta brott fullföljs. Polisen väntar väl inte tills det\r\nblir en allvarlig misshandel?\r\nMed detta arbetssättet får vi i så fall både färre\r\nbrottsoffer och färre gärningsmän. Jag skulle vilja\r\nfråga Yilmaz Kerimo: Är vi överens om att polisen\r\nbör arbeta på detta sätt?</pre><pre>Anf.  179  YILMAZ KERIMO (s) replik:\r\nFru talman! Jeppe Johnsson vill att man ska ha\r\nlivstidsstraff i fråga om narkotikabrott. Där är vi inte\r\növerens. Jag tycker att det redan är för långa straff för\r\nnarkotikabrott. Vid upprepade brott kan det bli upp\r\ntill 18 års fängelse.\r\nJag tycker att man ska se på orsakerna när det\r\ngäller brotten.\r\nAtt polisen ingriper på ett tidigt stadium är bara\r\nbra. Det är bra om man kan ingripa på ett så tidigt\r\nstadium som möjligt i fråga om alla brott som en\r\nförebyggande åtgärd.</pre><pre>Anf.  180  JEPPE JOHNSSON (m) replik:\r\nFru talman! Jag var medveten om att vi inte var\r\növerens om att grovt narkotikabrott är så grovt. Men\r\nvi är överens i den andra frågan, och det var dit jag\r\nville komma.\r\nMåndag den 21 januari utvärderades sexköpslagen\r\ni Svenska Dagbladet. Det står om 18 män åtalade för\r\nsexköp. Lite längre ned står det under en rubrik om\r\natt polis tvingas slå till mitt under akten:\r\n\"Redan tidigt stod det klart att den nya sexköpsla-\r\ngen är så luddigt formulerad att den gör både polis\r\noch åklagare frustrerade.\r\nKönshandeln är svår att upptäcka, ännu svårare att\r\nbevisa. Poliserna har sett sig tvingade till spektakulä-\r\nra spaningsmetoder. De tummar på skyldigheten att\r\nförhindra brott. I stället inväntar de allt oftare fullbor-\r\ndat faktum och slår till mitt i själva sexakten.\r\nDet kan dessutom uppfattas som integritetskrän-\r\nkande att polisen tittar in genom bilrutan och till och\r\nmed videofilmar en situation där ena parten inte ens\r\när misstänkt för brott. Att sälja sex är inte förbjudet.\"\r\nMin fråga blir: Anser Yilmaz Kerimo - vi är ju\r\növerens om att polisen, så fort det misstänks att ett\r\nbrott ska begås, ska ingripa - att poliser som är ute\r\noch jagar sexköpare ska göra sitt jobb och avbryta\r\ninnan det blir ett fullbordat brott? Som det är i dag\r\nverkar ni se mellan fingrarna, dvs. att man nästintill\r\nkan stå och titta på när ett brott begås - jag vill inte\r\ntala om att provocera brott - bara för att vara säker på\r\natt få fast den stackars sexköparen.</pre><pre>Anf.  181  YILMAZ KERIMO (s) replik:\r\nFru talman! Jeppe Johnsson överdriver nu. Den\r\nnya lagen trädde i kraft för ungefär ett år sedan. Syf-\r\ntet är att avskräcka sexköparna från att köpa sex. Den\r\nkvinna som säljer sin kropp behöver hjälp. Det här är\r\nett socialt problem. Jeppe Johnsson sade ju i sitt anfö-\r\nrande att sociala problem inte ska kriminaliseras. Där\r\när vi överens.\r\nDet handlar alltså om ett socialt problem. Kvinnan\r\när i behov av stöd och hjälp, inte av att kriminaliseras.\r\nIfall kvinnan också kriminaliseras vågar hon inte ens\r\nsöka hjälp och då blir det ännu värre.\r\nEtt år med den nya lagen visar på att det blivit\r\nmycket färre sexaffärer på gatan, även om det inte är\r\nså lätt att få en fällande dom.</pre><pre>Anf.  182  INGEMAR VÄNERLÖV (kd) re-\r\nplik:\r\nFru talman! Även jag vill komma in på den lag\r\nsom tillåter medverkan till och underlättande av brott,\r\nnämligen sexköpslagen. Det står i betänkandet, som\r\nen majoritet har godkänt - en majoritet som Yilmaz\r\nKerimo tillhör - att prostitution icke är önskvärd. Då\r\nkan man anta att lagen kom till för att motverka sådan\r\nhär prostitution. Vidare står det i betänkandet att det\r\ninte är meningsfullt att överväga ändringar i lagen\r\ninnan man vunnit större erfarenhet av dess tillämp-\r\nning.\r\nDet råkar faktiskt finnas en del erfarenheter. I\r\nvarje fall handlar det om försök till tillämpning. Vi\r\nkan hålla oss till Storstockholm där i alla fall ungefär\r\nen åttondel av Sveriges befolkning bor. Polisen har,\r\nsom jag nämnde i mitt anförande tidigare, räknat fram\r\natt det finns ungefär 1 800 prostituerade i Storstock-\r\nholm. Dessa beräknas ha ungefär 50 kunder per år.\r\nVid en multiplicering blir det 90 000. För att inte\r\növerdriva kan siffran halveras. Vi är då nere i 45 000\r\nsexköp per år. Man vet att det gjordes 45 gripanden\r\nförra året. Det handlar alltså om 1 000 sexköp per\r\ngripande. Detta är således inte speciellt verknings-\r\nfullt. Av dessa 45 gripanden ledde 2 till fällande dom\r\nvad det led.\r\nJag undrar om Yilmaz Kerimo tycker att den här\r\nlagen är verkningsfull. Jag undrar också vilka erfa-\r\nrenheter som bör vinnas för att man ska överväga en\r\nändring av lagen så att det även blir förbjudet att sälja\r\nsex.</pre><pre>Anf.  183  YILMAZ KERIMO (s) replik:\r\nFru talman! Som jag tidigare sagt har lagen varit i\r\nkraft i bara ett år men vi ser redan effekter. Det är\r\nlångt färre som nu köper sex - man är rädd för att bli\r\nkriminaliserad.\r\nSedan till frågan om kvinnan också ska kriminali-\r\nseras. Som jag redan sagt är kvinnan i behov av stöd\r\noch hjälp. I reservation 5, som bl.a. Ingemar Vänerlöv\r\nundertecknat, sägs ju att kvinnor och barn är i behov\r\nav psykiatrisk hjälp och av stöd. Men i reservation 6\r\ntalas det om en kriminalisering. Detta är motsägelse-\r\nfullt. Det får vara antingen-eller. Behöver de stöd och\r\nhjälp, eller ska de kriminaliseras? Det här går inte\r\nihop. Ingemar Vänerlöv får bestämma sig.</pre><pre>Anf.  184  INGEMAR VÄNERLÖV (kd) re-\r\nplik:\r\nFru talman! Jo, det kan mycket väl gå ihop. Yil-\r\nmaz Kerimo säger att de här personerna har försvun-\r\nnit från gatan. Ja, det har de gjort. Men vart har de\r\nförsvunnit? Bara för att det här inte försiggår ute på\r\ngatan är därmed inte sagt att antalet sexköp har mins-\r\nkat.\r\nYilmaz Kerimo var inne på reservation 5 från oss.\r\nDet är bra att den togs upp. Även Kia Andreasson var\r\ninne på den tidigare när jag lite grann missförstod\r\nfrågan. I reservationen säger vi att vi vill ha ett stopp\r\npå denna slavhandel i modern tid där kvinnor och\r\nbarn fraktas österifrån till europeiska storstäder och\r\ndrabbas av prostitution.\r\nKriminaliseringen håller vi fast vid men denna\r\nkönshandel vill vi alltså sätta stopp för. Den ska inte\r\nfortsätta. Det gäller att motverka den på alla möjliga\r\nsätt. Men sedan kan det mycket väl vara så att någon\r\nstackars kvinna österifrån mot sin vilja kanske frak-\r\ntats västerut och sedan hamnar någonstans där hon\r\nåker fast så att säga. Vi vill, det framgick av anföran-\r\ndet, att man innan straff för försäljning införs ska ha\r\nhittat åtgärder för rehabilitering och vård för de kvin-\r\nnor som är i behov därav.\r\nJag återkommer till att ni måste tänka på kom-\r\nmande generationer. Dagens unga pojkar och flickor\r\nkan till större delen räddas undan prostitution om en\r\ntydlig signal omgående går ut om att det är förbjudet\r\natt prostituera sig.</pre><pre>Anf.  185  YILMAZ KERIMO (s) replik:\r\nFru talman! Jag håller med om att handeln måste\r\nstoppas, men inte så som Ingemar Vänerlöv menar,\r\ndvs. att kvinnan också ska kriminaliseras. Man måste\r\ntitta på orsakerna.\r\nI reservation 5 - jag sade nyss att det här är mot-\r\nsägelsefullt - säger ni att de behöver psykiatrisk\r\nhjälp, socialhjälp och stöd. Det är vad de behöver.\r\nMen tror Ingemar Vänerlöv att kvinnorna, ifall vi\r\nkriminaliserar också dem, skulle våga söka hjälp?\r\nNej, det vågar de inte. De vill inte bli registrerade hos\r\npolisen, vill inte bli kriminella. Därför söker de inte\r\nhjälp och då blir det ännu värre.\r\nVi måste gå till orsakerna till att det har blivit som\r\ndet har blivit om vi ska hjälpa kvinnorna. Som jag\r\ntidigare sagt har lagen varit i kraft i bara ett år. Först\r\nfår vi se effekterna. Sedan får vi göra en utvärdering\r\noch eventuellt utveckla det hela på ett annat sätt.</pre><pre>Anf.  186  MARGARETA ISRAELS-\r\nSON (s):\r\nFru talman! Jag ska tala om klotter men låt mig\r\nförst få tacka justitieutskottet och dess kansli för den\r\nutomordentliga genomgången och den fina behand-\r\nlingen av den motion som inlämnats från Riksdagens\r\ntvärpolitiska barngrupp med mitt namn som första\r\nnamn och som handlar om olovlig värvning av barn\r\ntill väpnade konflikter. Det var väldigt fint att se att ni\r\nhade tittat så belysande på frågan. Det är jag mycket\r\ntacksam för.\r\nKlotter är ett gissel på många orter. Ofta är det\r\nganska få människor som är mycket aktiva och stän-\r\ndigt i verksamhet med sprejburkar för att i skydd av\r\nmörkret förstöra husfasader, tunnelväggar och andra\r\nstörre ytor som de anser passar för sitt målande.\r\nJag avstår här från att anlägga några som helst\r\nkonstnärliga aspekter på vad de här personerna åstad-\r\nkommer. Den som får sin egendom nedklottrad på\r\ndetta sätt har svårt att förstå och att ursäkta det hela\r\nmed att alstren skulle kunna ha något som helst\r\nkonstnärligt värde. Det handlar i stället om skadegö-\r\nrelse - en skadegörelse som ofta består av in absur-\r\ndum upprepade signaturer, ord eller figurer. Skräm-\r\nmande ofta är det rasistiska eller nazistiska slagord.\r\nMyndigheter och privatpersoner som försöker\r\nkomma till rätta med detta klottrande för en ojämn\r\nkamp. Trots avsevärda insatser är det svårt att nå\r\nframgång och få det att upphöra. Polisen står ofta\r\nmaktlös, eftersom det gäller att vara på plats just när\r\nbrottet begås. Det handlar i stort sett om att ta klott-\r\nrarna på bar gärning.\r\nAlltför ofta läser vi i tidningen om poliser som\r\nryckt ut för att gripa klottrande skadegörare. Lika ofta\r\nläser vi att de inte haft möjlighet att vidta nödvändiga\r\nåtgärder för att kunna väcka åtal. Människor blir arga\r\noch irriterade men vänder vreden bort från klottrarna\r\noch kräver i stället en ändring av regelverket, av lag-\r\nstiftningen: \"Nu måste det bli slut på allt klotter!\"\r\n\"Sedan några år håller ett 15-tal klottrare Västerås\r\ni ett järngrepp. Klottrarna har vandaliserat, förstört\r\noch smetat ned byggnader och anläggningar på ett\r\nsätt som väckt ilska, bestörtning och vrede bland oss\r\nvästeråsare.\"\r\nSå inleds ett uttalande av socialdemokraterna i\r\nVästerås som antogs den 31 januari i år. Uttalandet är\r\nställt till justitieminister Laila Freivalds samt justi-\r\ntieutskottet, så flera av de närvarande i kammaren får\r\ntillfälle att läsa det i sin helhet vid ett senare tillfälle.\r\n\"Arbetet med att sanera och återställa efter klott-\r\nrarnas härjningar har kostat åtskilliga 10-tals miljoner\r\nkr enbart för kommunen\", fortsätter det, \"pengar som\r\nvi långt hellre hade velat använda till skola, vård och\r\nomsorg. Till detta kommer de mycket stora belopp\r\nsom alla andra fastighetsägare fått lägga ned på sane-\r\nring och reparationer.\"\r\nFru talman! Västerås är en vacker Mälarstad. Ing-\r\nen av oss som valt att bo där accepterar den förful-\r\nning och förslumning som klottrarnas nattliga härj-\r\nningar för med sig i vår stad. Klottret ska bekämpas\r\noch ska helst vara borta inom 48 timmar. Handlar det\r\nom rasistiska eller nedsättande budskap ska det gå\r\nännu snabbare.\r\nRedan för några år sedan tog vi socialdemokrater\r\ninitiativ till att bilda det lokala brottsförebyggande\r\nrådet Värna Västerås. Inom Värna Västerås finns\r\nockså Nätverk mot klotter med representanter för\r\naffärsidkare, fastighetsägare, polis, åklagare, skola\r\noch socialtjänst. Inom nätverket samordnas en rad\r\nåtgärder för att komma till rätta med klottret i Väster-\r\nås.\r\nVi är naturligtvis starkt medvetna om att klotter\r\ninte är en sak bara för regering och riskdag. Föräldrar,\r\naffärer, fastighetsägare, företag, föreningar, myndig-\r\nheter, ja alla har vi ett gemensamt ansvar för att få\r\nbukt med klottrarnas framfart. Allas medverkan är\r\nviktig för att stoppa klottret.\r\nNu krävs emellertid lagändringar för att få de in-\r\nstrument som ger polisen en reell möjlighet för att\r\ningripa  i samband med denna skadegörelse som\r\nkallas klotter. Jag vill understryka att de behov av\r\nstraffskärpning som föreslås i min länskollega Göran\r\nMagnussons motion 1999/2000:Ju728 har sin bety-\r\ndelse om man ska underlätta utredandet.\r\nFru talman! Redan förra året instämde justititeut-\r\nskottet i justitieministerns uttalanden om behovet av\r\natt överväga ändrad lagstiftning i vissa avseenden och\r\nhänvisade till pågående beredningsarbete.\r\nI kväll när jag står i denna kammare vill jag rikta\r\nen direkt uppmaning till Justitiedepartementet: Se till\r\natt snabba upp departementshanteringen i denna frå-\r\nga. Tillsätt inga utredningar utan kom tillbaka till\r\nriksdagen med direkta förslag som exempelvis kan ha\r\nsin grund i de förslag som framkom vid seminariet\r\nden 26 oktober förra året och som det hänvisas till i\r\nutskottets betänkande.</pre><pre>Anf.  187  ROLF ÅBJÖRNSSON (kd):\r\nFru talman! Tidigare under dagens debatt hänvi-\r\nsade Kia Andreasson till en afrikansk sentens: Det\r\nkrävs en by för att uppfostra ett barn.\r\nDet var en osedvanligt klok sentens. Min korta\r\ntaletid ger inte möjlighet att utveckla detta, men jag\r\ntänkte tala om pornografin.\r\nJag har ibland funderat över hur samhället skulle\r\nfungera om vi i kretsen av nära och kära i ett mindre\r\nsamhälle skulle spela upp live den typ av aktiviteter\r\nsom varje natt utspelar sig i våra televisionsapparater\r\ni de svenska hemmen. Det är fullständigt uppenbart\r\natt detta inte skulle få förekomma, helt otänkbart. Jag\r\ntror egentligen nästan ingen kunde tänka sig att ge-\r\nnomföra någonting sådant.\r\nGenom den tekniska utveckling som har skett och\r\ndet samhälle som vi har byggt upp är det här en verk-\r\nlighet, och vi står i stort sett alla handfallna inför\r\ndetta. Man utmanar starka krafter om man säger att vi\r\ninte vill ha det här och menar allvar med det.\r\nDärför tycker jag att det var stimulerande att se\r\nden reservation som Vänsterpartiet och Miljöpartiet\r\nhar lämnat beträffande pornografi om ett tilläggsdi-\r\nrektiv till Sexualbrottsutredningen. Vi har alltså inte\r\nnågon sådan uppgift i utredningen att se över den\r\ndelen. Tvärtom finns det skrivningar som säger att vi\r\ninte får göra sådana överväganden därför att det då\r\nsäkerligen kommer att inkräkta på tryckfriheten och\r\nannan grundlagsstiftning. Därmed är vi totalt hand-\r\nlingsförlamade.\r\nJag är inte beredd att acceptera det synsättet, utan\r\njag menar att vi måste, med alla medel och alla kraf-\r\nter, motverka det här fenomenet. Jag tycker det är\r\nolyckligt om det här ska formuleras som en kvinno-\r\nfråga eller i ett kvinnoperspektiv. Detta är ett mänsk-\r\nligt perspektiv. Det är ett fenomen som vi inte ska ha.\r\nDetta sug efter sexualitet är nästan som en drog i\r\nsamhället. Ju egendomligare det blir, desto bättre är\r\ndet.\r\nUpp till kamp mot pornografin! Alla krafter ska\r\nvara välkomna.\r\nNär det gäller livstidsstraffet kan jag inte förstå\r\nannat än att det måste vara någon teknisk miss. Re-\r\nservationerna beträffande livstidsstraffet är, utom\r\nCenterpartiets som är litet annorlunda, identiska från\r\nde övriga partierna. Det är ordet \"långt\" som skiljer.\r\nDet kan inte ha någon innebörd i sak. Vi som varit\r\nmed i debatten i dag om livstidsstraffet är på det klara\r\nmed att vi behöver se över det. Med det får jag tacka,\r\nfru talman.</pre><pre>Anf.  188  KIA ANDREASSON (s):\r\nFru talman! Skillnaden i reservationerna när det\r\ngäller livstidsstraffet är inte bara ordet \"långt\". Jag\r\nlusläste dem. I reservationen från kd står det att det\r\nbör utredas \"om\" livstidsstraffet \"bör\" ersättas av\r\ntidsbestämt långt fängelsestraff. Alltså bör det utredas\r\nom det bör. De övriga reservanterna säger: \"En ut-\r\nredning bör tillsättas med uppgift att se över hur man\r\nkan ersätta livstidsstraffet med ett tidsbestämt fängel-\r\nsestraff.\"\r\nDet är det som skiljer. Det var det jag tyckte var\r\nså underligt att vi skulle utreda om och bör. Och jag\r\ntyckte att det var en intern fråga för Kristdemokrater-\r\nna.</pre><pre>Anf.  189  ROLF ÅBJÖRNSSON (kd):\r\nFru talman! Jag ser inte det som en skillnad realt\r\nsett. Det är klart att det är ett försiktigare sätt att ut-\r\ntrycka det på, och jag kan förstå varför man har for-\r\nmulerat sig på det viset. Men okej, det finns en ny-\r\nansskillnad där.</pre><pre>Överläggningen var härmed avslutad.\r\n(Beslut skulle fattas den 16 februari.)</pre><pre>10 §  Bordläggning</pre><pre>Anmäldes och bordlades\r\nProposition\r\n1999/2000:55 Kommersiell lokalradio</pre><pre>11 §  Anmälan om interpellationer</pre><pre>Anmäldes att följande interpellationer framställts</pre><pre>den 9 februari</pre><pre>1999/2000:221 av Karin Pilsäter (fp) till socialmini-\r\nster Lars Engqvist\r\nSpädbarnsdöd och stöd till drabbade familjer\r\n1999/2000:222 av Karin Pilsäter (fp) till finansmi-\r\nnister Bosse Ringholm\r\nFörutsättningar för långsiktig tillväxt\r\n1999/2000:223 av Helena Bargholtz (fp) till utbild-\r\nningsminister Thomas Östros\r\nVårdutbildningen\r\n1999/2000:224 av Maud Ekendahl (m) till justitiemi-\r\nnister Laila Freivalds\r\nNarkotika på fängelserna\r\n1999/2000:225 av Göte Jonsson (m) till statsrådet\r\nIngegerd Wärnersson\r\nFristående skolor</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 15 februari.</pre><pre>12 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 9 februari</pre><pre>1999/2000:516 av Karin Pilsäter (fp) till statsrådet\r\nMona Sahlin\r\nFörenklingar för företagande\r\n1999/2000:517 av Inger Strömbom (kd) till statsrådet\r\nLars-Erik Lövdén\r\nKorrigering av utjämningsavgiften\r\n1999/2000:518 av Bertil Persson (m) till finansmi-\r\nnister Bosse Ringholm\r\nGränsgångaravtalet med Malmö\r\n1999/2000:519 av Gudrun Lindvall (mp) till jord-\r\nbruksminister Margareta Winberg\r\nKulskytte i fågeljakt\r\n1999/2000:520 av Jan Backman (m) till statsrådet\r\nIngegerd Wärnersson\r\nVuxenutbildningskampanjer</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 15 februari.</pre><pre>13 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 9 februari</pre><pre>1999/2000:485 av Inger René (m) till justitieminister\r\nLaila Freivalds\r\nSkyddad adress\r\n1999/2000:486 av Carl Erik Hedlund (m) till finans-\r\nminister Bosse Ringholm\r\nHanteringen av skattelagarna\r\n1999/2000:487 av Inger Segelström (s) till närings-\r\nminister Björn Rosengren\r\nStatliga bolags verksamhet i porrbranschen\r\n1999/2000:488 av Rolf Gunnarsson (m) till närings-\r\nminister Björn Rosengren\r\nTillväxtavtalen i Dalarna\r\n1999/2000:489 av Britt-Marie Danestig (v) till ut-\r\nbildningsminister Thomas Östros\r\nFörlängd tandhygienistutbildning\r\n1999/2000:490 av Marie Engström (v) till näringsmi-\r\nnister Björn Rosengren\r\nÅtgärder inom regionalpolitiken\r\n1999/2000:491 av Amanda Agestav (kd) till justitie-\r\nminister Laila Freivalds\r\nÅldersgräns på pornografiska tidningar\r\n1999/2000:496 av Kenneth Lantz (kd) till justitiemi-\r\nnister Laila Freivalds\r\nFängelsepermission\r\n1999/2000:497 av Jeppe Johnsson (m) till justitiemi-\r\nnister Laila Freivalds\r\nHot och våld inom kriminalvården\r\n1999/2000:499 av Rosita Runegrund (kd) till statsrå-\r\ndet Maj-Inger Klingvall\r\nAngolanska flyktingar\r\n1999/2000:503 av Kenneth Johansson (c) till social-\r\nminister Lars Engqvist\r\nVård på lika villkor\r\n1999/2000:505 av Inger Lundberg (s) till kulturmi-\r\nnister Marita Ulvskog\r\nTextade TV-program\r\n1999/2000:506 av Carina Hägg (s) till försvarsmi-\r\nnister Björn von Sydow\r\nSprängmedel för träning av minhundar\r\n1999/2000:508 av Carina Hägg (s) till statsrådet\r\nMaj-Inger Klingvall\r\nDry Sex och AIDS</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 15 februari.</pre><pre>14 §  Kammaren åtskildes kl. 22.00.</pre><pre>\r\nFörhandlingarna leddes\r\nav talmannen från sammanträdets början t.o.m. 1 §\r\nanf. 7 (delvis),\r\nav förste vice talmannen därefter t.o.m. anf. 45 (del-\r\nvis),\r\nav tredje vice talmannen därefter t.o.m. anf. 70 (del-\r\nvis),\r\nav andre vice talmannen därefter t.o.m. 6 § anf. 103\r\n(delvis),\r\nav talmannen därefter till ajourneringen kl. 18.01,\r\nav tredje vice talmannen därefter t.o.m. 9 § anf. 160\r\n(delvis) och\r\nav talmannen därefter till sammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}