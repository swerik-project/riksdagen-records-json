{"dokumentstatus":{"dokument":{"hangar_id":"2348404","dok_id":"GP09109","rm":"2001/02","beteckning":"109","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"109","slutnummer":"0","datum":"2002-05-21 00:00:00","systemdatum":"2005-10-27 12:57:05","publicerad":"2002-05-21 00:00:00","titel":"Riksdagens snabbprotokoll 2001/02:109 Tisdagen den 21 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{7C62729B-3902-4FC8-80D5-E9EF4A86D4AD}","dokument_url_text":"http://data.riksdagen.se/dokument/GP09109/text","dokument_url_html":"http://data.riksdagen.se/dokument/GP09109","dokumentstatus_url_xml":"http://data.riksdagen.se/dokumentstatus/GP09109","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 2001/02:109</div>\r\n<div class=\"sidhuvud_datum\">Tisdagen den 21 maj</div>\r\n<div class=\"sidhuvud_klockslag\">Kl. 14.00 - 16.32</div>\r\n<hr class=\"sidhuvud_linje\">\r\n<pre>18.00 - 23.20</pre><pre>Det justerade protokollet beräknas utkomma om 3 veckor</pre><pre>-----------------------------------------------------------------------</pre><pre>1 §  Justering av protokoll</pre><pre>Justerades protokollen för den 13, 14 och 15 maj.\r\n2 §  Meddelande om frågestund</pre><pre>Andre vice talmannen meddelade att vid fråge-\r\nstunden torsdagen den 23 maj kl. 14.00 skulle följan-\r\nde statsråd närvara:\r\nStatsminister Göran Persson, statsrådet Ingela\r\nThalén, försvarsminister Björn von Sydow, utbild-\r\nningsminister Thomas Östros och statsrådet Britta\r\nLejon.</pre><pre>3 §  Svar på interpellation 2001/02:440 om Vä-\r\nnerns översvämning</pre><pre>Anf.  1  Jordbruksminister MARGARETA\r\nWINBERG (s):\r\nFru talman! Ulla-Britt Hagström har frågat mig\r\nvilka åtgärder jag avser att vidta för att enskilda lant-\r\nbrukare som drabbas av skördeskador vid väderleks-\r\nrelaterade katastrofsituationer ska få ersättning.\r\nVarje år drabbas ett antal jordbruks- och träd-\r\ngårdsföretag, liksom många andra företag, av ekono-\r\nmiska förluster på grund av väderleken. Samtidigt\r\nfinns det i dag få möjligheter för en företagare att\r\nförsäkra sig mot dessa skador. Detta medför att re-\r\ngeringen sedan avvecklandet av skördeskadeskyddet\r\nvarje år får motta ansökningar från enskilda företag\r\noch intresseorganisationer om att staten ekonomiskt\r\nska kompensera för dessa förluster.\r\nFram till år 1994 hade Sverige ett skördeskade-\r\nskydd. Då detta avvecklades fastslogs att detta inte\r\nfick medföra att statens ansvar för skördeskador ut-\r\nökades utöver vad som tidigare angivits i samband\r\nmed beslutet om att år 1988 föra över huvudmannas-\r\nkapet för skyddet till LRF. Det angavs då att staten\r\nhar ett övergripande ansvar för skördeskador av na-\r\nturkatastrofkaraktär som drabbar stora områden.\r\nInnebörden av detta beslut definierades aldrig.\r\nRegeringen har dock bedömt att varken situationen år\r\n1992 på grund av torka eller situationen åren 1998\r\nrespektive 2000 på grund av regn och översvämning-\r\nar var sådana att det fanns skäl för staten att ekono-\r\nmiskt kompensera lantbrukare eller trädgårdsföretag\r\nför eventuella skördeskador.\r\nI samband med behandlingen av proposition\r\n2001/02:1, bet. 2001/02:MJU2, rskr. 2001/02:106\r\nbeslutade riksdagen, i enlighet med ett förslag från\r\nmiljö- och jordbruksutskottet, att ge regeringen till\r\nkänna om behovet av att se över den närmare omfatt-\r\nningen av statens ansvar för skördeskador i samband\r\nmed naturkatastrofer.\r\nEnligt regeringen är det mycket svårt att i förväg\r\ndefiniera vad som kan inbegripas i statens ansvar vad\r\ngäller \"naturkatastrof som drabbar ett stort område\".\r\nDels är det svårt att förutsäga alla olika situationer\r\noch skador som kan uppstå, dels kan effekten för\r\nenskilda variera kraftigt. Som en följd av detta kan\r\nsamma form av naturkatastrof förorsaka olika behov\r\nav statliga insatser. Det behöver inte alltid vara fråga\r\nom ekonomisk ersättning. Lika viktigt kan det vara\r\natt ge undantag från nationella stödregler eller att till\r\nkommissionen begära undantag från gemensamma\r\nEG-regler, vilket regeringen gjort ett antal gånger\r\nunder senare år. Mot denna bakgrund avser regering-\r\nen att analysera denna fråga ytterligare.\r\nUtöver statens ansvar vid naturkatastrof som\r\ndrabbar ett stort område anser regeringen att varje\r\nnäring och produktionsgren ska bära sina egna kost-\r\nnader även när det gäller väderleksrelaterade bortfall\r\nav intäkter. Företagen måste ta med i beräkningen att\r\npris och avkastning varierar. Skattesystemet möjlig-\r\ngör dessutom en utjämning av inkomsterna mellan\r\nolika år.\r\nDet finns inte något gemensamt skördeskade-\r\nskydd inom EU. De höga nivåerna på direktstöden i\r\nmånga produktionsgrenar innebär dock ett grund-\r\nskydd. Exempelvis utgör arealstödet i dag i snitt cirka\r\nen tredjedel av den totala arealintäkten vid spann-\r\nmålsodling. Detta stöd betalas ut oberoende av om\r\nlantbrukaren kan skörda sin gröda eller ej. Behovet av\r\nett skördeskadeskydd, för exempelvis spannmål, är\r\nsåledes betydligt mindre i dag jämfört med situatio-\r\nnen innan Sveriges medlemskap i EU.\r\nSverige har som mål att reformera den gemen-\r\nsamma jordbrukspolitiken. I samband med en sådan\r\navreglering kan jordbrukarnas behov av olika former\r\nav riskhanteringsinstrument för att skydda sina in-\r\nkomster komma att öka. Det är inte uteslutet att det\r\nkan bli nödvändigt med statlig inblandning om mark-\r\nnaden inte skulle lyckas med att erbjuda de lösningar\r\nsom det kan komma att finnas behov av. I nuläget,\r\nmed nuvarande jordbrukspolitik, avser jag dock inte\r\natt vidta några ytterligare åtgärder för att enskilda\r\nlantbrukare som drabbas av skördeskador ska få er-\r\nsättning.</pre><pre>Anf.  2  ULLA-BRITT HAGSTRÖM (kd):\r\nFru talman! Jag vill tacka jordbruksminister Mar-\r\ngareta Winberg för svaret på min interpellation om\r\nskador orsakade av Vänerns översvämning. Men jag\r\nsaknar ett svar från Margareta Winberg på min raka\r\nfråga: Hur kan kommuner få ersättning men inte\r\nmarkägare? Frågan om vilket stöd enskilda lantbruka-\r\nre som drabbas av skördeskador vid väderleksrelate-\r\nrade katastrofsituationer kan få är angelägen.\r\nJordbruksministern svarar att regeringen sedan\r\navvecklandet av skördeskadeskyddet årligen får an-\r\nsökningar från enskilda företag och intresseorganisa-\r\ntioner med önskan om att staten ska kompensera för\r\nförluster.\r\nUnder den period då Vänern var så hög att skade-\r\nrisken var påtaglig, lade de boende vid sjön ned\r\nmycket stora arbetsinsatser för att förhindra ytterliga-\r\nre skador. De skador som uppstod kom då Vänern var\r\nsom högst. Om det funnits möjligheter att prognosti-\r\nsera bättre eller att öppna dammluckorna ytterligare\r\npå ett tidigt stadium, hade skadorna kunnat begränsas.\r\nDet är naturligt att samhället och enskilda företa-\r\ngare vill utnyttja vattenkraften, men konsekvenserna\r\nför enskilda lantbrukare kan man inte bara bortse\r\nfrån.\r\nFru talman! Från Hushållningssällskapet i Skara\r\nsom är en oberoende organisation ska jag visa jord-\r\nbruksministern på exempel från en enskild markäga-\r\nre. De kostnader som tagits med gäller åkrarna. Kost-\r\nnader för skador på de vallar som hindrar vattnet att\r\nkomma in på åkrarna är ännu inte preciserade då\r\nvallarna inte är färdiglagade.\r\nFöljande gäller för år 2001:\r\n- 41 hektar dränkt gröda om sammanlagt 44 075 kr.\r\n- 22 hektar slåttervall om sammanlagt 12 496 kr.\r\n- Havreskörd reducerad till 65 % minskar inkoms-\r\nten med 61 410 kr.\r\n- Kornskörd reducerad till 60 % minskar inkomsten\r\nmed 49 500 kr.\r\n- Enbart 50 % skörd av slåttervall minskar inkoms-\r\nten med 52 500 kr.\r\n- Skörd för bete reducerad till 60 % minskar in-\r\nkomsten med 7 500 kr.\r\nFöljande gäller för år 2002 och 2003 för denna\r\nenskilda person:\r\n- Spannmålsskörd reducerad till 90 % som medeltal\r\növer två år ger minskad inkomst med 78 390 kr.\r\nTotalt förlorar alltså denne drabbade lantbrukare i\r\nett gårdsexempel 305 871 kr. Marken stod under\r\nvatten långt fram på våren, men med hjälp av ökad\r\npumpkapacitet gick det att så nästan hela arealen före\r\nden 15 juni. Men skörden blev inte fullgod. En viss\r\nskördeminskning är enligt redovisningen också att\r\nvänta under de två kommande åren.\r\nJordbruksminister Margareta Winberg ger i svaret\r\nen antydan om att riskhanteringsinstrument för att\r\nskydda inkomsterna är på gång. På vilket sätt avser\r\njordbruksminister Margareta Winberg att medverka\r\ntill sådana instrument, alltså riskhanteringsinstrument\r\nför att skydda inkomsterna?\r\nDet är faktiskt så att Vattenfall, i och med den av-\r\nreglerade elmarknaden, i större omfattning utnyttjar\r\nVänern för lagring av vatten tills elpriset är som\r\nhögst, och Vattenfall har lovat att ta fram bättre pro-\r\ngnoser.</pre><pre>Anf.  3  ELVER JONSSON (fp):\r\nFru talman! Det sägs att stora arealer får mycket\r\nnederbörd. Det gäller både sjöar och markområden.\r\nJordbruksministern konstaterar här att det under\r\nsommaren och hösten år 2000 på grund av regn och\r\növersvämningar var stora mängder vatten som kom\r\nned. Kan staten ta ett ansvar för naturkrafternas fram-\r\nfart? Regeringens maktinflytande sträcker sig väl inte\r\nin på vädergudarnas domäner? Nej, egentligen inte.\r\nMen vi hade en situation då svenskt och norskt regn-\r\nvatten dränkte Arvika, skadade stora delar av Dals-\r\nland och lade många västgötaåkrar under vatten.\r\nFör snart två år sedan frågade jag miljöminister\r\nKjell Larsson om regeringen verkligen hade följt upp\r\nvattendomarna och att man höll lagom magasinsnivå-\r\ner på sina vattenreservoarer. Miljöministern svarade\r\natt han inte var säker på det, utan att detta vore något\r\natt se över. Min fråga till jordbruksministern blir\r\ndärför om den aktiviteten har lett till att man nu har\r\nen större kontroll över att det är rätt vattennivå när\r\nregnperioderna börjar, så att det inte blir samma extra\r\nvattenflöde med så oerhört stora skador.\r\nI svaret i dag sägs att statens ansvar i princip inte\r\ngäller jordbrukare i samband med förändringen av\r\nskördeskadeskyddet osv. Det är klart att man då kan\r\ntycka att det möjligen är lite konstigt att andra instan-\r\nser - typ kommuner - kan komma i fråga. Kommer-\r\nsiella företag får ersättningar, och det är säkert helt\r\nriktigt. Dessutom skyddas statens egna intressen\r\nganska väl. Det här borde vara något att överväga.\r\nSom interpellanten sade har här gjorts stora insatser\r\nt.ex. av enskilda  jordbrukare, inte minst runt Vänerns\r\nvattenyta som då var kraftigt utökad och ställde till\r\nstora skador.\r\nFru talman! Jag tror att det finns anledning för re-\r\ngeringen och Jordbruksdepartementet, inklusive mil-\r\njöansvarig i regeringen, att se över både hur man\r\nförebygger en hel del skador som kan uppstå och hur\r\nman - när skadan väl är skedd - mera rättvist kan\r\nordna med ersättning och återställande av det som så\r\natt säga är den naturliga ordningen och det som kan\r\nfrämja verksamheterna.\r\nVi ska vara klara över att det blev väldigt stora\r\nskador på en rad verksamheter - alltifrån lantbruk till\r\nturistföretag och andra verksamheter - så det är en\r\nstor fråga där regeringen, skulle jag vilja säga, kanske\r\nkunde höja tempot. Sedan jag ställde min fråga har\r\nnämligen inte särskilt mycket rapporterats. Men jag\r\ngissar att jordbruksministern, vars verksamhet ligger\r\nmycket nära miljöområdet, har en del nyheter att\r\nberätta om just nu.</pre><pre>Anf.  4  Jordbruksminister MARGARETA\r\nWINBERG (s):\r\nFru talman! Får jag börja med att påminna om att\r\nnär skördeskadeersättningen avskaffades så gjordes\r\ndet i full överensstämmelse med LRF. De skulle ta\r\növer ansvaret - så var ju tanken. Jag har också sagt att\r\näven om det inte har utgått några särskilda ersättning-\r\nar för dessa skador kan staten göra andra saker.\r\nJag vill också påminna om att Jordbruksverket\r\ngjorde undantag i föreskrifterna för arealstöd som\r\nmöjliggjorde att areal som ej kunde vårsås ändå fick\r\narealersättning i form av trädesersättning. Det var en\r\naktiv handling. Undantag beviljades också från miljö-\r\nstödsregler. Undantag beviljades även av länsstyrel-\r\nserna från regler om spridning av stallgödsel. Således\r\nfår man väl ändå räkna in statliga åtgärder i det som\r\njag nu har räknat upp.\r\nSedan var det också en del icke statliga åtgärder.\r\nVattenfall t.ex. genomförde en överenskommelse\r\nmed LRF om högsta vattenstånd i Vänern under en\r\nviss period - detta möjligen som ett delsvar på frågan\r\nfrån Elver Jonsson. Detta underlättade bl.a. reparatio-\r\nnen av skadade invallningar.\r\nPå basis av det tillkännagivande som är gjort här\r\nkommer en arbetsgrupp att se över frågan om statens\r\nansvar för skördeskador på grund av naturkatastrof\r\nsom drabbar ett större område. En sådan arbetsgrupp\r\nkommer strax att tillsättas. Vi räknar med att den ska\r\nkunna redovisa sitt arbete under hösten.\r\nElver Jonsson ställde en fråga om vattendomarna\r\noch om vi har kontroll över den saken. Jag kan inte\r\nsvara på den frågan, men jag tycker väl att det är en\r\nlämplig uppgift för nämnda arbetsgrupp att ge ett svar\r\npå frågan och att ha kontakt med Vattenfall i det\r\navseendet.\r\nUlla-Britt Hagström, självklart förstår jag att det\r\nför varje enskild bonde som drabbas av detta är en\r\nväldigt svår ekonomisk situation - så är det ju. Kli-\r\nmatet har faktiskt förändrats. Möjligen kan vi se\r\nframför oss ytterligare en förändring av klimatet med\r\nvarmare perioder. Det gör att vattennivån kommer att\r\nbli ännu högre. Det i sin tur gör att vi måste försöka\r\nförebygga genom att bygga och planera våra samhäl-\r\nlen på ett kanske lite annorlunda sätt och inte bygga\r\noch bo så nära vatten. Det är också detta som gjort att\r\nvi inom EU har diskuterat frågan. I samband med att\r\nvi så småningom och - tror jag, tyvärr - så sakteliga\r\nkommer att förändra EU:s jordbrukspolitik finns det\r\nanledning att ta upp också den här frågan. En sådan\r\ndiskussion har redan påbörjats i ministerrådet.</pre><pre>Anf.  5  ULLA-BRITT HAGSTRÖM (kd):\r\nFru talman! Tack, Margareta Winberg! Det är bra\r\natt en arbetsgrupp tillsätts. Egentligen borde den\r\nlantbrukare som förlorat 305 871 kr få tillträde till\r\narbetsgruppen för att framlägga sina problem. Han är\r\nkanske inte riktigt nöjd med de riskhanteringsinstru-\r\nment som i framtiden kommer inom EU.\r\nUnder hösten och vintern 2000/01 hade Vänern de\r\nhögsta vattennivåerna sedan sjön reglerades. Över-\r\nsvämningarna har, som vi sagt, medfört stora kostna-\r\nder för samhället och för enskilda. Som Margareta\r\nWinberg säger tror SMHI:s forskare att vi går mot ett\r\nnederbördsrikare klimat och att vi får räkna med att\r\nsvåra översvämningar i fortsättningen kommer att\r\ndrabba oss. Därför är det nödvändigt att planera för\r\nhur eventuellt kommande översvämningar av Vänern\r\ni framtiden ska kunna förhindras.\r\nRedan år 1998 lovade Vattenfall LRF att man\r\nskulle ta fram bättre prognoser bl.a. genom mätningar\r\nav vattenmättnadsgraden i marken - hur mycket vat-\r\nten som marken kan suga upp innan det rinner ned i\r\nbäckar och i Vänern. Men ännu har LRF inte sett till\r\nnågot av detta. Det fick jag reda på vid kontakter som\r\njag tog förra veckan.\r\nDet är klart att alla optimalt vill ta till vara vatten-\r\nkraften. Men samtidigt kan vi konstatera, som Elver\r\nJonsson sade, att domen inte fungerar i dag. Även om\r\nministern inte vill ersätta drabbade lantbrukare vill\r\nministern, uppfattar jag, ändra på Vattenfalls möjlig-\r\nheter att tappa och behålla vatten i Vänern. Därför\r\nundrar jag hur ministern kommer att agera så att det\r\ninte blir översvämningar igen. Kommer ministern att\r\nbegränsa Vattenfalls rättighet att relativt fritt sköta\r\ntappningen av Vänern?\r\nAlla möjligheter att öka avtappningen av Vänern\r\nmåste undersökas. Kanske måste en ny förbindelse,\r\ntunnel eller kanal ut i havet, byggas. Det gäller att\r\nockså undersöka möjligheterna att öka flödet i Göta\r\nälv - t.ex. genom geologiska undersökningar och\r\nförstärkningar.\r\nVattendomen är från år 1936 och bör givetvis\r\nomprövas. Där hänvisade Margareta Winberg till\r\narbetsgruppen i höst. Vid en sådan prövning bör inte\r\nbara vattenkraftens situation bli föremål för en över-\r\nsyn utan också sjöfarten, lantbruket och kommunerna\r\nsom berörda parter när det gäller vem som bär ansvar\r\nför vad.\r\nFru talman! Eftersom en ny vattendom tar många\r\når att genomföra bör en överenskommelse komma till\r\nstånd om att tappningen av sjön bör göras med hän-\r\nsyn till markens vattenmättnadsgrad och de väderpro-\r\ngnoser som finns tillgängliga. Vattenfall bör i som-\r\nmar hålla en låg nivå på Vänern. Många planerade\r\nreparationer på vallarna har inte kunnat genomföras\r\npå grund av den rikliga nederbörden under vintern.\r\nFlera markägare har, jordbruksministern, mycket\r\nstora skador till följd av Vänerns översvämning och\r\nhar en ansträngd ekonomisk situation. Det är angelä-\r\nget att de drabbade får ersättning från staten för ute-\r\nblivna intäkter och uppkomna kostnader på grund av\r\nVänerns höga vattennivå. Tyvärr är svaret från jord-\r\nbruksminister Margareta Winberg att det i nuläget\r\nmed nuvarande jordbrukspolitik inte vidtas några\r\nåtgärder för enskilda lantbrukare som drabbats av\r\nskördeskador så att de ska få ersättning. Det känns\r\nobarmhärtigt. Hur ska en lantbrukare kunna fördela\r\nförluster av flera hundratusen över åren? Vem, Mar-\r\ngareta Winberg, ska garantera de drabbade den er-\r\nsättning som de behöver få för sin egen rättssäkerhet,\r\natt kunna vara företagare?</pre><pre>Anf.  6  ELVER JONSSON (fp):\r\nFru talman! Statsrådet säger att staten kan göra\r\nandra saker. Ja, men nog har det varit segt i regel. Jag\r\ntycker inte att det imponerar när man talar om att det\r\nska ges olika dispenser, t.ex. hur man sprider ladu-\r\ngårdsdyngan. Det är inte någon långsiktig lösning.\r\nSedan hänvisas det till att det har tillsatts arbets-\r\ngrupper. Ja, fru talman, alltför mycket över regering-\r\nens verksamhet har blivit arbetsgrupper, översyner\r\noch utredningar. Det är säkert bra, det är bara det att\r\ndet är tempoförluster. Tempot bör kunna höjas utan\r\nutredningar, för vi vet väldigt mycket. Naturkatastro-\r\nfer låter inte vänta på sig. Det kan komma nya över-\r\nsvämningsfloder.\r\nInterpellanten nämnde att vattendomarna tar lång\r\ntid att se över. En sak som man kan göra omedelbart,\r\ndenna eftermiddag, är att se till att gällande regler\r\nföljs och kontrolleras. Där brister det väldigt mycket.\r\nJag tycker att vi ska se över en del andra saker.\r\nDet finns anledning att samtala med andra departe-\r\nmentschefer. Jag ser försvarsministern här i salen.\r\nHan hade ett stort ansvar för räddningsverksamheten.\r\nJag föreslår att han och jordbruksministern samtalar\r\nom detta. Han fick kämpa väldigt hårt. Frågan i sam-\r\nband med översvämningarna var bl.a. hur länsstyrel-\r\nserna samverkar gott. Miljöministern drog på sig\r\nstövlarna flera gånger när han var ute och synade. Jag\r\ntror att det behövs raska stövlar också i Jordbruksde-\r\npartementet - om jag får vitsa lite.\r\nJag tror alltså att det finns anledning att ta detta på\r\nallvar. Jag hoppas med tanke på vad interpellationen\r\nhandlar om att vi inte ska behöva vara med om att\r\nstora delar av Västergötlands marker dränks än en\r\ngång.</pre><pre>Anf.  7  Jordbruksminister MARGARETA\r\nWINBERG (s):\r\nFru talman! Elver Jonsson säger att detta hur man\r\nsprider gödsel inte är någon långsiktig lösning på den\r\nhär frågan. Nej, det har jag inte sagt heller. Det är inte\r\nheller någon långsiktig lösning att ett år dela ut en\r\nviss summa pengar för de bönder som drabbas. Den\r\nlångsiktiga lösningen måste naturligtvis vara att pla-\r\nnera och bygga på ett sådant sätt att man inte hamnar\r\nnära vatten, som man nu kan förutse kommer att\r\nstiga. En långsiktig lösning är naturligtvis också att\r\nha en sådan relation och en så god kontakt med Vat-\r\ntenfall att de håller nivåerna så att detta inte händer.\r\nNu är jag inte chef för departement som har hand\r\nom nivåerna i Vänern. Det är bra om ni ställer den\r\nfrågan till antingen ärade kollegan i bänken eller\r\nmiljöministern, som nog är den som har huvudansva-\r\nret. Det förvånar mig mycket om inte Kjell Larsson\r\nhar följt upp det, som han sade för två år sedan. Det\r\när jag rätt övertygad om att han har gjort. Då handlar\r\ndet om att se till att gällande regler följs. Det kan jag\r\nbara instämma i, gällande regler ska följas.\r\nArbetsgruppen kommer att tillsättas nu. Den\r\nkommer att bli klar i höst, hoppas jag. LRF kommer\r\ninte att ha en egen plats i den, för det blir en departe-\r\nmental grupp, men LRF kommer att bjudas in. Väljer\r\nLRF t.ex., vilket jag tycker var en bra idé av Ulla-\r\nBritt Hagström, att ta med sig någon av de drabbade\r\nför att personifiera den personliga förlusten har jag\r\nabsolut ingenting emot det. Det valet får LRF göra\r\nsjälvt.\r\nElver Jonsson sade att vi skulle behöva raska steg\r\neller stöd. Jag vill bara påminna om att några raska\r\nstöd i det här systemet är svårt att utlova.</pre><pre>Anf.  8  ULLA-BRITT HAGSTRÖM (kd):\r\nFru talman! Jag är glad att jordbruksminister\r\nMargareta Winberg vill tillsätta en arbetsgrupp och\r\natt personer som är drabbade ska kunna få företräde. I\r\ndomstolsprocesser har det blivit nej till bönder som\r\nhar velat ha ersättning för skador som uppkommit i\r\nsamband med översvämningar. Det är faktiskt en\r\nmoralisk fråga att se till att vinsten från t.ex. Vatten-\r\nfall kommer de drabbade till del.\r\nDet var LRF som tog ansvaret att samordna in-\r\nformationen till berörda markägare och få ut budska-\r\npet till samhället via medier. LRF har försökt påverka\r\nmyndigheter och Vattenfall. Redan i augusti 2000\r\nvarnade man för att Vänerns vattennivå skulle kunna\r\norsaka en besvärlig situation under hösten. Det finns\r\növerenskommelser mellan LRF och Vattenfall som\r\nhar lett till att Vänerns vattennivå just nu är låg trots\r\nen hög tillrinning. Men det är ekonomin för de drab-\r\nbade lantbrukarna som är det stora problemet och\r\nsom har orsakat tragedier. Det som är den moraliska\r\nfrågan är att samtidigt som dessa bönder har drabbats\r\nfinns det vinnare på situationen. Vattenfall borde som\r\nvinnare se till att kompensera dem som har drabbats\r\nav ekonomiska problem. Staten är ju ägare till Vat-\r\ntenfall. Även om det inte ligger under Margareta\r\nWinbergs departement finns det väl inte brandväggar\r\ni regeringen mellan ministrarna, utan man kan sam-\r\ntala med varandra om problemen och hjälpas åt för att\r\nlösa detta. Vattenfall borde rimligtvis ha tjänat myck-\r\net på att mängden vatten som runnit genom kraftver-\r\nken har varit större än normalt. Det borde kunna fin-\r\nnas en rättvisa så att de drabbade får ersättning.</pre><pre>Anf.  9  GUDRUN LINDVALL (mp):\r\nFru talman! Jag hade inte tänkt gå upp i den här\r\ndebatten egentligen, men jag känner mig nödsakad att\r\nsäga några ord.\r\nDet här är en situation som vi faktiskt får vänja\r\noss vid. Vi har klimatförändringar. Vem som är an-\r\nsvarig för det kan diskuteras. Vilka som ska kompen-\r\nseras för det kan verkligen också diskuteras. Vi har\r\nfått en annan vädersituation i norra Sverige. Jag\r\nskulle kunna tänka mig att det under vår livstid kom-\r\nmer att bli betydligt värre. Vi måste naturligtvis fun-\r\ndera på hur vi ska hantera det. Från Miljöpartiets sida\r\nhar vi föreslagit ett klimatkonto som kanske kunde\r\nanvändas när människor drabbas. I det här fallet låter\r\ndet som att man talar om de drabbade som några som\r\ninte har kunnat påverka situationen, men så är det\r\ninte. Förr i tiden hade man marker som naturligt över-\r\nsvämmades på våren. Man hade diken som gjorde att\r\nvattnet kunde ta vägen någonstans under någon må-\r\nnad för att så småningom rinna ut. Det skapade dess-\r\nutom en dynamik, en fin biologisk mångfald i od-\r\nlingslandskapet. I dag är det raka diken. I mångt och\r\nmycket är det tekniken som  har spätt på problemet.\r\nLantbruket har i det här fallet också bäddat för att vi\r\nhar svårare att tackla det problem som just nu disku-\r\nteras.\r\nJag vill med detta inlägg säga att det kanske inte\r\nbara är en bov i dramat. Det är flera aktörer som\r\nmåste fundera på hur vi ska få tillbaka ett landskap\r\nsom klarar av att periodvis hålla en hel del vatten så\r\nsom landskapet klarade förr.</pre><pre>Anf.  10  Jordbruksminister MARGARETA\r\nWINBERG (s):\r\nFru talman! Jag delar Gudrun Lindvalls uppfatt-\r\nning. Det finns all anledning att fundera över detta,\r\noch vi får vänja oss vid den här typen av naturfeno-\r\nmen, om vi ska kalla dem katastrofer eller inte låter\r\njag vara osagt.\r\nMen på grund av klimatförändringar kommer vi\r\natt få mer vatten i våra sjöar än tidigare. Då måste vi\r\nförsöka att förebygga det så långt som det låter sig\r\ngöras. Det som Gudrun Lindvall pratade om är ett sätt\r\nsom också lantbruket självt kan påverka och förändra.\r\nNär man beslutade att avskaffa systemet med\r\nskördeskadeskydd 1994 träffades en överenskommel-\r\nse med LRF. LRF tog så att säga över ansvaret. Ett\r\növertagande av ansvaret innebär ju att man får ett\r\nansvar för att göra någonting. Men det genomfördes\r\nockså sådana förändringar i skattelagstiftningen som\r\nökade möjligheterna att balansera det ekonomiska\r\nresultatet mellan olika år.\r\nDessutom gjorde anslutningen till EU att andra\r\ntyper av ersättningar kom in i bilden som vi inte hade\r\nhaft förut. Vi var ju på väg att skapa ett avreglerat\r\nsystem efter ett kolossalt reglerat och centraldirigerat\r\nsystem. Det fanns alltså många sådana skäl för att inte\r\nha kvar det gamla systemet med skördeskadeskydd.\r\nÅterigen: Om vi nu lyckas att få till stånd en an-\r\nnan - och förhoppningsvis bättre jordbrukspolitik -\r\nkan det återigen finnas skäl att se över detta, och det\r\nhar vi gjort på EU-nivå. På nationell nivå finns det en\r\narbetsgrupp som ska börja att titta på de här sakerna\r\nsom vi just nu har pratat om.</pre><pre>Överläggningen var härmed avslutad.</pre><pre>4 §  Svar på interpellation 2001/02:490 om gif-\r\nter i födan</pre><pre>Anf.  11  Jordbruksminister MARGARETA\r\nWINBERG (s):\r\nFru talman! Lotta N Hedström har frågat mig vil-\r\nka konkreta strategier avseende medelstilldelning,\r\ndirektiv och skrivningar i regleringsbrev jag avser\r\nvidta för att markera ett helhetsgrepp på livsmedels-\r\nsäkerheten med avseende på förekomsten av skadliga\r\nsubstanser.\r\nJag delar Lotta N Hedströms uppfattning att det är\r\nnödvändigt att med ett samlat grepp om alla de fakto-\r\nrer som inverkar på livsmedelssäkerheten. Jag delar\r\ndock inte uppfattningen att det saknas ett sådant hel-\r\nhetsgrepp. Tvärtom har den svenska regeringen länge\r\nhävdat att en helhetssyn på livsmedelskedjan är nöd-\r\nvändig för att man ska komma till rätta med de pro-\r\nblem som finns.\r\nÄven inom Europeiska gemenskapen har säkra\r\nlivsmedel och en helhetssyn på livsmedelskedjan\r\nuppmärksammats sedan några år. Det kanske tydli-\r\ngaste exemplet på detta är att den nya förordningen\r\nomfattar bl.a. en allmän livsmedelslag och bildandet\r\nav en europeisk livsmedelssäkerhetsmyndighet (Eu-\r\nropaparlamentets och rådets förordning [EG]\r\n178/2002). Den nya livsmedelslagen omfattar hela\r\nlivsmedelskedjan.\r\nI instruktionen för Livsmedelsverket uttrycks att\r\nverket ska samverka med ett antal andra myndigheter\r\nnär frågorna så kräver. Bland de myndigheter som\r\nnämns i instruktionen återfinns t.ex. Jordbruksverket\r\noch Folkhälsoinstitutet. Jag har ingen anledning att\r\ngöra en annan bedömning än att denna samverkan\r\nmellan de ansvariga myndigheterna fungerar.\r\nLivsmedelsverket har för år 2002 ett ramanslag\r\nom ca 127 miljoner kronor. Detta är en ökning jäm-\r\nfört med föregående år med 7 miljoner. Jag bedömer\r\natt verket har de resurser som fordras för ett långsik-\r\ntigt gott arbete med säkra livsmedel. Däremot har jag\r\nbeslutat att ge dem extra medel för att genomföra en\r\nkostundersökning bland barn och ungdomar.\r\nAtt ta ett helhetsgrepp på livsmedelskedjan inne-\r\nbär också att livsmedlen måste hanteras säkert även i\r\nhemmet. Omkring hälften av alla matförgiftningar\r\nanses orsakas av dålig livsmedelshantering i hemmet.\r\nI regleringsbrevet för Livsmedelsverket har regering-\r\nen uttryckt att målet är en minskning av antalet sjuk-\r\ndomsfall orsakade av dålig hantering av livsmedel i\r\nhemmet. Regeringen verkar således även genom\r\ninformationsinsatser för att uppnå en god säkerhet i\r\nlivsmedelskedjans sista led.\r\nRegeringens agerande vid larmet om akrylamid i\r\nlivsmedel är ännu ett exempel på att vi ser livsme-\r\ndelssäkerheten från ett helhetsperspektiv. För drygt\r\ntvå veckor sedan genomförde jag tillsammans med\r\nnågra av mina regeringskolleger från Justitie-, Social-\r\noch Miljödepartementen en diskussion med forskare,\r\nberörda myndigheter, handel och industri samt före-\r\nträdare för konsumenterna om den fortsatta hand-\r\nlingsplanen efter akrylamidlarmet.\r\nJag gör den bedömningen att regeringen genom\r\nsitt aktiva agerande, genom målstyrningen av de\r\nansvariga myndigheterna samt genom sitt arbete inom\r\nEU skapat goda förutsättningar för att upprätthålla en\r\nsäker livsmedelskedja från primärproducent via för-\r\nädlingsindustri fram t.o.m. konsumentledet.\r\nJag tycker också att det är viktigt att slå fast att\r\nlivsmedlen faktiskt aldrig har varit så säkra att äta\r\nsom för närvarande.</pre><pre>Då Lotta N Hedström, som framställt interpella-\r\ntionen, var förhindrad att närvara vid sammanträdet\r\nmedgav andre vice talmannen att Gudrun Lindvall i\r\nstället fick delta i överläggningen.</pre><pre>Anf.  12  GUDRUN LINDVALL (mp):\r\nFru talman! Jag tackar för svaret. Detta är en ak-\r\ntuell fråga. Under de senaste åren har det förts många\r\ndiskussioner om livsmedelssäkerhet. Giftlarmen har\r\navlöst varandra, kan man säga. Det har rört sig om\r\ntillsatser i foder, djursjukdomar osv. Nu sist handlade\r\ndet om akrylamid.\r\nJag är lite förvånad över att ministern i svaret sä-\r\nger att livsmedlen faktiskt aldrig har varit så säkra att\r\näta som för närvarande. Ser man på förekomsten av\r\ncamplyobacter och salmonella i Sverige kan jag hålla\r\nmed om det. Men problemet har fått en annan dimen-\r\nsion eftersom vi sedan 50-talet har tillfört kemikalier\r\nsom man kan fundera över om de verkligen hör\r\nhemma i livsmedel. Det är detta som Lotta N Hed-\r\nströms interpellation handlar om. Jag håller med\r\ninterpellanten om att det saknas en helhetssyn.\r\nI Sverige och i hela västvärlden ökar antalet aller-\r\ngier dramatiskt, och där ligger Sverige i topp. Det är\r\nintressant att diskutera hur det kommer sig att så\r\nmånga blir allergiska, och det rör sig ofta om unga\r\nmänniskor.\r\nDet finns en studie som är mycket intressant. Den\r\nvisar att elever på Waldorfskolan i Järna inte är aller-\r\ngiska i samma omfattning. De bor i likadana bostäder\r\nsom andra barn, men det som skiljer är matvanorna.\r\nMan kan ju fundera över om det är någonting i maten\r\nsom gör att dessa barn slipper allergier.\r\nFamiljer som flyttar från det gamla Östeuropa till\r\nVästeuropa får samma allergimönster som vi har här.\r\nBarnen och även de vuxna blir allergiska, vilket man\r\nförr trodde var omöjligt.\r\nAntalet cancerfall ökar också i den rika delen av\r\nvärlden. Vi vet inte vad det beror på. Men det larm\r\nsom har kommit om akrylamid kan tolkas som att\r\nmaten även här spelar en viktig roll. Det är kanske är\r\nde små mängderna av ständig tillförsel av kemikalier\r\nsom gör att kroppen så småningom säger nej. Akryl-\r\namid kan vara en sådan kemikalie. Andra kemikalier\r\nkan vara rester av bekämpningsmedel. Framför allt på\r\nimporterade frukt och grönt kan vi se att det finns\r\nrester av bekämpningsmedel. Vad är det som säger att\r\nsmå barn tål det? Det är inte naturligt och inget som\r\nhör hemma i kroppen, men man träffar på det stän-\r\ndigt.\r\nI Lotta N Hedströms interpellation tas också upp\r\ngenmanipulation. För att man skulle kunna använda\r\nde nya genmanipulerade grödorna var man tvungen\r\natt höja acceptansnivån för Roundup. Det gäller de\r\nämnen som är resistenta mot Roundup.\r\nEtt annat livsmedel som behöver diskuteras - och\r\njag hoppas att vi kan få en bra diskussion om det - är\r\nvatten. Det är människans viktigaste livsmedel. Vi\r\nhittar rester av bekämpningsmedel i vatten i dag i\r\nväldigt stor omfattning. Vattenkemisterna säger att de\r\nhittar allt som kan detekteras. Får man metoder för att\r\nhitta dessa kemikalier, då hittar man dem också.\r\nDe nya bekämpningsmedelskemikalierna är väl-\r\ndigt giftiga, och det behövs mycket låg halt för att de\r\nska fungera i lantbruket. Det är på gott och ont, men\r\ndet betyder att de låga halter som är giftiga är svåra\r\natt detektera. Här saknas det definitivt en helhetssyn.\r\nJordbrukspolitiken, kemikalieanvändningen, be-\r\nkämpningsmedelsanvändningen måste knytas ihop\r\nmed livsmedelssäkerheten.\r\nOm vi bortser från bakterier, hur avser ministern\r\natt agera? Här finns det lite brister, men inte bara i\r\nSverige. Sverige har kommit långt i frågan, men det\r\ngäller också EU och hela världen.</pre><pre>Anf.  13  Jordbruksminister MARGARETA\r\nWINBERG (s):\r\nFru talman! Att jag kan säga att vi aldrig har haft\r\nså säkra livsmedel som vi har i dag bygger jag på de\r\nrön och de uttalanden från våra forskare i Sverige,\r\nsom inte bara har forskat om den svenska situationen\r\nutan också om situationen i EU. Det är inte något\r\npolitiskt uttalande, utan det är helt enkelt vad våra\r\nvetenskapsmän har kommit fram till. Det är bra att\r\nkomma ihåg det. Dessa ständiga larm kan ju skrämma\r\nupp människor på ett sådant sätt att de blir sjuka bara\r\nav att bli uppskrämda. Det får vi inte glömma.\r\nDet handlar också om att försöka att nå en balans.\r\nDär tror jag att det finns mycket nytt att göra. När\r\nt.ex. köttkontrollen, som är en fråga som har en väl-\r\ndigt lång historia, infördes  gjordes den på ett visst\r\nvis, och det är inte alldeles säkert att det är modernt\r\noch tillämpligt i dag. Det kanske finns andra risker i\r\ndag som man hellre borde fokusera på. Ett sådant\r\narbete vet jag pågår på Livsmedelsverket, där det är i\r\nsin linda, men det kommer också att tas upp under det\r\ndanska ordförandeskapet under dess jordbruksminis-\r\nters ledning. Ur det perspektivet kan vi inte nöja oss\r\nmed det som är, utan vi måste hela tiden gå vidare. Så\r\när det ju.\r\nSedan tog Gudrun Lindvall upp frågan om cancer-\r\nfall. Jag vet inte hur många av cancerfallen som är\r\nrelaterade till kemikalier i mat. Vad jag däremot vet\r\när att ett stort antal av de kostrelaterade cancerfallen\r\nsom vi har i dag hänger ihop med tillagning, fetthalt\r\noch sådana saker. Om man vill få ned antalet sjuk-\r\ndomsfall borde man hellre fokusera på livsstil och på\r\nkonsumtion, vad vi äter för något. Jag vill inte negli-\r\ngera detta med tillsatser, men jag tycker att fokus\r\nibland hamnar något fel. Det handlar om hur vi lagar\r\nmaten, och det handlar om vad vi äter.\r\nJag vet att Cancerkommittén på 80-talet exempel-\r\nvis visade på att vi över en tidsperiod, beroende på\r\nvad vi åt under den perioden, hade olika typer av\r\ncancer. Rökt mat gav en typ, salt mat gav en annan\r\ntyp. Det finns mycket sådant som man ska fundera\r\növer innan man så ensidigt fokuserar på kemikalier i\r\nmat, som jag tycker att interpellanten och också Gud-\r\nrun Lindvall gör.\r\nDärmed inte sagt att det ska finnas onödigt många\r\nkemikalier. Det är inte det jag försöker säga. Jag\r\nförsöker säga att riskvärdering, hur man ska värdera\r\nrisker, borde bli föremål för en diskussion, för jag\r\ntycker inte att vi alltid värderar risker på ett korrekt\r\nsätt.</pre><pre>Anf.  14  GUDRUN LINDVALL (mp):\r\nFru talman! Jag håller naturligtvis med om att den\r\nhär interpellationen hanterar problemet utifrån en\r\nsynvinkel, dvs. att det här handlar inte om rökning\r\neller om fet mat utan om livsmedelssäkerheten. Vi\r\nkan stå här och diskutera olika anledningar till can-\r\ncerfall, men det är säkert en annan interpellation, om\r\nman säger så.\r\nDen största förändring som egentligen har skett\r\nnär det gäller maten sedan 50-talet är kemikalierna.\r\nPå 50-talet använde man inte alls kemikalier i samma\r\nutsträckning som vi gör i dag. Vi kan se att det har\r\nbetytt enormt mycket för den biologiska mångfalden.\r\nBåde antalet arter och antalet individer inom vanliga\r\narter har gått tillbaka mycket starkt på grund av just\r\nkemikalieanvändningen.\r\nVi kan väl vara överens om att det naturligtvis\r\nskulle vara mycket bättre om vi kunde ha ett jordbruk\r\nutan kemikalier. Framför allt gäller det vattensitua-\r\ntionen. Många av de gamla kemikalierna men även en\r\ndel nya återfinns faktiskt i vatten. Restprodukter av\r\nRoundup har återfunnits både i yt- och grundvatten.\r\nDå måste vi naturligtvis fråga oss: Är det här ett sam-\r\nhälle som känns livsmedelssäkert i det långa loppet,\r\neller måste vi fundera på om vi kanske måste ta nya\r\nkrafttag?\r\nTidigare fanns det ett bekämpningsmedelsmål,\r\ndvs. att vi skulle halvera mängden bekämpningsme-\r\ndel. I dag ökar användningen av bekämpningsmedel,\r\nsamtidigt som vi kan se en  tendens åt två håll. Det är\r\nmånga lantbrukare som ställer om till ekologiskt\r\njordbruk och inte besprutar alls, medan de som fortfa-\r\nrande besprutar jordbruken besprutar dem mer. Den\r\nhär tendensen borde naturligtvis brytas om vi anser\r\natt det här är någonting som inte är önskvärt.\r\nNär det gäller omfattningen av allergier är det\r\nockså svårt att veta vad de beror på, men det är defi-\r\nnitivt något som handlar om västvärldens sätt att leva.\r\nTrots att man i Östeuropa kanske har mer sot, stoft\r\noch den typen av föroreningar, är det här vi har aller-\r\ngierna. Man har diskuterat mycket vad det beror på.\r\nEn studie som har gjorts i Järna visar på en signi-\r\nfikant skillnad, att barn som går i Waldorfskolorna\r\nfaktiskt har en lägre frekvens av allergier än andra.\r\nDet är så pass stor skillnad att man håller på att göra\r\nen fördjupad studie, där man kan se att det enda som\r\nfaktiskt skiljer är matvanor. Barnen bor i samma\r\nbostadsområden. Jag vet inte om det kommer att visa\r\nsig att det kanske beror på att de äter mycket syrade\r\ngrönsaker eller om det kan visa sig bero på att de bara\r\näter kravmat och inte får i sig de här restsubstanserna.\r\nDet är i alla fall en mycket intressant diskussion.\r\nDet är lätt att vi i Sverige slår oss för bröstet och\r\nsäger att vi är bra, och vi är väldigt duktiga på att\r\nminska bakterier. Vi är duktiga på att ha håll på cam-\r\npylobacter, vi är duktiga på att informera människor\r\nom hur de ska göra. Visst har det förekommit en del\r\nfall. Vi hade ju ett i Tierp häromsistens som faktiskt\r\nockså orsakade dödsfall. Det visade sig att man ändå\r\ngjorde fel när man kylde mat.\r\nEn annan fråga som jag också tycker tillhör hel-\r\nheten är att allt färre tillagningskök finns ute i kom-\r\nmunerna i dag på daghem och skolor, vilket innebär\r\natt man också där börjar få en ökad risk därför att\r\nmaten varmhålls på ett felaktigt sätt. Det här måste\r\nockså läggas in i den helhetssyn som vi ska ha.\r\nJag skulle önska att vi fick färre larm över tiden.\r\nTyvärr tror jag att vi kommer att få fler larm över\r\ntiden, för jag tycker att vi kan se en viss nonchalans\r\nmot detta.\r\nDen här debatten är viktig för att just slå fast att\r\nför att vi ska kunna behålla en hög livsmedelssäkerhet\r\nmåste detta diskuteras hela tiden. Frågan måste hållas\r\nlevande hela tiden.</pre><pre>Anf.  15  Jordbruksminister MARGARETA\r\nWINBERG (s):\r\nFru talman! Ja, jag tror också att vi kommer att få\r\nfler larm över tiden, för i och med att vi blir allt duk-\r\ntigare på att finna olika saker, göra analyser osv.\r\nkommer denna riskinformation att nå ut till medbor-\r\ngarna, naturligtvis. Men desto viktigare tycker jag då\r\natt det är att man kan riskvärdera på ett korrekt sätt.\r\nJag ska ta ett exempel. För ett år sedan hade vi\r\nunder det svenska ordförandeskapet en väldigt häftig\r\ndiskussion om BSE, de galna korna, och dess mänsk-\r\nliga variant, Creutzfeldt-Jakobs sjukdom. Det gjordes\r\notroliga ansträngningar både ekonomiskt, regelmäs-\r\nsigt och på annat sätt inom EU för att komma till rätta\r\nmed detta. Man eldade upp djuren, och vi skapade ett\r\nregelverk som blev otroligt kostsamt för länderna.\r\nDetta gjordes därför att köttkonsumtionen minskade, i\r\nTyskland med så mycket som 70 %. Samtidigt vet vi\r\natt sedan 1986 har drygt hundra personer i världen\r\navlidit av denna mänskliga variant av BSE. På bara\r\nett år är det i ett av medlemsländerna mer än tusen\r\npersoner som dött av salmonella. Men det är man inte\r\nberedd att ta i med hårdhandskarna mot.\r\nDet här tycker jag visar hur fel det kan bli när man\r\ninte gör en korrekt riskvärdering. Miljöpartiet tillhör\r\nju för övrigt de som ville gå ännu hårdare fram när\r\ndet gällde testen av BSE, så ni har er del i det här.\r\nJag delar uppfattningen när det gäller varmhåll-\r\nning, att varje skola borde ha sitt eget tillagningskök.\r\nDet är i och för sig en kommunal fråga, men ett av\r\nmina interna mål för politiken är att se till att barn\r\noch unga får bra mat, och det kan man göra om man\r\när politiker genom skolmåltiden, som är ett av mina\r\nprioriterade områden. Jämfört med hur det var 10-15\r\når tillbaka i tiden tycker jag att skolmaten i dag är\r\nväldigt mycket annorlunda och väldigt mycket bättre.\r\nSedan delar jag inte uppfattningen att den största\r\nförändringen sedan 50-talet är kemikaliseringen. Det\r\nhar skett många andra förändringar. Ta en sådan sak\r\nsom att i stället för att röka eller salta mat fryser vi i\r\ndag in mat. Det är bättre för folkhälsan. Sedan finns\r\ndet naturligtvis saker som är sämre i dag. Vi stressar\r\nmer, vi äter mer fet mat, vi äter snabbmat osv., så det\r\nfinns många faktorer som gör att vi rent hälsomässigt\r\nhar det sämre i dag än vi hade på 50-talet. Men med\r\nett vetenskapligt synsätt är maten trots detta säkrare i\r\ndag än den var på 50-talet.\r\nSå fick jag också en fråga som handlar om hur\r\njordbrukspolitik, kemikalieanvändning och annat kan\r\nsamverka. Det är klart att det ska vara en  samverkan,\r\noch det sker ju allra bäst genom att våra myndigheter\r\nhar ett nära och gott samförstånd och en bra relation.\r\nDet gav mötet för 14 dagar sedan en vittnesbörd om,\r\natt de samverkar väldigt bra. I det här fallet handlade\r\ndet om Livsmedelsverket och Folkhälsoinstitutet, som\r\nhade en nära relation för att klara ut konstigheter och\r\ndärmed skapa en bättre folkhälsa.</pre><pre>Anf.  16  GUDRUN LINDVALL (mp):\r\nFru talman! I och med detta får jag tacka för den\r\nhär interpellationsdebatten. Jag delar uppfattningen\r\natt en del av de stöd som har gått ut i samband med\r\nBSE-krisen naturligtvis snarare är stöd till en skärrad\r\nnäring än något annat. Vi vet ju också hur jordbruks-\r\npolitiken ser ut inom EU. Det behöver vi inte diskute-\r\nra här. Den innehåller ibland ganska mycket konstig-\r\nheter.\r\nVad den här debatten inte har fokuserat på, vilket\r\njag tycker är lite synd, är allergier. Jag tror faktiskt att\r\nvi måste fundera lite grann på frågan om allergier och\r\nmat. Jag skulle också önska att jordbruksministern\r\ntog initiativ till att få ett nytt halveringsmål för be-\r\nkämpningsmedel. Den minskning som har skett har\r\ntill stor del berott på att det behövs mycket mindre av\r\nde kemikalier som nu används, de s.k. lågdosprepa-\r\nraten, eftersom de är mycket giftigare, vilket i sig är\r\nett problem.\r\nDet står också ett problem bakom dörren, nämli-\r\ngen EU:s positiv-lista. Det finns en risk när det gäller\r\nen hel del av de gifter som vi i dag finner i grundvatt-\r\nnet och som är mycket otäcka. Man har dokumenterat\r\natt de är cancerframkallande. Det finns en risk för att\r\nde kommer tillbaka. Här hoppas jag att regeringen\r\nkommer att vara mycket aktiv och se till att dessa\r\nkemikalier inte tillåts i Sverige. Annars står vi inför\r\nen ny diskussion som vi måste ta.\r\nJag hoppas också att det intresse som fanns för\r\nnågra år sedan för genmanipulerade livsmedel har\r\nkommit av sig lika mycket som det verkar. Jag tror att\r\nden introduktionen också kommer att öppna för allt-\r\nmer användning av bekämpningsmedel.\r\nDet är intressant att konstatera att jordbruksmi-\r\nnistern och jag tillhör den första generation som är\r\nuppfödd på den här typen av mat. Jag kan tyvärr säga\r\natt jag har ganska många bekanta som har drabbats av\r\ncancer i olika former. Vi är den första kemikaliserade\r\ngenerationen, om man får säga så. Vi får väl se hur\r\nlänge vi lever. Det kanske är vi som kommer att bli\r\nbeviset för att den här livsstilen inte riktigt håller.\r\nTack för debatten!</pre><pre>Överläggningen var härmed avslutad.</pre><pre>5 §  Svar på interpellation 2001/02:344 om av-\r\nveckling av försvarsmateriel</pre><pre>Anf.  17  Försvarsminister BJÖRN VON SY-\r\nDOW (s):\r\nFru talman! Ola Karlsson har i samband med av-\r\nvecklingen av försvarsmateriel frågat mig om vilka\r\nåtgärder jag vidtar för att avvecklingen av\r\növerskottsmateriel leder till största möjliga netto för\r\nstaten och skattebetalarna.\r\nFörst vill jag beklaga att den här debatten har för-\r\ndröjts. Skälet är att överlämnandet av interpellationen\r\ntill Försvarsdepartementet fördröjdes några dagar.\r\nDetta ledde till att jag och Ola Karlsson inte kunde\r\nfinna en debattdag som passade både mig och honom.\r\nI sakfrågan vill jag erinra om att jag den 14 mars i\r\når var här i kammaren och informerade om avveck-\r\nlingen av övertalig materiel hos Försvarsmakten och\r\natt jag då redovisade helhetsbilden av denna kom-\r\nplexa fråga.\r\nI ett första steg bedömer Försvarsmakten insatsor-\r\nganisationens, vari hemvärnet ingår, behov av materi-\r\nel utgående från dess uppgifter och verksamhet. Där-\r\nefter klassificeras resterande materiel som överskott\r\noch avvecklas. Överlåtelse av försvarsmateriel är ett\r\nmyndighetsansvar, och Försvarsmakten axlar detta\r\nansvar väl. Den analys myndigheten gjort med ut-\r\ngångspunkt i regeringens inriktning och de krav som\r\nställs på avvecklingsarbetet har resulterat i en strategi\r\nför försäljning av övertalig materiel. I analysen har\r\nmyndigheten vägt in att både lagen om statsbudgeten\r\n(1996:1059) och förordningen om överlåtelse av\r\nstatens lösa förnödenheter (1996:1191) ställer krav på\r\naffärsmässig försäljning.\r\nOla Karlsson bedömer att vald metod för utför-\r\nsäljning begränsat antalet köpare. Försvarsmakten vill\r\nhävda motsatsen. Resultatet av den valda metoden har\r\nvarit att ett stort antal anbudsgivare visat intresse för\r\nde första försäljningsomgångarna. Det faktum att det\r\nförekommit såväl nationella som internationella an-\r\nbudsgivare har visat på en stor mängd och bredd av\r\nspekulanter. Metoden har främjat konkurrensen och\r\nmöjligheterna till intäkter för staten.\r\nMyndigheten utvärderar och drar erfarenheter ef-\r\nterhand som avvecklingen fortskrider och vidtar suc-\r\ncessivt förändringar för att förbättra den valda meto-\r\nden. Inför den senaste försäljningsomgången, num-\r\nmer två i ordningen, erbjöds exempelvis materielen i\r\ntvå delar, en del som innehöll fordon och arbetsma-\r\nskiner och en del som bl.a. innehöll kläder och tross-\r\nmateriel. Försvarets materielverk har publicerat utbu-\r\ndet på sin hemsida på Internet och redan under den\r\nförsta veckan den låg ute noterades drygt 150 besök\r\nper dygn. Försäljningsomgången innehöll denna gång\r\ningen materiel som är klassad som krigsmateriel,\r\nvilket också bedömts öka antalet möjliga köpare.\r\nMyndighetens avsikt är att efterhand som värdefulla\r\nerfarenheter dras fortsätta införa eventuella föränd-\r\nringar inför de försäljningsomgångar som följer.\r\nYtterligare förändring som myndigheten genom-\r\nfört är att antalet terminalplatser som utnyttjas som\r\nuppsamlingsplatser har ökats. Detta har genomförts\r\nför att minimera transportkostnaderna.\r\nDelar av den första försäljningsomgångens mate-\r\nriel auktionerades ut till allmänheten i Norrköping\r\nden 23 mars av köparen, det engelska företaget JT\r\nLeavesley Limited. Intresset för materielen var stort\r\noch auktionen besöktes av uppskattningsvis 10 000\r\npersoner. Det är sannolikt att man även i kommande\r\nförsäljningsomgångar kommer att sälja vidare genom\r\nkommande köpares försorg.\r\nFru talman! Växlingen till det nya försvaret pågår\r\nnu för fullt, och jag utgår från att Försvarsmakten\r\nkommer att bedriva verksamheten så att avvecklingen\r\ngenomförs på ett för Försvarsmakten och staten\r\nsammantaget bra och rationellt sätt.\r\nMot bakgrund av vad jag tidigare har sagt och mot\r\nvad jag har redovisat här i dag anser jag att avveck-\r\nlingen genomförs på ett effektivt sätt, och jag ser i\r\ndag inget behov av att regeringen vidtar några åtgär-\r\nder för att förändra avvecklingen.</pre><pre>Anf.  18  OLA KARLSSON (m):\r\nFru talman! Jag ska börja med att tacka statsrådet\r\nför svaret, bl.a. av den anledningen att jag tycker att\r\nsvaret ger mig rätt i stora delar. Skälet till att jag har\r\nställt den här interpellationen är att jag är bekymrad\r\növer Försvarsmaktens utförsäljning av överflödigt\r\nförsvarsmateriel. Jag menar att statens och skattebe-\r\ntalarnas egendom ska försäljas på ett sätt som ger\r\nstörsta möjliga netto till staten och därmed till skatte-\r\nbetalarna. Jag har därför varit mycket kritisk till den\r\nmetod som man har valt, dels att klumpa ihop allt\r\nmateriel till en mycket stor post varje gång man säl-\r\njer, dels att man, när man klumpar ihop, blandar\r\nkrigsmateriel och övrigt materiel. Det begränsar an-\r\ntalet köpare.\r\nNu säger statsrådet i sitt svar först att det här inte\r\nbegränsar antalet köpare. På nästa sida i svaret kon-\r\nstaterar han att numera ska man dels dela upp för-\r\nsvarsmaterielen i fler poster, dels särskilja krigsmate-\r\nrielen från annan materiel därför att det ökar antalet\r\nköpare.\r\nJavisst, så är det. Är det så att man gör fler poster,\r\natt man fördelar materiel i olika kategorier, öppnar\r\nman för fler köpare och därmed för ett bättre netto för\r\nstaten. Fler köpare gör det alltså möjligt för fler att\r\nvara med och bjuda. Därmed ökar möjligheterna att\r\nfå ett bra netto till staten.\r\nDet här svaret visar också, tycker jag, att frågan\r\nom nettot för staten och skattebetalarna inte har varit\r\nuppe för övervägande på departementet.\r\nDet man har funderat över är uppenbarligen hur\r\nman snabbt ska kunna avveckla materielen till så låg\r\nkostnad som möjligt för staten. Man verkar inte ha\r\nfunderat över hur det ska leda till ett netto för skatte-\r\nbetalarna.\r\nJag tolkar ändå svaret som att det är en förändring\r\npå väg. Nu fördelar man materielen i större poster.\r\nMan säruppdelar materielen och skiljer på krigsmate-\r\nriel och övrig materiel, för man inser att det ger fler\r\nköpare och att det också kan ge mer pengar till staten.\r\nFru talman! Än en gång vill jag tacka ministern\r\nför svaret.</pre><pre>Anf.  19  Försvarsminister BJÖRN VON SY-\r\nDOW (s):\r\nFru talman! Det är positivt att Ola Karlsson tycker\r\natt utvecklingen går åt rätt håll.\r\nJag har i min redovisning för kammaren pekat på\r\natt detta är en oerhört stor förändring, och myndig-\r\nheterna, både Försvarsmakten och Försvarets materi-\r\nelverk, ska lära sig av erfarenheterna. Det är därför\r\nglädjande och, hoppas jag, framgångsrikt att man nu\r\ngör ett försök med en något annan försäljningsord-\r\nning.\r\nJag vill egentligen inte skapa någon ytterligare\r\nkonflikt med interpellanten, men jag vill fästa upp-\r\nmärksamheten vid - och det gjorde jag redan i dis-\r\nkussionen här i kammaren - att det avgörande är\r\nkravet på affärsmässighet. Det betyder att det är flera\r\nolika faktorer som ska vägas in i ett slutligt resultat av\r\nhela försäljningsverksamheten, ekonomiskt sett.\r\nVi bör naturligtvis hålla ögonen på att det blir en\r\nbra konkurrens som kan leda till bra bruttointäkter för\r\nstaten, statsverket. Men vi måste också väga in kost-\r\nnaderna för verksamheten. I kostnaderna för att orga-\r\nnisera avvecklingen ingår inte minst många civila\r\nanställda som egentligen är omöjliga att ersätta, för\r\nde har en sådan hög kunskap. Det handlar om kostna-\r\nderna för själva försäljningen. Det handlar om möjli-\r\nga besparingar i förrådshyra och om ledtider m.m. Jag\r\nkan nämna att vi på Försvarsdepartementet från För-\r\nsvarsmakten har fått uppgiften att förrådshyran för\r\nenbart överskottsmaterielen uppgår till ca 2 miljoner\r\nkronor om dagen.\r\nVad jag vill ha sagt med detta är: Ja, statsmakter-\r\nna är intresserade av ett netto. Men bruttointäkter\r\nframbragda genom en vettig konkurrens i det man\r\nkan kalla för grossistledet ska vägas mot de kostnader\r\nsom statsverket har för att kunna leverera materielen\r\noch för att kunna avveckla de kostnader man har för\r\nförrådsverksamheten. I den meningen är vi självklart\r\nintresserade av ett netto.</pre><pre>Anf.  20  OLA KARLSSON (m):\r\nFru talman! Sedan föregående debatt i kammaren\r\när jag väl införstådd med att kostnaderna för avveck-\r\nlingen har varit viktiga för departementet, liksom\r\nledtiderna, förrådshyran och mycket annat. Därför\r\nbegränsade jag min fråga i interpellationen till att\r\nhandla om vad statsrådet tänkte göra för att se till att\r\navvecklingen skulle leda till ett så stort netto som\r\nmöjligt. Det var också för att se om departementet har\r\nfunderat över och gjort något för att se till att nettot\r\nska bli så stort som möjligt. På den frågan är svaret\r\nganska otydligt. Man fördubblar i och för sig antalet\r\nposter, man skiljer krigsmateriel från övrig materiel\r\nosv. för att öka antalet möjliga budgivare och köpare\r\noch därmed öka intäkterna. Men i övrigt verkar man i\r\ndepartementet över huvud taget inte ha reflekterat\r\növer hur man ska öka nettot för verksamheten.\r\nDet är möjligt att jag, som kommer från landet\r\noch är van vid lantbruk och bonderiverksamhet, tyck-\r\ner att det känns mer naturligt att göra som när man\r\nska sälja en gård med alla dess inventarier. Då bjuder\r\nman inte ut allt i en post utan i flera. Man kanske hyr\r\nin en auktionist som håller i att sälja muttrar, skruvar\r\noch spikar och som delar upp det i olika fyndlådor\r\noch hinkar. Man säljer traktorn för sig och tröskan för\r\nsig. Jag tror definitivt att om man blandar ihop skru-\r\nvarna och bultarna med traktorn, korna, skördetrös-\r\nkan och fastigheten leder det inte till största netto för\r\nden som säljer sin gård.\r\nDet är möjligt att det här sätter att resonera är för\r\npraktiskt för att riktigt passa på ett departement här i\r\nStockholm, men jag tror ändå att det finns en poäng\r\ndär. Öppnar man genom att ha flera poster gör man\r\ndet möjligt för fler människor att bjuda på just de\r\ndelar som de är intresserade av. Slår man ihop allt till\r\nen post är det väldigt få som kan vara med och bjuda\r\npå det. Därmed förlorar staten och skattebetalarna på\r\ndet.\r\nNu ser jag av svaret att det är en förändring på\r\nväg. Den förändringen välkomnar jag. Men jag tror\r\natt staten och skattebetalarna hade vunnit på att de-\r\nbatten hade kommit något tidigare och om vi hade\r\nfått förändringen något tidigare.</pre><pre>Anf.  21  Försvarsminister BJÖRN VON SY-\r\nDOW (s):\r\nFru talman! Jag vill ånyo betona att jag egentligen\r\ninte vill gå in i någon större eller djupare kritisk dis-\r\nkussion med interpellanten, för interpellanten är vän-\r\nlig nog att peka på att myndigheterna tillgodoser\r\nmycket av vad han är ute efter. Jag välkomnar den\r\nverksamhet som myndigheterna har.\r\nJag vill ändå säga att jag förstår många männi-\r\nskor, särskilt ute på landet naturligtvis, som har den\r\nerfarenhet som Ola Karlsson nämner, nämligen hur\r\ndet går till vid auktioner när en gård ska byta ägare\r\neller när man lägger ned verksamheten och en massa\r\ninventarier ska säljas. Det är klart att många, särskilt\r\npå landsbygden och i landsorten, ser på det och tänker\r\natt det väl kunde vara så också när det gäller försva-\r\nrets materiel. Där finns traktorer, och där kanske kan\r\nfinnas en massa viktiga och bra saker som kan vara\r\nnyttiga att ha. Samtidigt är det just där den stora\r\nskillnaden ligger.\r\nDet är sådana enorma volymer, och de är förråds-\r\nställda på ett helt annat sätt än på en gård. Materielen\r\när i princip förrådsställd, ursprungligen i mobiliser-\r\ningsförråd, och den ska tas därifrån. Därefter ska man\r\nbedöma om den ska till insatsorganisationen, hem-\r\nvärnsförbanden, om den ska hamna hos någon av\r\ndem som får materiel som gåvor osv., innan det slut-\r\nligen ska ske en bedömning av vad som ska kunna gå\r\ntill försäljning - dvs. till vad vi kan kalla för gross-\r\nistledet. Allt detta kostar, och det kostar att ha perso-\r\nnal som är anställd vid Försvarsmakten eller Materi-\r\nelverket.\r\nJag hoppas att den här debatten, om den förs vida-\r\nre till Dalarna eller andra delar av landet, kan leda till\r\natt man inser att det inte riktigt går att överföra så\r\nenkelt som Ola Karlsson vill göra gällande. Det är\r\nenorma volymer, det är en systematik i valet av vem\r\nsom ska få materialen, och slutligen är det förenat\r\nmed stora kostnader att genomföra hela denna av-\r\nvecklingsprocess.\r\nDet hindrar ändå inte att jag välkomnar den ut-\r\nveckling som myndigheterna nu har gått in för. Jag\r\nkan nämna att mina medarbetare har sagt mig att det\r\nden här gången - i början av maj - är fler som har\r\nbjudit på det utbud som finns. Min förhoppning är att\r\ndet ska bli goda bruttointäkter, att det ska bli ett bra\r\nnetto för statsmakterna och, vilket är inte minst vik-\r\ntigt, att allmänheten ska erbjudas nya möjligheter att\r\nköpa av grossisterna, om vi kallar dem så. Jag hoppas\r\natt därigenom den materiel som är lämplig för att\r\nkomma ut i det civila samhället också kommer ut.</pre><pre>Anf.  22  OLA KARLSSON (m):\r\nFru talman! Jag börjar nu förstå att det här är en\r\nutomordentligt besvärlig process, även om jag inte\r\nriktigt förstår delar av besvärligheterna. Oavsett om\r\nmaterielen är förrådsställd eller inte eller om detaljer-\r\nna är  fördelade på hundratals förråd måste hantering-\r\nen genomföras oberoende av vilken metod som väljs\r\nför själva grossistförsäljningen.\r\nMånga lantbrukare tar in en professionell försälja-\r\nre genom att anlita en auktionsfirma eller genom att\r\nskicka materielen till en insamlingsauktion. En pro-\r\nfessionell får hantera själva försäljningsdelen. Här har\r\nFörsvarsmakten valt att hantera detta själv genom att\r\nklumpa ihop all materiel som ska försäljas i en post -\r\nnumera två - och sedan låta folk bjuda på denna.\r\nJag menar att om professionella försäljningsmed-\r\nhjälpare hade tagits in hade man sannolikt kommit\r\nfram till att ha fler poster. Det skulle ha lett till fler\r\nköpare och fler intressenter. Jag tror t.ex. att den\r\nengelska firman inte gick back på sitt tilltag med en\r\noffentlig auktion utan snarare att firman tjänade\r\npengar på en professionell försäljning. Varför kan\r\ninte staten använda fler professionella försäljare i sin\r\navvecklingshantering?</pre><pre>Överläggningen var härmed avslutad.</pre><pre>6 §  Svar på interpellationerna 2001/02:387 och\r\n463 om folkbildningens framtid</pre><pre>Anf.  23  Utbildningsminister THOMAS\r\nÖSTROS (s):\r\nFru talman! Willy Söderdahl har frågat vad jag\r\navser att göra för att folkbildningens möjligheter att\r\nfullfölja sin verksamhet ska kunna säkerställas samt\r\nhur jag ser på folkbildningens roll i framtiden, särskilt\r\nmed avseende på folkhälsoarbetet, demokrati- och\r\nintegrationsfrågorna.\r\nBirgitta Sellén har frågat vilka åtgärder jag avser\r\natt vidta för att folkbildningens betydelse och roll i\r\nsamhällsarbetet utvecklas, om jag ser behov av ytter-\r\nligare åtgärder för att förtydliga kommunernas ansvar\r\nför de principer som formats i vår nationella folkbild-\r\nningspolitik samt om jag är beredd att prioritera an-\r\nslaget till folkbildningen.\r\nDå frågorna är närbesläktade besvarar jag båda\r\ninterpellationerna i ett gemensamt svar.\r\nFolkbildningen är av stort nationellt intresse och\r\nen betydelsefull aktör för att förverkliga människors\r\nmöjligheter till livslångt lärande. En aktiv folkbild-\r\nningsrörelse bidrar till att stärka och utveckla demo-\r\nkratin och ger enskilda människor möjlighet till kun-\r\nskap, personlig utveckling och kulturupplevelser.\r\nDetta markerade regeringen också tydligt i proposi-\r\ntionen om vuxnas lärande som presenterades för\r\nriksdagen i februari förra året. Verksamheten som\r\nsker i studieförbund och folkhögskolor är viktig i vårt\r\nsamhälle, och dessa krafter måste tas till vara. Därför\r\när jag bekymrad över konsekvenserna av de sjunkan-\r\nde bidragen från kommuner och landsting till folk-\r\nbildningen som Folkbildningsrådet pekar på i sin\r\nårsredovisning.\r\nAtt flera kommuner och landsting skär ned ansla-\r\ngen till folkbildningen är djupt beklagligt, särskilt\r\nmot bakgrund av att detta minskar möjligheter för\r\nmänniskor att utvecklas genom ett livslångt lärande.\r\nDet statliga bidraget till folkbildningen har ökat något\r\nutöver kompensation för konsumentprisindex sedan\r\nden socialdemokratiska regeringen tillträdde. En stor\r\nneddragning av statsbidragen till folkbildningen\r\ngenomfördes dock av den borgerliga regeringen i\r\nbörjan av 1990-talet.\r\nFolkbildningen är ett nationellt ansvar som delas\r\nav staten, kommunerna och landstingen. Kommuner-\r\nnas och landstingens bidrag till studieförbund och\r\nfolkhögskolor är en viktig del i finansieringen, men är\r\nett frivilligt åtagande. Som ett led i utvecklingen av\r\nden egna kommunen eller regionen har kommuner\r\noch landsting ett eget ansvar för och intresse av att\r\nfortsätta att stödja folkbildningen, men de är själv-\r\nständiga i sina beslut. Genom att minska eller helt dra\r\nin sitt stöd till studieförbund och folkhögskolor med-\r\nverkar kommuner och landsting till att utarma sin\r\negen region socialt, kulturellt och kunskapsmässigt.\r\nStaten varken kan eller bör emellertid åta sig att\r\nkompensera studieförbund eller folkhögskolor för\r\ninkomstbortfall från andra bidragsgivare.\r\nStatens stöd till folkbildningens organisationer\r\nsyftar till att bevara och utveckla folkbildningens\r\negenvärde: friheten, frivilligheten, idéstyrningen och\r\nsjälvständigheten. I 1998 års folkbildningsproposi-\r\ntion, som utarbetats på grundval av 1994 års statliga\r\nutvärdering av folkbildningen, framhölls att förutsätt-\r\nningen för att folkbildningen ska kunna fylla de\r\nfunktioner som följer av detta är \"att den kan styras\r\nav sin egen idé, sätta sina egna mål, vara oberoende\r\nav politiska och ekonomiska maktgrupper och inte\r\ntvingas till kommersialisering eller anpassning till\r\nspecifika samhälleliga krav för att hävda sin verk-\r\nsamhet\". Detta äger fortfarande giltighet.\r\nGenom folkbildningen öppnas möjligheter till\r\nkunskapssökande för var och en utifrån egna erfaren-\r\nheter och längs egna vägar, utan begränsningar i form\r\nav krav på resultat och utan uteslutningsmekanismer.\r\nSjälvbildning och självorganisering har gett oss starka\r\nsjälvständiga människor och folkrörelser som har\r\npåverkat samhället och stärkt demokratin. Genom sin\r\nmetodik, humanistiska grundsyn och starka deltagar-\r\ninflytande stimulerar folkbildningen många männi-\r\nskor att inleda ett aktivt kunskapssökande.\r\nFolkbildningen har genom sin form, särart och sitt\r\ninnehåll viktiga uppgifter att fylla i ett samhälle\r\npräglat av det livslånga lärandet. Behoven av förståel-\r\nse, eftertanke, kunskap och insikt för att kunna påver-\r\nka samhället och sina egna livsvillkor blir allt större.\r\nDemokratin kräver aktiva, solidariska och engagerade\r\nmänniskor som skapar ett samhälle som gynnar oss\r\nalla. Folkbildningens grundläggande värderingar och\r\narbetssätt är viktiga faktorer för en sådan utveckling\r\nav demokrati, sammanhållning och jämlikhet.\r\nEnligt det förhållande mellan staten och folkbild-\r\nningen som etablerades för ett tiotal år sedan prövas\r\nstatens ekonomiska stöd på grundval av återkomman-\r\nde utvärderingar. En sådan inleddes i september förra\r\nåret och ska redovisas i mars 2004. Det blir då aktu-\r\nellt att åter pröva omfattningen av statens bidrag. I\r\nsyfte att bredda beslutsunderlaget med ett samlat\r\ndokument om folkbildningens egen syn på sin framti-\r\nda roll och uppgifter, avser regeringen att ställa sär-\r\nskilda medel till Folkbildningsrådets disposition.</pre><pre>Anf.  24  WILLY SÖDERDAHL (v):\r\nFru talman! Jag vill börja med att tacka utbild-\r\nningsministern för svaret på interpellationen. Att vi är\r\ntvå stycken från olika partier som har velat uppmärk-\r\nsamma ministern om folkbildningens framtid visar att\r\ndet är en fråga av vikt. Jag tycker mig också kunna\r\nkonstatera att såväl vi interpellanter som utbild-\r\nningsministern har samma positiva grundsyn på folk-\r\nbildningens vikt för vårt samhälle. Jag har i min in-\r\nterpellation försökt att vidga synen på folkbildningens\r\nbetydelse genom att speciellt nämna dess roll vad\r\ngäller ett praktiskt demokratiarbete, det livslånga\r\nlärandet och folkhälsoarbetet.\r\nOm man som jag anser att det här är områden som\r\nde inom folkbildningen har visat att de på ett mycket\r\nkonkret och positivt sätt deltar i menar jag att man då\r\nmåste se finansieringen av verksamheten i ett vidare\r\nperspektiv. Det finns många som kan tjäna såväl\r\nmänskligt som ekonomiskt på en aktiv och väl funge-\r\nrande folkbildning. Jag skulle gärna vilja höra minis-\r\nterns tankar om denna vidgade syn och om den har\r\nnågon betydelse för finansieringen.\r\nUtbildningsministern säger i sitt svar att en ny ut-\r\nvärdering inleddes i september förra året och ska\r\nredovisas i mars 2004. Den ska sedan ligga till grund\r\nför omfattningen av statens bidrag. Jag har ingenting\r\nemot detta: Men är det tillräckligt? Som ansvarsför-\r\ndelningen ser ut i dag räcker det inte med att staten\r\nökar sin del med en blygsam summa varje budgetår.\r\nDet har hittills inte räckt till de ofrånkomliga prissteg-\r\nringarna och löneökningarna som folkbildningen dras\r\nmed.\r\nFram till den borgerliga regeringens neddragning-\r\nar och krisåren för kommuner och landsting i början\r\nav 90-talet fungerade den nuvarande ansvarsfördel-\r\nningen. Frågan är om man också i fortsättningen kan\r\ntro att den rådande ansvarsfördelningen ska fungera.\r\nJag är inte säker på att så är fallet. Vad anser utbild-\r\nningsministern om det?</pre><pre>Anf.  25  BIRGITTA SELLÉN (c):\r\nFru talman! Tack för svaret, utbildningsministern.\r\nMöjligheterna att utveckla de demokratiska idea-\r\nlen samt att växa och utvecklas genom bildning är\r\nviktiga faktorer i folkbildningen. När studiecirklarna\r\nstartades av Oscar Olsson 1902 var det just dessa\r\ntankar som var viktiga. De är minst lika viktiga i dag.\r\nUnder de 100 år som gått sedan starten är det oändligt\r\nmånga som kan vittna om hur de har växt när de har\r\nfått utbilda sig genom folkbildningens pedagogik. Det\r\nmåste vi ta till vara och värna. Det känns oerhört\r\nviktigt i dag, tycker jag, med tanke på att så många\r\nungdomar lämnar grund- och gymnasieskolan utan att\r\nha godkända kunskaper. Med hjälp av folkbildning-\r\nens pedagogik kan de inhämta dessa kunskaper.\r\nI dag ser vi många kommuner som skär ned på\r\nanslaget till folkbildningen. Riksrevisionsverket titta-\r\nde på detta och såg att kommunernas anslag har\r\nminskat från 75 kr till 56 kr bara på några år. I den\r\nundersökningen såg man också att en del kommuner\r\nhar tagit bort alla kommunala bidrag, t.ex. Lidingö,\r\nNacka och Salem, och dessutom att flera kommuner\r\när beredda att ta bort eller minska anslaget kraftigt\r\nunder de närmaste åren. Jag befarar att den utredning\r\nsom just nu pågår kommer att ge väldigt dystra siff-\r\nror.\r\nFru talman! Utbildningsministern säger i sitt svar\r\natt han är bekymrad över konsekvenserna av de sjun-\r\nkande bidragen och att det är beklagligt. Men vilka\r\nåtgärder är ministern beredd att vidta?\r\nVisserligen är det så, som Östros säger, att kom-\r\nmunernas och landstingens bidrag - landstingen har\r\nockså minskat sina anslag, om än inte lika mycket\r\nsom kommunerna - är frivilliga åtaganden, men för\r\nden skull anser jag att ministern bör ha några förslag\r\ntill åtgärder. Det måste väl gå att sätta sig ned vid ett\r\nkonferensbord och diskutera frågan med Kommun-\r\nförbundet och Landstingsförbundet, eller hur? Staten\r\nskulle kunna visa sin vilja genom att också höja sina\r\nbidrag, anser jag.\r\nEfter 1990-talets besparingar för att få rätsida på\r\nekonomin har staten nu ökat satsningarna på grund-\r\nskola och högskola. Däremot har folkbildningen fått\r\nstå tillbaka. Det är dessutom inte rimligt att folkbild-\r\nningen ska behöva avvakta den utvärdering som\r\nkommer 2004. Det innebär att pengar inte kan kom-\r\nma förrän tidigast 2005. Det är orimligt att parallellt\r\nmed att övrig vuxenutbildning utvecklas låta studie-\r\ncirklarna stå tillbaka och avvakta. Motsvarande sats-\r\nningar behöver också göras på studieförbunden.\r\nUtbildningsministern säger att de som minskar\r\neller drar ned sitt stöd medverkar till att utarma sin\r\nregion socialt, kulturellt och kunskapsmässigt. Det är\r\nen fråga som oroar mig också. Av den anledningen\r\nhoppas jag att den utredning som är i gång just nu\r\ntittar på vilka effekter det blir i kommuner som har\r\ntagit bort anslaget. Söker sig människor till grann-\r\nkommuner för att få folkbildning? I Stockholmsom-\r\nrådet måste det gå bra att studera detta eftersom ex-\r\nempelvis Lidingö och Salem redan har tagit bort\r\nbidraget.\r\nJag har tidigare tagit upp denna fråga med förra\r\nskolministern, och hon ansåg att det var av värde att\r\ntitta på vad som händer i dessa kommuner och vart\r\nmänniskorna söker sig för att få folkbildning. Jag\r\nundrar om ministern kommer att ta initiativ till att låta\r\nutredningen titta även på detta.\r\nVi båda interpellanter har lyft upp frågan om\r\nfolkhälsan. Jag har inte någon direkt fråga men har\r\nskrivit om detta i min interpellation. Men inte ett ord\r\nhar nämnts i svaret. Beror det på tidsbrist i första\r\ninlägget? Jag hoppas att det kommer mer i följande\r\ninlägg. Jag återkommer i alla fall till detta i mitt nästa\r\ninlägg.</pre><pre>Anf.  26  LARS HJERTÉN (m):\r\nFru talman! Jag kan instämma med interpellanter-\r\nna om utbildningsministerns positiva syn på folkbild-\r\nning. Jag delar den helt och fullt.\r\nVad jag funderar över är vad folkbildningen bety-\r\nder nu och i framtiden, som också berördes i den\r\nförsta interpellationen. Den folkbildning som vi har i\r\ndag grundades för många år sedan. Studiecirkeln är\r\n100 år gammal, och folkhögskolan är nästan 140 år\r\ngammal. Den grundas på ett fritt och frivilligt åtagan-\r\nde, som utbildningsministern också berörde. Redan\r\ntidigt har det också sagts att den syftar till allmän\r\nmedborgerlig bildning. Det är alltså fråga om inte\r\nbara utbildning, utan också bildning. Det är ett be-\r\ngrepp som ibland har tappats bort i ungdomsskolan.\r\nDemokratin är viktig. När man undervisar vuxna\r\nhar alla möjlighet att säga sin mening och komma\r\nmed de erfarenheter som de har från t.ex. arbetslivet,\r\nvilket är mycket värdefullt.\r\nDen humanistiska grundsynen är också viktig.\r\nNär vi fick den nya folkbildningen för elva år se-\r\ndan skrev den dåvarande skolministern, som var Gö-\r\nran Persson, följande: Om kommuner och landsting\r\ninte uppfyller de berättigade krav man kan ställa på\r\ndem måste vi titta på det på ett speciellt sätt i reger-\r\ningen. Man ska alltså inte bara konstatera att det inte\r\när bra att man drar ned bidrag, utan också säga att\r\nman kommer att göra någonting speciellt i så fall. Det\r\nsade Göran Persson för elva år sedan. Jag skulle vilja\r\nfråga om det gäller fortfarande.\r\nSedan säger utbildningsministern att statsbidragen\r\nminskade kraftigt under de borgerliga regeringsåren.\r\nSamtidigt fick vi ett nytt bidrag till folkhögskolan,\r\nsom kallades K-anslaget, i kompletteringspropositio-\r\nnen, vilket gjorde att det totala bidraget blev större än\r\ndet hade varit tidigare. Jag har själv erfarenhet av det.\r\nDet är ett kortsiktigt bidrag, liksom Kunskapslyf-\r\ntet är kortsiktigt. Vad folkhögskolan, som jag känner\r\ntill, framför allt behöver är mer långsiktiga beslut.\r\nMan kan alltså inte bygga upp en verksamhet med\r\nkompetenta lärare, elever och lokaler som håller ett år\r\neller två, utan man måste veta på lite längre sikt vad\r\nman har att hålla sig till.\r\nNär jag i dag på morgonen talade med en folkhög-\r\nskolerektor var han orolig över de snabba beslut som\r\nmåste fattas. Det särskilda anslaget, S-anslaget, dras\r\nned med 10 % i år och 17 % nästa år. Samtidigt har\r\nman nu fått reda på att man får ett nytt anslag, det s.k.\r\nSAGA-anslaget, som gäller framför allt aktivitetsga-\r\nrantin. De har redan sagt upp fem personer, av vilka\r\nflera är lärare, och nu ska man försöka återrekrytera\r\nfolk. Det är inte så lätt, därför att utbildningsmarkna-\r\nden är i dag lärarens marknad. En välutbildad lärare\r\nkan alltid få arbete. Då får man börja från början och\r\nförsöka rekrytera lärare.\r\nJag skulle vilja fråga utbildningsministern: Är det\r\ninte bra att ha lite mer långsiktiga beslut, även för\r\nfolkbildningen, så att de som arbetar inom folkbild-\r\nningen, inte minst lärarresurserna, vet att man kan\r\njobba med det här ytterligare 5-10 år och inte behö-\r\nver se sig om efter en ny tjänst, varje termin eller\r\nvarje läsår?\r\nJag vill avsluta med att säga att det finns en\r\ngemensam grundsyn i de här frågorna som jag tycker\r\när positiv. Jag inledde med att säga det också. Folk-\r\nbildningen spelar en stor roll. Rollen är annorlunda\r\nframöver, när väldigt många i den svenska befolk-\r\nningen har en högre grundutbildning än vad man hade\r\nför 20, 30 och 40 år sedan. Men jag tycker att folk-\r\nbildningen, inte minst folkhögskolorna, har anpassat\r\nsig ganska väl efter detta.</pre><pre>Anf.  27  Utbildningsminister THOMAS\r\nÖSTROS (s):\r\nFru talman! Det är med stor tillfredsställelse som\r\njag noterar att det finns ett så brett intresse för folk-\r\nbildningen i riksdagen från flera olika partier. Jag\r\nmenar att den tillhör vår demokratiska infrastruktur\r\noch är av yttersta vikt för att utveckla vårt samhälle i\r\ndemokratisk väg. Med den tradition som vi har, som i\r\nett internationellt perspektiv är väldigt stark, och med\r\nde aktiviteter som finns, där en förnyad folkbildning\r\nockså, som det visar sig på många håll i landet, lyckas\r\nattrahera väldigt många människor och deras enga-\r\ngemang och aktivitet, är den en mycket stor tillgång\r\nför oss, dels för människors egen utveckling, dels för\r\nsamhällets totala utveckling.\r\nDet är riktigt, som Birgitta Sellén säger, att stu-\r\ndiecirkeln firar 100 år och har icke förlorat i aktualitet\r\nunder den tiden. Snarare är det så, som jag tror att\r\nockså Willy Söderdahl var inne på, att i takt med att\r\nkunskapskraven ökar i vårt samhälle är folkbildning-\r\nens pedagogiska tradition ett oerhört viktigt redskap i\r\natt attrahera och rekrytera människor att börja gå\r\nkunskapsvägen. Det är viktigt i många olika sam-\r\nmanhang.\r\nDe erfarenheter vi har från Kunskapslyftet är att\r\nde gånger folkbildningen har kunnat vara med och\r\naktiverat sig har det visat sig fungera väldigt väl i\r\nfråga om att attrahera och locka de grupper som har\r\nallra längst att gå för att komma tillbaka till utbild-\r\nning.\r\nJag ser också ett antal nya utmaningar för folk-\r\nbildningen som är strategiskt viktiga. Det är t.ex. att\r\nfortsätta med rekryteringsarbetet. Vi går bl.a. in när\r\ndet gäller vuxenutbildningen i ett läge där det lokala\r\nengagemanget blir allt viktigare för att rekrytera nya\r\ngrupper till utbildning.\r\nJag ser att det är av största vikt att kommunerna i\r\nden fortsatta permanenta satsningen på Kunskapslyf-\r\ntet samverkar tätt med folkbildningsorganisationerna\r\noch andra folkrörelser för att nå de människor som är\r\ni störst behov av utbildning. Rekryteringsbidraget kan\r\nspela en väldigt stor roll där.\r\nFolkbildningen har också en stor utmaning i att\r\nutnyttja den nya tekniken. Vi gör stora satsningar på\r\ndistansutbildning inom högskolan med ett nytt nät-\r\nuniversitet. Hur ser folkbildningens möjligheter att\r\nanvända distanstekniken ut? Hur kan vi utveckla\r\nstudiecirkeln också den vägen, så att vi också kan\r\nlocka och attrahera grupper som har väldigt svårt att\r\nhinna med den traditionella formen av studiecirkel?\r\nJag ser också folkbildningen som en väldigt in-\r\ntressant samarbetspartner för engagerade högskolor i\r\nframtiden, när vi har infört den nya vägen in på hög-\r\nskolan - collegeutbildningen, där folkbildning kan\r\nsamverka med högskola för att bygga en bro till hög-\r\nre utbildning. Jag tror att folkbildning kan spela en\r\nväldigt viktig roll och bidra till brobygget, som be-\r\nhövs om vi ska kunna locka och attrahera fler att läsa\r\nallt längre utbildningar.\r\nFör att stimulera folkbildningsrörelsen att själv\r\nbeskriva hur den ser på framtiden, som ett underlag\r\nför diskussionen om framtida satsningar, kommer vi\r\natt fatta ett regeringsbeslut och se till att Folkbild-\r\nningsrådet får resurser för att skapa en folkbildning-\r\nens framsyn. Motsvarigheten har vi haft inom det\r\ntekniska området - teknisk framsyn. Näringsliv, fors-\r\nkare och högskolor deltog i ett arbete för att beskriva\r\nhur den tekniska utvecklingen ser ut på längre sikt.\r\nJag vill se motsvarande arbete inom folkbildningen,\r\nså att vi får fram visioner och bra underlag för att\r\ndiskutera framtidssatsningarna.\r\nDet är klart att det finns många svåra utmaningar\r\nför folkbildningen. En är att dess enda stadiga vän\r\nunder de senaste åren har varit staten, som har givit\r\nett starkt permanent stöd. Alltfler kortsiktiga stöd\r\nställer till det en del för folkbildningens framtidspla-\r\nnering.</pre><pre>Anf.  28  WILLY SÖDERDAHL (v):\r\nFru talman! Jag instämmer i mycket av det som\r\nutbildningsministern har tagit upp - framför allt i det\r\nhan tar upp om demokratiarbetet. Folkbildningen och\r\nfolkrörelserna är viktiga för demokratiarbetet. Där har\r\nvi en utmaning som inte bara gäller folkbildningen,\r\nmen just den kan faktiskt bidra. Det vet vi.\r\nJag tycker också att det är bra att utbildningsmi-\r\nnistern tar upp att folkbildningen är en mötesplats för\r\nmänniskor med väldigt olika erfarenheter, olika kön,\r\nolika åldrar och olika etnicitet. Få verksamheter i vårt\r\nsamhälle utgör den smältdegel som folkbildningen\r\nkan göra. Det vet vi alla. Det är det vi prisar här. Det\r\när därför vi vill att den ska fortsätta.\r\nJag är också glad över att utbildningsministern tar\r\nupp samverkan med högskolorna. Den frågan har jag\r\nförsökt driva vid tidigare tillfälle. Jag menar att infra-\r\nstrukturen finns. Varför inte utnyttja den? Det är man\r\npå gång med i och med collegeutbildningarna. Sådana\r\nhar vi bl.a. i Blekinge, som jag kommer ifrån. Där har\r\nman varit väldigt positiv. Ska vi få 50 % av befolk-\r\nningen högskoleutbildad måste vi utnyttja också den-\r\nna resurs.\r\nJag vill ta upp lite av det som Birgitta Sellén tog\r\nupp. Utbildningsministern säger att han är djupt be-\r\nkymrad över de sjunkande bidragen från kommuner\r\noch landsting, och att det är djupt beklagligt att de\r\nsjunker. Han hänvisar sedan till det kommunala själv-\r\nstyret och konstaterar att staten ingenting kan göra.\r\nJag tycker att det är en för defensiv hållning. Jag\r\nefterlyser en mer aktiv insats från statens eller från\r\nvår sida.\r\nUtbildningsministern hänvisar i svaret till 1998\r\nårs folkbildningsproposition, där det står så här: Den\r\nkan styras av sin egen idé, sätta sina egna mål, vara\r\noberoende av politiska och ekonomiska maktgrupper\r\noch inte tvingas till en kommersialisering eller an-\r\npassning till specifika samhälleliga krav för att hävda\r\nsin verksamhet. Jag är rädd för att dessa starka ord\r\nbörjar naggas i kanten. Redan nu finns det 300 färre\r\nstudieavdelningar, och det minskar tillgängligheten.\r\nDet slår lite olika geografiskt. Deltagaravgifterna har\r\nhöjts; det vet vi. Det minskar möjligheterna att delta\r\nför de människor som utbildningsministern själv\r\ntalade om.\r\nVerksamheten kommer att styras mer av och mot\r\nupdragsutbildning och annat som genererar inkoms-\r\nter. Det sker en styrning. Då gäller inte de fina orden i\r\n1998 års proposition.\r\nJag undrar om inte utbildningsministern ser en\r\nfara för att det som står i propositionen inte kan full-\r\nföljas om inte inkomsterna garanteras på ett mer sä-\r\nkert sätt.</pre><pre>Anf.  29  BIRGITTA SELLÉN (c):\r\nFru talman! Det är bra att utbildningsministern ser\r\nmånga möjligheter, för det gör även vi andra. Den\r\nnya tekniken tror också jag är väldigt bra just för\r\nfolkbildningen i framtiden.\r\nFolkhälsan hörde jag ingenting om i detta inlägg\r\nheller. Inom folkhälsoområdet är studiecirkeln en\r\noomtvistad och väl fungerande metod för att aktivera\r\nmänniskor. I måndags lyssnade jag på radion till hur\r\nman lyfte fram denna fråga. Alla är vi väl medvetna\r\nom den enormt stora sjukskrivningssiffra vi har i dag\r\noch att den ökar oroväckande. Under februari ökade\r\nden med 20 %, vilket innebär att 118 000 personer är\r\nsjukskrivna. De flesta är förhoppningsvis korttids-\r\nsjukskrivna, men vi vet också att många är sjukskriv-\r\nna långa tider och väntar på rehabilitering.\r\nVad har då detta med fortbildning att göra? Jo, fru\r\ntalman, genom att gå i en studiecirkel får man annat\r\natt tänka på. Det är positivt för ohälsan. Speciellt bra\r\när hantverkscirklarna. När man jobbar med exempel-\r\nvis lera måste man fatta en massa beslut. Vilken form\r\nska det ha? Vilken färg ska det ha? Hur stort ska det\r\nvara, osv.? Det gör att man får tankarna på annat än\r\nhur man mår, och sjukdomen kanske förträngs.\r\nKanhända kommer också den sjukskrivna till in-\r\nsikt om att han eller hon ska skaffa sig ett annat yrke\r\neller komplettera sin utbildning. Ett exempel på det är\r\nEfva Attling. Hon har startat en ny karriär. Hon gick\r\nen studiecirkel i silversmide. Jag kan tänka mig att\r\nhon tjänar mer på det i dag än på sin sång.\r\nI dag utbildar sig hantverkspedagoger för att hjäl-\r\npa folk som har drabbats av ohälsa genom att t.ex.\r\nleda studiecirklar.\r\nBeträffande folkhälsan och motionens positiva in-\r\nverkan på kroppen är det viktigt att det finns bra leda-\r\nre inom idrottsrörelsen. Jag kan inte undgå att ta upp\r\ndet i detta sammanhang. På senare tid har vi kunnat\r\nläsa väldigt oroande rapporter om att det är svårt att\r\nfå fram ledare inom idrotten. Det kan finnas flera\r\nolika anledningar till det. För några år sedan frystes\r\nanslagen till studieverksamheten. Något som drabba-\r\ndes var idrottsrörelsens studieförbund SISU. Det var\r\nett nytt förbund som inte hade hunnit upparbeta nå-\r\ngon stor verksamhet, vilket påverkade dess anslag på\r\nett negativt sätt. Frysta anslag innebar naturligtvis\r\nfärre studiecirklar. Det har lett till att man i dag inte\r\nkan ge lika många ledarutbildningar. Jag är alltså\r\nstarkt oroad när det gäller framtiden på detta område,\r\noch jag är intresserad av att veta hur ministern ser på\r\nden frågan.\r\nJag hörde ingenting om det problem som både\r\nWilly Söderdahl och jag har lyft fram, dvs. samtalen\r\nmed kommun- och landstingsförbunden. Det bör vara\r\nmöjligt att föra ett resonemang. Nog skulle det få stor\r\nbetydelse för kvaliteten om de avsatte pengar till\r\nfolkbildningen i framtiden.</pre><pre>Anf.  30  LARS HJERTÉN (m):\r\nFru talman! Jag tänkte på långsiktighet i beslut,\r\nsom är viktigt för t.ex. folkhögskolor, där det inte\r\nfinns någon huvudman som kan ställa upp från det\r\nena året till det andra. Låt oss jämföra med komvux.\r\nDär finns det ändå en kommun i bakgrunden. Folk\r\nsom sägs upp från en komvuxtjänst får nästan alltid\r\nerbjudande om att jobba på gymnasiet eller grund-\r\nskolan i samma kommun. Den möjligheten har inte\r\nfolkhögskolan. Uppsägna lärare ger sig ut på arbets-\r\nmarknaden, och man blir av med de lärarkrafterna.\r\nDet är alltså bra med långsiktiga beslut inom folk-\r\nbildningen.\r\nHögskolekontakter är förstås väldigt bra. En\r\ngrupp av oss var på Folkbildningsrådet häromkvällen.\r\nDär diskuterades vad som hade sagts vid ett besök på\r\nLunds universitet om folkhögskolelever som hade\r\nbörjat där. Det var både ros och ris. Jag tror inte att\r\nman ska gripa över ett alltför stort område, men en\r\nfolkhögskola ger den allra bästa grunden när det gäll-\r\ner konstnärlig utbildning inom högskolan. En mycket\r\nstor del av eleverna på musikhögskolorna och konst-\r\nhögskolorna har gått på folkhögskola. De har först\r\ngått ett par tre år på det estetiska programmet på\r\ngymnasieskolan och sedan kompletterat det med ett\r\npar år på folkhögskolan. Det är som regel en mycket\r\nbra grundutbildning.\r\nSedan gäller det kommunernas ansvar. När man\r\ntittade på Kunskapslyftet fann man att det var vissa\r\nkommuner som över huvud taget aldrig brydde sig\r\nom att det fanns folkbildning i kommunen, medan\r\nandra hade ett nära och gott samarbete. Då är det\r\nviktigt, menar jag, att det i de beslut som fattas skrivs\r\nin att folkbildningen och folkhögskolan finns som ett\r\nbra alternativ och att man inte glömmer det t.ex. i det\r\nregleringsbrev som alltid följer på ett beslut härifrån\r\nriksdagen och regeringen.</pre><pre>Anf.  31  Utbildningsminister THOMAS\r\nÖSTROS (s):\r\nFru talman! Jag avslutade mitt förra inlägg med\r\natt säga att det är staten som har varit folkbildningens\r\nbästa vän under senare år. Det är ju den nya verklig-\r\nhet som folkbildningen har fått leva i. Kommuner och\r\nlandsting har, tyvärr menar jag, i stor utsträckning\r\ndragit ned på sitt stöd till folkbildningen, men folk-\r\nbildningen har också i sig har varit så attraktiv att den\r\nhar blivit intressant för olika kortsiktiga satsningar\r\nfrån olika aktörer. Det kan vara alltifrån EU-projekt\r\ntill statliga insatser när det gäller att hantera en svår\r\narbetslöshetssituation eller liknande.\r\nDet är positivt att det finns ett sådant stort intresse\r\noch ett sådant förtroende för folkbildningen, men det\r\nblir ännu större fokus på att man, om man också i den\r\nmeningen ska lyckas vara en hjälpande hand till övri-\r\nga samhället, måste ha en bra basfinansiering. Jag vill\r\nändå peka på att jag inte tycker att det är så självklart\r\natt man från Moderaterna och Centern säger att man\r\nska gå till kommunerna och ta dem i örat för att de\r\nsparar på folkbildningen. Den riktigt stora besparing-\r\nen, som ju har varit väldigt besvärlig för folkbild-\r\nningen att hantera, genomfördes ju av Moderaterna\r\noch Centern i början av 90-talet. Det är ett naturligt\r\nsvar från kommunerna, om ni skulle komma med den\r\npropån, att man statligt reglerar detta.\r\nJag tar gärna upp ett samtal med kommuner och\r\nlandsting om hur vi kan fortsätta att utveckla folk-\r\nbildningen. Det gör jag gärna just i samband med att\r\nvi nu dels har den statliga utvärderingen, dels stimu-\r\nlerar ett eget arbete i folkbildningen för att man ska\r\nbeskriva de visioner som man har för framtiden -\r\ndetta för att vi ska ta reda på hur vi ska göra satsning-\r\nar i framtiden.\r\nDen utvärdering av folkbildningen som nu pågår\r\nhar ju ett brett mandat att titta på många olika aspek-\r\nter av folkbildningen. Jag ser det som självklart att\r\nman även tar med folkhälsoaspekten. Jag delar Sel-\r\nléns uppfattning att det naturligtvis kan vara stärkan-\r\nde på många sätt att delta i folkbildningen. Jag tror att\r\nen av de starkaste effekterna genom tiderna av folk-\r\nbildningen, förutom själva bildningen, är det stärkta\r\nsjälvförtroende som man har bidragit till hos tusentals\r\nenskilda människor, som sedan har fått kraft att gå\r\nvidare till nya utmaningar. Det är viktigt för ett sam-\r\nhälle med en fri folkbildning som har en förmåga att\r\nmöta människor på deras villkor och som har skaffat\r\nsig en tradition i att också slipa en pedagogik som\r\npassar väldigt många människor.\r\nDen fråga som Birgitta Sellén tar upp om idrotts-\r\nrörelsen känner jag väl till. Jag har också haft diskus-\r\nsioner med idrottsrörelsen om den. Den handlar mer\r\nom hur man internt, inom folkbildningsrörelsen,\r\nhanterar de egna resursfördelningssystemen. Jag\r\nmenar att det ska mycket till innan regering och riks-\r\ndag ska gripa in i de interna resursfördelningsbeslu-\r\nten, som man fattar. Vår tanke är att folkbildningen\r\nska stå fri att själv ha ett stort inflytande över sin egen\r\nverksamhet, men det är klart att idrottsrörelsens folk-\r\nbildning, och ledarutbildningen, är väldigt viktig för\r\nfolkhälsan, i och med att idrottsrörelsen är den rörelse\r\ni Sverige som kanske mest aktivt bidrar till att männi-\r\nskor faktiskt rör på sig och därmed mår bättre.</pre><pre>Anf.  32  WILLY SÖDERDAHL (v):\r\nFru talman! Vi har tagit upp demokrati. Vi har ta-\r\ngit upp folkhälsa. Jag skulle vilja ta upp en tredje\r\nviktig aspekt, nämligen integration. Det är ett pro-\r\nblem som vi brottas med i vårt samhälle. Återigen\r\nkan vi se att få verksamheter har klarat integrationen\r\npå ett sådant sätt som folkbildningen. Vid de studie-\r\nbesök som jag har gjort inom folkbildningen har man\r\nbekräftat detta. Olika erfarenheter är en tillgång - det\r\när ingen belastning - när man jobbar med folkbild-\r\nningsmetodik.\r\nJag tycker att det är positivt att höra att Folkbild-\r\nningsrådet får resurser för att formulera framtidsvi-\r\nsioner eller ett framtidsarbete. Jag tror nog ändå att\r\ndet måste ske i samverkan med finansiärerna, så att\r\nman tillsammans ska kunna se en framtid. Jag har\r\ningen färdig lösning på det här problemet, och det är\r\nkanske inte en åtgärd som är lösningen heller. Det är\r\nkanske ett antal sådana.\r\nSom tidigare sagts är en idé kanske att det ska\r\nvara medfinansiering. Staten satsar om kommunerna\r\noch landstingen satsar. Vilka positiva respektive\r\nnegativa effekter får en sådan modell? Jag vet inte,\r\nmen det kan vara värt att prova. Och med tanke på det\r\nvi har sagt om folkhälso-, integrations- och demokra-\r\ntiarbetet finns det fler intressenter - vi var inne på\r\nhögskolan - som kan utnyttja de möjligheter som\r\nfinns inom folkbildningen och som då också kan vara\r\nmed och finansiera det hela.\r\nJag har alltså ingen färdig lösning, men jag kan\r\ninte heller acceptera att vi bara väntar och ser på och\r\neventuellt gör någonting år 2004. Jag menar att staten\r\nmåste ta på sig ett ansvar för folkbildningen. Det\r\nbehöver inte nödvändigtvis betyda ökade utgifter,\r\nmen jag tycker att man skulle ta initiativ till att bilda\r\nen arbetsgrupp med representanter för folkbildningen,\r\nstaten, kommunerna och landstinget och eventuellt\r\növriga som tar sig an problemet med det delade an-\r\nsvaret. Utbildningsministern sade ju här att han kunde\r\ntänka sig att samtala med de här människorna eller de\r\nhär intressenterna. Jag hoppas att jag kan tolka det\r\nsom att det nu blir ett samtal mellan de här parterna.</pre><pre>Anf.  33  BIRGITTA SELLÉN (c):\r\nFru talman! Tänk att borgarnas regeringsperiod\r\nkom upp i dag också - jag förstod att den skulle göra\r\ndet. Men härtill var vi nödda och tvungna. Vi var\r\ntvungna att göra någonting åt den fruktansvärda ut-\r\nveckling som var - det är naturligtvis inte med glädje\r\ni hjärtat som man skär ned på utbildning och folk-\r\nbildning. På grund av detta skulle det vara anmärk-\r\nningsvärt att jag sade att vi ska ta dem i örat, som\r\nutbildningsministern sade. Det var inte riktigt så jag\r\nuttryckte mig, utan jag tyckte att man kunde sitta ned\r\nvid ett konferensbord och diskutera igenom frågan,\r\nför det här kommer att bli en stor och viktig fråga,\r\noch då är det viktigt att man har samtalat om den.\r\nDessutom kan jag lägga till att det var under den\r\nsenare delen av 90-talet som den väldigt negativa\r\nutvecklingen i skolan kom, och det är den som vi på\r\nnågot sätt nu måste möta. Jag sade bara för ett tag\r\nsedan att det individuella programmet i gymnasie-\r\nskolan är det tredje största, men nu börjar man se att\r\ndet är det näst största, så det är fruktansvärda siffror.\r\nMen jag tror ändå att vi har väldigt lika uppfatt-\r\nning om hur viktig folkbildningen är, att pedagogiken\r\njust stärker människornas självförtroende och gör\r\ndem till aktiva kunskapssökande, som verkligen är\r\nvärdefullt. Personligen är jag också starkt övertygad\r\nom att folkbildningen och dess pedagogik kommer att\r\nbetyda väldigt mycket just för alla dem som har läm-\r\nnat skolan och som inte har fullgoda kunskaper. De\r\nkommer att kunna gå i folkbildning och skaffa god-\r\nkända betyg genom att pedagogiken passar dem.\r\nDet märks också hur viktigt det är att värna om\r\nden egna hembygden i dag. Världens mittpunkt är det\r\nbästa. Det är precis där man bor. Det har växt upp\r\ntusentals nya bygderörelser under det senaste decen-\r\nniet, och hand i hand med det vill folk lära sig om sin\r\nbygds historia och om sin släkts rötter osv. I det avse-\r\nendet är studieförbunden väldigt värdefulla.\r\nUtbildningsministern sade avslutningsvis i sitt an-\r\nförande att man avser att ställa särskilda medel till\r\nFolkbildningsrådets disposition. Det är någonting\r\nsom jag gärna skulle vilja veta mer om, men det kan-\r\nske vi inte får i dag. Jag vet inte om ministern har\r\nnågon mer replik.</pre><pre>Anf.  34  Utbildningsminister THOMAS\r\nÖSTROS (s):\r\nFru talman! Regeringen kommer att återkomma\r\nmed just detta, hur vi konkret ska stimulera till det\r\nhär framtida, visionära arbetet. Det handlar om folk-\r\nbildningens framtid. Vi har den statliga utredningen,\r\nsom gör det utvärderande arbetet, som tittar på hur\r\nverksamheten har fortgått under de senaste åren och\r\nsom också har som uppdrag att titta just på hur vi ska\r\narbeta med den nya verklighet som folkbildningen\r\nfinns i.\r\nDen är inte alltid bara negativ. Det är en fördel för\r\nfolkbildningen att ha många intressenter kring sig,\r\nmen viktigt är att det finns en stat som är långsiktig\r\noch stabil och ser till att folkbildningen får goda re-\r\nsurser att vara fri och oberoende. Att det finns många\r\nsom vill använda sig av kunskapen är positivt.\r\nInom aktivitetsgarantin t.ex. ställer vi nu ganska\r\nstora resurser till folkbildningens förfogande för att\r\nhjälpa till med utbildningen för arbetslösa. De kan via\r\nfolkbildningen få den bildning och det självförtroende\r\nsom krävs för att kunna komma tillbaka till arbets-\r\nmarknaden. Det är bra för Sverige att vi har en stark\r\nfolkbildning som kan ställa upp med resurser i form\r\nav kunnigt folk och en bra tradition och att staten\r\nbetalar för det.\r\nDet är bekymmersamt att kommuner och lands-\r\nting har dragit ned på folkbildningen, men det är en\r\nfråga som jag tror kommer att bli alltmer aktuell\r\nockså för kommuner och landsting. Framtidsfrågorna\r\nför kommuner och landsting är i allt större utsträck-\r\nning kopplade till utbildningsfrågor. Då är folkbild-\r\nningen väldigt viktig för alla kommuner och landsting\r\nsom vill att deras område ska vara en kunskapsregion.\r\nJag tror att vi också kommer att kunna se en vändning\r\ndär i takt med att resurserna till kommunerna förbätt-\r\nras.\r\nSjälv är jag en varm vän av folkbildningen. Jag\r\nser den som en väldigt viktig del i svensk framtida\r\nbildnings- och utbildningspolitik.</pre><pre>Överläggningen var härmed avslutad.</pre><pre>7 §  Svar på interpellation 2001/02:388 om\r\nAkademiska Hus</pre><pre>Anf.  35  Utbildningsminister THOMAS\r\nÖSTROS (s):\r\nFru talman! Per Bill har frågat mig vad jag avser\r\natt göra för att kompensera universitet och högskolor\r\nför de kostnader som ligger i den vinst som Akade-\r\nmiska Hus AB levererar in till staten.\r\nAkademiska Hus AB bildades 1993 under den då-\r\nvarande borgerliga regeringen och har sedan starten\r\nhaft till uppgift att, som ett helägt statligt aktiebolag,\r\nutgöra ett alternativ bland andra som ägare och för-\r\nvaltare av fastigheter för universitet och högskolor.\r\nPå ett tidigt stadium beslutades att Akademiska\r\nHus AB skulle drivas utifrån marknadsmässiga vill-\r\nkor. Syftet med detta var att bygga in konkurrens i det\r\nstatliga lokalförsörjningssystemet och därigenom\r\nincitament för kostnadseffektivitet.\r\nI samband med att reformen genomfördes beräk-\r\nnades ett ersättningsbelopp som skulle täcka univer-\r\nsitetens och högskolornas lokalkostnader. Detta er-\r\nsättningsbelopp ingår som en del i den ersättning som\r\nlärosätena får för varje student. Därigenom kompen-\r\nseras universitet och högskolor för de kostnader som\r\ndagens lokalförsörjningssystem medför.\r\nEn viktig del i frågan som Per Bill tar upp är hu-\r\nruvida enskilda byggnader ska betraktas som ända-\r\nmålslokaler. I dessa fall använder sig parterna ofta av\r\nen kostnadsbaserad i stället för marknadsmässig hyra,\r\neftersom denna typ av byggnader vanligtvis inte har\r\nde alternativa användningsområden som krävs för att\r\nen normal marknadssituation ska uppstå.\r\nRegeringen kommer innan sommaren att tillsätta\r\nen parlamentarisk utredning som får till uppgift att\r\nutreda frågan om i vilka situationer som självkost-\r\nnadshyror är aktuella inom det statliga lokalbeståndet.\r\nDenna utredning bör kunna ge ett bra underlag för\r\nvilka principer som ska gälla för den framtida hyres-\r\nsättningen av ändamålsfastigheter vid universitet och\r\nhögskolor.</pre><pre>Anf.  36  PER BILL (m):\r\nFru talman! Jag börjar med lite historik. Akade-\r\nmiska Hus, som ju har funnits i ungefär tio år, skulle,\r\nsom man sade vid starten, ta ut självkostnadshyror för\r\nsina fastigheter. Så blev inte fallet, utan i stället tar de\r\ni dag ut fiktiva marknadshyror. De bryter därmed mot\r\nriksdagens beslut.\r\nUnder de år som gått har Akademiska Hus levere-\r\nrat in 2,1 miljarder kronor till staten. Bara under 2001\r\nuppgick inleveransen till 270 miljoner kronor. Man\r\nkan fråga sig om 270 miljoner kronor är mycket\r\npengar eller lite pengar. Det är t.ex. betydligt mer än\r\nde 213 miljoner som man avsätter till humanistisk\r\noch samhällsvetenskaplig forskning via Vetenskaps-\r\nrådet och inte så långt ifrån de 347 miljoner som\r\nVetenskapsrådet avsätter till medicinsk forskning.\r\nMan kan säga att 270 miljoner kronor från universitet\r\noch högskolor till statsbudgeten är mycket pengar.\r\nAv debatten som varit det senaste året tror jag att\r\nde flesta vet om att Akademiska Hus inte längre job-\r\nbar tillsammans med universitet och högskolor mot\r\nsjälvkostnad. Jag tror fler och fler vet hur det ligger\r\ntill och har protesterat mot det. Bl.a. har Chalmers\r\ntekniska högskola tydligt visat att man är mycket\r\nmissnöjd med tingens ordning.\r\nDäremot tror jag att det är ytterst få som vet om\r\natt Akademiska Hus numera är en mjölkkossa av rang\r\ni statens tjänst, som under de första tio åren har klarat\r\nav att plocka in drygt 2 miljarder till statskassan.\r\nThomas Östros säger i sitt svar att Akademiska\r\nHus jobbar marknadsmässigt och att det är bra med\r\nstatliga bolag som konkurrerar med varandra. Han\r\nsäger att ersättningsbeloppen täcker kostnaderna, att\r\nuniversitet och högskolor kompenseras för de kostna-\r\nder som dagens lokalförsörjningssystem medför.\r\nStämmer detta verkligen?\r\nFrågan om marknadsmässiga villkor har vi lite\r\nolika syn på. Jag tycker inte att flera statliga fastig-\r\nhetsbolag automatiskt ger en marknad, särskilt inte\r\nnär de är inom ett universitetsområde, dvs. ett ganska\r\ntydligt monopolområde.\r\nJag tycker det är väldigt synd att den vision om\r\nintimt samarbete med universitet och högskolor mot\r\nsjälvkostnad, som fanns när Akademiska Hus starta-\r\nde, har tagits bort. Angående kompensationen ser vi\r\natt Akademiska Hus 1993 levererade in 0 kr. 1994\r\nlevererade de in 112 miljoner kronor. Som väl de\r\nflesta är överens om vid det här laget har grundut-\r\nbildningsanslagen urholkats med 26 %. Samtidigt har\r\nutdelningen till staten varierat mellan 200 och 600\r\nmiljoner bara under de år som Thomas Östros varit\r\nansvarig utbildningsminister. Hur kan den 26-\r\nprocentiga urholkningen av grundutbildningsanslagen\r\nsägas kompensera för fördubblingarna, tre-, fyr- och\r\nfemdubblingarna av aktieutdelningen från staten?</pre><pre>Anf.  37  Utbildningsminister THOMAS\r\nÖSTROS (s):\r\nFru talman! Vi närmar oss val. Per Bill har fått lite\r\nfriare tyglar att antyda att det i Moderaternas budget-\r\nvärld inte finns några begränsningar. Ibland undrar\r\nman om det kanske t.o.m. är så när skatteintäkter och\r\nutgifter ska få gå åt divergerande håll och därmed\r\nskapa stora underskott.\r\nDet var Moderaterna som införde ett system där\r\nman skilde på ägandet av lokaler, hyresuttagning för\r\nlokaler och dem som använde lokalerna. Det var de\r\nsom bildade Akademiska Hus. Man kan ha synpunk-\r\nter på detta, men ett grundläggande skäl är att det är\r\nbra för alla verksamheter att värdera om det är ytter-\r\nligare lokaler man ska ha eller om det är någon annan\r\nverksamhet man ska satsa på. Det är den gängse upp-\r\nfattningen att om man har ett system där hyror på\r\nnågot vis relateras till ett värde som gäller ute i sam-\r\nhället så får man en bättre värdering av vad man ska\r\nsatsa på. Detta system införde Moderaterna.\r\nVad jag känner till har Moderaterna inte heller ta-\r\ngit bort de avkastningskrav på statliga bolag som\r\nfinns generellt inom statsbudgeten. Detta ställer också\r\nModeraterna upp på.\r\nI slutet av sitt anförande kom Per Bill in på de\r\nkraftiga nedskärningar som gjorts av anslagen per\r\nstudent i högskolan. Det skedde under Per Unckels\r\ntid som utbildningsminister. Det kom väldigt olyck-\r\nligt med tanke på att man samtidigt hade infört det\r\nnya hyres- och fastighetssystemet. Man hade inte\r\ndragit ned anslagen så det syntes men genom att\r\ntrycka in många tusen nya studenter utan att ge peng-\r\nar till det. Det uppstod ett underskott på ungefär 1\r\nmiljard kronor. Det är detta underskott, skapat genom\r\nett antal studenter som man inte fått betalt för, som vi\r\nunder det första året av utbyggnaden var tvungna att\r\nkompensera för. Vi började bygga ut högskolan 1997\r\noch fick försöka fylla igen det miljardhål som Mode-\r\nraterna skapade genom att öppna dörrarna för stu-\r\ndenter utan att ge resurser för det. Det är en riktig\r\nbeskrivning att detta naturligtvis försvagade högsko-\r\nlornas ekonomi. Men tack vare utbyggnaden har man\r\nnu äntligen fått betalt och fått tillbaka den miljarden.\r\nSedan är det klart att det skedde besparingar under\r\nsaneringsåren utöver detta. Men fanns det något al-\r\nternativ i det läget? Inga besparingar har skett under\r\nmin tid som utbildningsminister. I stället har det varit\r\nuppräkningar varje år med det uppräkningsindex som\r\nvi har för all statlig verksamhet och som tar hänsyn\r\ntill pris- och löneutvecklingen. Det är den verksamhet\r\nsom har bedrivits under de senare åren.\r\nDäremot har det tillförts över 6 miljarder i ut-\r\nbyggnadsresurser, vilket naturligtvis har inneburit att\r\nman har varit tvungen att bygga ut lokalmässigt.\r\nViktigt att notera är då, med tanke på de starkt ökan-\r\nde resurser som har kommit högskolan till del i och\r\nmed att man har fler studenter - vi har ju nu en re-\r\ngering och riksdag som faktiskt för över resurser för\r\nvarje student och inte som Moderaterna bygger ut\r\nutan att betala för sig - att lokalkostnadens andel inte\r\nhar ökat i högskolans budget. Andelen ligger på\r\n14 %, har så gjort under längre tid och beräknas inte\r\nstiga de närmaste åren. Det måste vara en indikation\r\npå att lokalkostnaderna fortfarande finns med i ersätt-\r\nningen per student eftersom nybyggnationer icke har\r\nmedfört en stigande andel lokalkostnad i den totala\r\nbudgeten.\r\nDessutom är ju lärosätena fria att välja hyresvärd\r\n- inte bland statliga bolag utan bland privata bolag\r\noch statliga bolag. Det är viktigt för att Akademiska\r\nHus ska sättas under press, vilket också sker på de\r\norter där högskolan väljer att anlita någon annan\r\nhyresvärd. Värt att notera är att det inte är någon\r\nstörre skillnad på hur stor andel av budgeten som går\r\ntill lokalkostnader för dem som har valt en annan\r\nhyresvärd än Akademiska Hus. Där faller också den\r\nindikationen.\r\nSedan har vi en utredning som ska titta vidare på\r\nändamålsfastigheterna. Det är viktigt. Det kommer vi\r\natt återkomma till när den är färdig.</pre><pre>Anf.  38  PER BILL (m):\r\nFru talman! Jag tror att det kan finnas stora för-\r\ndelar med ett system där man administrerar lokaler på\r\nett professionellt sätt. Att låta varje universitet och\r\nhögskola själv ha hand om administrationen av sina\r\nlokaler kanske inte är ett optimalt sätt. Jag tror dock\r\ninte heller att detta har varit ett bra sätt, framför allt\r\ninte när vi nu ser facit.\r\nVisst finns det bra inslag i detta, oavsett vilken\r\nregering som har infört det - att man får titta över hur\r\nstora lokaler man har, att man får betala ordentligt för\r\nlokalerna och då inser att man kanske ska flytta ihop\r\nlite osv. Däremot tror jag att det är väldigt få univer-\r\nsitet och högskolor som upplever att de är fria att\r\nvälja, eftersom Akademiska Hus äger alla husen på\r\ncampusområdet. Det är klart att man kan flytta en del\r\nav Uppsala universitet någonstans halvvägs till Tierp,\r\nmen jag tror inte att det riktigt är det som är idén.\r\nJag tror att väldigt många har sett fördelar med\r\nAkademiska Hus. De har fått bra lokaler. Lokalkost-\r\nnaden har gått upp snabbare än de velat. Men jag tror\r\ninte att man har vetat - och jag tror också att väldigt\r\nfå politiker har vetat - hur mycket som Akademiska\r\nHus har levererat in till staten. Thomas Östros första\r\når som utbildningsminister, 1999, var rekordåret: 600\r\nmiljoner kronor levererades då in. 2000 var det 200\r\nmiljoner, och 2001 var det 270 miljoner. Min första\r\nfråga blir då: Hur mycket blir det 2002? Jag är nämli-\r\ngen övertygad om att grundutbildningsanslagen, ock-\r\nså om vi ser på urholkningen av forskningsanslagen,\r\ninte alls är någon kompensation för att man under\r\nThomas Östros tid som utbildningsminister har flyttat\r\növer 1 miljard kronor från högre utbildning och\r\nforskning till statens kassakista. Den första frågan blir\r\ndärför: Hur mycket är det 2002?\r\nDet finns också någonting positivt i svaret, nämli-\r\ngen att en utredning ska titta på vilka, för att uttrycka\r\nsig slarvigt, lokaler på stan man kan använda som\r\nkontor eller som universitetslokaler. Dessa har natur-\r\nligtvis ett alternativt marknadsvärde, medan andra-\r\nhandsmarknaden för mycket specialiserade laborato-\r\nrier som Ångströmlaboratoriet i Uppsala, stora uni-\r\nversitetsbibliotek och den typen av lokaler ter sig\r\nrelativt liten. Min nästa fråga blir därför: Har utbild-\r\nningsministern något hum om hur stor del av Akade-\r\nmiska Hus lokaler det handlar om i den här översynen\r\ndär det kanske ska bli självkostnad i stället för mark-\r\nnadsutsättning?\r\nSedan är det ju några år sedan det här hände, men\r\nvisst gjorde man väl från början en åtskillnad. Vasa-\r\nkronan tog hand om de fastigheter som verkligen var\r\nmarknadsmässiga, och sedan bildade man något fö-\r\nretag för de olika militära anläggningarna, något\r\nannat för fängelserna - och så Akademiska Hus för\r\nuniversitets och högskolors lokaler. Hur mycket är\r\ndet alltså som är vanliga lokaler som tre månader\r\nsenare kan hyras ut till någon annan?</pre><pre>Anf.  39  Utbildningsminister THOMAS\r\nÖSTROS (s):\r\nFru talman! Det blir en något säregen diskussion\r\nnär Per Bill så häftigt distanserar sig från det mode-\r\nrata förslag som antogs av riksdagen och som vi nu\r\nlever med när det gäller bildandet av Akademiska\r\nHus och hur de skulle arbeta. 1992, två år innan Per\r\nBill själv kom in i riksdagen, beslutade den borgerli-\r\nga majoriteten på förslag från den borgerliga reger-\r\ningen om riktlinjer för den statliga fastighetsförvalt-\r\nningen. En av de principer man lade till grund för\r\ndenna var att fastighetsförvaltningen bör bedrivas\r\nmed ett så långt som möjligt marknadsmässigt av-\r\nkastningskrav. Det var den politik som Per Bills mo-\r\nderata partikolleger sjösatte.\r\nVill Per Bill fördjupa sig i hur det bolaget ska\r\nskötas, vilka typer av fastigheter det har, om det ska\r\nändra kompositionen av de fastigheterna eller huruvi-\r\nda marknadsavkastningen ligger under eller över\r\ngällande avkastning för jämförbara bolag vill jag att\r\nPer Bill vänder sig till finansministern, som ansvarar\r\njust för dessa bolag. Det jag är engagerad i är att\r\nhögskolorna ska ha så goda villkor som möjligt. Där\r\nkänner jag en grundläggande stolthet över att ha varit\r\nmed och bidragit till att vända den verklighet som\r\nhögskolorna har levt i under lång tid - först efter\r\nUnckels miljardunderskott, som blev mycket tungt att\r\nbära för högskolorna, och sedan efter den nödvändiga\r\nbudgetsaneringen.\r\nDet är också tydligt att trots att man har expande-\r\nrat väldigt kraftigt och tvingats ha nya lokaler därför\r\natt man har haft 80 % fler studenter än tidigare så har,\r\ntack vare att varje student har fått full finansiering,\r\nandelen för lokalkostnad inte ökat. Den är 14 %. Det\r\när ingen större skillnad om man har andra hyresvär-\r\ndar, vilket också är intressant, utan den ligger om-\r\nkring 14 %.\r\nSedan menar jag att det för en del utbildningsin-\r\nriktningar behövs ytterligare insatser för att utveckla\r\nkvaliteten, särskilt inom humaniora och samhällsve-\r\ntenskap. Därför ökar vi riktat ersättningen per student\r\ninom humaniora och samhällsvetenskap med 200\r\nmiljoner detta år och nästa, vilket kommer att bidra\r\ntill ökad seminarieverksamhet, kontakt med lärare\r\noch utvecklande kurser av olika slag. Det är viktigt.\r\nMen vill Per Bill fördjupa sig i själva fastighets-\r\nförvaltningen, som ju bedrivs enligt den borgerliga\r\nregeringens principer - vi har valt att behålla dessa på\r\ngrund av att det finns viss rim och reson där, trots de\r\nnackdelar som också finns, i och med att man bättre\r\nhushållar med lokaler - bör Per Bill vända sig till\r\nfinansministern.\r\nDenna mandatperiod har inneburit mer resurs-\r\növerföring till högskola och universitet än någon\r\nannan mandatperiod. Utbyggnaden har kostat drygt 6\r\nmiljarder kronor. Forskningen får drygt 1 ½ miljard\r\nkronor. Studiemedlen har ökat med drygt 4 miljarder\r\nkronor per år, vartill kommer en del andra insatser.\r\nFlödet har alltså gått till universitet och högskolor,\r\ninte från. Det återstår mycket att göra, och jag bidrar\r\ngärna till ytterligare resursinsatser. Men Moderaterna\r\nhar varit släpankare under hela denna tid och hållit\r\nemot snarare än drivit på.</pre><pre>Anf.  40  PER BILL (m):\r\nFru talman! Vi ska väl inte ägna oss åt en alltför\r\nbred debatt. Det är dock bara att titta på våra budget-\r\nalternativ så ser man att vi har ganska mycket, drygt 6\r\nmiljarder, mer än utbildningsministern till högre\r\nutbildning och forskning.\r\nMen jag tycker att detta ändå har varit en intres-\r\nsant debatt. Den visar på någon typ av jag ska inte\r\nsäga ointresse men det verkar inte vara så att utbild-\r\nningsministern krigar för att få ned de utdelningar\r\nsom Akademiska Hus tvingas till, utan det anses vara\r\nen bra princip.\r\nJag skulle vilja säga att grundprincipen från 1992\r\nnog kan ha varit god. Däremot har tillämpningen varit\r\nnågonting helt annat. År 1992 togs det inte ut någon-\r\nting. Det var väl inte ens aktuellt då. År 1993 ingen\r\nutdelning. År 1994 var ju ett valår. Jag vet inte om\r\nman ska skylla på de borgerliga eller på Socialdemo-\r\nkraterna men då började utdelningen med 112 miljo-\r\nner. Men under de år som Thomas Östros har suttit\r\nvid rodret har det varit 600 miljoner, 200 miljoner\r\noch 270 miljoner, så någonting har definitiv hänt med\r\nstorleksordningen på de här utdelningarna.\r\nSamtidigt sägs att varje student är fullt finansie-\r\nrad. Jag har hittills träffat drygt 20 rektorer på univer-\r\nsitet och högskolor i Sverige. Jag har inte hört någon\r\nav dem säga att de har full finansiering för alla sina\r\nstudenter. Jag tror faktiskt att det finns en hel del att\r\ngöra här.\r\nJag kan inte lova att Akademiska Hus ska tas bort\r\neller att det inte ska vara några utdelningar över hu-\r\nvud taget från Akademiska Hus om det blir en bor-\r\ngerlig valseger. Jag vill bara peka på att det ändå är\r\nganska många miljoner som flyttas från ett konto till\r\nett annat utan diskussion.</pre><pre>Anf.  41  Utbildningsminister THOMAS\r\nÖSTROS (s):\r\nFru talman! Det är intressant att notera att Per Bill\r\nunder diskussionens gång ändå förflyttar sig ganska\r\nkraftigt från första tillfället, då han sade att han var\r\nhelt emot marknadsmässiga principer och att det\r\nskulle vara ett intimt rådslag som bestämde hyrorna,\r\ntill att nu säga att marknadsmässiga principer som\r\ninfördes av den borgerliga regeringen nog är bra att\r\nha. Jag är själv inte så förtjust i marknadsmässiga\r\nprinciper för den här typen av fastighetsbolag men\r\nhar tyckt att det väl är rimligt att behålla ett system\r\nsom sjösatts och inte rycka för mycket fram och till-\r\nbaka. Jag noterar med tillfredsställelse att Per Bill\r\nändå återvände till sin egen politik under repliktiden.\r\nSjälv är jag mest engagerad i ersättningen per stu-\r\ndent. Det är den som är viktig. Vi kan konstatera att\r\nlokalkostnadernas andel icke har ökat när det gäller\r\nde resurser som högskolorna har. Men jag tycker inte\r\nalls att det är tillräckligt. Därför känner jag en viss\r\ntillfredsställelse när det för första gången på mycket\r\nlänge görs en särskild satsning för att öka ersättning-\r\nen per student just av kvalitetsskäl. Det är inte fram-\r\nför allt hyrorna som är orsak till detta utan strävan\r\nefter att kunna ge mer av lärarhandledd utbildning,\r\ninte minst inom humaniora och samhällsvetenskap.\r\nDet är en viktig framtidsdiskussion att ta också fram-\r\növer huruvida det behövs ytterligare insatser där. Men\r\natt överge de principer som Per Bills partikamrater\r\nstadfäste i början av 90-talet för lokalförsörjningen\r\ntror jag inte är huvudvägen när det gäller att stärka\r\nkvaliteten.</pre><pre>Överläggningen var härmed avslutad.</pre><pre>8 §  Svar på interpellation 2001/02:402 om\r\noverheadkostnader</pre><pre>Anf.  42  Utbildningsminister THOMAS\r\nÖSTROS (s):\r\nFru talman! Per Bill har återigen frågat vilka åt-\r\ngärder jag avser att vidta för att klargöra vilka kost-\r\nnader som ingår i det av riksdagen beslutade over-\r\nheadkostnadspåslaget om 18 % på all externt finansi-\r\nerad forskning vid universitet och högskolor.\r\nForskning genererar förutom direkta kostnader\r\näven kostnader för olika kringverksamheter som för\r\nforskaren är helt nödvändiga för att han eller hon ska\r\nkunna utföra forskningsuppgifterna på ett kvalificerat\r\nsätt. Exempel på sådana indirekta kostnader är kost-\r\nnader för lokaler, laboratorier, apparatur, datorer,\r\nkopieringsapparater och annan utrustning samt perso-\r\nnaladministration, vaktmästare, informationsservice\r\noch universitetsbibliotek.\r\nDet som nu definieras som overheadkostnader har\r\ntidigare haft andra benämningar och finansierats från\r\nandra anslag. Riksdagen beslöt dock redan inför bud-\r\ngetåret 1994/95 att principen om full kostnadstäck-\r\nning skulle gälla inom högskolans externfinansierade\r\nforskningsverksamhet. En viktig anledning till detta\r\nvar att alla kostnader skulle synliggöras, vilket ansågs\r\nbidra till ett effektivare utnyttjande av resurserna.\r\nDetta har också i hög utsträckning skett. Lokalerna\r\nhar högre beläggning och den administrativa organi-\r\nsationen inom högskolan är i dag mer effektiv och\r\nanpassad till att ta hand om alla verksamheter och ett\r\nökat antal studenter.\r\nNär lokalerna och en del andra overheadkostnader\r\ninte längre subventionerades genom särskilda anslag\r\ntill högskolan ökade kostnaderna för externa forsk-\r\nningsprojekt till nivåer som låg över de forsknings-\r\nmedel som utbetalades från forskningsråden. Reger-\r\ningen föreslog därför i den forskningspolitiska propo-\r\nsitionen Forskning och förnyelse (prop. 2000/01:3)\r\natt en lägsta nivå för påslag för indirekta kostnader,\r\ninklusive den indirekta verksamhetens lokalyta men\r\nexklusive projektlokalkostnader, borde vara 18 % av\r\nforskningsprojektets direkta kostnader. Riksdagen\r\nantog i slutet av 2000 propositionens förslag. Nivån\r\npå 18 % är inte tagen ur luften utan resultatet av om-\r\nfattande utredningar av kostnadsnivåerna för olika\r\ntypprojekt - utredningar som har genomförts av såväl\r\nEkonomistyrningsverket (ESV 1999:25) som några\r\nenskilda lärosäten. Nyligen har en utredare, på upp-\r\ndrag av Sveriges Universitets- och Högskoleförbund,\r\ngjort omfattande beräkningar som visar att de 18\r\nprocenten snarare innebär en underskattning än en\r\növerskattning av lärosätenas verkliga overheadkost-\r\nnader.\r\nOverheadkostnaderna är olika höga inom olika\r\nverksamhetsområden, liksom de skiljer sig åt mellan\r\nolika lärosäten. Finansiärer och forskare har, liksom\r\nregeringen, ett gemensamt intresse av att systemet är\r\nså obyråkratiskt och rättvist som möjligt. De mest\r\nkompetenta att göra en överenskommelse om over-\r\nheadkostnadernas omfattning är givetvis forsknings-\r\nutförarna och forskningsfinansiärerna själva. Reger-\r\ningen har erfarit att diskussioner pågår mellan dessa\r\nolika intressenter och ser ingen anledning att gå in\r\noch detaljstyra denna process.</pre><pre>Anf.  43  PER BILL (m):\r\nFru talman! Det är inte varje gång man interpelle-\r\nrar i samma spörsmål två gånger med ett år emellan.\r\nDet kanske visar att jag tycker att det här är en viktig\r\nfråga, att det inte är någon petighet, något kameralt,\r\nutan att det faktiskt ska vara ordning och reda och att\r\nvi ska veta hur pengarna satsas eller veta att pengarna\r\nsatsas i en stor klump helt fritt. Det handlar inte om\r\nsmåpengar utan det handlar om många miljoner kro-\r\nnor.\r\nLåt mig för tydlighets skull säga att det sedan\r\nmycket länge råder en samsyn om att vi ska ta ut\r\nsjälvkostnad. Det har det gjort ända sedan 60-talet.\r\nDet enda undantaget har egentligen varit Cancerfon-\r\ndens pengar, dvs. de som de samlar in från medbor-\r\ngarna ibland gående skramlandes med bössor på stan.\r\nDå har vi tyckt att man inte ska lägga på overhead-\r\nkostnader, därför att vi tror att viljan att donera några\r\ntior minskar avsevärt då.\r\nVarför är då självkostnaden så viktig? Egentligen\r\nhandlar det om att de pengar, dvs. skattebetalarnas\r\npengar, som vi säger att vi sätter av för att de ska\r\nanvändas till fri, oberoende grundforskning också ska\r\ngöra det. De ska inte subventionera framtagandet av\r\nnya motorer eller annan industriell produkt. Det är\r\nabsolut inget fel på att ta fram en ny keramisk motor\r\neller något sådant, men pengarna var inte avsatta för\r\ndet utan pengarna var avsatta till någonting helt an-\r\nnat, nämligen till fri grundforskning.\r\nVad är då de här overheadpåslagen på 18 %? Hur\r\nser de ut? Vad ingår, och med hur många procent\r\ningår varje del? När jag frågade förra gången fick jag\r\nett fullständigt goddag-yxskaft-svar. Den här gången\r\nfinns det åtminstone en liten specifikation på några\r\nolika saker som kan tänkas ingå. Men hur stora delar\r\ningår av de olika sakerna?\r\nDet är säkert så att siffran 18 % inte är tagen ur\r\nluften utan den är en sammanvägning av olika typ-\r\nprojekt osv. Men vilka är kostnaderna och hur många\r\nprocent? Personaladministration x %, ekonomiadmi-\r\nnistration y %, datakostnader z %, där finns ingen-\r\nting.\r\nOch varför har ingenting hänt sedan jag sist inter-\r\npellerade? Det har ju gått ett helt år. Man tycker ändå\r\natt det här är så pass viktiga frågor att någonting bor-\r\nde ha hänt.\r\nDå säger utbildningsministern att nyligen har en\r\nutredare kommit fram till att de 18 procenten snarare\r\när en underskattning än en överskattning av de verk-\r\nliga overheadkostnaderna.\r\nDet kanske är riktigt. Men det vore intressant att\r\nse hur de siffrorna ser ut jämfört med de gamla 18 %.\r\nVad har man underfinansierat i de 18 %?\r\nDe flesta som jag har talat med säger att de faktis-\r\nka overheadkostnaderna nog borde vara avsevärt\r\nhögre. Det finns de som talar om att om man lägger\r\nihop lokalkostnaderna - dvs. 18 % + 12 % - kommer\r\nman upp i 30 %, och att det kanske är 10 eller 20\r\nprocentenheter fel. De faktiska overheadkostnaderna\r\nskulle kanske vara 40 % eller 50 %. Det skulle få\r\nganska stora effekter i systemet om så vore fallet.</pre><pre>Anf.  44  Utbildningsminister THOMAS\r\nÖSTROS (s):\r\nFru talman! Att få kostnadstäckning blir väldigt\r\nviktigt när man ser på hur universitet och högskolor\r\noch deras olika finansiärer har utvecklats under låt\r\noss säga den senaste tioårsperioden.\r\nHögskolorna finansieras direkt via statliga medel.\r\nDet är fakultetsanslag och anslag för studenter. De\r\nfinansieras också via våra statliga forskningsråd.\r\nOckså det sker via riksdagsbeslut. Det ger grunden\r\nför den fria grundforskningen där högskolorna och\r\nforskarna själva bestämmer över sina medel.\r\nDet som har hänt är att vi har fått alltfler externa\r\nfinansiärer vid sidan av de två viktiga flödena till\r\nhögskolan. Det är dels olika typer av offentliga myn-\r\ndigheter som finansierar forskning, dels privata finan-\r\nsiärer av olika slag. Det är väldigt positivt.\r\nDet gör inte att riksdagens ansvar för fri grund-\r\nforskning minskar det allra minsta utan snarare tvärt-\r\nom. Det blir viktigare för riksdagen att inse hur vik-\r\ntigt det är att ha en rejäl finansiering för grundforsk-\r\nningen. Men det är bra att högskolan också möter\r\nandra finansiärer. Europeiska unionen är en sådan\r\nviktig finansiär men också många andra.\r\nDet är i det nya landskapet som det blir än vikti-\r\ngare med kostnadstäckning. Annars riskerar vi att få\r\nen utveckling där olika externa finansiärer undergrä-\r\nver högskolornas möjlighet att finansiera fri forskning\r\ni och med att de inte betalar fullt ut vad deras beställ-\r\nningar av forskning kostar.\r\nDå kommer vi fram till principen om full kost-\r\nnadstäckning. Det finns ett brett stöd för den i riksda-\r\ngen. Det är väldigt bra. Sedan handlar det om att\r\nrealisera detta. Vi har en erfarenhet av att den princi-\r\npen har gällt från riksdagens sida sedan mycket länge.\r\nMen vi får en situation mellan högskolor där man\r\nriskerar att bjuda under varandra därför att man är\r\nangelägen om att få forskningsfinansiering.\r\nPå motsvarande sätt riskerar man att få en ned-\r\npressning av möjligheterna att ta ut full kostnadstäck-\r\nning. Därför har det tidigare funnits en schablon på\r\ndrygt 13 % som har varit en minsta nivå för att se till\r\natt inte lärosätena bjuder under varandra och därmed\r\ngår miste om de viktiga ersättningar som det handlar\r\nom för att kunna bevara fri forskning.\r\nDe utredningar som har gjorts bl.a. av Ekonomi-\r\nstyrningsverket visar att om man tittar på enskilda\r\nprojekt och räknar konkret vad den indirekta och den\r\ndirekta extra kostnaden skulle vara hamnar man på\r\nväsentligt mycket högre nivåer. Det presenterade\r\nockså en modell för hur man skulle räkna på detta.\r\nProblemet är att det möter mycket lite stöd bland\r\nhögskolans aktörer. Modellen är komplicerad att\r\nanvända i praktiken. Att använda mycket komplice-\r\nrade modeller och mycket svåra beräkningar gör\r\nsnarare att vi riskerar att återigen få läget där man inte\r\ntar ut kostnadstäckning. Därmed går riksdagens\r\npengar till andra forskningsfinansiärer än till fri\r\nforskning.\r\nDet är därför viktigt att kunna ta ytterligare steg\r\nnär det gäller schablonhanteringen av omkostnads-\r\npåläggen. Därför beslöt också riksdagen att öka scha-\r\nblonen till 18 %, väl medveten om, vilket riksdagen\r\nockså säger, att det också finns andra kostnader som\r\ndet är upp till varje lärosäte att själv ta hänsyn till.\r\nDet gäller t.ex. lokalkostnader.\r\nEfter detta riksdagsbeslut har det träffats överens-\r\nkommelse mellan SUHF, som är en sammanslutning\r\nav landets högskolor, och statliga myndigheter om\r\nhur man ska ytterligare gå schablonvägen för att se\r\ntill att det blir rimlig kostnadstäckning. Man har valt\r\n30 %. Det är inte ett rättsligt dokument utan en över-\r\nenskommelse och en rekommendation till de delta-\r\ngande parterna. Det är regeringens uppfattning. Men\r\ndet är ett sätt att hantera en konkret verklighet.\r\nJag menar att regeringen inte ska gå in och styra\r\nfria myndigheter att träffa den här typen av överens-\r\nkommelser. Men det gör att vi får ytterligare skydd\r\nför fri grundforskning.</pre><pre>Anf.  45  PER BILL (m):\r\nFru talman! Låt mig börja med att säga att jag\r\ntycker att det är väldigt trevligt. Jag skulle ha kunnat\r\nskriva under på stora delar av utbildningsministerns\r\nanförande om just vikten av att vi ser till att skydda\r\nde pengar som vi stoppar in. De skattebetalarpengar\r\nsom vi sätter in för fri grundforskning får inte via\r\nunderbjudning hamna i några utvecklingsprojekt på\r\nnågot helt annat ställe. De pengar vi sätter in ska\r\nverkligen gå till det som vi har sagt att de ska gå till.\r\nDet handlar om fri grundforskning. Där är vi helt\r\növerens.\r\nLåt mig gå tillbaka till några av svaren som jag\r\nfick inledningsvis. Jag har varit på Uppsala universi-\r\ntet. När utbildningsministern säger att de mest kom-\r\npetenta att avgöra en sådan överenskommelse om\r\noverheadkostnader är forskningsutförarna och forsk-\r\nningsfinansiärerna själva tänker jag tillbaka på min\r\ntid på Medicinska fakulteten.\r\nVar det verkligen så att vi hade fullständig kon-\r\ntroll på alla externa pengarna med datoroverhead-\r\nkostnader och olika typer av overheadkostnader? Det\r\när nu några år sedan. Mitt intryck var att vi såg de\r\nflesta i administrationen som ganska onödiga och att\r\nsaker och ting skulle fixa sig med mycket lite over-\r\nheadkostnader.\r\nNär man sedan ser verkligheten från den andra si-\r\ndan inser man hur viktigt det ändå är med overhead-\r\nkostnader, en central administration och även en\r\nadministration på fakultetsnivå. Då framstår helt\r\nplötsligt de 18 % som ganska lågt tilltagna. När man\r\nsedan åker runt i världen på många ställen och ser att\r\nett företag får räkna med att betala både 50 %, 100 %\r\noch 200 % påslag.\r\nOm man tittar i ett internationellt perspektiv har vi\r\nganska låga overheadkostnadspåslag. Det är svårt att\r\nsäga om det är rätt eller fel politiskt. Däremot är det\r\nviktigt att vi håller fast vid principen om full kost-\r\nnadstäckning. Det finns liksom inte någon möjlighet,\r\nsom jag ser det, för universitet och högskolor att få ett\r\nfribrev. Vad som gäller för andra statliga myndigheter\r\nför externfinansierad verksamhet måste också gälla\r\nför universitet och högskolor.\r\nÄr det mycket eller lite? Vad händer? Jag anser att\r\ndet behövs mer pengar till Vetenskapsrådet. Jag\r\nskulle vilja göra om Vetenskapsrådet, men det ska ha\r\nmer pengar. Jag vill också lägga mer pengar på fa-\r\nkulteten.\r\nLåt oss nu säga att de 30 % är en underskattning\r\noch att det egentligen borde vara 50 %. Om vi bara\r\ntittar på Vetenskapsrådets dryga 2 miljarder om året i\r\nanslag är det 400 miljoner kronor som antingen ham-\r\nnar på universitetsnivå via overheadpåslagen eller blir\r\nkvar som Vetenskapsrådets pengar.\r\nVi sitter och talar om enstaka miljoner. Utbild-\r\nningsministern har en förkärlek att skicka ut press-\r\nmeddelanden som nu är nere på några hundratusen\r\nkronor när man har öronmärkt pengar till än det ena\r\noch än det andra. Det blir då ganska konstigt när vi\r\nhär har en post som kan göra kanske 100-200 miljo-\r\nner kronor beroende på vad som är full kostnadstäck-\r\nning och inte.\r\nDet tycker jag visar lite grann på hur viktig den\r\nhär frågan är och att vi måste ta den på mycket stort\r\nallvar.</pre><pre>Anf.  46  Utbildningsminister THOMAS\r\nÖSTROS (s):\r\nFru talman! Jag uppskattar verkligen stödet för\r\nfull kostnadstäckning som Per Bill här ger. Det är till\r\nsyvende och sist en fråga för varje enskild myndighet.\r\nJag delar Per Bills uppfattning. Mitt svar ska inte\r\ntolkas som att jag tror att enskilda forskare har några\r\nstarkare intressen av att driva frågan om full kost-\r\nnadstäckning. Det är snarare tvärtom.\r\nDet gör att det behövs en schablon och en lägsta\r\ngräns. Det finns ofta starka koalitioner mellan den\r\nenskilda forskaren, som naturligtvis inte i onödan vill\r\nkänna att han betalar för något annat än sin egen\r\nforskning, och finansiären, som heller inte vill betala\r\nför några andra kostnader än vad man kan komma\r\növerens med forskaren om.\r\nHögskolan som står för de kostnader som behövs\r\nför att forskning ska kunna bedrivas riskerar att bli\r\ntvungen att ta från forskningsmedel för att fylla upp\r\ndär finansiären inte kan ställa upp fullt ut. Det är just\r\nför att skydda högskolans miljö för fri forskning som\r\ndetta är så viktigt.\r\nJag menar att schablon är ett sätt att arbeta. Vi har\r\nangett en lägsta schablon härifrån, och nu arbetar\r\nmyndigheterna med de olika finansiärerna. Det arbe-\r\ntet ska få fortgå utan att regeringen ingriper.</pre><pre>Anf.  47  PER BILL (m):\r\nFru talman! I en sådan här fråga, där det inte finns\r\nnågra tydliga politiska låsningar, kan vi hoppa över\r\nde sedvanliga dumheterna om att allting är den bor-\r\ngerliga regeringens fel, att man var så stygg där och\r\natt det nu blir så här och att det blir så fint. Vi kan\r\nstoppa allt sådant åt sidan, och vi har den grund-\r\nläggande idén klar om att det ska vara full kostnads-\r\ntäckning därför att vi vill värna de pengar som vi\r\nstoppar in i systemet för fri forskning. Dessutom är vi\r\nså petiga att vi faktiskt vill veta att det som vi avsätter\r\ntill fakultetsanslag går till fakultetsanslag och det som\r\nvi avsätter till Vetenskapsrådet går till Vetenskapsrå-\r\ndet. Vi vet på en ganska hygglig nivå hur mycket\r\npengar detta är. Flexibiliteten när det gäller att flytta\r\npengar hit och dit genom olika avtal ska vara klart\r\nbegränsad.\r\nDärför tycker jag att det borde finnas en möjlighet\r\natt under nästa mandatperiod titta på det arbete som\r\nandra nu håller på med. Man kan kanske också titta\r\npå ett antal typfall. Vad är för tillfället standard på\r\nnågra av våra stora universitet? Hur mycket over-\r\nheadkostnader vågar de ta ut? Skiljer det sig mellan\r\nvad de tar ut från ett stort läkemedelsföretag och vad\r\nde tar ut från Vetenskapsrådet och från Cancerfon-\r\nden?\r\nJag tror att vi skulle behöva en bred debatt om\r\ndetta. Vi skulle kanske också ta en sväng till med\r\nsjälva diskussionen om de ideella organisationer som\r\ngår runt med bössor och samlar in miljoner till myck-\r\net specifika ändamål och huruvida de ska ha en lägre\r\noverheadkostnad än andra. Jag skulle vilja se en så-\r\ndan debatt, inte minst mot bakgrund av att det inte\r\nfinns några tydliga politiska låsningar här. Det borde\r\nvara möjligt att komma fram.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 16.32 på förslag av andre\r\nvice talmannen  att ajournera förhandlingarna till\r\nkl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>9 §  Svar på interpellation 2001/02:434 om Ve-\r\ntenskapsrådet</pre><pre>Anf.  48  Utbildningsminister THOMAS\r\nÖSTROS (s):\r\nFru talman! Per Bill har frågat mig om jag avser\r\natt vidta några åtgärder så att utvecklingen inom Ve-\r\ntenskapsrådet hamnar i linje med regeringens inten-\r\ntioner bakom reformeringen av de forskningsfinansie-\r\nrande myndigheterna.\r\nVetenskapsrådet har under sitt första verksam-\r\nhetsår fattat beslut om och fördelat flera miljarder\r\nkronor i forskningsmedel. Arbetet med att granska\r\noch prioritera forskningsansökningar har involverat\r\nmer än 400 forskare och ett antal utländska experter. I\r\nuppgiften att fördela forskningsstöd har också ingått\r\narbetskrävande insatser som att bygga upp en bered-\r\nningsorganisation för området utbildningsvetenskap\r\noch att göra strategiska satsningar på t.ex. bioveten-\r\nskap och yngre forskare. Vetenskapsrådet har även\r\nhaft ansvaret för att uppfylla de åtaganden om forsk-\r\nningsstöd som ingåtts av tidigare forskningsråd. Att\r\nrådet klarat dessa uppgifter enligt intentionerna i den\r\nforskningspolitiska propositionen och utan störningar\r\nför forskningen tycker jag visar på en väl fungerande\r\norganisation.\r\nPer Bill tycks mena att Vetenskapsrådet inte\r\nskulle ha tillfört något nytt eftersom ämnesråden\r\ninom myndigheten, enligt honom, är lika självständi-\r\nga som de tidigare forskningsråden och rådets styrel-\r\nse bara har ansvaret för vissa frågor som tidigare låg\r\npå f.d. Forskningsrådsnämnden. Denna bild av Ve-\r\ntenskapsrådet måste bygga på felaktig information.\r\nSom framgår av Vetenskapsrådets instruktion har\r\nämnesråden självständigt att fatta beslut om forsk-\r\nningsmedel inom sina respektive ämnesområden.\r\nVetenskapsrådets styrelse kan dock utfärda riktlinjer\r\nför fördelningen av forskningsstöd och fattar själv\r\nbeslut om bl.a. de medel för strategiska forsknings-\r\nområden som rådet disponerar enligt förslagen i den\r\nsenaste forskningspolitiska propositionen. I praktiken\r\nsker de prioriteringar av de strategiska forskningsme-\r\ndel som styrelsen slutligen fattar beslut om i ett nära\r\nsamspel mellan ämnesråden och den centrala nivån\r\ninom Vetenskapsrådet. Detta nära samspel hade inte\r\nvarit möjligt i den gamla organisationen. Vetenskaps-\r\nrådets styrelse och generaldirektör har också ett an-\r\nsvar för att gentemot ämnesråden operationalisera och\r\ndriva på arbetet med de övergripande forskningspoli-\r\ntiska målsättningarna. Inte heller denna funktion hade\r\nkunnat utföras på ett effektivt sätt inom ramen för den\r\ngamla organisationen. Bildandet av Vetenskapsrådet\r\nhar också inneburit att det nu finns en samlad aktör\r\nsom kan samverka med andra forskningsfinansiärer\r\noch med universitet och högskolor för att stärka\r\nsvensk grundforskning.\r\nMervärdet av den nya organisationen har konkret\r\nvisat sig i samband med Vetenskapsrådets utarbetan-\r\nde av riktlinjer för stamcellsforskning. Inom Veten-\r\nskapsrådet kunde de etiska och vetenskapliga aspek-\r\nterna av denna forskning belysas och problematiseras\r\npå ett allsidigt sätt och rådets slutliga ställningstagan-\r\nde blev annorlunda än om frågan enbart hade belysts\r\nur den medicinska forskningens perspektiv.\r\nI sin iver att försöka framställa Vetenskapsrådet\r\nsom en onödig kopia av f.d. Forskningsrådsnämnden\r\nbortser Per Bill från vissa fakta. T.ex. är en viktig\r\nskillnad mellan myndigheterna att en majoritet av\r\nVetenskapsrådets styrelse är utsedd av forskarsam-\r\nhället genom elektorsval. Det är också så att Veten-\r\nskapsrådets uppgifter att utföra forskningspolitiska\r\nanalyser och vara rådgivande organ i forskningspoli-\r\ntiska frågor aldrig legat på f.d. Forskningsrådsnämn-\r\nden, vilket Per Bill verkar antyda.\r\nPer Bill tar i interpellationen upp Vetenskapsrå-\r\ndets interna organisation och arbetsformer. Detta är\r\nfrågor som regeringen normalt överlåter åt myndig-\r\nheterna själva att ta ställning till. Jag anser att det är\r\nVetenskapsrådets eget ansvar att utforma organisation\r\noch arbetsformer så att de fungerar väl i förhållande\r\ntill de mål som angetts av statsmakterna. Till skillnad\r\nfrån Per Bill ser jag inte heller Vetenskapsrådets\r\narbete med att utveckla sin organisation och sina\r\narbetsformer som ett tecken på misslyckande eller\r\nkaos. Tvärtom är det en styrka att rådet har kraft och\r\nvilja att genomföra ett brett utvecklingsarbete. Veten-\r\nskapsrådet övertog verksamheter från fem olika myn-\r\ndigheter, har flera nya uppdrag och dessutom en sär-\r\nskild intern struktur med olika ämnesråd. Mot den\r\nbakgrunden är det naturligt att det krävs en del arbete\r\nför att uppnå en optimal organisation och de mest\r\nändamålsenliga arbetsformerna.\r\nJag ser inte något behov av att vidta åtgärder för\r\natt utvecklingen inom Vetenskapsrådet ska komma i\r\nlinje med regeringens intentioner. Rådet har under det\r\nförsta verksamhetsåret väl utfört sina uppgifter. Jag är\r\növertygad om att bildandet av Vetenskapsrådet under\r\nkommande verksamhetsår kommer att visa sig vara\r\nav stor betydelse för möjligheterna att utveckla och\r\nstärka svensk grundforskning.</pre><pre>Anf.  49  PER BILL (m):\r\nFru talman! Det är bara två år sedan riksdagen\r\nfattade beslut om en ny myndighetsorganisation där\r\nde tre forskningsråden och FRN slogs ihop till ett\r\nstort härligt vetenskapsråd med underordnade ämnes-\r\nråd, om man ska använda den socialdemokratiska\r\nterminologin. Vi var skeptiska till detta, inte därför att\r\nvi inte tyckte behövdes en förändring utan därför att\r\nvi ansåg att den var alldeles för centralistisk. Vi hade\r\nvelat se en organisation med större mångfald. Dessut-\r\nom hade vi velat bryta ut den medicinska forskning-\r\nen, ge den mer pengar och lägga den som ett natio-\r\nnellt institut för hälsa och medicin.\r\nFör Socialdemokraterna har Vetenskapsrådet och\r\nde själva på något sätt blivit svensk forskning. Det är\r\nhär allting ska avgöras. Det är här inflytandet ska\r\nfinnas. Om man lägger alla ägg i en korg blir organi-\r\nsationen naturligtvis extra utsatt om det inte går så\r\nbra, om man råkar anställa fel personer eller om nå-\r\ngonting annat går snett i organisationen.\r\nNär vi fick de första varningssignalerna i höstas\r\nblev vi uppriktigt oroade. Det var inte så att vi sade:\r\nTitta, vad var det vi sade. Nu går det inte alls. Utan\r\ndet var faktiskt en riktig omtanke om att vi måste se\r\ntill att få en organisation som fungerar.\r\nDe konsultrapporter som jag läste i jultid om hur\r\nläget var i Vetenskapsrådet var inte någon uppbygglig\r\nläsning. Jag tror inte att de chefer som läste omdöme-\r\nna om sig själva, som ibland låg under 2 på en fem-\r\ngradig skala, var särskilt nöjda med hur integrations-\r\narbetet hade gått till så långt.\r\nJag tycker att jag har fog för att säga att det har\r\nvarit kaotiskt och att det har funnits stora problem.\r\nMan har behövt ta in externa konsulter som säkert har\r\nkostat ganska många hundratusen, för att inte säga\r\nmiljoner, för att få en bättre organisation.\r\nDet handlar om en omorganisation efter två år.\r\nOch då menar jag inte någon liten förändring för att\r\nsakta hitta en optimal kurs utan en nästan total för-\r\nändring tillbaka, såsom jag läser det, till det gamla\r\nsom jag tror är bättre. Om jag har förstått organisa-\r\ntionsstrukturen rätt kommer man i princip att återgå\r\ntill den tidigare forskningsområdesvisa organisatio-\r\nnen. Den innebär att ämnesområdena, om inte for-\r\nmellt så ändå i praktiken, i stort sett kommer att få\r\nden ställning de hade som forskningsråd. Vetenskaps-\r\nrådets styrelse kommer de facto att svara för vissa\r\nbegränsade insatser, framför allt när det gäller dyrbar\r\nvetenskaplig utrustning, viss tvärvetenskaplig forsk-\r\nning och integration mellan det hela.\r\nSom jag ser det visar detta att man är på väg till-\r\nbaka, åt rätt håll tycker jag, men man har tagit en\r\ncentralistisk omväg. Jag försöker inte att få Veten-\r\nskapsrådet att framstå som någon onödig kopia av\r\nForskningsrådsnämnden. Det är inte detta det handlar\r\nom. Jag försöker att visa att den sammantagna orga-\r\nnisationen i dess helhet, dvs. ämnesråd plus Veten-\r\nskapsrådets styrelse, i praktiken kommer att fungera\r\nsom den gamla organisationen i dess helhet, dvs.\r\nforskningsråden samt Forskningsrådsnämnden. Det är\r\ndet jag försöker visa. Att göra så stora förändringar i\r\nkansliorganisationen efter så kort tid tycker jag visar\r\npå att allt inte har stått rätt till.</pre><pre>Anf.  50  Utbildningsminister THOMAS\r\nÖSTROS (s):\r\nFru talman! Vetenskapsrådet har en väldigt viktig\r\nstrategisk roll i det nya forskningslandskapet. Det är\r\nstyrt av forskarna själva enligt lag. Vi gjorde avsikt-\r\nligt så för att inte en framtida borgerlig regering\r\nsnabbt ska kunna göra några förändringar där utan att\r\ngå till riksdagen. Det är enligt lag styrt av forskarna\r\nsjälva. Enligt riksdagsbeslutet ska det ha ämnesråd\r\ninom sig som ansvarar för de olika ämnesområdena,\r\nt.ex. humaniora, samhällsvetenskap, naturvetenskap,\r\nteknik och också det medicinska fältet och utbild-\r\nningsvetenskapen.\r\nOckså de forskare som sitter i ämnesråden är val-\r\nda av forskarsamhället självt tillsammans med exter-\r\nna representanter. Det är ju själva tanken och idén\r\nfrån riksdagens sida. Det är sedan upp till myndighe-\r\nten att hitta sin organisationsform inom den ramen,\r\nmen det har från första början varit riksdagens klara\r\nbudskap att det nya Vetenskapsrådet icke får vara\r\nnågot slags centralistisk organisation bortom forskar-\r\nnas kontroll utan precis tvärtom ska stå under fors-\r\nkarnas kontroll.\r\nÄmnesråden är av självklara skäl de organ som\r\narbetar med de underifrånkommande ansökningarna\r\nfrån forskarna om forskningsprojekt och som värderar\r\nkvalitet och fördelar medel. Också det är en alldeles\r\nsjälvklar roll, och det är en beställning från riksdagen\r\natt det ska fungera så.\r\nVetenskapsrådets styrelse har en annan roll, inte i\r\natt vara ytterligare en fördelare av medel för enskilda\r\nforskningsprojekt utan i att stå för mervärdet av att\r\nfaktiskt kunna föra samman problem och utmaningar\r\nsom berör flera olika vetenskapsområden. Det hand-\r\nlar t.ex. om tvär- och mångvetenskap. En samlad\r\nstyrelse för hela Vetenskapsrådet kan naturligtvis ta\r\nhelt andra initiativ än olika myndigheter var för sig.\r\nGenom att man kan initiera detta får man också möj-\r\nligheterna att fatta beslut om det.\r\nDet handlar om strategiska forskningspolitiska\r\nfrågor som t.ex. generationsskiftet. Hur kan Veten-\r\nskapsrådet bistå med ett konkret arbete för att möta\r\ndet stora generationsskifte som vi har framför oss i\r\ndet svenska forskarsamhället? Man har från riksdagen\r\nfått 110 miljoner kronor för att möta detta behov, men\r\nman kan också ta initiativ till att göra strategiska\r\nanalyser av vilka vetenskapsområden som behöver\r\nolika insatser.\r\nNågot som jag tycker är väldigt spännande fram-\r\növer och som vi också diskuterar i regeringens forsk-\r\nningsberedning är hur Vetenskapsrådet också kan få\r\nen sådan ställning att det kan bidra till att stärka\r\nforskningsmiljöer ute på högskolorna. Vi har i riks-\r\ndagen haft en diskussion om hur vi via vår forsk-\r\nningsfinansiering kan bidra till centers of excellence,\r\nstarka forskningsmiljöer, där forskarna själva styr\r\nutvecklingen och kvalitetsgranskar. Detta finns också\r\nnämnt i den senaste forskningspolitiska propositio-\r\nnen.\r\nDet är inför framtiden en väldigt viktig roll för ett\r\nsamlat vetenskapsråd att ta ställning till hur man\r\nockså ska arbeta för att stärka miljöerna. Jag måste\r\nsäga att jag är mycket nöjd med att Vetenskapsrådet\r\ntrots den stora omorganisationen har lyckats klara sitt\r\narbete på ett så fint sätt. Jag är alldeles övertygad om\r\natt den interna organisation som det nu har funnit -\r\nvilken det är dess ensak att bestämma över - kommer\r\natt bidra till en än bättre utveckling.\r\nVetenskapsrådet tillsammans med de andra myn-\r\ndigheterna, FAS, som har hand om arbetslivsfrågor\r\noch sociala frågor, FORMAS, med sitt uthållighets-\r\nperspektiv i miljöforskningen, och Vinnova, med sin\r\nforskning och utveckling kring de näringslivsnära\r\nfrågeställningarna, är väldigt viktiga aktörer fram-\r\növer, också i ett internationellt perspektiv. Jag vill\r\nåterkomma till det.</pre><pre>Anf.  51  PER BILL (m):\r\nFru talman! Låt mig börja med det som vi är\r\növerens om, att det är bra att det är forskare som\r\nbestämmer över pengarna och att verksamheten är\r\nforskarstyrd. Men så har det ju i stor utsträckning\r\nockså varit under den tid när vi hade ämnesråd. En av\r\nde få bra sakerna med att centralisera allting var ju att\r\nman åtminstone såg till att det blev en majoritet av\r\nforskare i Vetenskapsrådet. Jag hade gärna sett att\r\nden hade blivit ännu större och kanske att vi helt hade\r\nfått bort allmänföreträdarna eller hade hittat en annan\r\nroll för dem.\r\nDärvidlag finns det alltså ingen motsättning. Där-\r\nemot är det intressant att utbildningsministern inte\r\nkommenterar huruvida det är fråga om en förändring.\r\nVi hade en mångfald med fem organisationer hos\r\nvilka man som enskild forskare kunde söka pengar\r\nfrån flera olika håll. Sedan centraliserades helt plöts-\r\nligt allt till en organisation. Nu är min tydliga bild\r\nden att vi har gjort en halv sväng tillbaka. Jag tycker\r\natt det är en sväng i rätt riktning, som kommer att\r\nleda till en större självständighet för de olika delarna\r\noch mindre att säga till om för styrelsen för Veten-\r\nskapsrådet.\r\nUtbildningsministern får gärna kommentera hur\r\nhan ser på den omorganisation som beskrivs i det här\r\ndokumentet. Jag kan inte finna annat än att den för-\r\nändrade kansliorganisationen ganska tydligt visar på\r\natt det har funnits problem och att man nu är på väg\r\nmot en förändring som blir en halv tillbakagång till\r\nnågonting bättre.\r\nUtbildningsministern sade att han inte brukar läg-\r\nga sig i organisationsfrågor. Det är väl inte riktigt\r\nsant, för det var väl ändå Utbildningsdepartementet\r\noch regeringen som tillsatte den organisationskom-\r\nmitté som utformade Vetenskapsrådets organisation,\r\ndvs. den organisation som man nu får göra väldigt\r\nstora förändringar av. Det är väl alltså inte alldeles\r\nriktigt överensstämmande med det verkliga förhål-\r\nlandet.\r\nFrågan blir då följande. Man har gjort en organi-\r\nsation och satt upp ett antal mål för den. Om man\r\nförändrar organisationen tillbaka mot det gamla, bör\r\nman inte återkomma till riksdagen med ett förslag till\r\nen ny organisation? Man antog den första organisa-\r\ntionsförändringen och satte upp väldigt fina mål för\r\nvad som skulle göras när det gällde samordning m.m.\r\nMan såg helt nya fantastiska möjligheter för tvärve-\r\ntenskap osv., precis som om det inte fanns någonting\r\nav detta i den gamla organisationen.\r\nVi borde kunna ha en debatt om vart Vetenskaps-\r\nrådet är på väg. Jag ser ett vetenskapsråd som efter en\r\ntydlig centralisering, som man inte klarade av, nu\r\nefter en ganska kaotisk tid är på väg tillbaka till en\r\nmindre centraliserad tingens ordning, där de enskilda\r\ndelarna kommer att ha större möjlighet att verka\r\nsjälvständigt. Om vi har så olika uppfattningar om\r\nverkligheten skulle vi kanske ändå ägna den lite tid.\r\nJag ägnar vidare gärna tid åt hur vi ska hitta en\r\norganisation som kan satsa på centers of excellence\r\neftersom det är en av de saker som jag under många\r\når verkligen har ägnat tid åt att försöka få till stånd en\r\ndebatt kring här i riksdagen. Det ser jag fram emot.</pre><pre>Anf.  52  Utbildningsminister THOMAS\r\nÖSTROS (s):\r\nFru talman! Det är alldeles uppenbart - och det\r\nvar kanske det som gjorde att Per Bill var en av de få\r\nsom var emot den här förändringen - inte riktigt har\r\nförstått vad riksdagen har fattat beslut om. Riksdagen\r\nhar fattat beslut om ett vetenskapsråd med ämnesråd\r\ninom myndigheten. Ämnesråden har naturligtvis att\r\nsjälvständigt fatta beslut om fördelning av resurser\r\nenligt det viktiga arbetssätt som finns sedan lång tid\r\ntillbaka, dvs. med ledning av de projektansökningar\r\nsom kommer från forskarna.\r\nHur det sedan ser ut i Vetenskapsrådets interna\r\norganisation, vilken avdelning som ligger var osv.,\r\nmenar jag icke är en fråga för riksdagen. Det är en\r\nfråga som vi bör överlåta på myndigheten att avgöra.\r\nMen om Per Bill vill låta påskina att det nu har åter-\r\nkommit några slags ämnesråd som riksdagen inte har\r\ntagit ställning till, förstår jag uppriktigt sagt inte vad\r\nPer Bill menar.\r\nDet som det här handlar om är att vi via att  de här\r\nämnesråden finns tillsammans i en myndighet, Veten-\r\nskapsrådet, får möjlighet till ett mervärde som kan\r\nkarakteriseras som en möjlighet till gränsöverskri-\r\ndande, till att göra gemensamma insatser. Det kan ske\r\nt.ex. inom biotekniken, ett prioriterat område som\r\nriksdagen har ställt sig bakom, ett område som kräver\r\nnaturvetenskaplig forskning och teknisk forskning\r\nsom ligger naturligt inom det teknisk-\r\nnaturvetenskapliga ämnesrådet. Det kräver också\r\ninsatser på det medicinska fältet som ligger naturligt\r\ninom det medicinska ämnesrådet. Men det innehåller\r\nockså viktiga etiska frågeställningar och viktiga sam-\r\nhällsvetenskapliga frågeställningar, som ligger inom\r\ndet samhällsvetenskapliga ämnesrådet.\r\nDärmed får vi en anledning till att skapa detta\r\nmervärde, denna samverkan och dessa kraftsamling-\r\nar. Där kan Vetenskapsrådet och dess styrelse spela\r\nen väldigt viktig roll. Ingenting i den interna omorga-\r\nnisationen går emot det som regeringen och riksdagen\r\nhar önskat i sina beslut. Det är bara att välkomna att\r\nman mognar ut i en organisation som man själv trivs\r\nmed och känner fungerar väl.\r\nDet är också väldigt viktigt att i och med det nya\r\narbetssättet inom Vetenskapsrådet får huvudsekrete-\r\nrarna en tydligare funktion och ingår på ett bra sätt i\r\nlinjen inom myndigheten.\r\nJag skulle snarare vilja säga att man nu börjar nå\r\ndet arbetssätt som vi önskar från regeringens sida,\r\noch som riksdagen också har ställt sig bakom.\r\nDet gör man dessutom i en miljö när resurserna nu\r\nfaktiskt ökar. Nu finns det ungefär 2 miljarder i\r\nforskningsmedel. Nästa år är det nästan 2,4 miljarder,\r\noch det blir ytterligare påspädning året därpå. Det är\r\nalltså i en expansiv miljö som Vetenskapsrådet nu\r\nkan arbeta, och jag ser gärna att den expansionen kan\r\nfortsätta även i framtiden.\r\nMen då ska det naturligtvis vara så att man ser i\r\narbetsfördelningen var det finns ett mervärde av att gå\r\növer ämnesgränsen. Det finns inte i alla frågor, och\r\ndärför ska ämnesrådens traditionella arbetssätt också\r\nfinnas kvar i stor utsträckning, vilket har varit en\r\nönskan från riksdag och regering.\r\nVi får en viktig aktör på grundforskningens områ-\r\nde, en som har visat väldigt konkret vad det betyder i\r\ndebatten om stamcellsforskning. Där kunde man föra\r\ntalan brett från Vetenskapsrådet med rötterna djupt\r\ninne i den humanistiska diskussionen men också med\r\nstark kunskap från naturvetenskapen och från det\r\nmedicinska fältet. Det är varken första eller sista\r\ngången vi hamnar i en sådan diskussion.  Nu har vi en\r\nmyndighet som mycket starkt kan agera genom att\r\nden har forskarsamhällets förtroende och breda kun-\r\nskaper. I framtiden, med ytterligare insatser, tror jag\r\natt den också som myndighet kommer att kunna spela\r\nen väldigt stor roll i att stimulera forskningsmiljöer-\r\nnas utveckling. Då blir det också väldigt bra att ha en\r\norganisation där det finns ett övergripande forsk-\r\nningspolitiskt ansvar i Vetenskapsrådets styrelse.</pre><pre>Anf.  53  PER BILL (m):\r\nFru talman! Ibland när man hör debatten kan man\r\ntro att länder som väljer att inte ha bara en enda orga-\r\nnisation inte kan ha någon som helst gränsöverskri-\r\ndande eller mångvetenskaplig verklighet. USA och\r\nsådana länder gör säkert aldrig någonting sådant!\r\nKraftsamlingar: Nej, det kan de väl knappt ha heller,\r\neftersom de har en sådan dålig organisation för ting-\r\nens ordning. En organisation är tydligen det enda som\r\nger gränsöverskridande och kraftsamlingar. Tillåt mig\r\natt faktiskt vara mycket tveksam på den punkten!\r\nProblemet med organisationen är snarare detta:\r\nOm man lyckas hitta riktigt bra personer kan man få\r\nvilken organisation som helst att fungera bra. Men så\r\nlänge som det bara finns en enda organisation är den\r\nmycket utsatt för om någonting händer i omvärlden\r\nsom försvagar organisationen. Det finns ingen annan\r\nsom kan ta upp manteln. Det finns ingen annan som\r\nkan hjälpa till och fatta klokare beslut någon annan-\r\nstans medan man får ordning på den organisation som\r\när i dålig kondition för tillfället. Häri ligger en del av\r\nfaran i att ha enhetslösningar.\r\nJag tycker att flera av de organisationsförändring-\r\nar som man hittar i Vetenskapsrådets utvecklade\r\nkansliorganisation går åt rätt håll. De ger mer mång-\r\nfald inom ett skal. Där tror jag att vi utifrån skilda\r\nståndpunkter kan säga att detta är en bättre kompro-\r\nmiss än den tidigare organisationen har varit. Även\r\nom jag gillar beslutet om stamceller som kom fram,\r\nså finns det ju faktiskt flera som säger i medierna att\r\ndet här inte var något enhetligt beslut. Här finns re-\r\nservationer som har smusslats undan osv. Så alldeles\r\nrosenrött har inte ens det beslutet varit, även om det\r\ngick åt rätt håll.</pre><pre>Anf.  54  Utbildningsminister THOMAS\r\nÖSTROS (s):\r\nFru talman! Nej, rosenrött har det nog inte varit.\r\nDet är klart att det inte är just en organisation som är\r\ndet enda sanna och rätta. Men vi har här en organisa-\r\ntion som åtnjuter en stark respekt i forskarsamhället,\r\nsom är styrd av forskarna själva och som har möjlig-\r\nhet till gränsöverskridande och kraftsamlingar. Den\r\norganisationen vill Per Bill slå sönder genom en om-\r\norganisation, genom att genom att bryta ut det medi-\r\ncinska fältet bort från det naturvetenskapliga och det\r\ntekniska, i en tid när de faktiskt integreras och närmar\r\nsig varandra, och bort från viktiga humanistiska frå-\r\ngeställningar. Jag tycker att det vore väldigt olyckligt,\r\noch det skulle skapa en restorganisation utan den här\r\nstyrkan och respekten.\r\nGrundforskningen värnas inte bara genom organi-\r\nsatoriska frågeställningar. Det handlar om resurser.\r\nMed Vetenskapsrådet, styrt av forskarna själva, har vi\r\nen organisation som starkt kan driva Sveriges ut-\r\nveckling till att vara en framstående forskningsnation.</pre><pre>Överläggningen var härmed avslutad.</pre><pre>10 §  Svar på interpellation 2001/02:391 om\r\nviktade betyg</pre><pre>Anf.  55  Utbildningsminister THOMAS\r\nÖSTROS (s):\r\nFru talman! Ulf Nilsson har frågat om jag avser\r\natt vidta några åtgärder för att gymnasiebetygens\r\nbetydelse för sökt utbildning ska vägas in vid antag-\r\nningen.\r\nInledningsvis vill jag framhålla att betygssystemet\r\ni gymnasieskolan och reglerna för antagningen till\r\nhögskolan påverkar varandra starkt. Det är därför av\r\nstor vikt att eventuella förändringar av gymnasiesko-\r\nlans utformning och betygssystem samt förändringar\r\nav högskolans tillträdesregler görs samtidigt och\r\ngemensamt.\r\nI propositionen Den öppna högskolan (prop.\r\n2001/02:15) framhöll regeringen att meritvärderings-\r\nsystemet har stor betydelse för hur ungdomar i gym-\r\nnasieskolan väljer utbildningsvägar och kurser samt\r\nför vilken vikt de lägger vid studier i skilda ämnen.\r\nDet är därför viktigt att utforma gymnasieskolan och\r\ntillträdesreglerna till högskolan på ett sådant sätt som\r\nstimulerar eleverna till att skaffa sig relevant kun-\r\nskap, och som minimerar taktikval inför antagningen\r\ntill högskolan.\r\nMen frågan om tillträde till högskolan handlar inte\r\nbara om meritvärdering av betyg. I propositionen Den\r\nöppna högskolan betonades vikten av att universitet\r\noch högskolor aktivt ska arbeta med åtgärder som\r\nfrämjar och breddar rekryteringen till högre utbild-\r\nning. I propositionen presenterade regeringen ett antal\r\nåtgärder för att underlätta rekryteringen till högre\r\nutbildning såsom exempelvis att universitet och hög-\r\nskolor ges möjlighet att anordna collegeutbildning i\r\nsamarbete med komvux och att bedriva breddad bas-\r\nårsutbildning. Vidare tydliggörs i propositionen uni-\r\nversitetens och högskolornas ansvar att pröva om en\r\nsökande som saknar formell behörighet i realiteten\r\nhar de kunskaper som krävs, bedömning av s.k. reell\r\nkompetens, samt att respektive lärosäte ska få möjlig-\r\nhet att bestämma vilka urvalsgrunder som ska använ-\r\ndas för högst 10 % av platserna på utbildningar som\r\nvänder sig till nybörjare. Riksdagen beslutade den 7\r\ndecember 2001 i enlighet med regeringens förslag.\r\nDet här tycker jag är viktiga åtgärder som kan sättas\r\nin för att stimulera till högskolestudier. Regeringen\r\nhar även satsat resurser på att bygga ut högskolan i\r\nhela landet med 100 000 högskoleplatser mellan åren\r\n1997 och 2003. Därmed ökas möjligheterna att få\r\nkomma in på en högskoleutbildning väsentligt.\r\nAvslutningsvis vill jag säga att Gymnasiekom-\r\nmittén 2000 har fått i uppdrag av regeringen att senast\r\nden 16 december 2002 lämna förslag till bl.a. ett\r\nämnesbetygssystem samt pröva förutsättningarna för\r\natt införa en gymnasieexamen. Kommitténs förslag\r\nkommer sannolikt att innebära att bestämmelserna om\r\nmeritvärdering behöver ses över. Jag har därför tagit\r\ninitiativ till ett förberedande arbete inom Utbild-\r\nningsdepartementet för förändringar av högskolans\r\nantagningsregler i avvaktan på Gymnasiekommitténs\r\nförslag. Att genomföra några förändringar av merit-\r\nvärderingssystemet innan Gymnasiekommittén pre-\r\nsenterat sina förslag anser jag inte lämpligt.</pre><pre>Anf.  56  ULF NILSSON (fp):\r\nFru talman! Jag vill tacka utbildningsministern för\r\nsvaret.\r\nEn bakgrund till min interpellation är att det är så\r\nsvårt för ungdomar att komma in på högskoleutbild-\r\nningar direkt efter gymnasiet. Samtidigt får vi alltfler\r\nrapporter om att många studenter kommer till hög-\r\nskolan utan att ha läst de gymnasieämnen som de\r\nbehöver för sin utbildning.\r\nEtt stort problem är att så många studerande i dag\r\ninte läser främmande språk ordentligt, mer än engels-\r\nka. Ett annat problem är att många naturvetarstuden-\r\nter inte har tillräckliga kunskaper i matematik, fysik\r\neller kemi när de kommer till högskolan.\r\nVi har ju ett konstigt system för antagning till\r\nhögskolan. På ett sätt är det nämligen väldigt svårt att\r\nkomma in eftersom antagningen sker efter betygspo-\r\näng. På ett annat sätt är det ganska lätt eftersom det\r\ninte görs någon skillnad mellan lätta och svåra ämnen\r\nnär betygspoängen räknas ut. Hela det här systemet\r\nuppmuntrar till taktikval och orättvisor. I valet mellan\r\nfranska C eller en kurs i nagelskulptur kanske man\r\ntror att det är lättare att få högre betyg i nagelskulp-\r\ntur. Därför har jag nu frågat utbildningsministern vad\r\nhan anser om viktade betyg.\r\nAv utbildningsministerns svar framgår att han\r\nockså tycker att det är viktigt att reglerna stimulerar\r\neleverna att skaffa sig relevanta kunskaper och att\r\ntaktikval ska undvikas. Men det finns, vad jag kan se,\r\ningenting i ministerns svar som ger besked om huru-\r\nvida han verkligen vill diskutera att olika betyg ska\r\nvara olika mycket värda vad gäller antagningspoäng.\r\nFör mig är det självklart att de betyg som ska räk-\r\nnas när man söker till en utbildning ska vara just de\r\nbetyg som har betydelse för utbildningen i fråga. Om\r\nman ska gå vidare och studera matlagning ska tidiga-\r\nre kurser och praktik i matlagning vara en merit. Om\r\nman t.ex. ska studera humanistiska ämnen ska språk\r\nvara en merit.\r\nDetta borde också gälla gymnasieutbildningar.\r\nDet är t.ex. orimligt, som fallet är i dag, att ett högt\r\nmattebetyg ska slå ut elever med goda praktiska kun-\r\nskaper när det gäller att komma in på frisörutbild-\r\nningen. Detta är ett klassiskt exempel.\r\nFolkpartiet menar att antagningsreglerna i grun-\r\nden måste göras om. Utgångspunkten ska vara en\r\nstudentexamen som ger allmän högskolebehörighet.\r\nDet behövs en studentexamen med definitioner på\r\nvilka ämnen som är viktiga för den högre utbildning-\r\nen.\r\nI övriga Europa är det helt normalt att det finns en\r\nhögskoleförberedande gymnasieutbildning. Det är\r\nockså helt normalt i övriga Europa att det finns en\r\nförberedande yrkesutbildning med yrkesexamen. I\r\nSverige har vi varken eller. I stället har vi en djungel\r\nav oklarheter när det gäller hur en elev ska ta sig\r\nvidare till högskolan.\r\nFör många studerande i Sverige är det svårt att\r\nkomma in på en högskoleutbildning direkt efter gym-\r\nnasieskolan. Därför tvingas många till komplette-\r\nringsläsning för att höja betygsgenomsnittet.\r\nAtt genomföra en så genomgripande reform som\r\nden som Folkpartiet vill genomföra tar naturligtvis\r\ntid, och dagens orättvisa system behöver snabba för-\r\nändringar. En möjlighet till en bra och snabb föränd-\r\nring vore att genomföra ett antagningssystem med\r\nviktning av gymnasiebetygen. Men jag ser ingen\r\nöppning för det i Thomas Östros svar.\r\nI slutet av sitt anförande berättade utbildningsmi-\r\nnistern att han tagit initiativ på departementet till ett\r\nförberedande arbete för förändringar av antagnings-\r\nreglerna. Jag vill därför fråga vad det förberedande\r\narbetet går ut på. Jag vill också upprepa min tidigare\r\nfråga: Anser utbildningsministern att betyg ska kunna\r\nräknas olika beroende på om de har betydelse för den\r\nsökta utbildningen eller inte?</pre><pre>Anf.  57  Utbildningsminister THOMAS\r\nÖSTROS (s):\r\nFru talman! Vi har tre huvudsakliga vägar in på\r\nhögskolan. Först och främst har vi betyg som natur-\r\nligtvis är en viktig grund för att bli antagen. Men vi\r\nhar också högskoleprovet, som i många år har varit en\r\nviktig och stor väg in i högskolan. I och med riks-\r\ndagsbeslutet i vintras har vi nu också en tredje väg,\r\nnämligen att högskolorna själva har möjlighet att\r\nutforma - med styrelsebeslut - urvalsreglerna för\r\n10 % av nybörjarplatserna.\r\nDärmed får vi kompletterande antagningar som\r\njag tror ganska väl kan ta hand om de sökande. Na-\r\nturligtvis finns det nackdelar som med alla antag-\r\nningssystem. Så är det ju. Betygen fångar inte upp\r\nallt, och inte heller de olika typer av prov som hög-\r\nskoleproven utgör.\r\nMed den nya öppningen, alltså den tredje vägen\r\nin, finns möjlighet att utforma intervjuer och andra\r\ntyper av anlagstest som kan vara viktiga när det gäller\r\natt fånga upp dem som har de bästa förutsättningarna\r\natt klara utbildningen.\r\nInnan man tar något nytt steg i antagningsreglerna\r\ntror jag att det är viktigt att låta den processen gå\r\nhand i hand med reformeringen av gymnasieskolan.\r\nEn erfarenhet som vi har är att dessa processer kanske\r\ninte alltid hakar i varandra. Reformering av gymna-\r\nsieskolan sker utan att motsvarande arbete pågår\r\ninom högskolan. Ibland uppstår också system som\r\ninte riktigt harmonierar med varandra.\r\nNu har vi möjlighet att rätta till detta. Gymnasie-\r\nkommittén arbetar, och vi kommer att få förslag från\r\ndem. Parallellt med detta bör vi arbeta med att se över\r\nhögskolans antagningssystem. Detta bör vi göra med\r\nett öppet sinne för att kunna se om vi kan göra kom-\r\npletteringar så att det hela ska fungera bättre. Dessa\r\nska icke vara oberoende av varandra, för det blir inte\r\nbra.\r\nFolkpartiet har visat korten i gymnasiepolitiken.\r\nVisserligen säger de, som Ulf Nilsson också sade, att\r\nen studentexamen ska ge högskolebehörighet. Samti-\r\ndigt har man för stora elevgrupper definierat bort\r\nmöjligheten att gå vidare till högskolan genom att\r\nsäga att om man direkt ska rikta in sig på ett yrke, gå\r\nnågot av yrkesprogrammen, har man icke behov av\r\nde kunskaper som vi i dag ställer krav på. Därmed har\r\nman inte heller möjlighet att komma vidare om man\r\nsenare i livet så önskar.\r\nJag vill gå åt andra hållet, alltså minska avståndet\r\nmellan gymnasieskola och högskola, och se till att vi\r\nfår bryggor från gymnasiet till högskolan. Detta gör\r\nvi bl.a., som jag beskrev i mitt svar, genom college-\r\nutbildningarna. De syftar till att skapa möjligheter att\r\nfå en ingång till högskolan, att komplettera de gym-\r\nnasiekunskaper man behöver och att få den första\r\nintroduktionen in på högskolan. Vi gör det med ett\r\nbreddat basår som ger möjligheter att komplettera det\r\nman behöver för att kunna gå vidare till en högskole-\r\nutbildning.\r\nFolkpartiet har konsekvent motsatt sig alla försök\r\natt bygga broar. De vill ha utbildningsväsenden som\r\nbestår av byggklossar som aldrig nuddar vid var-\r\nandra. Jag tycker inte att det är en bra lösning. Det\r\nskulle grusa möjligheterna att nå de mål vi har, näm-\r\nligen att upp emot hälften av en årskull ska ha chan-\r\nsen att komma vidare till högre utbildning innan man\r\nfyllt 25.\r\nJag diskuterar gärna hur vi reformerar antagnings-\r\nsystemet till högskolan, men reformeringen ska göras\r\nnär vi också har strukturen för den framtida gymna-\r\nsieskolan. Nu har vi tre vägar in vilka kompletterar\r\nvarandra. Det är ett förhållandevis väl fungerande\r\nsystem i väntan på Gymnasiekommitténs förslag.</pre><pre>Anf.  58  ULF NILSSON (fp):\r\nFru talman! Folkpartiet tycker att det ska vara\r\nmöjligt för de ungdomar som så vill att genomgå en\r\nbra kvalificerad yrkesutbildning utan målet att läsa på\r\nhögskolan. Det är en helt annan sak. Denna utbild-\r\nning ska enligt vårt förslag naturligtvis också kombi-\r\nneras med rätten till kompletteringar för vidare studi-\r\ner när man är intresserad av det. Men det tycker jag\r\ninte riktigt berör det ämne vi nu diskuterar.\r\nI dag skulle väldigt många ungdomar rent kun-\r\nskapsmässigt direkt kunna gå vidare till högskolan,\r\nmen de gör inte det. Det är naturligtvis inte fel att inte\r\nalla ungdomar går vidare till högskolan. Det är emel-\r\nlertid ett stort problem att så många som direkt efter\r\ngymnasiet skulle vilja läsa vidare inte har möjlighet\r\ntill det.\r\nSvenska ungdomar tar mycket lång tid på sig ge-\r\nnom utbildningssystemet. Detta visades bl.a. i ESO-\r\nrapporten Utbildningens omvägar häromåret. Sverige\r\nhar alltså en internationellt sett låg andel tjugoåringar\r\nsom går vidare till högskoleutbildning.\r\nJag tror att det kan vara oerhört olyckligt om en\r\nung människa som känner sig väl förberedd för studi-\r\ner måste vänta i flera terminer och kanske konkur-\r\nrensläsa på komvux. Det blir också jobbigare med\r\nåren att bedriva studier, eftersom man skaffar barn\r\noch blir alltmer beroende av att ha en trygg ekonomi.\r\nRegeringens nya system, som en riksdagsmajori-\r\ntet godkände, att högskolan ska få bestämma urvals-\r\ngrunderna för 10 % av platserna riskerar att göra det\r\nännu svårare för ungdomar att komma in direkt från\r\ngymnasiet. Det kan komma att innebära ett slags\r\nkvotering, som i och för sig är bra för dem som kvo-\r\nteras in, men som samtidigt ökar osäkerheten för dem\r\nsom söker på vanliga gymnasiebetyg.\r\nJag tycker att man borde gå en helt annan väg.\r\nDagens röriga antagningssystem behöver förenklas\r\noch alla snårigheter och olika behov av taktikval\r\nrensas bort. De studerande ska ha en rättvis chans att\r\nveta att det lönar sig att läsa studieförberedande äm-\r\nnen. De ska också ha en rättvis chans att komma in på\r\nen högskoleutbildning.\r\nDärför måste vi också genomföra andra reformer.\r\nKursutbudet måste följa studentens val i så stor ut-\r\nsträckning som möjligt. När platserna ändå inte räck-\r\ner till är det bästa att högskolorna genom olika antag-\r\nningsprov och test avgör vilka som är mest lämpliga\r\nför en utbildning. En student ska inte behöva bli bort-\r\nkonkurrerad för att han eller hon vågat läsa svåra\r\nämnen på gymnasiet.\r\nJag förstår att Thomas Östros inte kan lämna nå-\r\ngot detaljerat svar på hur framtidens antagningssy-\r\nstem ska se ut. Men principen att alla betyg värderas\r\nlika, oavsett vilken utbildning det handlar om, är så\r\nfelaktig att jag trodde att vi skulle kunna vara överens\r\nåtminstone om det.\r\nSlutligen skulle det vara intressant att få informa-\r\ntion om vad förberedelsearbetet i departementet för\r\nett förändrat antagningssystem går ut på, det som\r\nutbildningsministern nämnde i sitt första anförande.</pre><pre>Anf.  59  Utbildningsminister THOMAS\r\nÖSTROS (s):\r\nFru talman! Andelen av ungdomsgrupperna som\r\ngår vidare till högskolan är en central frågeställning.\r\nRegeringen har också valt att väldigt tydligt peka ut\r\ndetta som ett av de huvudsakliga målområdena. Det\r\nhandlar om att öka andelarna.\r\nVi har en ganska fin utveckling på detta område.\r\nFör tiotalet år sedan gick drygt 20 % av en ungdoms-\r\nkull vidare till högre utbildning. Med den snabba\r\ndynamiska utvecklingen av vår högskola, med minst\r\nen stark högskola i varje län, är andelen som går\r\nvidare i dag över 40 %.\r\nAtt nå 50-procentsmålet är inte alls en omöjlighet.\r\nDet är ett mål som för några år sedan tedde sig som\r\nalltför djärvt. Snarare närmar vi oss i en ganska stadig\r\ntakt hälften av en årskull. Det visar att det går att få\r\nförändringarna. Det som framför allt har orsakat detta\r\när inte förändrade antagningsregler utan utbyggnaden\r\nav högskolan, dvs. att göra det möjligt för ungdomar\r\natt gå vidare till högre utbildning.\r\nDet är viktigt att fortsätta att arbeta med frågan\r\nom hur betygssystemet i gymnasieskolan påverkar\r\nantagningen. Jag menar att vi i dag har ett grund-\r\nläggande problem i gymnasieskolan med att vi har ett\r\nbetygssystem som riskerar att skapa en väldig stress\r\ntidigt i gymnasiet, som gör att eleverna mycket tidigt\r\ninser vilken betydelse större kurser i årskurs 1 har för\r\nmöjligheten att komma in på högskolan. Därmed\r\nriskerar det som ska vara en naturlig progression i\r\nkunskaper i gymnasieskolan att tas bort för eleverna.\r\nI stället blir det taktik och stress. Därför ska det första\r\nsteget vara att se hur en återgång till ämnesbetyg ska\r\nse ut från de kursbetyg vi har nu. Det kommer i sig att\r\npåverka antagningen till högskolan. Då gäller det att\r\ninvänta reformerna innan vi går vidare och förändrar i\r\nhögskolans antagningssystem. Annars riskerar vi att\r\nåterigen hamna i det läget att processerna inte hakar\r\ntag i varandra och ser till att det blir så bra som möj-\r\nligt.\r\nDet kan naturligtvis vara vissa fördelar med vikt-\r\nning, dvs. att vissa ämnen som man ska läsa vidare\r\nviktas tyngre. Men det kan också ha vissa avgörande\r\nnackdelar. Taktikval minskar inte. Kraven på de unga\r\neleverna att tidigt i gymnasiet, redan första året, veta\r\nexakt vad de ska söka till på högskolan är stora. Det\r\när ett grannlaga arbete att göra den viktningen. Det är\r\ninte bara fråga om kunskaper i det ämne man ska läsa\r\nvidare, utan vi vill att eleverna ska ha bredare kun-\r\nskaper än så. Viktningen riskerar att leda till nya\r\ndrivkrafter att söka sig bort från centrala ämnen.\r\nLåt oss nu arbeta med att ta fram den nya gymna-\r\nsieskolan. Parallellt med detta ska vi se över högsko-\r\nlans antagningsregler. I första fasen gäller analysen\r\nav hur det i dag fungerar för att vara beredd när\r\nGymnasiekommittén lägger fram sina förslag. Vi ska\r\ninte bryta loss enskilda frågor och därmed få systemet\r\natt inte hänga ihop så väl som vi faktiskt vill.</pre><pre>Anf.  60  ULF NILSSON (fp):\r\nFru talman! Jämfört med andra länder har vi en\r\nlåg andel av en årskull som går vidare direkt till hög-\r\nskolan. Anledningen till att den rapport jag nämnde\r\ntidigare kallas Utbildningens omvägar är just att man\r\ntar omvägar. Det är inte alltid det är fel att ta omvä-\r\ngar, men många ungdomar tar ofrivilliga omvägar.\r\nAndelen 20-åringar som går vidare till högre utbild-\r\nning är 19 % enligt ESO-rapporten. Det är långt un-\r\nder snittet för jämförbara länder. Vi ligger där dåligt\r\ntill.\r\nÄmnesbetyg är naturligtvis en viktig förändring\r\nsom vi ska diskutera. De kräver en massa förändring-\r\nar som vi inte hinner diskutera i dag. De kräver en\r\nannan typ av kursuppläggning osv. på gymnasiet.\r\nMen tvärtemot vad utbildningsministern menar, är jag\r\növertygad om att en snabb förändring som gör att\r\nbetyg som är viktiga för den framtida utbildningen\r\nväger tyngre. En sådan förändring skulle inte på nå-\r\ngot sätt utestänga möjligheterna till övriga framtida\r\nreformer, men den skulle underlätta för många ung-\r\ndomar. Det behöver inte vara så komplicerat. Det går\r\natt sätta en ram omkring ämnen som är klart studie-\r\nförberedande, t.ex. om man ska söka in på en teknisk\r\nutbildning, och markera att de väger tyngre vid po-\r\nängberäkningen än de ämnen som inte alls har med\r\nden framtida utbildningen att göra. Jag tror att en\r\nsådan förändring skulle vara välkommen för studen-\r\nterna.\r\nSedan måste en del andra förändringar göras.\r\nFolkpartiet har ett förslag om en rejäl studieförbere-\r\ndande utbildning och en studentpeng så att utbyggna-\r\nden av universiteten och högskolorna sker efter stu-\r\ndenternas val. Det är sådant vi får återkomma till.\r\nViktade betyg vore en snabb reform som skulle hjälpa\r\nmånga studenter. Det är synd att utbildningsministern\r\ninte vill diskutera detta närmare nu.</pre><pre>Anf.  61  Utbildningsminister THOMAS\r\nÖSTROS (s):\r\nFru talman! När Folkpartiet senast hade inflytande\r\növer antagningsreglerna till högskolan valde man att\r\nhelt lägga i händerna på högskolan att själv utforma\r\nantagningssystemen, dvs. varje högskola hade ansva-\r\nret för sitt eget system. Det fick effekten att något\r\nuniversitet inte tyckte att engelska inläst på komvux\r\nhade samma värde som engelska inläst på gymnasie-\r\nskolan. Det är effekter som resulterar i att det blir\r\nsvårare att bygga de broar in till högskolan som vi\r\nsom land och samhälle behöver. Den vägen kommer\r\ninte att öppnas om det är den Ulf Nilsson vill inträda.\r\nDetsamma gäller utvecklingen av gymnasiesko-\r\nlan. Kärnämnena i gymnasieskolan är inte enkom till\r\nför att göra det möjligt för människor att gå vidare till\r\nhögre utbildning, vilket i sig är viktigt. Vi kommer att\r\nfå se en ökande andel från yrkesförberedande pro-\r\ngram som också går vidare till eftergymnasial utbild-\r\nning. Men det är framför allt fråga om kunskaper som\r\nbehövs i arbetslivet för medborgarna, som är viktiga\r\nför alla grupper i samhället. Det är inte fråga om att\r\nbörja sortera, som Folkpartiet vill, redan från de små\r\nåren ända upp till gymnasieskolan. Vi vill att alla ska\r\nfå med sig en kärnkompetens och kärnkunskaper som\r\nbehövs för självständiga beslut och för att med en\r\nkritisk blick kunna hantera information i en kompli-\r\ncerad värld. Det är viktigt ur ett jämlikhetsperspektiv.\r\nDet är ett perspektiv som Folkpartiet i stor utsträck-\r\nning tyvärr har tappat i utbildningsfrågorna.</pre><pre>Överläggningen var härmed avslutad.</pre><pre>11 §  Svar på interpellation 2001/02:411 om\r\nmetoder och hjälpmedel för framtidens lärande</pre><pre>Anf.  62  Utbildningsminister THOMAS\r\nÖSTROS (s):\r\nFru talman! Lars Elinderson har frågat vad jag\r\ntänker vidta för åtgärder för att lösa upphovsmanna-\r\nfrågorna inom multimedieområdet. Lars Elinderson\r\nhar även frågat om jag avser att verka för att Skolver-\r\nket åtar sig att ekonomiskt reglera upphovsmanna-\r\nkostnaderna för utnyttjande av digitala material i den\r\nsvenska skolan.\r\nUpphovsrättslagstiftningen, för vilken justitiemi-\r\nnistern ansvarar, är uppbyggd på så sätt att den ger\r\nupphovsmannen olika ensamrättigheter. En sådan\r\nrättighet är rätten att göra verket tillgängligt för all-\r\nmänheten genom offentligt framförande eller offent-\r\nlig visning. En annan är rätten att framställa exem-\r\nplar, dvs. kopior, av verket.\r\nFrågan om tillgängliggörande för allmänheten ge-\r\nnom offentligt framförande eller offentlig visning\r\naktualiseras normalt inte i undervisningssituationer i\r\ngrund- eller gymnasieskolan - detta eftersom allmän-\r\nheten inte har tillträde till denna undervisning utan\r\nendast de elever som går i klassen. Så länge inga\r\nkopior av ett verk framställs kan därför en lärare\r\noförhindrat visa eller framföra ett verk inför en skol-\r\nklass.\r\nVid användning av multimedieverktyg av olika\r\nslag uppkommer emellertid även frågor om exemplar-\r\nframställning. Det rör till att börja med frågan om\r\ntillfälliga kopior, t.ex. då ett verk förevisas på en\r\nstorbildsskärm. Rättsläget enligt gällande svensk rätt\r\när oklart beträffande frågan huruvida det sker en\r\nexemplarframställning när ett verk i digital form\r\nförevisas på en bildskärm.\r\nFör närvarande pågår arbete inom Justitiedepar-\r\ntementet med genomförandet av ett EG-direktiv om\r\nupphovsrätten i informationssamhället. Direktivet\r\ninnehåller bl.a. regler om undantag från upphovs-\r\nmannens ensamrätt när det gäller tillfälliga kopior,\r\ndvs. t.ex. när ett verk kommer upp på en bildskärm.\r\nGenomförandet av direktivet kommer därför att inne-\r\nbära vissa förtydliganden av svensk rätt när det gäller\r\nfrågan om framställning av sådana kopior.\r\nSom Lars Elinderson påpekar kan elever normalt\r\nsett använda multimedieverktyg på de sätt som be-\r\nskrivs eller surfa på Internet utan hinder av upphovs-\r\nrätten. Stöd för denna användning finns i upphovs-\r\nrättslagens (1960:729) bestämmelser om enskilt bruk\r\n(12 §) och om viss användning av datorprogram och\r\nsammanställningar eller med ett annat ord databaser\r\n(26 g §).\r\nVad gäller lärarnas användning stöds den framför\r\nallt på de avtal som träffas om rätt att framställa ko-\r\npior för användning i undervisningsverksamhet, dvs.\r\npå grundval av den s.k. avtalslicensen i 13 § upphovs-\r\nrättslagen. Denna bestämmelse omfattar inte digital\r\nkopiering av verk. Situationen för närvarande är såle-\r\ndes den att skolan måste träffa avtal i varje enskilt fall\r\nför att få rätt till mer omfattande utnyttjanden av verk\r\ni digital form. Ett sådant avtal kan t.ex. träffas när en\r\nmultimedieprodukt köps in. Däremot är det mer be-\r\nsvärligt i samband med användningen av verk som\r\nfinns utlagda på Internet.\r\nDet tidigare beskrivna arbetet med genomförande\r\nav direktivet om upphovsrätten i informationssam-\r\nhället föranleder även en översyn av bl.a. den nämnda\r\nbestämmelsen om avtalslicens för skolkopiering.\r\nÖversynen sker med syftet att modernisera upphovs-\r\nrättslagen. Målsättningen är att anpassa upphovs-\r\nrättslagen så att den inte hämmar skolans användning\r\nav modern teknik i samband med undervisningen. Det\r\npågår således redan arbete i Regeringskansliet som\r\nbehandlar upphovsmannafrågorna vad gäller använd-\r\nning av IT i skolorna. Vad gäller möjligheten för barn\r\noch ungdomar med dyslexi att förbättra sin läs- och\r\nskrivförmåga med hjälp av multimedieprodukter vill\r\njag framhålla att det pågående arbetet även omfattar\r\nen översyn av möjligheterna för människor med\r\nfunktionshinder att använda upphovsrättsligt skydda-\r\nde verk.\r\nRedan dagens bestämmelse om skolkopiering är\r\nuppbyggd så att skolan måste träffa avtal med en\r\nupphovsmannaorganisation och betala ersättning för\r\nutnyttjandet av verk. Jag förutser inte någon ändring\r\nnär det gäller dessa förutsättningar för användning av\r\nverk enligt bestämmelsen. Således måste skolan be-\r\ntala för utnyttjandet av upphovsrättsligt skyddade\r\ndigitala material.\r\nNär det gäller frågan om staten kan bidra till den-\r\nna kostnad vill jag hänvisa till att Statens skolverk\r\nredan i dag till viss del har ett sådant åtagande. Skol-\r\nverket har sedan 1997 regeringens uppdrag att driva\r\nett nätverksbaserat nationellt resurscentrum för mul-\r\ntimediebaserade läromedel. Detta har bl.a. resulterat i\r\nMultimediabyrån, en webbplats som ska hjälpa lärare\r\noch elever att skapa och lära med nya medier. En av\r\nMultimediabyråns uppgifter är att producera webba-\r\nserade resurser i form av texter, filmer och kurser\r\nsom visar på olika pedagogiska förhållningssätt till\r\nanvändningen av nya medier i undervisningen. Inom\r\nramen för Multimediabyrån har ett mediearkiv för\r\nbild, ljud och musik byggts upp dit lärare kan vända\r\nsig och fritt använda allt material, icke-kommersiellt,\r\ninom skolans verksamhet.</pre><pre>Anf.  63  LARS ELINDERSON (m):\r\nFru talman! Jag vill börja med att tacka för svaret\r\npå interpellationen.\r\nJag tycker att svaret tydligt visar att de nuvarande\r\nupphovsrättsbestämmelserna innebär ganska stora\r\nsvårigheter för lärare och skolpersonal att tillämpa\r\nden moderna multimedieteknik som finns, inte minst\r\nnär det gäller att utnyttja den information som både\r\nelever och lärare kan ta till sig från Internet i dag. Jag\r\nser det som positivt att det pågår en översyn, med\r\nhänvisning till det EG-direktiv som utbildningsmi-\r\nnistern nämner.\r\nJag vill ändå fördjupa mig ytterligare i den här\r\nfrågan. Interpellationen i sig är uttryck för ett rop på\r\nhjälp från några lärare som kontaktade mig i frågan\r\noch som redovisade den nuvarande lagstiftningens\r\nbegränsningar när det gäller inte bara ny teknik utan\r\nockså gammal teknik.\r\nNär det gäller nuvarande upphovsrättsbestämmel-\r\nser har Kommunförbundet fått kommunernas uppdrag\r\natt teckna s.k. avtal enligt 13 §, som utbildningsmi-\r\nnistern hänvisar till. De flesta allmänna, framför allt\r\ntryckta, medier kan kommunerna och skolorna fritt\r\ndisponera från utbildningssynpunkt. Man kan också\r\nanvända dem för att framställa utbildningsmaterial på\r\ndet sätt som beskrivs i svaret på interpellationen. När\r\ndet gäller möjligheten att utnyttja det fria utbudet av\r\ninformation som finns på Internet, och också det fria\r\nutbud som finns i digitala program, är begränsningar-\r\nna betydligt större.\r\nBakgrunden till min interpellation är inte enbart\r\natt jag vill ha en översyn av upphovsrättsbestämmel-\r\nserna. Jag vill också, vilket jag direkt eller indirekt\r\nantyder i min interpellation, ha en strategi för hur\r\nman just i utbildningshänseende bättre ska kunna\r\nutnyttja de digitala multimedierna för utbildning.\r\nI dag är det så - den motsättningen antyds också i\r\nutbildningsministerns svar - att i den normala utbild-\r\nningssituationen kan man utnyttja multimedier och\r\ndigitalt material. Men i svaret nämns precis den be-\r\ngränsning som finns, nämligen att så fort det är fråga\r\nom nya tekniker för att åskådliggöra detta - det gäller\r\nt.ex. storbild eller andra digitala medier, som ljudfiler\r\n- har man inte möjlighet att i dag använda det. Det är\r\ni varje fall en gråzon, som sannolikt inte ger läraren\r\nmöjlighet att utnyttja läromedel på det sättet.\r\nJag tolkar utbildningsministerns svar så att den\r\nhär gråzonen är till fördel för ett fritt utnyttjande i en\r\nutbildningssituation. Jag skulle i så fall vilja ha ett\r\nförtydligande på den punkten: Är det så att en lärare\r\nkan använda sig av storbildsskärm för att visa ett\r\ndigitalt hämtat och utvecklat material i en utbild-\r\nningssituation? Då är det en viss framgång, kanske en\r\nstor framgång, i tydlighet i förhållande till vad som\r\ngäller nu. Enligt den uppgift jag har fått har Kom-\r\nmunförbundet och Multimediabyrån meddelat att\r\ndetta inte är möjligt. Jag skulle gärna vilja ha utbild-\r\nningsministerns svar på den konkreta frågan.\r\nNästa steg gäller utvecklandet av läromedel med\r\nhjälp av den här tekniken. I dag kan man naturligtvis\r\nbeställa digitala läromedel via Multimediabyrån eller\r\nute på den kommersiella marknaden och på vanligt\r\nsätt teckna ett avtal som köpare av det läromedlet.\r\nMen i det verkliga arbete som sker ute i kommunerna\r\noch ute i de enskilda skolorna har man inte möjlighet\r\natt utnyttja detta i ett utbildningssammanhang, efter-\r\nsom det då inte omfattas av de regler som i dag gäller\r\ni upphovsrättslagen. Jag skulle vara tacksam om ut-\r\nbildningsministern kunde förtydliga svaret på den\r\nfrågan.</pre><pre>Anf.  64  Utbildningsminister THOMAS\r\nÖSTROS (s):\r\nFru talman! Som väl klart framgick av mitt svar\r\nfinns det oklarheter i dag - därav översynen, som\r\nsyftar till att också i den praktiska verksamheten göra\r\ndet mera tydligt vad som är möjligt och vad som inte\r\när möjligt.\r\nDen väg som jag vill varna för att beträda, som\r\nockså antyds av Elinderson, är att Skolverket skulle\r\nfå en större roll i fråga om att reglera upphovsrätter\r\noch betala för upphovsrätter. Vi har inte alls den\r\ntraditionen när det gäller läromedel. Vi bör se på det\r\nhär läromedlet som på andra läromedel i skolan, där\r\nstaten inte reglerar användningen och inte heller via\r\nsubventioner riktar användningen mot ett visst håll.\r\nÖversynen pågår. Den är också orsakad av att det\r\nfinns oklarheter och syftar till att reda ut dem. Men\r\njag vill inte gå in på en väg där vi mer tydligt börjar\r\nstyra statligt vilka läromedel man ska ha.\r\nLåt mig peka på IT i skolan som ett väldigt viktigt\r\nutvecklingsarbete lokalt i skolorna, som har fått den\r\nverkan att man använder sig av multimedier på ett\r\nmera kreativt sätt i skolarbetet än vad som var möjligt\r\ntidigare.</pre><pre>Anf.  65  LARS ELINDERSON (m):\r\nFru talman! Det finns i dag en paraplyuppgörelse\r\nnär det gäller utnyttjande av olika former av medier i\r\nutbildningen. Ljudmedier, som ett vanligt kassett-\r\nband, som innefattar bl.a. musik eller någonting annat\r\ntäcks av det avtal Kommunförbundet har med produ-\r\ncenterna. Jag förmodar att det är 13 § i upphovs-\r\nrättslagen som tillämpas i det sammanhanget. De\r\navräknar från de enskilda kommunerna de medier\r\nsom de använder, liksom rätten att utnyttja informa-\r\ntion som finns i våra dagliga medier, alltså i radio och\r\nTV. Men samma möjlighet finns inte. Det innebär att\r\nvarje enskild skola inte behöver teckna avtal med\r\nDagens Nyheter för att få använda tidningen i utbild-\r\nningen. Det gäller även grammofonbolagen. Man har\r\nmöjlighet att utnyttja det avtal som Kommunförbun-\r\ndet har i dag.\r\nI min fråga antydde jag att det här kanske är en\r\nvidare fråga än de statiska medier som vi tidigare har\r\nhaft att röra oss med, om man vill göra Internet i dess\r\nhelhet tillgängligt i en utbildningssituation. Det är\r\nfrån den utgångspunkten jag ställer frågan. Jag kan\r\nmycket väl tänka mig att det här är en fråga som\r\nkommunerna löser gemensamt genom Kommunför-\r\nbundet.\r\nJag har inte antytt och tycker inte heller att staten\r\nska subventionera, även om det förvisso är en fråga\r\nman kan diskutera.\r\nDet jag tycker är viktigt är att Internet och multi-\r\nmedier inte får bli statiska produkter, att man köper\r\nprodukter en efter en. Internet och multimedierna ska\r\nvara de nya tekniska landvinningar som vi kan an-\r\nvända oss av också i utbildningssituationer, där in-\r\nformationen är fri och tillgänglig för varje skola,\r\nvarje lärare och varje elev, och dessutom för varje\r\nlärare i varje lärosituation.\r\nDet är från den utgångspunkten som jag tycker att\r\nman borde ha en strategi inte bara för hur man ska\r\nbehöva gå till Multimediabyrån och köpa en produkt\r\nsom är färdigutvecklad, utan också för hur den en-\r\nskilda skolan har tillgång till hela Internet och multi-\r\nmedierna i utbildningen.</pre><pre>Överläggningen var härmed avslutad.</pre><pre>12 §  Svar på interpellation 2001/02:466 om\r\nbostadspolitiken</pre><pre>Anf.  66  Statsrådet LARS-ERIK LÖV-\r\nDÉN (s):\r\nFru talman! Stefan Attefall har frågat vilka åtgär-\r\nder jag avser att vidta för att det svenska bostadsbe-\r\nståndet ska kunna ha en genomsnittlig livslängd på\r\n833 år, vilket är en nödvändig konsekvens av reger-\r\ningens uttryckta målsättning för bostadsbyggandet,\r\nsamt vilka åtgärder jag är beredd att vidta för att Sve-\r\nrige ska ha ett bostadsbyggande i en omfattning som\r\nmotsvarar andra OECD-länders.\r\nJag delar Stefan Attefalls synpunkt att bostads-\r\nbyggandet i landet inte är fullt tillräckligt i dag. Ste-\r\nfan Attefall hävdar att Sverige behöver ett bostads-\r\nbyggande om 40 000-50 000 lägenheter per år. Re-\r\ngeringen har gjort bedömningen att omkring 25 000\r\nlägenheter om året behöver byggas långsiktigt.\r\nUtan att här gå in på alltför många detaljer i be-\r\nräkningarna kan jag peka på några grunder som skil-\r\njer prognoserna åt. Stefan Attefalls slutsats bygger på\r\nantagandet att varje bostad fungerar i omkring 100 år\r\noch att åldersfördelningen är jämn.\r\nÅldersfördelningen är inte jämn. Bara 10 % av\r\nbostadsbeståndet i Sverige är äldre än 80 år. Interna-\r\ntionellt är detta en låg andel. I Danmark, Frankrike,\r\nStorbritannien och Österrike ligger andelarna på 20-\r\n30 %.\r\nAv de äldre flerbostadshusen, mer än 100 år\r\ngamla, har 60 % genomgått omfattande renoveringar\r\nunder de senaste 25 åren. Rimligen kommer de att stå\r\nkvar ytterligare ett antal år. För småhusen finns inte\r\nnågon ombyggnadsstatistik, men en bedömning är att\r\nen minst lika hög andel av de som ligger i attraktiva\r\nregioner har byggts om.\r\nSlutsatsen blir att av de bostäder som årligen pas-\r\nserar sin 100-årsdag kommer 60 % att nyttjas som\r\nbostäder ytterligare några decennier framöver. Det\r\ninnebär att en mindre andel lägenheter om året blir\r\nföråldrade och behöver ersättas.\r\nÄven om dessa beräkningar ger resultat som\r\nstämmer väl med observerat antal rivningar de se-\r\nnaste decennierna är inte heller antalet bostäder som\r\npasserar 100-årsdagen någon bra tumregel för beho-\r\nven av ersättningsbyggande. Det beror på att av de\r\näldre flerbostadshusen ligger merparten i de största\r\nkommunerna och i attraktiva lägen. De är knappast\r\naktuella för rivning och ersättning. De moderniseras\r\noch underhålls i stället.\r\nStatistiken över rivningar av flerbostadshus visar\r\natt endast få av de rivna lägenheterna är äldre än 80\r\når. Huvuddelen av rivningarna under 90-talet gällde\r\nhus som byggts under 50-talet. Storstadsområdena är\r\nunderrepresenterade i rivningsstatistiken. I Stock-\r\nholm, Göteborg och Malmö revs endast drygt 100\r\nlägenheter per år under 90-talet.\r\nAnvändande av olika sorters antaganden ger olika\r\nresultat, men som jag tidigare nämnde delar jag Ste-\r\nfan Attefalls synpunkt att bostadsbyggandet är för\r\nlågt i landet i dag. Regeringen har därför genomfört\r\nflera åtgärder i syfte att öka nyproduktionen av bostä-\r\nder.  Ett investeringsbidrag för nybyggnad av hyres-\r\nbostäder infördes 2001. Totalt omfattar programmet\r\n2,5 miljarder kronor under en femårsperiod. Reger-\r\ningen beräknar att ungefär 20 000 lägenheter kan\r\nkomma att nyproduceras med hjälp av detta bidrag.\r\nUnder 2000 infördes ett tillfälligt investeringsbi-\r\ndrag för anordnande av bostäder för studenter. 400\r\nmiljoner kronor avsattes t.o.m. 2002. Efterfrågan på\r\nstudentbostäder har dock varit större än vad regering-\r\nen tidigare bedömde, och därför har regeringen före-\r\nslagit att ytterligare 125 miljoner kronor ska avsättas\r\nför samma ändamål under 2003. Stödet bedöms räcka\r\ntill totalt drygt 20 000 studentrum.\r\nAvslutningsvis vill jag påpeka att den svenska bo-\r\nstadspolitiken sedan lång tid grundas på en arbetsför-\r\ndelning där staten verkar för att legala och finansiella\r\ninstrument finns tillgängliga och kommunerna för att\r\nde bostäder som behövs också erbjuds dess invånare.</pre><pre>Anf.  67  STEFAN ATTEFALL (kd):\r\nFru talman! Jag vill först tacka statsrådet Lövdén\r\nför svaret och den diskussion som jag tror är viktig att\r\nföra kring bostadspolitik. Vi kan konstatera att Sveri-\r\nge bygger minst i EU och att vi har de näst högsta\r\nboendekostnaderna. Bara det konstaterandet gör att vi\r\nmåste inse att det är någonting som är galet med nu-\r\nvarande bostadspolitik.\r\nKonsekvensen av den målsättning som regeringen\r\nhar - 25 000 nya lägenheter - är att bostäderna måste\r\nhålla i 833 år. Det bygger på en kalkyl från Boverket.\r\nMan har analyserat t.ex. inkomstförändringar, hus-\r\nhållsbildningar i framtiden och omflyttningar och\r\nkommit fram till att vi måste bygga ungefär 20 000\r\nnya lägenheter och att vi ska ersätta 5 000 per år.\r\nErsätter vi bara 5 000 per år måste beståndet hålla i\r\n833 år.\r\nFrågorna som Lövdén måste svara på är om detta\r\när rimligt och varför vi inte skulle behöva bygga lika\r\nmycket som man bygger i andra OECD-länder och i\r\nEU-området. Det handlar om ungefär 5 000 bostäder\r\nper miljon invånare, motsvarande 40 000-50 000\r\nbostäder i Sverige.\r\nLövdén försöker försvara detta med att säga att vi\r\nhar yngre bostäder än vad man har i övriga Europa.\r\nHan tittar på vad som har byggts de senaste 80 åren.\r\nDet är tyvärr ett ihåligt försvar. Tittar vi närmare på\r\nstatistiken ser vi att detta enbart beror på att vi bygg-\r\nde mer under åren 1919-1945. Därefter höll vi jämna\r\nsteg till 1975. Vi tappade sedan alltmer och kollapsa-\r\nde slutligen fullständigt på 1990-talet. Vi är i särklass\r\nsämst i västvärlden när det gäller hur stor andel av\r\nbostadsbeståndet som är byggt de senaste 25 åren.\r\nRegeringens oförmåga att inse konsekvenserna av\r\ndet låga bostadsbyggandet och fasthållandet vid Bo-\r\nverkets orimliga kalkyler är allvarligt av flera skäl.\r\nLövdéns idé om att nyproduktionstakten bör anpassas\r\ntill åldersstrukturen är lyckligtvis okänd i övriga\r\nEuropa. Idén är stabiliseringspolitiskt otänkbar. Bo-\r\nstadsproduktionen skulle pendla mellan 10 000 och\r\n100 000 bostäder per år när miljonprogrammets bo-\r\nstäder ska ersättas. Inte bara byggbranschen utan hela\r\nekonomin skulle pendla mellan massarbetslöshet och\r\nextrem överhettning.\r\nDet skulle bli som i dag. Vi har underinvesterat\r\nunder tiotals år, med en bostadsproduktion kring\r\nendast 20 000, och måste sedan försöka bygga i kapp\r\ngenom att flerdubbla bostadsproduktionen. Det är en\r\nfinanspolitik som torde få Riksbanken att kallsvettas.\r\nDet gäller att lyfta bostadsproduktionen till en\r\njämn och rimligt hög nivå. Då krävs det också en\r\nannan politik än den regeringen för. Man har en mål-\r\nsättning om att bygga 25 000 bostäder per år, vilket vi\r\nsnart är uppe i. Planerna innebär nu drygt 20 000 nya\r\nbostäder per år. Alltså kan Lars-Erik Lövdén slappna\r\nav. Vi börjar nå målet 25 000 per år.\r\nMen tror man att vi måste öka antalet bostäder till\r\ndet dubbla krävs en helt annan politik. Det krävs en\r\nhelt annan politik när det gäller boendet och en helt\r\nannan syn på fastighetsskattens roll, konkurrensfrå-\r\ngor, planprocesser, hyressättningssystem etc.\r\nMin fråga till Lars-Erik Lövdén blir därför denna:\r\nVarför ska vi bygga mycket mindre än övriga OECD-\r\nländer och övriga EU-länder? Vad finns det för logik\r\ni detta?</pre><pre>Anf.  68  Statsrådet LARS-ERIK LÖV-\r\nDÉN (s):\r\nFru talman! I mitt svar gav jag en förklaring. Var-\r\nken Boverket eller regeringen bedömer att de beräk-\r\nningar som Stefan Attefall gör är rimliga.\r\nNär Stefan Attefall säger att bostadsbyggandet\r\nmåste upp till 40 000-50 000 lägenheter per år bygg-\r\ner en sådan beräkning på att varje bostad fungerar i\r\n100 år och att åldersfördelningen är jämn. Nu är det\r\ninte på det viset, vilket jag nämnde i mitt interpella-\r\ntionssvar. Åldersfördelningen är inte jämn. Bara 10 %\r\nav bostadsbeståndet i Sverige är äldre än 80 år.\r\nDet är detta material som har legat till grund för\r\nBoverkets bedömning att det långsiktigt behövs en\r\nproduktion av ungefär 25 000 lägenheter om året. Jag\r\ntycker inte att det räcker på kort sikt - det ska jag\r\nvilligt medge - eftersom vi har en eftersläpning när\r\ndet gäller bostadsproduktionen. Boverkets bedöm-\r\nningar i detta avseende kom för några år sedan. Under\r\nde åren har vi inte nått upp till en bostadsproduktion\r\nom 25 000 lägenheter om året. Jag vill under de när-\r\nmaste fem åren höja bostadsproduktionen till närmare\r\n30 000 lägenheter per år för att bygga i kapp den\r\neftersläpning vi har i produktionen. I övrigt litar jag\r\npå Boverkets bedömningar att en långsiktig produk-\r\ntion av 25 000 lägenheter per år torde motsvara det\r\nbehov som vi har under förutsättning att ombyggna-\r\ntionen också upprätthålls på en rimlig nivå, så att vi\r\nvårdar det gamla bostadsbeståndet. Det är också en\r\nviktig faktor när man tar hänsyn till behovet av bo-\r\nstäder och behovet rivningar. Det handlar om vilka\r\ninsatser som vi gör för att vårda det gamla bostadsbe-\r\nståndet, så att vi upprätthåller kvaliteter i det, så att\r\ndet svarar mot framtidens krav.\r\nSom Stefan Attefall väl vet har regeringen vidtagit\r\nen rad åtgärder för att öka bostadsproduktionen, och\r\ndet har också gett effekt. Vi ser det väldigt tydligt när\r\ndet gäller investeringsbidraget för hyresrättsproduk-\r\ntionen. Det har gett en påtaglig effekt när det gäller\r\nigångsättande och planering av hyresrätter. Invester-\r\ningsbidraget har haft en så god effekt att det är möj-\r\nligt att vi kommer att hamna i det läget att nivån på\r\ninvesteringsbidraget, de två och en halv miljarder\r\nsom är avsatta, inte kommer att räcka under den här\r\nfemårsperioden.\r\nVi når möjligen redan nästa år en produktion på\r\n25 000 lägenheter om året - och det nämnde Stefan\r\nAttefall - men vi behöver lyfta nivån lite ytterligare\r\nför att bygga ikapp den eftersläpning som vi har haft\r\nunder några år när det har byggts ganska lite.\r\nJag är övertygad om att vi, om vi hade förespråkat\r\nStefan Attefalls linje om att nå upp till en bostadspro-\r\nduktion på 50 000 lägenheter om året, ganska snabbt\r\nhade satt oss i en situation med överskott på lägen-\r\nheter på nytt, även på de orter som i dag uppvisar\r\nbostadsbrist. En uthållig och långsiktig produktion på\r\n50 000 lägenheter om året hade ganska snabbt satt oss\r\ni en sådan situation. Jag tror att varken Stefan Attefall\r\neller jag egentligen vill uppnå ett sådant läge.</pre><pre>Anf.  69  STEFAN ATTEFALL (kd):\r\nFru talman! Vi ska ha en uthållig produktionsnivå\r\n- det är vi överens om. Och att det måste ligga på en\r\nrimligt hög nivå är vi också överens om. Det farliga\r\nmed statsrådets resonemang är när han börjar jämföra\r\nårgångar, därför att det har pendlat oerhört i svensk\r\nhistoria. Vi ska tvärtom föra en politik som gör att vi\r\nfår en bostadsproduktion på en långsiktigt stabil nivå\r\nsom gör att vi både ersätter befintliga bostäder och\r\nanpassar oss till förändringar.\r\nStatsrådet nämner det här med förslitningar av bo-\r\nstäder, renoveringar och liknande saker. Problemet är\r\natt vi försummar både nyproduktionen och renove-\r\nringarna. Vi försämrar det bostadskapital vi har år\r\nefter år. Värdet av vårt bostadsbestånd blir allt mind-\r\nre. Vi har minussiffror sedan början av 90-talet, och\r\ndet fortsätter i rask takt. Då får vi ett allt sämre bo-\r\nstadskapital. Det är ungefär som att vi bara skulle\r\nköpa nya bilar när vi får förändrade inkomster, då vi\r\nkanske får högre lön eller familjen växer med fler\r\nbarn, men att vi skulle strunta fullständigt i att bilen\r\nblir ett år äldre för varje år som går och strunta i att\r\nreinvestera för att behålla en normal standard på vår\r\nbilpark. Men så fungerar inte bilmarknaden. Varför\r\nska bostadsmarknaden fungera så? Vi behöver tvärt-\r\nom hela tiden förbättra standarden på vår bilpark för\r\natt kunna ha den bil som vi behöver. På samma sätt är\r\ndet på boendesidan.\r\nMan kan då jämföra med andra länder, OECD-\r\nländer och EU-länder, och titta på hur länge bostä-\r\nderna ska hålla enligt regeringens egna kalkyler. Då\r\nstämmer detta inte. Då säger Lövdén: Ja, men en del\r\nbostäder håller mer än hundra år. Det är självklart,\r\nmen det är långt till 833 år, som blir konsekvensen av\r\nregeringens och Boverkets analys.\r\nProblemet är, tror jag, att Lars-Erik Lövdén inte\r\nhar gjort en självständig analys av Boverkets kalkyler\r\noch inte sett att detta inte håller. När man har fel\r\nanalys och fel målsättning blir det också fel politik.\r\nDet är självklart att det, om man bygger mycket nya\r\nbostäder med en hög kostnadsnivå, är svårare att få\r\ndem uthyrda. Vi måste också sänka kostnadsnivån.\r\nNär vi dubbelbeskattar boendet - vi beskattar boendet\r\nbåde som en konsumtionsvara och som en kapitalvara\r\n- får vi också höga produktionskostnader och höga\r\nboendekostnader. Vi ligger alltså sämst när det gäller\r\nbostadsbyggandet i EU och den näst högsta boende-\r\nkostnaden. Det är bara lilla Luxemburg som har hög-\r\nre boendekostnader än Sverige. Det visar ju på att det\r\när någonting sjukt, någonting snett, i hela vår bo-\r\nstadspolitik.\r\nOm man har gjort fel analys från början är det\r\nklart att det blir fel slutsatser hela vägen. Då är Löv-\r\ndéns stora paradnummer detta med investeringsbidra-\r\nget. Men jag kan försäkra Lövdén att de flesta - det\r\nfinns säkert några undantag - som söker invester-\r\ningsbidraget skulle ha byggt ändå, därför att det är få\r\nmänniskor som på allvar kan kalkylera med inve-\r\nsteringsbidraget. Man vet inte om man får pengarna.\r\nMan vet inte när man får dem. Framför allt är det inga\r\nmindre byggherrar som vågar bygga bostäder med\r\nden osäkerheten.\r\nVi behöver en slopad fastighetsskatt. Vi kanske i\r\nstället behöver ha en kommunal fastighetsavgift för\r\natt öka stimulansen för kommunerna att bygga bostä-\r\nder. Vi behöver sänka momsen vid nyproduktion och\r\nskapa enhetliga generella spelregler, så att vi får en\r\nbostadsmarknad som fungerar. Politiken ska inte\r\nabdikera från bostadsområdet, men den ska se till att\r\ndet blir bra spelregler. I dag är det en hög beskattning\r\npå boendet, och sedan är det inhopp av Lövdén med\r\nlite nålpengar för att stimulera det som han tror ska\r\nlösa problemen, men det är på en otillräcklig nivå. Då\r\nblir också konsekvensen ett bostadsbyggande som\r\nligger sämst i hela Europa och boendekostnader som\r\nnästan är högst i hela Europa. Jag tycker att det är\r\nbeklagligt att Lövdén verkar vara nöjd med den ut-\r\nvecklingen.</pre><pre>Anf.  70  Statsrådet LARS-ERIK LÖV-\r\nDÉN (s):\r\nFru talman! Jag vet inte om Stefan Attefall har\r\nföljt utvecklingen sedan investeringsbidraget infördes\r\noch sett vad det har fått för effekter. 2000 byggdes\r\ndet bara 1 200 hyreslägenheter i Sverige. Nu ökar\r\nproduktionen av hyreslägenheter kraftigt. Fler och\r\nfler bostadsföretag - det handlar inte bara om mindre\r\nbostadsföretag utan också om allmännyttan - inriktar\r\nsig nu på att producera hyreslägenheter. Nu går kal-\r\nkylerna ihop, om jag uttrycker det så, och det byggs\r\nhyreslägenheter till rimliga kostnader som normala\r\ninkomsttagare kan efterfråga.\r\nTa bara Sabotävlingen i Stockholm! Där ska det\r\nproduceras 800 lägenheter initialt, och intresset från\r\nbyggentreprenörer var oerhört stort när det gällde att\r\nmedverka i den här tävlingen. Det handlar om bostä-\r\nder till rimliga kostnader, också i Stockholmsregio-\r\nnen.\r\nInvesteringsbidraget motsvarar faktiskt, Stefan\r\nAttefall, momsen. Om man räknar med det i produk-\r\ntionskostnadskalkylerna går det att bygga hyreslä-\r\ngenheter för normalinkomsttagare, och det visar ex-\r\nempel efter exempel runtom i landet.\r\nJag beklagar att inte Kristdemokraterna ställde\r\nupp bakom det förslaget. Kristdemokraterna var ju\r\nmed om att införa investeringsbidrag för studentbo-\r\nstäderna, och det har gett en påtagligt god effekt.\r\nSamma effekt kommer vi nu att se när det gäller hy-\r\nreslägenhetsproduktionen.\r\nSedan ska jag än en gång ta upp beräkningarna.\r\nJag är fullkomligt övertygad om att vi, om vi med\r\ninsatser, stora statliga subventioner och andra insat-\r\nser, nu skulle försöka oss på att öka bostadsbyggandet\r\ntill 50 000 lägenheter om året under ett antal år,\r\nsnabbt skulle hamna i en situation med överskott på\r\nlägenheter runtom i landet. Dit vill inte jag. Jag vill\r\natt vi ska ha en jämn bostadsproduktion över tiden på\r\n25 000-30 000 lägenheter, så att vi också ska kunna\r\nåstadkomma en produktivitetsutveckling i den här\r\nbranschen. Det värsta för byggbranschen är en ryck-\r\nighet när det gäller bostadsproduktionen - ena året\r\n70 000 lägenheter, ett par år senare 10 000. En jämn\r\nproduktion på 30 000 lägenheter om året gör att vi\r\nkortsiktigt kan bygga bort bostadsbristen och att vi\r\nockså kan svara för en ersättning av de fastigheter\r\nsom behöver ersättas till följd av rivningar.\r\nJag har full tilltro till de beräkningar som Bover-\r\nket har gjort i det här avseendet, och den politik som\r\nregeringen bedriver innebär också att vi snabbt kom-\r\nmer att kunna bygga bort bostadsbristen under förut-\r\nsättning att kommunerna aktivt medverkar till att så\r\nockså sker. Det är ju ett delat ansvar mellan stat och\r\nkommun när det gäller att hantera bostadsförsörjning-\r\nen. Staten ska göra det med de lojala instrumenten, de\r\nfinansiella instrumenten, och kommunerna genom en\r\naktiv bostadsförsörjningspolitik.\r\nDet börjar hända saker t.o.m. i Stockholmsområ-\r\ndet. Det har varit ganska trögt, men nu börjar det\r\nockså lossna i Stockholmsområdet. I vart fall påstår\r\nden borgerliga majoriteten i Stockholms stadshus det.</pre><pre>Anf.  71  STEFAN ATTEFALL (kd):\r\nFru talman! Visst byggs det i Stockholm. Det är\r\nklart att det tar sin tid att få ruljangsen att komma i\r\ngång, att gå från noll till de höga ambitioner som man\r\nhar i dag. Det fanns nämligen ingenting i ladorna när\r\nvi tog över här 1998. Men detta kommer säkert Löv-\r\ndén att kommentera när jag inte längre har någon\r\nreplikrätt.\r\nNär det gäller investeringsbidraget stämmer det\r\natt vi kristdemokrater var för investeringsbidraget för\r\nstudentbostäder. Vi tycker det är rimligt med denna\r\ntyp av undantagsregel för studentbostäder. Det är\r\nskiljelinjen mellan kristdemokratisk bostadspolitik\r\noch socialdemokratisk. Vi ska skapa goda förutsätt-\r\nningar för bostadsmarknaden att fungera. Då ska vi\r\nundvika detaljreglerade åtgärder. Vi ska skapa goda\r\nincitament, goda stimulanser för att få upp bostads-\r\nbyggandet på en hög och bra nivå, inte bara för att\r\nersätta rivna hus utan också för att höja standarden\r\nsuccessivt i vårt bestånd. När människor får högre\r\ninkomster ska de också kunna efterfråga bättre och\r\nbättre bostäder.\r\nLövdén säger att investeringsbidraget motsvarar\r\nungefär den momssänkning jag föreslår. I vissa lägen\r\nkan det göra det. Skillnaden är att byggherren ska\r\nveta vad som gäller. Han ska slippa en massa ansök-\r\nningar och veta att spelreglerna håller över tiden. Han\r\nska inte behöva anpassa sig efter regelverk och poli-\r\ntiska nycker. Det är en väsentlig skillnad mellan soci-\r\naldemokratisk och kristdemokratisk bostadspolitik.\r\nDet krävs också att fastighetsskatten slopas och att\r\ndet i stället införs en kommunal fastighetsavgift på en\r\nlåg nivå som ger stimulanser till kommunerna att\r\nbygga och som gör att vi får ned skattetrycket på\r\nboendet. Vi ska inte straffbeskatta boendet som vi gör\r\ni dag. I dag är det boendet tillsammans med spriten,\r\nbensinen och tobaken som extrabeskattas. Vi säger att\r\nom vi ska ha någon typ av skatteambitioner i boendet\r\nså ska de snarare vara lägre än genomsnittet. I dag är\r\nskatten på boendet högre än genomsnittet. Det leder\r\ntill att vi får höga boendekostnader och en alltför låg\r\nnyproduktion av bostäder.</pre><pre>Anf.  72  Statsrådet LARS-ERIK LÖV-\r\nDÉN (s):\r\nFru talman! Det var bra att Stefan Attefall medgav\r\natt investeringsbidraget i stort sett motsvarar den\r\nmoms som utgår i nyproduktionen för normalproduk-\r\ntion. Så är det. Därmed kan vi lämna frågan därhän\r\nom sänkt moms eller investeringsbidrag.\r\nJag ser inte att det varit något problem med inve-\r\nsteringsbidraget. Det är inte så att det är dåligt efter-\r\nfrågat. Det är ett oerhört intresse från byggarnas sida\r\nför investeringsbidraget.\r\nIntresset är så stort att jag antydde i ett av mina\r\nanföranden tidigare att det är möjligt att de två och en\r\nhalv miljarderna inte kommer att räcka. Det var också\r\nen väldig efterfrågan på investeringsbidraget för stu-\r\ndentbostäder. Vi var tvungna att skjuta till mer medel\r\nför att kunna svara upp mot de planer på nyproduk-\r\ntion av studentbostäder som fanns.\r\nInvesteringsbidraget för hyresrättsproduktion var\r\nnödvändigt för att få igång hyresrättsproduktionen\r\nsom var eftersatt. Det fanns en tid när man bara\r\nbyggde de mer exklusiva bostadsrätterna. Man bygg-\r\nde för marknaden, för efterfrågan. Man tänkte inte på\r\ndet stora behov som fanns bland inkomsttagare med\r\nmer normala inkomster och bland ungdomar att\r\nkomma ut på bostadsmarknaden.\r\nNu börjar det komma ett nytänkande i det avseen-\r\ndet. Jag ska inte debattera situationen i Stockholm.\r\nJag konstaterar bara att de borgerliga politikerna i\r\nStockholms stadshus säger att de har planer för att\r\nbygga bort bostadsbristen i Stockholm. De säger sig\r\nligga så långt framme att de klarar av det. Det kon-\r\nstateras i uttalande efter uttalande.\r\nDet är möjligt att det inte fanns planer tidigare.\r\nDet kan kanske Stefan Attefall ha rätt i. Det fanns\r\ntomma lägenheter i Stockholmsregionen 1997 - inte\r\nenstaka tomma lägenheter utan ganska gott om tom-\r\nma lägenheter i Storstockholmsregionen. Då planera-\r\nde inte kommunerna så värst mycket för framtiden.</pre><pre>Överläggningen var härmed avslutad.</pre><pre>13 §  Svar på interpellation 2001/02:384 om\r\nförmånsbeskattning</pre><pre>Anf.  73  Finansminister BOSSE RING-\r\nHOLM (s):\r\nFru talman! Margit Gennser har frågat om jag av-\r\nser att göra en översyn av gällande lagstiftning och\r\nkomma med förslag som förhindrar granskning av\r\nförmånen att privat använda arbetsgivarens mobiltele-\r\nfon.\r\nEn förmån som arbetsgivaren tillhandahåller ska\r\nnormalt beskattas hos arbetstagaren. Detta har sin\r\ngrund i att tillhandahållandet av förmånen medför en\r\ninbesparing av privata levnadskostnader. En utgångs-\r\npunkt måste vara att privata levnadskostnader ska\r\nbetalas med beskattade medel. Under vissa förutsätt-\r\nningar beskattas dock inte den anställde för en förmån\r\nsom denne erhållit. Det gäller exempelvis om förmå-\r\nnen är av begränsat värde för den skattskyldige. Där-\r\ntill krävs för skattefrihet att varan eller tjänsten är av\r\nväsentlig betydelse för att den skattskyldige ska kun-\r\nna utföra sina arbetsuppgifter samt att förmånen för\r\nden anställde inte utan svårighet kan särskiljas från\r\nnyttan i anställningen.\r\nReglerna om förmånsbeskattning gäller även vid\r\nprivat användande av arbetsgivarens mobiltelefon. De\r\nnuvarande reglerna erbjuder en godtagbar balans\r\nmellan skattepliktiga och icke skattepliktiga förmå-\r\nner. Någon principiell anledning till att göra en åt-\r\nskillnad mellan förmånen att använda arbetsgivarens\r\nmobiltelefon för privata samtal och andra förmåner\r\nkan jag inte se.\r\nVad angår skattemyndigheternas kontroll av att\r\nskattereglerna efterlevs så är det, som Margit Gennser\r\nhar påpekat, inte möjligt för mig att styra skattemyn-\r\ndigheternas verksamhet i enskilda ärenden.\r\nNär det gäller kontrollen av förmånen att privat\r\nanvända en av arbetsgivaren tillhandahållen mobilte-\r\nlefon har jag inhämtat att varken Riksskatteverket\r\neller skattemyndigheterna driver någon särskild kon-\r\ntroll riktad mot privat användande av arbetsgivarens\r\ntelefoner, vare sig det är frågan om mobila eller sta-\r\ntionära sådana. Detta innebär inte att just den förmå-\r\nnen aldrig ska kontrolleras. Jag är inte beredd att\r\nutfärda något fribrev på detta område.\r\nSammanfattningsvis är jag för närvarande inte be-\r\nredd att göra en översyn av reglerna om förmånsbe-\r\nskattning eller reglerna som styr skattemyndigheter-\r\nnas möjlighet till granskande verksamhet.</pre><pre>Anf.  74  MARGIT GENNSER (m):\r\nFru talman! Jag tackar finansministern för svaret.\r\nVi är överens på en rad punkter. Skattelagstiftningen\r\nföreskriver att förmåner som arbetsgivaren tillhanda-\r\nhåller normalt ska beskattas hos den anställde om det\r\när privata förmåner. Principen verkar glasklar, men\r\nproblemet är egentligen vad som är en beskattnings-\r\nbar förmån. Den springande punkten är bl.a. hur\r\ngränsen sätts vid användning av vara eller tjänst som\r\nhar ett klart samband med arbetet.\r\nDet är ingen ny problematik. Problemen finns och\r\nhänger ytterst samman med olika krav i olika arbeten.\r\nArbetsuppgifter med förhållandevis oreglerad arbets-\r\ntid kräver mer av service för den enskilde och möj-\r\nligheter till kontakt med jobbet, hemmet och dagis\r\nifall man är försenad. Utvecklingen går mot fler ar-\r\nbeten som kännetecknas av rörliga arbetstider och\r\nojämna arbetskrav. Det är därför det är svårt, om inte\r\nnästintill omöjligt, att sätta en klar gräns mellan vad\r\nsom är privat och icke privat utnyttjande av mobilte-\r\nlefon. Frågan är också hur stor anledning skattemyn-\r\ndigheten har att ägna sig åt det.\r\nOm en anställd på ett icke acceptabelt sätt utnytt-\r\njar sin mobiltelefon för privata samtal kommer givet-\r\nvis arbetsgivaren, han som ska betala, att reagera. Det\r\när han som får stå för kostnaderna. Det finns här en\r\nenkel självreglerande faktor. Om en myndighet där-\r\nemot ska gå in och göra skattekontroller blir det oer-\r\nhört mycket mer fyrkantigt och framför allt lätt krän-\r\nkande för den enskildes integritet.\r\nSkattekontroller av den här arten kan göra mycket\r\nstor dold skada. Ett redan hårt skattetryck upplevs\r\nsom ännu mer frustrerande. Missnöjet med oregel-\r\nbundna tider ökar lätt eftersom den enskilde tycker att\r\nhan eller hon inte får tillräckligt med uppskattning\r\noch tack. En rad negativa effekter växer fram. Vi har\r\nredan ett exploderande antal sjukskrivningar som inte\r\nminst beror på negativa psykologiska orsaker. Denna\r\nsnabba ökning av sjukskrivningarna måste bekymra\r\nfinansministern.\r\nMånga småkitsliga kontroller spär på missnöjet.\r\nDetta leder inte sällan till en subjektiv upplevelse av\r\ntillkortakommande. Liten tuva välter ofta stort lass,\r\nsäger ett gammalt ordspråk. Det gäller än i dag. Kon-\r\ntrollen av mobilsamtal på tjänstetelefoner är en sådan\r\nliten tuva, ett litet granskningsingrepp som kan skapa\r\nskadlig olust. Granskningen kommer dessutom inte\r\natt skapa bättre rättvisa. Grava missbruk kommer\r\nman, som jag redan sagt, att komma åt ändå.\r\nDet vore bra om finansministern och jag kom\r\növerens om en problemanalys. Enbart detta skulle\r\nsända tillräckliga signaler till skattemyndigheterna\r\nom att den här typen av ambitioner gällande gransk-\r\nning inte är lycklig och bra. Därmed skulle man avstå\r\nfrån denna typ av aktiviteter och använda resurserna\r\ntill annan verksamhet.\r\nOm vi kunde komma överens här i kammaren om\r\natt detta inte är någon högprioriterad verksamhet för\r\nskattemyndigheterna tror jag att vi aldrig skulle be-\r\nhöva bekymra oss över förmånslagstiftningen. Det\r\nhela skulle skötas på det enkla och perfekta sätt som\r\ndet bör skötas på. Små saker och små detaljer ska\r\nman kunna se till att de inte ställer till med besvär.\r\nJag hoppas att vi kan bli överens om att detta inte\r\när någon högt prioriterad verksamhet.</pre><pre>Anf.  75  Finansminister BOSSE RING-\r\nHOLM (s):\r\nFru talman! Det finns stora problem och små pro-\r\nblem. Det finns också upplevda problem och konstru-\r\nerade problem. Jag tror att jag sällan med sådan för-\r\nvåning har sett hur enskilda tidningar och journalister,\r\noch tyvärr en och annan riksdagsledamot, så fullstän-\r\ndigt har tappat koncepterna i den här typen av diskus-\r\nsion.\r\nDet är väl ganska rimligt att Riksskatteverket föl-\r\njer den lagstiftning vi har när det gäller skatterättsliga\r\nförmåner. Jag tror inte att vare sig riksdagen eller\r\nregeringen har anledning att i detalj gå in och säga:\r\nJust det där är okej och det där är inte okej, det där\r\nsamtalet är bra men det där är inte bra osv. Det tycks\r\nvara på ungefär den nivån både enskilda ledamöter\r\noch journalister vill utöva sin politiska kontroll eller\r\nstyrning.\r\nJag håller gärna med informationschefen vid\r\nRiksskatteverket, som när han hade tappat tålamodet\r\nefter den rätt besinningslösa diskussionen för några\r\nveckor sedan skrev i en replik: \"Ska man skratta eller\r\ngråta? Jag väljer skrattet. Dikten överträffar verklig-\r\nheten ibland. Ofta är verkligheten inte lika kul.\"\r\nVad det handlar om är helt enkelt att ett antal tid-\r\nningar och andra har förstorat och skruvat upp en\r\nverklighet som inte ens finns. Det drivs inga särskilda\r\nkampanjer från Riksskatteverket. Det görs inga räder\r\nfrån Riksskatteverket, såsom det har framställts i\r\nmedierna. Det är en fullkomligt normal kontrollverk-\r\nsamhet som riksdagen utövar.\r\nVi har varken från regering eller från riksdag sagt\r\natt det ska skrivas ut några särskilda frizoner när det\r\ngäller förmåner i det här sammanhanget. När Riks-\r\nskatteverket gör företagsgenomgångar - det kan gälla\r\nexempelvis stora mobiltelefonoperatörer - gör man\r\nnaturligtvis på vanligt sätt en genomgång av alla de\r\nområden som kan tänkas vara föremål för förmånsbe-\r\nskattning.\r\nJag kan inte erinra mig att något som varit mer\r\ntidningsanka än detta har varit föremål för diskussion.\r\nDenna diskussion borde ha varit nedlagd för länge\r\nsedan.</pre><pre>Anf.  76  MARGIT GENNSER (m):\r\nFru talman! Herr finansminister! Det är nog så att\r\ndet har vuxit fram ett väldigt stort gap till toppolitiker\r\nhögt uppe i Finansdepartementet och topptjänstemän\r\nhögt uppe i kontrollerande förvaltningar. För enskilda\r\nmänniskor upplevs denna typ av kontroll eller risk för\r\nkontroll som ett ganska otäckt ingrepp i vardagen.\r\nDet känns som om man misstänks för att göra något\r\nfel, och både för den enskilde och för skattemyndig-\r\nheterna är det väldigt svårt att finna gränserna. Därför\r\ntycker jag att det hade varit mycket bättre om finans-\r\nministern hade mött mig på vägen och sagt: Detta är\r\ninget högt prioriterat område.\r\nOrsaken till att det inte bör vara det är att vårt ar-\r\nbetsliv och vårt sätt att leva är betydligt mer rörligt i\r\ndag. Då är också gränserna för användning av den här\r\ntypen av telefoner - det kan också gälla andra saker\r\nsom arbetsgivaren tillhandahåller - väldigt svåra att\r\ndra. Vi har försökt hitta något slags absolut rättvisa i\r\nskattesystemet. Det är mycket svårt. Men när vi\r\nkommer in på den här detaljen håller jag faktiskt med\r\nvåra affärstidningar: Det är olyckligt att man ägnar\r\nsig åt det här. Det finns också uttalanden från skatte-\r\nmyndigheten om att detta är ett område där man vill\r\nkontrollera.\r\nJag tycker att vi borde kunna enas om att detta\r\ninte är något prioriterat område.</pre><pre>Anf.  77  Finansminister BOSSE RING-\r\nHOLM (s):\r\nFru talman! Vad jag försökte säga var att detta är\r\nett klassiskt exempel på hur man kan skruva upp\r\nnågonting som inte har inträffat, ge det orimliga pro-\r\nportioner och sedan ta avstånd från det som inte har\r\ninträffat.\r\nMargit Gennser sade i sitt förra inlägg att arbets-\r\ngivare som själva upptäcker, om det nu handlar om\r\nmobiltelefonsamtal, att det rör sig om oerhört stora\r\nbelopp reagerar. Det tror jag också att arbetsgivare\r\ngör i sådana lägen. På samma sätt är det naturligtvis\r\nmed skattemyndigheterna: Handlar det om speciella\r\nföretag som visar sig ha oerhört stora kostnader för\r\ndetta vid en revision ingår det i skattemyndigheternas\r\nuppgift att fullfölja det uppdrag man har.\r\nDet här är verkligen att göra en höna av en fjäder.\r\nMan har på ett utomordentligt sätt lyckats missförstå\r\nregelverk, kontrollverksamhet och allt annat och göra\r\ndetta till en mycket större historia än vad det är. Där-\r\nför tycker jag att vi kan lägga den här historien till\r\nsamlingen misslyckade informationshistorier som inte\r\nhar inträffat.</pre><pre>Anf.  78  MARGIT GENNSER (m):\r\nFru talman! Jag tänker avsluta mycket snabbt. Jag\r\nbeklagar att finansministern inte har mer fantasi att\r\nsätta sig in i vardagsmänniskans situation. Jag håller\r\nmed om att detta är en liten detalj, men små detaljer\r\när ofta negativa för samhällsklimatet. Det är därför\r\nman ska vara väldigt rädd för den här typen av kon-\r\ntroller.\r\nJag tror att vi har väldigt olika attityd till den här\r\nfrågan.</pre><pre>Anf.  79  Finansminister BOSSE RING-\r\nHOLM (s):\r\nFru talman! Jag tror att det är bra om vi är överens\r\nom att ta ner detta till en lite mer rimlig nivå. Jag höll\r\npå att säga, med tanke på det vattenglas som Margit\r\nGennser nyss tappade, att det är som en storm i ett\r\nvattenglas, men det var inte riktigt det jag tänkte på.\r\nDet var snarare: Jag tror inte att enskilda människor\r\noroar sig särskilt mycket över det som inte har inträf-\r\nfat. Däremot tror jag att enskilda människor skulle bli\r\nnågot förvånade om Riksskatteverket inte fullföljde\r\nde åtaganden som vi trots allt har ålagt Riksskattever-\r\nket.\r\nDärmed lägger jag för min del den här historien\r\ntill handlingarna.</pre><pre>Överläggningen var härmed avslutad.</pre><pre>14 §  Svar på interpellation 2001/02:385 om\r\nlivförsäkringar</pre><pre>Anf.  80  Finansminister BOSSE RING-\r\nHOLM (s):\r\nFru talman! Margit Gennser har frågat mig vilka\r\nåtgärder jag avser att vidta för att skydda försäk-\r\nringstagarnas andel av riskkapitalet i icke vinstutde-\r\nlande livförsäkringsbolag och för att försäkringsta-\r\ngarna ska få ett inflytande som står i proportion till\r\nderas andel av bolagens riskkapital. Margit Gennser\r\nhar också frågat mig vilka åtgärder jag avser att vidta\r\nför att personalunion mellan vinstutdelande bolag och\r\nlivförsäkringsbolag i samma koncern ska undvikas.\r\nGenom den reformering av försäkringsrörelselag-\r\nstiftningen som nyligen gjordes togs vinstutdelnings-\r\nförbudet för livförsäkringsaktiebolag bort. Ett upphä-\r\nvande av vinstutdelningsförbudet är i praktiken en\r\nnödvändig förutsättning för att införa en ordning där\r\nriskkapitalet inte utgörs av försäkringstagarnas medel.\r\nI icke vinstutdelande livförsäkringsbolag är det fortfa-\r\nrande så att försäkringstagarnas medel utgör riskka-\r\npital.\r\nReformeringen syftar till att åstadkomma en kla-\r\nrare uppdelning mellan försäkringstagarnas sparka-\r\npital och riskkapital i livförsäkringsbolag. Ändringar-\r\nna syftar också till att klargöra vilka överskott som\r\nska utgöra rörelsens riskkapital i icke vinstutdelande\r\nlivförsäkringsbolag och ömsesidiga livförsäkrings-\r\nbolag.\r\nI icke vinstutdelande livförsäkringsbolag är det\r\nkonsolideringsfonden som utgör riskkapital. Huvud-\r\nregeln är att i den mån bolagens överskott i konsoli-\r\nderingsfonden inte används för förlusttäckning ska\r\ndessa tillfalla försäkringstagarna i form av återbäring,\r\nom inte annat följer av bolagsordningen. I icke\r\nvinstutdelande livförsäkringsaktiebolag gäller ju, till\r\nskydd för försäkringstagarna, ett förbud mot att\r\nvinsten delas ut till aktieägarna.\r\nEn nyhet som infördes genom reformen är att för-\r\nsäkringstekniska avsättningar ska göras för villkorad\r\nåterbäring. Villkorad återbäring utgörs av en avtalad\r\neller utfäst återbäring som försäkringstagarna står en\r\nfinansiell eller försäkringsteknisk risk för. Detta in-\r\nnebär ett bättre skydd för livförsäkringstagarna. Som\r\nen konsekvens av att skälighetsprincipen inte gäller\r\nför nya avtal får försäkringsbolagen större frihet att\r\nkomma överens med försäkringstagarna om villkoren\r\nför återbäringen.\r\nGenom reformen har det vidare införts regler som\r\nsyftar till att ge försäkringstagarna bättre information\r\nom att de har del i riskkapitalet.\r\nSom ytterligare exempel på regler som syftar till\r\natt stärka försäkringstagarnas rätt vill jag slutligen\r\nnämna den ökade möjlighet för bolagen att medge\r\nflytträtt av livförsäkringssparande som infördes ge-\r\nnom försäkringsrörelsereformen.\r\nGenom regelreformen har även delägarnas ställ-\r\nning i ömsesidiga försäkringsbolag stärkts. I försäk-\r\nringsaktiebolag har försäkringstagarna inte samma\r\nställning som i ömsesidiga försäkringsbolag. Möjlig-\r\nhet till inflytande för försäkringstagarna i försäk-\r\nringsaktiebolag finns redan tidigare genom rätten att\r\nutse försäkringstagarrepresentant.\r\nGenom att övergångsregler gällt fram till den 1\r\njanuari 2002 har reformen för livförsäkringsbolagen\r\ninte tillämpats fullt ut mer än några månader. Det är\r\nmed hänsyn till detta i flera avseenden för tidigt att\r\nbedöma hur reformen fallit ut och vad som eventuellt\r\nkan förbättras. Finansdepartementet avser dock att\r\ngöra en uppföljning av reformen. Först därefter kan\r\njag återkomma med besked om vilka åtgärder som\r\neventuellt behöver vidtas för att ytterligare stärka\r\nförsäkringstagarnas rätt i form av skydd och inflytan-\r\nde.\r\nEn översyn av de associationsrättsliga reglerna för\r\nförsäkringsföretagen kommer att påbörjas under vå-\r\nren. I det sammanhanget kan även frågan hur man\r\nkan stärka försäkringstagarnas skydd i såväl livför-\r\nsäkringsaktiebolag som i ömsesidiga livförsäkrings-\r\nbolag komma att tas upp.\r\nNär det slutligen gäller frågan om personidentitet\r\nmellan styrelser i bolag inom samma koncern vill jag\r\ninte uttala mig om enskilda bolag. Jag vill dock åter-\r\nigen nämna ett viktigt skydd som finns för försäk-\r\nringstagarna, nämligen rätten att utse försäkringsta-\r\ngarrepresentanter som genom sin insyn och ställning\r\nkan bevaka försäkringstagarnas rätt till överskott.\r\nDärtill ska en eller flera revisorer utses av Finansin-\r\nspektionen, vilka har till uppgift att bl.a. granska\r\nbolagets förhållande till försäkringstagarna. Det är\r\nockså så, vilket också skett nyligen, att Finansinspek-\r\ntionen kan granska enskilda affärsavtal. I den mån det\r\nkan vara aktuellt att fundera över det lämpliga i att\r\nsamma personer sitter i styrelsen för olika bolag inom\r\nsamma koncern är det min förhoppning att försäk-\r\nringsbolagen i så fall själva tar initiativ för att lösa\r\ndetta.</pre><pre>Anf.  81  MARGIT GENNSER (m):\r\nFru talman! Tack för svaret, finansministern. Jag\r\nhar inget att invända mot de förändringar som gjorts\r\ninom lagstiftningen gällande livförsäkringsområdet.\r\nDet som bekymrar mig är ett par bestämmelser som\r\nhelt saknas.\r\nDet har under senare tid förekommit ett antal\r\nuppmärksammade interna affärer inom livförsäkring-\r\nsaktiebolag och ömsesidiga livbolag. Dessa affärer\r\nunderlättas bl.a. av att styrelserepresentationen både\r\nformellt och mer informellt innehåller representanter\r\nför låt mig slarvigt kalla det ägarbolaget. Exempel:\r\nSkandia AB och Skandia Liv.\r\nSom jag påpekade har styrelseledamöter som sit-\r\nter i moderbolaget också suttit i livbolaget. Till detta\r\nkommer att vd och andra ledande tjänstemän är repre-\r\nsenterade i bägge styrelserna. Med sin kompetens och\r\nauktoritet kan de ganska enkelt styra beslutsfattandet.\r\nVi kommer således in på mer komplicerade strukturer\r\nän vad som kan behandlas i lagstiftningen. Det finns\r\nalltså både en formell och en informell dimension på\r\nproblemet.\r\nFörsäkringsrörelsen och det vinstdrivande bolaget\r\nhar helt olika ägare med delvis motstående intressen.\r\nDetta innebär att personalunioner och topptjänste-\r\nmännens position i styrelsearbetet kan skapa intress-\r\nsejäv och även har gjort det.\r\nUnder senare tid har det skett ett antal uppmärk-\r\nsammade koncerninterna affärer där försäkringsta-\r\ngarnas intressen kommit i efterhand. Det gäller för-\r\nsäljning med betydande förluster av sakförsäkrings-\r\nbolag som sålts inom koncernen till livbolaget eller\r\növerlåtits inom ett ömsesidigt företag på livsidan.\r\nDetta har inneburit att livförsäkringsbolaget har fått\r\növerta stora risker för att moderbolaget i det ena fallet\r\nskulle kunna redovisa ett mer tillfredsställande resul-\r\ntat och i det andra fallet räddas av försäkringsbolagets\r\nriskkapital. Det senare skedde i två steg. Livbolaget\r\ngav lån, och sedan blev lånen kapital.\r\nJag har relaterat de här fallen så neutralt som\r\nmöjligt. Min och finansministerns uppgift är att lösa\r\nen generell uppgift, nämligen att se till att det finns\r\nett regelsystem som hindrar denna typ av intressejäv,\r\ndvs. det finns krav på jämvikt mellan livbolaget och\r\nlivförsäkringsaktiebolaget och mellan de olika delar-\r\nna i ett ömsesidigt försäkringsbolag.\r\nDet finns ett sätt att lösa den här typen av pro-\r\nblem. Det är att koncerninterna affärer inte får tillåtas\r\nnär bolagen har skilda ägare. Ett annat, mildare, sätt\r\när att sådana affärer kan få ske, men först efter utvär-\r\ndering av fristående expertis innan affär kommer till\r\nstånd. Som det är nu kommer Finansinspektionens\r\noch revisorernas granskning för sent.\r\nVidare kan det finnas förbud mot personalunioner\r\ni två koncernbolag med helt skilda ägare. Det bästa\r\nvore om försäkringsföretagen - där är finansministern\r\noch jag helt överens - har klara regler i bolagsord-\r\nningen och sköter detta själva på ett snyggt sätt.\r\nJag hälsar finansministerns uttalande om en över-\r\nsyn av de associationsrättsliga reglerna för försäk-\r\nringsföretag med tillfredsställelse och att detta också\r\ninnefattar förslag om att man kan säkra försäkringsta-\r\ngarnas ställning i såväl livförsäkringsaktiebolag som i\r\nde ömsesidiga bolagen. Detta behövs, inte minst i ett\r\nklimat där vinst och andra nyckeltal kan vara avgö-\r\nrande för de ledande toppchefernas bonussystem. Den\r\nsenare utvecklingen har tyckts mig ökat kreativiteten\r\nvad gäller internaffärer inom försäkringskoncernerna.\r\nDet kanske inte är så bra för försäkringstagarna.</pre><pre>Anf.  82  Finansminister BOSSE RING-\r\nHOLM (s):\r\nFru talman! Det här är naturligtvis ett mycket\r\nkomplicerat område där vi via de reformer som gjorts\r\nunder senare tid också har försökt få till stånd en mer\r\nmodern och mer marknadstillvänd utformning av\r\nförsäkringsrörelsereglerna. Jag nämnde förut att re-\r\nformen just syftar till att försöka förbättra produktut-\r\nvecklingen och skapa en ökad konkurrens, men också\r\ntill att ge försäkringstagarna ett ökat skydd. Det\r\nhandlar både om bättre information och tydligare\r\nregler för det riskkapital som finns i bolagen.\r\nDet här arbetet är naturligtvis också en del i ett\r\nstörre arbete som handlar om att modernisera försäk-\r\nringsrätten i sin helhet. Det handlar bl.a. om att se\r\növer de associationsrättsliga reglerna för försäkrings-\r\nföretag. Jag är medveten om, utan att vilja kommente-\r\nra de enskilda exempel som Margit Gennser nämnde,\r\natt just kravet på en uppdelning i olika juridiska per-\r\nsoner är viktig för att undvika en subventionering av\r\nen försäkringsgren gentemot en annan.\r\nJag delar Margit Gennsers uppfattning, som jag\r\nockså sade i mitt interpellationssvar. Jag tycker att det\r\när en fråga för marknaden själv och försäkringsbola-\r\ngen själva att dra en rimlig slutsats och försöka und-\r\nvika att den här formen av konflikter uppstår. Ytterst\r\när det naturligtvis fråga om att visa att marknaden och\r\nbolagen har en mogenhet på området som gör att de\r\nkan undvika den här typen av konflikter. Vi får väl se,\r\nnär vi får mer erfarenhet, hur det här kommer att\r\nutformas.\r\nDet jag gärna vill understryka är att det utöver de\r\nstyrelserepresentanter som jag tidigare har nämnt\r\nnaturligtvis är viktigt att Finansinspektionen, både via\r\nsin kontrollverksamhet i efterhand och via det regel-\r\nverk som de har utformat och som de efter hand ock-\r\nså kommer att hantera, är till skydd för de enskilda\r\nförsäkringstagarna. Det är väl så att många försäk-\r\nringstagare kanske inte har så stort eget engagemang i\r\nverksamheten utan är mer intresserade av att i en\r\nslutfas få det försäkringsskydd som man är ute efter.\r\nUnder själva processen har man kanske inte så stor\r\negen aktivitet. Därför är det viktigt med de försäk-\r\nringstagarrepresentanter som finns och att Finansin-\r\nspektionen i den aktivitet som man utövar verkligen\r\nstår på försäkringstagarnas sida hela tiden och utgör\r\nett så stort skydd som tänkbart.\r\nMen det är en kort tid som reformen har varit i\r\nbruk. Med all typ av konkurrensutsättning, all typ av\r\nökad marknadsekonomi och ökade konkurrensinslag i\r\nekonomin följer naturligtvis också en del nackdelar.\r\nDet finns inte bara fördelar. Men vi ska självfallet\r\nmycket väl begrunda hur utvecklingen ser ut och om\r\ndet finns skäl att göra uppföljningar och ta ytterligare\r\ninitiativ.</pre><pre>Anf.  83  MARGIT GENNSER (m):\r\nFru talman, herr finansminister! Jag tror att vi\r\negentligen har delvis mycket lika syn på den här\r\nfrågan. Det är å ena sidan bra att vi har fått mer kon-\r\nkurrens i systemet. Det är bra med marknadsinrikt-\r\nning i det långsiktiga sparsystemet.\r\nÅ andra sidan är försäkringssparande mycket\r\nlångsiktigt. Därför är det väldigt viktigt hur istitutio-\r\nnalierna ser ut och att man verkligen får balans mel-\r\nlan de olika intressenterna. Där har vi ett problem.\r\nDe många ägarna som antagligen har sin största\r\nförmögenhet i försäkringsbolagen har ändå svårt att\r\ngöra sin stämma hörd fastän de har stort intresse\r\nmedan toppcheferna i de företag som ofta har mycket\r\nlite riskkapital har mycket stora drivkrafter att få fram\r\nsina beslut.\r\nDet är där jag tror att vi måste tänka igenom hur\r\nvi gör. Jag hoppas att utredningen kommer fram till\r\nbra förslag. Kontroll i efterhand är tyvärr väldigt\r\nsvagt. Vi har sett på andra sidan Atlanten med Enro-\r\nnaffären att revisorer inte alltid fungerar.\r\nDet är därför det behövs en marknadsmoral. Men\r\ndet behövs också möjlighet att ha en balans mellan\r\nolika intressen och intressenter. Där hade jag en del\r\nförslag. Det finns säkerligen andra som är bättre.\r\nJag hoppas verkligen att utredningen kommer\r\nfram till dem. Jag tror egentligen inte att flytträtt är en\r\nbra lösning. Flytträtt tar nämligen bort fördelarna med\r\nlångsiktigt sparande. Men det kan vara en utväg. Vi\r\nmåste för att få bra avkastning ha väldigt lång sikt på\r\nsparandet. Det är därför institutionalierna är så vikti-\r\nga.\r\nDetta är min sista interpellationsdebatt. Jag får\r\ntacka så hemskt mycket för ett väldigt tillfredsstäl-\r\nlande svar på denna viktiga fråga. Den mindre viktiga\r\nfrågan hade vi lite olika synsätt på. Tack så mycket.</pre><pre>Anf.  84  Finansminister BOSSE RING-\r\nHOLM (s):\r\nFru talman! Jag vill gärna återgälda tacket till\r\nMargit Gennser för de trevliga samtal som vi haft\r\nfrån talarstolen här i kammaren i olika sammanhang i\r\ninterpellationsdebatter. När det gäller den stora om-\r\nfattande reformen hoppas vi ytterst på att vi ska få en\r\nmångfald av företag och konstruktioner som kan\r\ntillgodose, precis som Margit Gennser talar om, flytt-\r\nrätten.\r\nEn del försäkringstagare vill kanske i första hand\r\nanvända sig av långsiktigheten och kanske mindre\r\nflyttmöjligheten. De kan då välja en sådan konstruk-\r\ntion. Andra är kanske intresserade av att ta större\r\nrisker. De vet därmed om att de kanske inte får sam-\r\nma avkastning i det långa loppet, eller i varje fall att\r\nde utsätter sig för större risker. De kan välja en sådan\r\nkombination om det på marknaden finns en större\r\nmångsidighet.\r\nDet är sak samma med inflytandefrågorna. Jag är\r\nmycket väl medveten om att det bland både yngre och\r\näldre försäkringstagare kan vara väldigt skiftande\r\nintressen för inflytande. Det är också en fördel om det\r\nefterhand kan utvecklas lite skilda mönster på mark-\r\nnaden.\r\nJag är överens med Margit Gennser att det är vik-\r\ntigt för inspektionen på olika sätt och vis att inte bara\r\ni efterhand utan också under resans gång via sitt re-\r\ngelverk och via sin kontrollverksamhet se till att man\r\nskyddar försäkringstagarna.\r\nInte minst är det oerhört viktigt att det finns ett\r\nstort mått av transparens, dvs. att det finns en stor\r\noffentlig uppmärksamhet kring det som händer i\r\nbolagen. Vi har som samhälle inget intresse av att\r\nledningarna i bolagen tillskansar sig förmåner på\r\nytterst försäkringstagarnas bekostnad.\r\nDär är en fri och kritisk granskning i medier, här i\r\nkammaren och i alla sammanhang väldigt viktig för\r\natt det kommer upp på bordet så att det inte kan ske\r\naffärer utan att det finns någon större uppmärksam-\r\nhet. Största möjliga genomskinlighet är väldigt viktigt\r\nför att reformen ska kunna bli framgångsrik.</pre><pre>Överläggningen var härmed avslutad.</pre><pre>15 §  Svar på interpellation 2001/02:399 om\r\nmyndigheter och propaganda</pre><pre>Anf.  85  Finansminister BOSSE RING-\r\nHOLM (s):\r\nFru talman! Anna Kinberg har frågat statsrådet\r\nBritta Lejon om vilka åtgärder hon är beredd att vidta\r\nför att Riksskatteverket ska avbryta den pågående\r\nkampanjen om svartarbete hos ungdomar samt vilka\r\nåtgärder hon ämnar vidta för att förhindra att myn-\r\ndigheter ägnar sig åt opinionsbildning.\r\nInterpellationen har överlämnats till mig.\r\nDe undersökningar som Riksskatteverket genom-\r\nfört visar att ungdomar är mer positiva till svartjobb\r\nän andra åldersgrupper, och det finns en risk att denna\r\ninställning följer med dagens unga när de blir äldre.\r\nDet beräknade skattefelet, beroende på svartjobb,\r\nuppgår till 50 miljarder kronor.\r\nRegeringen har i regleringsbrev för Riksskatte-\r\nverket angett följande: \"Skatter och avgifter skall\r\nfastställas kostnadseffektivt och rättssäkert så att\r\nskillnaden mellan de fastställda och de teoretiskt\r\nriktiga beloppen blir så liten som möjligt. Fel och\r\nfusk skall förebyggas och åtgärdas .\"\r\nVidare framgår att myndigheten ska understödja\r\nviljan hos medborgaren att göra rätt för sig. Det är\r\nbättre att få skattebetalarna att göra rätt från början än\r\natt skattemyndigheterna ska rätta i efterhand.\r\nKampanjen mot svartarbete hos ungdomar handlar\r\nom att förändra ungdomarnas attityder till svartjobb,\r\noch målet är att öka deras kunskap om svartjobb, vad\r\ndet innebär och vilka konsekvenser det kan medföra.\r\nJag anser att en kampanj för att förhindra att\r\nsvartjobben breder ut sig mycket väl ligger inom\r\nramen för myndighetens verksamhet och att det är\r\nviktigt att myndigheten på olika sätt arbetar för att\r\nsäkerställa att den skatt som ska komma in faktiskt\r\nockså kommer in. Myndigheten kan inte enbart arbeta\r\nmed kontroll. Jag ser därför den pågående kampanjen\r\nsom ett lämpligt nytt sätt att försöka påverka ungdo-\r\nmar att betala rätt skatt samt att höja deras skattemo-\r\nral. Jag finner därför ingen anledning till att verka för\r\natt kampanjen avbryts. I övrigt anser jag att myndig-\r\nheter även i framtiden bör genomföra denna typ av\r\nkampanjer när det ligger inom ramen för deras upp-\r\ndrag.</pre><pre>Anf.  86  ANNA KINBERG (m):\r\nFru talman! Tack, herr finansminister!\r\nAlltomskatt.nu är en politisk obunden webbplats\r\nproducerad av Riksskatteverket. Så står det i kam-\r\npanjen som interpellationen handlar om. Jag håller\r\ninte med om den beskrivningen. Tvärtom erkänner\r\nsåväl Riksskatteverkets generaldirektör som finans-\r\nministern själv att det är opinionsbildning det handlar\r\nom.\r\nDet som skiljer demokratier från diktaturer är just\r\npå vems uppdrag myndigheterna verkar. I demokrati-\r\ner är det väldigt viktigt att myndigheterna är medbor-\r\ngarnas tjänare. I diktaturer används de ofta som sta-\r\ntens. Därför är det principiellt intressant.\r\nJag tycker att det är anmärkningsvärt i en demo-\r\nkrati att staten, dessutom ett valår, tillåter och t.o.m.\r\nuppmuntrar att en myndighet bedriver politisk propa-\r\nganda. Därför interpellerade jag demokrati- och ung-\r\ndomsministern.\r\nNu har jag fått svar från finansministern. Jag antar\r\natt det inte beror på att han har tagit över demokrati-\r\noch ungdomsfrågorna utan snarare ser Riksskattever-\r\nket som sitt fögderi. Det är det inte helt och hållet.\r\nDet ska också vara en fungerande, trovärdig och\r\neffektiv myndighet i folkets och inte bara i Bosse\r\nRingholms tjänst. Svaret är därför lite tråkigt och lite\r\nläskigt.\r\nHur höga skatter vi ska ha och hur de ska använ-\r\ndas beslutar våra politiker om. Skattemyndighetens\r\nuppgift är att ta in de skatter som bestämts, varken\r\nmer eller mindre. Så står det faktiskt på kampanj-\r\nwebbplatsen. Det kan jag hålla med om. Men i den\r\ndebattartikel som lanserade den skrev generaldirektö-\r\nren: \"Den här gången handlar det om att förändra\r\nattityder. Det är helt nytt för oss och dessutom myck-\r\net svårare.\"\r\nFramför allt är det inte tillåtet. Bosse Ringholm\r\nhänvisar i sitt svar till regleringsbrevet och har klippt\r\nut ett stycke. Fel och fusk ska förebyggas och åtgär-\r\ndas. Sedan har han klippt bort fortsättningen att all-\r\nmänheten ska uppfatta kontrollen som rättssäker och\r\neffektiv. Kanske var det meningen.\r\nHan skulle kanske ha koncentrerat sig mer på av-\r\nsnittet under rubriken \"Service och information\" på s.\r\n4. Även där har ministern klippt ut en bit och uteläm-\r\nnat den om att myndigheten ska tillhandahålla god\r\nservice och information. Ingenstans i regleringsbrevet\r\nstår något som tillåter propaganda för högskattesta-\r\nten. Det är vad det handlar om.\r\nDet är möjligt att finansministern själv uppskattar\r\nen sådan kampanj ett valår. Men genom att låta RSV\r\ngöra den låter han det också överträda sina befogen-\r\nheter som myndighet.\r\nFinansministern avslutar sitt svar med att säga att\r\nden pågående kampanjen är ett lämpligt sätt att få\r\nungdomar att betala \"rätt skatt\". Låt mig avsluta med\r\natt fråga vad finansministern uppfattar som rätt skatt.\r\nPå vilket sätt menar finansministern att framför allt\r\nungdomar inte omfattas av arbetsgivaravgifter och\r\nmoms?</pre><pre>Anf.  87  MARIE ENGSTRÖM (v):\r\nFru talman! Precis som det står i regleringsbrevet\r\nska fel och fusk förebyggas och åtgärdas. Jag anmäl-\r\nde mig till debatten för att kanske inte så mycket\r\nkommentera det som Anna Kinberg kommenterar\r\nutan för att jag för några veckor sedan deltog i ett\r\nbesök som skattemyndigheten gjorde i en gymnasie-\r\nklass i Karlstad där jag bor.\r\nJag vill bara delge er det intryck jag fick från be-\r\nsöket. Först och främst tyckte jag att det var väldigt\r\nintressant. Jag upplevde att ungdomar gärna ville\r\ndiskutera de här frågorna. När det gäller just frågorna\r\nkring svartjobb var det ganska många som själva inte\r\nriktigt visste vilka konsekvenser det har med tiden.\r\nNu fick de reda på att svartjobb många gånger leder\r\ntill lägre lön och att man inte har något skydd vid\r\narbetsskada och inte får någon föräldraförsäkring,\r\nsjukpenning eller a-kassa. Detta påverkar på ett nega-\r\ntivt sätt den trygghet som man kanske många gånger\r\ntar för given. För många ungdomar tror jag att det\r\nblev en aha-upplevelse, och jag ville bara förmedla\r\ndetta.\r\nNär människor som jobbar med de här frågorna\r\ngår ut i skolorna och träffar ungdomar så ger det\r\nockså upphov till andra frågeställningar. Vilka blan-\r\nketter ska jag använda där? Hur gör man när man\r\nsöker jämkning? osv.\r\nJag vet också att man från myndigheternas sida\r\nmycket väl informerade om hur höga skatter vi tar ut,\r\nvilka olika typer av skatter vi har osv.\r\nJag såg detta informationsbesök som ett viktigt\r\nbesök hos en grupp människor som står inför att gå ut\r\ni arbetslivet och som verkligen behöver ha detta med\r\nsig. Jag tycker att man i mångt och mycket kan jäm-\r\nföra det här med de informationsbesök som krono-\r\nfogdemyndigheten gör, och har gjort i många år, i\r\nskolor just för att informera och förebygga så att unga\r\nmänniskor inte ska hamna i kronofogdens register.</pre><pre>Anf.  88  Finansminister BOSSE RING-\r\nHOLM (s):\r\nFru talman! På samma sätt som Marie Engström\r\nhar jag också upplevelsen att ungdomar uppskattar\r\ntillfällen till information och diskussion om våra\r\nskatter och vilka konsekvenser det innebär att inte\r\nbetala skatt. De tycker att det är bra att få den infor-\r\nmationen.\r\nJag är varm anhängare av demokrati. Demokrati\r\ninnebär inte bara rättigheter, utan också skyldigheter.\r\nDemokrati innebär också ett ansvarstagande.\r\nJag förstår att Anna Kinberg känner sig upprörd\r\növer att denna kammare beslutar om skatter som hon\r\ninte gillar. Hon känner sig upprörd över att myndig-\r\nheter sedan också försöker driva in dessa skatter som\r\ndet har beslutats om i demokratisk ordning i denna\r\nkammare. I annat fall vore det ju märkligt - om myn-\r\ndigheterna inte skulle bry sig om riksdagens beslut!\r\nJag tycker att det är konstigt om Anna Kinberg upp-\r\nlever det som myndighetsmissbruk om en myndighet\r\nfullföljer det uppdrag som den har fått av Sveriges\r\nriksdag.\r\nDet är ju så i en demokrati att om vi inte fullföljer\r\nde demokratiskt fattade besluten, exempelvis om våra\r\nskatter, och några smiter undan skatten så får alla vi\r\nandra betala den summa och de belopp som undan-\r\ndras. Att smita tycker jag inte är någonting som anstår\r\nen demokrati, och jag är inte beredd att försvara en\r\ndemokrati där Anna Kinberg i första hand vill premi-\r\nera och uppmuntra att man undviker att betala skatt.\r\nDet tycks ju snarast vara det som är huvudsyftet med\r\nAnna Kinbergs agerande.\r\nJag tycker att det är viktigt att ungdomar tar del av\r\nvårt skattesystem och att de självfallet får diskutera\r\noch ha synpunkter på det. Men de ska också få se\r\nvilka konsekvenser det innebär - inte minst för dem\r\nsjälva - i form av försämrade förmåner, som Marie\r\nEngström påminde om, och i form av en försämrad\r\nvälfärd. Det kan ju bli innebörden om stora skattein-\r\ntäkter uteblir. Därför tycker jag att det är viktigt att\r\nvåra myndigheter inte bara är riksdagens och reger-\r\ningens tjänare utan också medborgarnas.\r\nIbland kritiserar man myndigheter för att de står\r\nlångt ifrån medborgarna. När nu en myndighet som\r\nRiksskatteverket försöker få till stånd en dialog med\r\nmedborgarna så får den kritik av Anna Kinberg. Jag\r\ntycker att kritiken är alldeles oförtjänt - jag tycker\r\ntvärtom att Riksskatteverket i det här fallet visar att\r\ndet är en modern myndighet som försöker samtala\r\noch kommunicera med medborgarna och inte talar\r\nfrån sidan eller från ovan med dem.\r\nJag tror att den här typen av informationsaktivite-\r\nter som Riksskatteverket, kronofogdemyndigheten\r\noch andra har, snarast ökar intresset från ungdomars\r\nsida både för demokratin och för utvecklingen av vår\r\nvälfärd.</pre><pre>Anf.  89  ANNA KINBERG (m):\r\nFru talman! Sin vana trogen och likt klassiska re-\r\ntoriker försöker Bosse Ringholm tillskriva mig åsikter\r\nsom jag inte har framfört i vare sig tal eller skrift och\r\nsedan ivrigt argumentera emot dessa i stället för att\r\nsvara på mina frågor. Jag tycker att det är dålig stil.\r\nJag har aldrig påstått att jag över huvud taget har\r\nnågonting emot att myndigheten informerar medbor-\r\ngarna. Tvärtom är jag ganska mån - mycket mer än\r\nvad finansministern verkar vara - om att våra myn-\r\ndigheter är trovärdiga, gör rätt saker, är opartiska och\r\ntillhandahåller sina medborgare god och väl funge-\r\nrande information. Det har jag aldrig argumenterat\r\nemot.\r\nJag har heller aldrig påstått att jag tycker att det är\r\nbra att man smiter från skatten - tvärtom. Det som jag\r\nvänder mig emot är risken för bristande trovärdighet\r\ngenom en sådan här kampanj. Om människor har för\r\ndåligt förtroende för myndigheterna och skatteupp-\r\nbörden så riskerar svartjobben att öka ännu mer. Då\r\nblir det ett ännu större problem.\r\nDet finns många myter om vart skattepengarna tar\r\nvägen, står det på en liten pop-up, som det heter, på\r\nkampanjsidan. Det håller jag med om. Men jag undrar\r\nhur det är med påståendet att samhället betalas av dig,\r\nsom det står. Görs det ingen distinktion nu för tiden\r\nmellan samhälle, stat och kommun osv.? Är det rätt\r\npåstående om man vill öka ungdomars förtroende och\r\nförståelse för vad skatterna går till? Är det rimligt att\r\npåstå att inget gräs skulle växa om man inte betalade\r\nskatt? Finns det verkligen inga andra sätt att klippa\r\ngräs än för skattepengar? Mig veterligen förekommer\r\nbåde kommunalt betalad gräsklippning och privat\r\nsådan.\r\nDet finns ett påstående om intäktssidan i den här\r\napparaten, och det är fel. Det bemötte inte finansmi-\r\nnistern. Jag konstaterar att han fortfarande bortser\r\nfrån att den mesta skatt som sommarjobbande ung-\r\ndomar betalar är moms och sociala avgifter. Det låt-\r\nsas varken han eller Riksskatteverket om. Jag tycker\r\natt det är att nonchalera ungdomar om man missar\r\nden ganska viktiga delen när det gäller hur skatten\r\nfunkar och vad den sedan går till. Antingen upplyser\r\nman sakligt eller så gör man det inte, och då borde\r\nman rätta till det och ändra sig.\r\nNär Riksskatteverkets informationsdirektör fick\r\nfrågan försvarade han sig så här: Visst hade vi kunnat\r\ngöra det - och då syftar han på att upplysa om alla\r\nskatter som ungdomar betalar - och han fortsätter:\r\nMen vi vet samtidigt att ungdomar i allmänhet inte\r\nhar något stort intresse för skatter.\r\nDå undrar jag: Är detta finansministerns bild av\r\ngod myndighetsinformation som ska öka ungdomars\r\nförtroende och av rättssäkerhet och effektivitet, som\r\ndet ju står i det uppdrag som myndigheten har fått av\r\nriksdagen? Myndigheten har inte fått i uppdrag av\r\nriksdagen att vilseleda, att minska ungdomars förtro-\r\nende eller att ljuga för dem om hur mycket skatter de\r\nbetalar.\r\nDetta är de två huvudsakliga fel som jag ser - helt\r\noavsett vad Bosse Ringholm tycker om andra saker\r\neller om kampanjen i sig osv. Myndigheten överträ-\r\nder för det första det uppdrag som den har fått av\r\nriksdagen genom att bedriva politisk propaganda, och\r\nför det andra gör den dessutom detta med sakfel. Jag\r\ntycker att det är stora fel på båda dessa saker. Som jag\r\nuppfattar det uppdrag som myndigheten har fått av\r\nriksdagen så får den inte göra så här. Därför tycker\r\njag att finansministern borde ta avstånd från sådana\r\nhär kampanjer, och framför allt se till att de inte upp-\r\nrepas. Hur tänker finansministern göra det?</pre><pre>Anf.  90  Finansminister BOSSE RING-\r\nHOLM (s):\r\nFru talman! Anna Kinberg ogillar de skatter som\r\nSveriges riksdag har beslutat om. Hon ogillar att man\r\ninformerar om de skatter som Sveriges riksdag har\r\nbeslutat om. Hon ogillar att Riksskatteverket försöker\r\nskapa en kunskap, insikt, information och kommuni-\r\nkation med ungdomar om de skatter som Sveriges\r\nriksdag har beslutat om.\r\nJag respekterar naturligtvis Anna Kinbergs åsikt,\r\näven om jag tycker att hon har helt fel i sak. Hon\r\nborde också respektera Sveriges riksdags beslut. Hon\r\nborde också se det som en styrka att en modern myn-\r\ndighet försöker kommunicera och samtala med med-\r\nborgarna och på så vis försöka skapa förståelse för de\r\nbeslut som Sveriges riksdag fattar.\r\nNu tar Anna Kinberg till knepet att säga att det\r\nfinns felaktigheter i Riksskatteverkets information.\r\nJag kan inte se att en enda uppgift som hon nämnde\r\nhar karaktären att det skulle finnas någon felaktighet i\r\nRiksskatteverkets information. Då väljer hon i stället\r\ndet omvända, och säger: Det är för lite information\r\nfrån Riksskatteverket. Man borde informera om alla\r\nandra skatter också. Inom ramen för en 60 sekunder\r\nlång film lär man förstås inte kunna få med alla de\r\nskatter som vi har. Jag håller med Anna Kinberg om\r\natt vi har en och annan skatt, så det kanske behövs\r\nmer än 60 sekunder - 65, 70 eller ytterligare några\r\nfler sekunder. Men jag tycker att det är en väldig\r\nfördel att en modern myndighet som Riksskatteverket\r\nockså har valt att informera på det sätt som man har\r\ngjort. Man gör det med humor och lite glimt i ögat.\r\nDet kanske är det som stör Anna Kinberg. Det här\r\nmed humor och glimten i ögat är väl inte riktigt Mo-\r\nderaternas elixir.</pre><pre>Anf.  91  ANNA KINBERG (m):\r\nFru talman! Jag ska inte kommentera finansmi-\r\nnisterns humor eller ögonglimtar utan hålla mig till\r\nsak, till skillnad från finansministern. Riksdagens\r\nuppdrag till Riksskatteverket är ju att tillhandahålla\r\ngod och trovärdig information och att förebygga och\r\nbemöta fusk. Det är vi överens om. Det är därför det\r\när viktigt att den här är korrekt i sak. Det är därför jag\r\ntycker att det är problematiskt när det t.ex. står så här\r\ni den lilla rutan med rubriken Visste du att: Som ung\r\nmed låga inkomster betalar du nästan bara kommu-\r\nnal- och landstingsskatt, så det mesta av den skatt du\r\nbetalar går faktiskt till saker nära dig.\r\nDet är ju fel att de betalar nästan bara kommunal-\r\noch landstingsskatt eftersom den typiska sommar-\r\njobbande ungdomen betalar mer i moms och kostar\r\nmer i arbetsgivaravgift än de här skatterna. Det tycket\r\njag är ett ganska stort fel. Det är inga detaljer som jag\r\ntar upp. Jag tycker att det är att nonchalera ungdomar\r\natt inte tala om hur skattesystemet faktiskt funkar, om\r\ndet nu är det man vill göra.\r\nPå den här propagandasidan kan man spela ett s.k.\r\ntristlotteri. Det ser ut lite grann som bingolotto. Det är\r\nmot bakgrund av en strand, tror jag det ska vara. Det\r\nhar lite humor och glimt i ögat. Såvitt jag har förstått,\r\noch där får finansministern gärna rätta mig om jag har\r\nfel, kan man inte spela det här lotteriet på Finansde-\r\npartementet av datatekniska skäl. Mot den bakgrun-\r\nden är jag nyfiken på om finansministern, även om\r\nhan själv kanske ligger utanför målgruppen, verkligen\r\nhar tittat på den här kampanjen och särskilt kampanj-\r\nsidan som jag kritiserar. Eller är det så att han, vilket\r\ndet ju låter som, bara ryggmärgsskäller tillbaka i\r\nstörsta allmänhet för att vi tillhör olika partier han\r\noch jag? Det låter nästan så, och det tycker jag är\r\nväldigt tråkigt. Framför allt nonchalerar han ju då det\r\nuppdrag som myndigheten har fått av riksdagen och\r\näven riksdagens interpellationsinstitut. Vi som försö-\r\nker ägna vår gärning här inne åt att föra en seriös\r\ndebatt har ju verkligen vunnit i tristlotteriet i så fall.\r\nAvslutningsvis kan jag konstatera att finansmi-\r\nnistern har åtagit sig rollen som propagandaminister\r\noch att han tycker att det är helt okej att myndigheten\r\nfar med vilseledande och osaklig information till\r\nungdomar i politiskt syfte. Därmed använder han\r\nmyndigheten som sin lojala tjänare inför valrörelsen.\r\nJag beklagar det djupt. Jag tror att den minskar ung-\r\ndomars förtroende för staten och skatteuppbörden. Vi\r\nhade kunnat vara överens om att den är viktig, men\r\ngenom den här kampanjen och genom finansminis-\r\nterns lättsinne inför densamma raseras det tvärtom.\r\nJag gillar det inte, även om jag märker att jag inte kan\r\ngöra så mycket åt det.</pre><pre>Anf.  92  Finansminister BOSSE RING-\r\nHOLM (s):\r\nFru talman! På något vis avslöjar Anna Kinberg\r\nsig själv när hon frågar mig om jag har kontrollerat\r\noch om jag har gett order exakt hur den här informa-\r\ntionskampanjen ska se ut. Vi har faktiskt fria själv-\r\nständiga myndigheter i vårt land. Det har vi haft se-\r\ndan 1600-talet och Axel Oxenstiernas tid. Det har\r\nuppenbarligen undgått en och annan moderat. Det\r\nvore mig fjärran att vi i Finansdepartementet eller\r\nregeringen skulle försöka utöva någon form av detalj-\r\nstyrning av enskilda myndigheter.\r\nDet uppdrag som myndigheten, i det här fallet\r\nRiksskatteverket, har fått har man fått som en konse-\r\nkvens av de riksdagsbeslut som vi har fattat om skat-\r\nter i vårt land. Jag tycker att Riksskatteverket har\r\ntolkat det uppdraget på ett utomordentligt sätt. Den\r\ntyp av detaljstyrning som Anna Kinberg efterlyser\r\nvore mig helt fjärran. Dessutom tycker att det skulle\r\nstrida mot den praxis och de regler som vi har i vårt\r\nland sedan mycket lång tid tillbaka.\r\nAnna Kinberg är upprörd över skatterna. Hon är\r\nupprörd över att man informerar om skatterna. Hon är\r\ninte upprörd över alla dem som inte betalar sin skatt,\r\ndvs. alla de som genom att avstå från att betala skatt\r\negentligen gör skattebördan större för t.ex. ungdomar.\r\nVi hade inte behövt att ta ut så mycket skatt som vi\r\ngör i dag om fler hade betalat skatt enligt de beslut vi\r\nhar fattat. Det upprör inte Anna Kinberg ett dugg. Det\r\när hon inte ett dugg intresserad av. Då kan man fråga\r\npå vems sida som Anna Kinberg står i den här diskus-\r\nsionen. Jag kan bara konstatera att om vi vill ha ett\r\ndemokratiskt samhälle med respekt för varandras\r\nåsikter måste vi också ha myndigheter som vill kom-\r\nmunicera med medborgarna, och inte minst med\r\nungdomarna. Det tycker jag att Riksskatteverket gör\r\npå ett förtjänstfullt sätt. Jag beklagar att Anna Kin-\r\nberg inte vill ge myndigheterna den möjligheten till\r\nkommunikation med medborgargrupper.</pre><pre>Överläggningen var härmed avslutad.</pre><pre>16 §  Svar på interpellation 2001/02:400 om\r\nideella ungdomsorganisationer i skattelagstift-\r\nningen</pre><pre>Anf.  93  Finansminister BOSSE RING-\r\nHOLM (s):\r\nFru talman! Willy Söderdahl har frågat mig om\r\njag är beredd att vidta några åtgärder som rättar till\r\nden orättvisa som råder mellan olika föreningsverk-\r\nsamheter vad gäller skattelagstiftningen.\r\nDen skillnad som finns mellan ideella idrottsföre-\r\nningar och andra ideella föreningar är att idrottsföre-\r\nningarna inte betalar arbetsgivaravgifter på ersätt-\r\nningar till idrottsutövare om ersättningen understiger\r\nett halvt prisbasbelopp. Undantaget lagfästes i anslut-\r\nning till 1990 års skattereform. Dessförinnan be-\r\nhandlades denna fråga i rekommendationer av Riks-\r\nskatteverket. Rekommendationerna hade utformats\r\nbl.a. mot bakgrund av att de inkomster som idrottsut-\r\növare hade ofta till stor del var ersättningar för utlägg\r\nsom idrottsutövaren haft, vilka i sin tur var avdrags-\r\ngilla kostnader vid inkomstbeskattningen. Undantaget\r\ntillkom således för att förenkla möjligheten till avdrag\r\ni avgiftssammanhang och inte för att skattemässigt\r\ngynna idrottsföreningar.\r\nDet kan naturligtvis förekomma att även personer\r\nsom får ersättning från andra ideella föreningar har\r\nkostnader för utlägg som är avdragsgilla vid inkomst-\r\nbeskattningen, även om detta kanske inte är lika van-\r\nligt som för idrottsutövare. I det sammanhanget bör\r\nockså nämnas att om en ersättning till viss del mot-\r\nsvarar utgifter som en person haft i arbetet är den\r\ndelen avgiftsfri enligt socialavgiftslagen om utgifter-\r\nna under året beräknas uppgå till minst 10 % av er-\r\nsättningen.\r\nSom jag sagt i tidigare interpellationssvar i febru-\r\nari och maj förra året anser jag inte att undantaget\r\nfrån skyldighet att betala arbetsgivaravgifter bör ut-\r\nvidgas. Anledningen till detta är främst att om arbets-\r\ngivaravgifter inte tas ut på ersättningen är denna inte\r\nheller förmånsgrundande för mottagaren. Detta inne-\r\nbär att mottagarens trygghet försämras och detta\r\nsärskilt vad gäller pension. I det nya pensionssyste-\r\nmet har i princip alla inkomster betydelse för pensio-\r\nnen. Det är därför nu viktigare än tidigare för den\r\nenskilde att alla inkomster inräknas i den pensions-\r\ngrundande inkomsten. Även om det endast rör sig om\r\natt undanta ersättningar understigande ett halvt pris-\r\nbasbelopp kan det sammantaget bli fråga om bety-\r\ndande belopp för den enskilde som inte blir förmåns-\r\ngrundande. Detta är t.ex. fallet om personen får er-\r\nsättningar från olika föreningar eller under flera år.\r\nAtt, såsom Willy Söderdahl föreslår, berörda per-\r\nsoner skulle kunna kräva att arbetsgivaravgifter beta-\r\nlas in för dem för att de ska erhålla sociala förmåner\r\när inte möjligt. Skyldigheten att betala arbetsgivarav-\r\ngifter är inte något som utgivaren av ersättningen och\r\nmottagaren av denna vare sig kan eller bör kunna\r\navtala om i detta sammanhang.\r\nJag avser således för närvarande inte att vidta någ-\r\nra åtgärder för att utvidga undantaget från skyldighet\r\natt betala arbetsgivaravgifter för idrottsföreningar till\r\natt gälla andra ideella föreningar.</pre><pre>Anf.  94  WILLY SÖDERDAHL (v):\r\nFru talman! Jag vill börja med att tacka finansmi-\r\nnistern för svaret. Denna fråga har debatterats här i\r\nkammaren vid ett flertal tillfällen, som finansminis-\r\ntern själv sade. Det visar ju att det är en fråga som\r\nengagerar och att ett antal människor inte är nöjda\r\nmed rådande förhållanden.\r\nSyftet med interpellationen är i grunden inte\r\nskattetekniskt, utan den handlar om på vilka sätt vi\r\nkan stötta det så viktiga ideella föreningsarbetet.\r\nIbland är det bättre att undanröja hinder och göra det\r\nlättare än att ge mer bidrag. Jag vet att finansminis-\r\ntern av egen erfarenhet vet hur mycket arbete för det\r\ngemensammas bästa som läggs ned i ideella före-\r\nningar.\r\nDå kan man fråga sig vad som blir följden av\r\nminskade respektive ökade arbetsinsatser inom före-\r\nningslivet. Vilka ekonomiska effekter får det här för\r\nsamhället?\r\nNu hänvisar inte finansministern till statskassan\r\nsom skäl för sin negativa inställning till en föränd-\r\nring. Det tycker jag är bra. Jag är övertygad om att\r\nborttagna hinder för föreningslivet kommer att ge\r\nplus i statskassan.\r\nFru talman! Jag hoppas att jag med detta har ut-\r\ntryckt att jag tycker att det är bra att idrottsrörelsen\r\nhar denna möjlighet. Utan den skulle fler ideella\r\nkrafter ha lagt ned energi på att samla in pengar till\r\narbetsgivaravgifter eller bokföringsarbete i stället för\r\natt aktivt delta i föreningsverksamheten.\r\nFinansministern beskriver själv i sitt svar att un-\r\ndantaget är att se som en förenkling. I stället för att\r\nföreningen först betalar lön och arbetsgivaravgifter\r\noch sedan mottagaren gör avdrag i sin deklaration var\r\ndet bättre att kunna följa denna regel, som jag i min\r\ninterpellation kanske felaktigt kallat schablon.\r\nDet som jag har svårt att förstå är skillnaden mel-\r\nlan idrottsföreningar och andra ideella föreningar i\r\ndetta avseende. Finansministern skriver i sitt svar att\r\ndet finns skillnader. Men vari består de skillnader\r\nsom motiverar olika regler vad gäller arbetsgivarav-\r\ngifterna?</pre><pre>Anf.  95  Finansminister BOSSE RING-\r\nHOLM (s):\r\nFru talman! Som jag nämnde tillkom den nya re-\r\ngeln i samband med den stora inkomstskattereformen\r\ni början av 90-talet. Den var då att se som en förenk-\r\nlingsreform eftersom det gällde en relativt omfattande\r\nverksamhet inom idrottsorganisationerna. Den upp-\r\nlevdes både av skattemyndigheterna och av idrottsfö-\r\nreningarna som en klar förenkling och förbättring.\r\nSom svar på Willy Söderdahls fråga vill jag säga\r\natt det väl är detta som är den stora skillnaden. Det\r\nhade inom idrottsrörelsen en helt annan omfattning\r\nvia de olika ersättningar som har förekommit och\r\nfortfarande förekommer där än i annat ideellt före-\r\nningsarbete eller ungdomsarbete.\r\nJag håller med Willy Söderdahl när han säger att\r\ndet finns många olika sätt att stödja det ideella arbe-\r\ntet. Ett av de vanligaste sätten, som används både i\r\nden här kammaren och i kommuner och landsting i\r\nvårt land, är att ge ett omfattande stöd, ekonomiskt\r\noch annat, till våra ideella föreningar oavsett om de\r\narbetar med idrott, kultur, nykterhet eller annat. Jag\r\ntycker att vi bör koncentrera våra insatser på detta\r\nunder åren framöver.\r\nVi har alltså en speciell bakgrund i form av in-\r\nkomstskattereformen 1990 för idrottsrörelsen. Svaret\r\npå frågan är alltså att idrottsrörelsen hade en mer\r\nomfattande verksamhet och att det var en klar vinst\r\nför båda parter att kunna förenkla på detta sätt. Sär-\r\nskilt med tanke på  våra pensionsreformer är det inte\r\nbra att utvidga tillämpningen. Det skulle minska de\r\nberörda människornas möjligheter att få goda pen-\r\nsionsvillkor för framtiden.</pre><pre>Anf.  96  WILLY SÖDERDAHL (v):\r\nFru talman! Finansministern säger att regeln in-\r\nfördes som en förenkling, och som jag tidigare sagt\r\nvar det bra. Det var inget fel i det. Det är möjligt att\r\ndetta har en helt annan omfattning i idrottsrörelsen.\r\nJag kan inte säga att det är på något annat sätt. Men\r\nom omfattningen är mycket större inom idrottsrörel-\r\nsen borde det vara lättare att göra den här förändring-\r\nen också i övrigt.\r\nFinansministern anger som motivering för sin\r\nståndpunkt att om arbetsgivaravgiften tas ut på ersätt-\r\nningen, är denna inte heller förmånsgrundande. Jag\r\nvet det, och jag inser att det finns en fara med en\r\nutvidgning av undantaget. Det som man då måste\r\nfråga sig är om denna fara är större för dem som\r\njobbar för en annan föreningsverksamhet än idrottsrö-\r\nrelsen. Är denna fara större än de fördelar som ett\r\nsådant system ger? Det ger ju fördelar för idrottsrö-\r\nrelsen. Jag kan inte förstå att den faran är så mycket\r\nstörre bara därför att verksamheten inte gäller idrott.\r\nOch var går gränserna? Det är också ett problem.\r\nJag vet att Svenska Kennelklubben har agerat i detta\r\nsammanhang. Den anordnar ju tävlingar med domare\r\nosv. Var går gränsen, och varför dras den just där?\r\nOm t.ex. en scoutkår i stället för att försöka bygga\r\nbroar mellan grupper och länder skulle delta i täv-\r\nlingar och anordnade svenska mästerskap i utövande\r\nav friluftsliv, skulle den då automatiskt få andra ut-\r\ngifter?\r\nJag brukar peka på mig själv som ett exempel. I\r\nyngre år var jag aktiv volleybollspelare inom KFUK-\r\nKFUM. Klubben var naturligtvis ansluten till Riksid-\r\nrottsförbundet, och därmed omfattades den av un-\r\ndantaget. Vi åkte på läger och varvade volleybollträ-\r\nningen med paddling och annat lägerliv.\r\nSamtidigt var jag med i KFUK-KFUM:s scoutkår,\r\nsom inte var ansluten till Riksidrottsförbundet. Inte\r\nheller omfattades vi av undantaget. När vi åkte på\r\nläger varvade vi friluftslivet med volleybollspel.\r\nDet var två föreningar med i princip samma akti-\r\nviteter, men de hade olika villkor vad gällde betal-\r\nningen av arbetsgivaravgiften. Jag deltog mera i\r\nscoutkårens aktiviteter än jag spelade volleyboll. Jag\r\nkan fortfarande inte se vilka bevekelsegrunder man\r\nhar för att behandla sådana här föreningar olika, även\r\nom det var större skillnader vid den tid då regeln\r\ninfördes.</pre><pre>Anf.  97  Finansminister BOSSE RING-\r\nHOLM (s):\r\nFru talman! Merparten av det stöd som ges av\r\nsamhället, vare sig det gäller staten, kommuner eller\r\nlandsting, till det ideella föreningslivet i vårt land,\r\noavsett vilken typ av föreningsliv det är, förmedlas\r\nvia olika ekonomiska bidragsformer. Det kan natur-\r\nligtvis också kompletteras med stöd till utbildning, till\r\nlokaler och till mycket annat, och det är den mest\r\nomfattande delen.\r\nMan kan naturligtvis alltid diskutera att den speci-\r\nella skattekonstruktion som gäller för idrottsrörelsen\r\noch som tillkom i samband med 1990 års skattere-\r\nform skulle kunna växlas mot ett vanligt utvidgat\r\nstöd, som skulle utbetalas på något sätt, men jag tror\r\ninte att det i dagsläget är någon särskilt realistisk väg.\r\nJag vill också påminna om att det alltid finns\r\ngränsdragningsproblem mellan olika typer av verk-\r\nsamheter. Det är ofrånkomligt, och sådana finns även\r\ni den vanliga bidragsverksamheten. Det finns ålders-\r\ngränser, föreningar med olika typer av aktiviteter,\r\nolika tidsrymder och mycket annat som spelar in.\r\nGränsdragningsproblem kommer man nog aldrig\r\nifrån. De kommer att finnas också i fortsättningen.\r\nDet undandrar sig vidare mitt bedömande och är\r\nkanske inte heller så intressant i sammanhanget om\r\nWilly Söderdahl var mest framgångsrik som volley-\r\nbollspelare i den ena eller den andra formen. Det\r\nviktigaste är väl ändå att vi är överens om att om vi\r\nkan hitta former via bidrag eller på annat sätt för att\r\nstödja idottsrörelsen eller andra folkrörelser, ska vi\r\nkunna använda oss av dem. I det här fallet kunde man\r\n1990 finna ett skäl för att förenkla både för myndig-\r\nheterna och för den enskilde, och då var det rimligt\r\natt man utnyttjade den möjligheten.\r\nJag ser att vi har alla möjligheter att utveckla stö-\r\ndet till föreningslivet, både inom och utanför idrotts-\r\nrörelsen, under åren framöver. Jag hoppas att vi ska\r\nfå tillfälle att under kommande år utvidga stödet till\r\ndet ideella föreningslivet, som gör en fantastisk in-\r\nsats. Man brukar ibland översätta den i antal arbetade\r\når eller på annat sätt, och det är mycket imponerande\r\ntal som man kommer upp i från alla dessa frivilliga\r\norganisationer i vårt land.\r\nDetta blir man inte minst varse när man utom-\r\nlands försöker uppskatta de insatser som där görs av\r\nolika organisationer. Man inser att den typ av folkrö-\r\nrelsedemokrati och det föreningsliv som vi har i Sve-\r\nrige är oerhört imponerande och kanske också är ett\r\nav skälen till att vi har en större demokratisk förank-\r\nring på många områden i vårt land, ett större demo-\r\nkratiskt deltagande och därmed ett ansvarstagande\r\nsom byggs upp inte minst via våra folkrörelser. Vi\r\nbör också på alla sätt och vis kunna stödja dessa. Jag\r\ndeltar gärna i en diskussion om hur man kan hitta\r\nformer och naturligtvis resurser för att kunna stödja\r\nfolkrörelserna i ökad omfattning i framtiden.</pre><pre>Anf.  98  WILLY SÖDERDAHL (v):\r\nFru talman! I det sista som finansministern sade\r\ninstämmer jag helt och hållet, vad gäller allt vad före-\r\nningslivet gör och vilken betydelse det har för vårt\r\nsamhälle och för vårt land. Det är därför som jag står\r\nhär.\r\nJag har hört nämnas att det ideella arbete som vi\r\nnu talar om motsvarar ungefär 300 000 heltidsjobb,\r\noch det är mycket, också räknat i pengar.\r\nFinansministern säger att merparten av stödet ges\r\nsom bidrag. Ja visst, men det finns också ett annat sätt\r\natt ge ett stöd. Finansministern säger att det här skulle\r\nkunna växlas mot ett bidrag till idrottsrörelsen, men\r\njag tycker inte det. Jag tycker, som jag tidigare sade,\r\natt det är bra som det är för idrottsrörelsen. Motiver-\r\ningen för den nya regeln var att man kunde förenkla\r\nbåde för föreningslivet och för den enskilde. Detta\r\ngäller naturligtvis även för andra organisationer,\r\nprecis lika mycket som för idrottsrörelsen.\r\nEn kategori som jag hittills inte nämnt är de olika\r\nkulturgrupper som har ungdomsverksamhet. Jag har\r\nsjälv barn som deltar i sådan verksamhet. En förening\r\nsom ska bedriva kör- eller konsertverksamhet är i\r\nbehov av att med jämna mellanrum ta hjälp av olika\r\naktörer för ljud, ljus, bakgrundsmusik, affischering\r\no.d.\r\nÄr det fråga om professionella krafter är det inte\r\nnågra problem. De debiterar en faktura där alla av-\r\ngifter osv. tas upp. För en person som har verksam-\r\nheten som en hobby uppstår däremot det här proble-\r\nmet.\r\nSom jag inledningsvis sade tycker jag att detta\r\nmindre är en ekonomisk fråga och mer gäller hur vi\r\npå ett bra sätt stöttar och stimulerar de människor\r\nsom lägger ned ideellt arbete i våra föreningar. Det\r\nvar ju också finansministern positiv till. Jag menar då\r\natt det skulle vara ett bra sätt att genomföra den här\r\nförenklingen, som finansministern säger är bra. Den\r\nskulle vara bra också för övriga föreningar. Vi skulle\r\nkunna ge dem det här stödet.</pre><pre>Anf.  99  Finansminister BOSSE RING-\r\nHOLM (s):\r\nFru talman! Willy Söderdahl och jag är överens\r\nom att vi bör kunna fortsätta arbeta för att utveckla\r\nstödet till föreningslivet, antingen det gäller idrottsrö-\r\nrelsen eller andra grenar av vårt föreningsliv. Jag\r\ntycker också att det är viktigt att notera att stödet från\r\nkommuner, landsting och stat är av stor omfattning.\r\nDet handlar om pengar i första hand, och det handlar\r\nom andra förutsättningar för verksamheten. Här blir\r\ndet dessutom en kombination av förenklingar både\r\nför den enskilde och för myndigheterna på skatteom-\r\nrådet för idrottsrörelsen, med den omfattning som den\r\nhar. Willy Söderdahl sade i en tidigare replik att han\r\ninte hade någon invändning mot att detta också fick\r\nleva vidare för idrottsrörelsen. Den här företeelsen\r\nhänger ihop med den speciella inkomstskattereformen\r\n1990.\r\nJag tycker att vi i det fortsatta arbetet för att för-\r\nsöka stärka stödet till föreningslivet bör koncentrera\r\noss på att gå de mer traditionella banorna för hur vi\r\nkan utveckla stödet till folkrörelserna och förenings-\r\nlivet. Som jag sade förut: Skillnaden är att verksam-\r\nheten i idrottsrörelsen hade en sådan omfattning att\r\ndet var ganska rationellt att försöka hitta en form som\r\ngjorde att det blev bra både för myndigheter och för\r\nidrottsföreningar. Det hade inte riktigt samma rele-\r\nvans för övriga verksamheter.\r\nMen jag vill också understryka det som jag sade i\r\nmitt interpellationssvar: Övriga verksamheter, som\r\ninte är idrottsföreningar, har naturligtvis möjlighet att\r\npå vanligt sätt yrka avdrag för särskilda kostnader\r\nsom man har, och det förekommer också i viss ut-\r\nsträckning.</pre><pre>Överläggningen var härmed avslutad.</pre><pre>17 §  Svar på interpellation 2001/02:328 om\r\nÄngelholms flygplats</pre><pre>Anf.  100  Statsrådet JAN O KARLS-\r\nSON (s):\r\nFru talman! Maud Ekendahl har frågat utrikesmi-\r\nnistern om vilka åtgärder hon avser att vidta för att\r\nflygplatsen i Ängelholm ska kunna uppnå status som\r\ngränsövergångsställe och status som ICAP-flygplats.\r\nArbetet inom regeringen är så fördelat att det är jag\r\nsom ansvarar för interpellationer om fastställande av\r\ns.k. gränskontrollorter. Jag besvarade en fråga från\r\nMaud Ekendahl i samma ämne den 10 april i år.\r\nLuftfartsverket har, som Maud Ekendahl nämner,\r\nansökt om att regeringen fastställer att Ängelholms\r\nflygplats dels ska vara gränskontrollort, dels få status\r\nsom internationell gemenskapsflygplats i tullsam-\r\nmanhang. Ärendena avgörs var för sig, även om re-\r\ngeringen givetvis gör en samlad bedömning av frå-\r\ngorna.\r\nSchengens regelverk förutsätter att flygtrafiken\r\nmed länder utanför Schengenområdet koncentreras\r\ntill ett begränsat antal flygplatser, där personalen får\r\ntillräcklig vana vid gränskontrollfrågor. Detta medför\r\natt en flygplats måste ha eller planeras få sådan trafik\r\nav en viss omfattning för att bli aktuell som gräns-\r\nkontrollort. Vid en gränskontrollort inrättas reguljär\r\npasskontroll. Detta är en omfattande och resurskrä-\r\nvande verksamhet. På flygplatser som inte är gräns-\r\nkontrollorter kan passkontroll genomföras när behov\r\nfinns. Detta sker genom att personal tillfälligt place-\r\nras på flygplatsen\r\nRikspolisstyrelsen har yttrat sig i frågan. Som un-\r\nderlag till yttrandet har synpunkter inhämtats från\r\nPolismyndigheten i Skåne. Rikspolisstyrelsen avstyr-\r\nker ansökan och framhåller att persontrafiken mellan\r\nÄngelholms flygplats och länder utanför Schengen-\r\nområdet inte är av sådan varaktighet och kontinuitet\r\natt den berättigar kostnaderna.\r\nFrågan om status som internationell gemenskaps-\r\nflygplats i tullsammanhang avser möjligheten till\r\ntullbehandling av resenärers bagage vid flygtrafik\r\nmed länder utanför EU. Tullverket har yttrat sig om\r\nflygplatsens möjligheter att erhålla sådan status. Ver-\r\nket konstaterar därvid att det avgörande för denna\r\nfråga är hur ärendet rörande flygplatsens ställning\r\nsom gränskontrollort bedöms.\r\nJag är fullt medveten om att ansökan tillmäts stor\r\nbetydelse av regionstyrelsen i Skåne, kommunerna i\r\nnordvästra Skåne och av näringslivet i regionen. Av-\r\nsikten är att regeringen ska kunna fatta beslut inom\r\nkort, sedan de samlade aspekterna på frågan har\r\ngranskats.</pre><pre>Anf.  101  MAUD EKENDAHL (m):\r\nFru talman! Jag vill börja med att tacka ministern\r\nför svaret och framföra till ministern att det är oerhört\r\nviktigt att Ängelholms flygplats behandlas på ett\r\npositivt sätt och snarast får uppnå status som gräns-\r\növergångsställe och ICAP-flygplats och att man inte\r\nsärbehandlar Ängelholms flygplats gentemot de övri-\r\nga 18 statliga flygplatser som för drygt ett år sedan\r\nerhållit detta.\r\nDet är mycket angeläget, ministern, att vi får den\r\nhär debatten i dag. Det beror som ministern sade på\r\natt Rikspolisstyrelsens yttrande innebär ett förslag till\r\navslag och alltså kan sätta stopp för tredjelandstrafik\r\nvid Ängelholms flygplats.\r\nRikspolisstyrelsens förslag till beslut vill jag påstå\r\nbygger på gamla uppgifter. Man kan se i handlingar-\r\nna att de baseras på uppgifter från 1998. Dessa upp-\r\ngifter har alltså Rikspolisstyrelsen fått av polisen i\r\nMalmö, som inlämnat de här uppgifterna till Rikspo-\r\nlisstyrelsen som bakgrund till Rikspolisstyrelsens\r\nunderlag, som numera ligger hos Utrikesdeparte-\r\nmentet.\r\nJag måste säga att jag tycker att det är ganska ge-\r\nnant för polisen att man har gamla uppgifter och inte\r\när förtrogen med verkligheten och att man inte heller\r\nhar behagat fråga sin egen yrkeskår, alltså polisen i\r\nnordvästra Skåne, hur det förhåller sig på flygplatsen\r\noch vad som har hänt. Polisen är ju faktisk stationerad\r\ndär sedan den 11 september förra året.\r\nVidare har Ängelholms flygplats genomgått avse-\r\nvärda om- och tillbyggnader som man över huvud\r\ntaget inte låtsas om i svaret.\r\nPolisen i nordvästra Skåne är mycket positiv, men\r\nhar inte fått yttra sig över huvud taget. Tullen har\r\nockså lämnat in sitt remissvar. Det är tullen som får\r\nmer arbete, men man ställer sig ändå positiv till detta.\r\nDet är polisen som är en bromskloss.\r\nJag tog med mig det yttrande som Rikspolisstyrel-\r\nsen har avgett och på vilket man baserar sitt avslag,\r\noch det innehåller fem olika punkter. Enligt den för-\r\nsta punkten måste man vidta omfattande åtgärder för\r\natt kunna genomföra inrese- och utresekontroller av\r\ntrafiken. Men man har alltså byggt om flygplatsen.\r\nOm man ska separera måste man sätta upp en vägg,\r\nmen jag vet att diskussioner har förts med tullen, och\r\ndär säger man att man kan klara av det genom att ha\r\nskilda avgångar. Personalutrymmen är fullt okej och\r\nnybyggda. Man tar också upp frågan om resurserna.\r\nDå frågar jag mig: Varför tar man upp frågan om\r\nresurserna? Polisen är ju stationerad på flygplatsen\r\nfrån den 11 september. Det gör mig väldigt ledsen att\r\nbehöva ta del av något sådant, som inte stämmer med\r\nverkligheten.</pre><pre>Anf.  102  Statsrådet JAN O KARLS-\r\nSON (s):\r\nFru talman! Jag vill gärna säga till Maud Eken-\r\ndahl att jag har full förståelse för att den här frågan\r\njust nu har en sådan aktualitet i nordvästra Skåne. Det\r\nhar naturligtvis att göra med att flygflottiljen har lagts\r\nned.\r\nVi befinner oss nu i ett skede där vi runt hela vårt\r\nland har en besvärlig hudömsningsperiod på grund av\r\nde kraftiga nedskärningar som har gjorts i försvarets\r\norganisation på olika sätt. Det leder ofrånkomligen\r\ntill mycket stora påfrestningar.\r\nJag kan också se hur man i regionen upplever\r\nsambandet mellan åtgärder för att få till stånd ökad\r\nsysselsättning och utveckling och kompensation för\r\nnedläggningen av flygflottiljen och möjligheten till\r\ninternationella flygförbindelser. Man ser detta som en\r\nbetydande draghjälp till regionens ekonomiska och\r\nsociala utveckling.\r\nJag konstaterar att aktiviteten för närvarande är\r\nhög. Ängelholms kommun har i dag uppvaktat stats-\r\nsekreteraren för regionalpolitiska frågor för att hålla\r\nfrågan levande för alla de delar av regeringen som har\r\natt överväga detta.\r\nPrövningen av ansökningen kommer att göras i\r\nenlighet med de riktlinjer som tillämpas när gräns-\r\nkontrollorter ska fastställas. Om det skulle visa sig att\r\nnågon av de nuvarande gränskontrollorterna inte har\r\nuppfyllt kraven på den trafikintensitet som egentligen\r\nska uppfyllas är det i och för sig inget argument för\r\nÄngelholms flygplats eventuella status. För att moti-\r\nvera gränskontroller måste man utgå från ett minimi-\r\nkrav på framtida trafikintensitet för internationellt\r\nflyg.\r\nBakgrunden till ärendet ska jag inte upprepa.\r\nDetta är följderna av Schengenöverenskommelsen\r\noch den koncentration av resurser som av kompetens-\r\nskäl krävs för att klara den övervakning som Scheng-\r\nens regelverk förutsätter. Jag föreställer mig att detta\r\nligger till grund för Rikspolisstyrelsens yttrande, även\r\nom jag ingalunda har för avsikt att som företrädare\r\nför den beredande regeringen ge mig in på en recen-\r\nsion av Rikspolisstyrelsens motiv.\r\nDet ingår inte i min uppgift att ta ställning till vil-\r\nka regionalpolitiska åtgärder som kan vidtas till följd\r\nav flygflottiljens nedläggning. I riksdagsbeslutet\r\nförutsätts insatser för att bygga upp en verksamhet i\r\nstället för den som man genom nedläggning av militä-\r\nra förband förlorar i regionen. Där finns en ram som -\r\nom jag är rätt underrättad - över en tvåårsperiod\r\nutgör 2 miljarder.\r\nJag vill dock framhålla att avsikten med fastställ-\r\nandet av gränskontrollorter är att underlätta existe-\r\nrande och planerad flygtrafik - inte att locka företag\r\ntill en viss ort. Sådana överväganden ska alltså läggas\r\ntill grund för detta ställningstagande.\r\nJag återkommer gärna med ytterligare synpunkter\r\ni den fortsatta diskussionen.</pre><pre>Anf.  103  MAUD EKENDAHL (m):\r\nFru talman! Det hedrar statsrådet Jan O Karlsson\r\natt ha en så klok bedömning av hur läget i nordvästra\r\nSkåne är. Jag tycker att det är fint att statsrådet inser\r\ndet. Det är inte undra på att vi, på olika håll, kämpar\r\nför att försöka få detta till stånd.\r\nDet är drygt ett år sedan som de övriga 18 statliga\r\nflygplatserna på ett och samma bräde fick denna\r\nstatus. Av någon anledning som vi inte känner till\r\nhamnade det lilla Ängelholm utanför.\r\nRiksdagens utredningstjänst har tagit fram bak-\r\ngrundsmaterial i ärendet. Där sägs bl.a.:\r\n\"Grundprincipen i beredningen av vilka flygplatser\r\nsom skulle bli gränskontrollställen var att de flygplat-\r\nser som redan bedrev tredjelandstrafik skulle betrak-\r\ntas som gränsövergångsställen. - - - Denna trafik var\r\ndock inte alltid regelbunden och omfattande . Dessa\r\ngodkändes ändå som gränskontrollorter för att inte\r\nundergräva dessa flygplatsers utvecklingspotential.\"\r\nDetta har jag fått som svar på min fråga.\r\nJag hoppas att samma bedömningsgrund kommer\r\natt gälla när man ska fatta beslut om Ängelholms\r\nflygplats. I svaret som jag fick av ministern står det:\r\n\"Detta medför att en flygplats måste ha eller planeras\r\nfå sådan trafik av en viss omfattning för att bli aktuell\r\nsom gränskontrollort\". Ministern upprepade också\r\ndetta.\r\nDet stämmer inte riktigt med det förhållande som\r\ngällde för drygt ett år sedan när man på ett bräde gav\r\nde 18 statliga flygplatserna denna möjlighet. Därför\r\nanser jag att om man inte behandlar Ängelholms\r\nflygplats på ett positivt sätt särbehandlar man Ängel-\r\nholm i förhållande till de 18 andra flygplatserna. Det\r\nvore mycket olyckligt.\r\nOm man inte behandlar Ängelholm positivt tycker\r\njag att man skulle ompröva en hel del av de 18 flyg-\r\nplatserna. Jag behöver inte räkna upp dem till namnet,\r\nmen jag vet ju att de finns, och att de inte hade någon\r\nomfattande trafik - Ängelholm hade faktiskt mer än\r\nsomliga av de andra. Det är endast ett fåtal av de 18\r\nflygplatserna som verkligen har en så stor omfattning\r\nsom man kanske vill att de ska ha för att ha denna\r\nstatus.\r\nNär det gäller Ängelholm är det ganska besvärligt\r\nför man måste i varje enskilt fall ansöka om tillstånd,\r\nvilket kostar företagen 400 kr varje gång. Det är\r\nsjälvklart att det blir en broms när man inte kan ha en\r\nregelbundenhet och öppna upp även för Ängelholm\r\noch nordvästra Skåne.</pre><pre>Anf.  104  Statsrådet JAN O KARLS-\r\nSON (s):\r\nFru talman! Det ställningstagande som ska göras\r\ngäller dels fastställandet av gränskontrollorter, dels en\r\nsamlad regionalpolitisk bedömning av åtgärder som\r\nska vidtas med anledning av nedläggningen av flyg-\r\nflottiljen. Det är en betydligt vidare fråga än den som\r\nvi i dag diskuterar.\r\nJag kan försäkra Maud Ekendahl att regeringen\r\nkommer att väga in samtliga omständigheter i ärendet\r\nsom bör beaktas när man inom kort ska fatta beslut i\r\nden här frågan. Jag är fullt på det klara med att det är\r\nen utomordentligt viktig fråga för regionen, liksom\r\nalla de frågor som har att göra med följderna av ned-\r\nläggning av militära förband. Det är en omedelbar\r\nåtgärd som ger omedelbara effekter och har stor bety-\r\ndelse för framtiden. Man måste också ta näringspoli-\r\ntiska och regionalpolitiska hänsyn.\r\nJag har i mitt interpellationssvar till Maud Eken-\r\ndahl, liksom i mitt frågesvar den 10 april i år, redo-\r\ngjort för de grunder enligt vilka regeringen har att\r\npröva frågan om en flygplatsstatus som gränskon-\r\ntrollort. Om detta har jag alltså utförligt talat redan i\r\nmitt interpellationssvar.\r\nTill detta är för dagen bara att lägga att regeringen\r\ninom en mycket nära framtid, med hänsyn till alla de\r\nfaktorer som finns att beakta i ärendet, kommer att ta\r\nställning i den här frågan.</pre><pre>Anf.  105  MAUD EKENDAHL (m):\r\nFru talman! Jag har all förståelse för det, men jag\r\när ändå tacksam för att vi har haft denna debatt i dag.\r\nI mitt sista anförande vill jag av hela mitt hjärta vädja\r\ntill ministern att i samband med att beslutet ska fattas\r\nse till de aspekter som ministern har tagit upp. Jag\r\nhoppas att Polisens remissvar inte väger så tungt och\r\nkanske t.o.m. att förslaget till avslag från Rikspolis-\r\nstyrelsen kan bortses från eller få en mycket under-\r\nordnad betydelse i den kommande bedömningen.\r\nFörslaget är felaktigt.\r\nMinistern sade att hela näringslivets utövare i\r\nNordvästskåne väntar på ett positivt besked, även\r\nRegion Skåne, kommunerna och inte minst vi boende\r\nsom också kan glädjas över denna status. Den är\r\nviktig när F 10 läggs ned och många jobb förloras.\r\nOm det är nödvändigt att ta in synpunkter från\r\nPolisen igen borde Polisen få precisera varför deras\r\ninsatser skulle bli så resurskrävande även om perso-\r\nnalen redan är stationerad där.\r\nJag vill upplysningsvis säga att den person i\r\nMalmö som har tagit fram underlaget till Rikspolis-\r\nstyrelsen har i dag på eftermiddagen gjort sig besväret\r\natt åka upp till Ängelholm för att inspektera hur det\r\negentligen ser ut på flygplatsen - även om beslutet är\r\nfattat.\r\nTack, ministern!</pre><pre>Anf.  106  Statsrådet JAN O KARLSSON\r\n(s):\r\nFru talman! Jag ska absolut inte polemisera i ett\r\navslutande inlägg där interpellanten inte har möjlighet\r\natt träda i svaromål. Låt mig bara än en gång försäkra\r\natt även om man måste ha förståelse för att Rikspolis-\r\nstyrelsen har att göra avvägningar av ett slag som\r\ngäller just kostnaden för att hålla en viss kompetens-\r\nnivå, vilket det innebär att vara gränskontrollort i\r\nSchengenområdet, kommer denna för regionen utom-\r\nordentligt viktiga fråga att avgöras med beaktande av\r\nalla de omständigheter som oavlåtligen strömmar in i\r\närendet.</pre><pre>Överläggningen var härmed avslutad.</pre><pre>18 §  Svar på interpellation 2001/02:444 om\r\nAralsjön</pre><pre>Anf.  107  Statsrådet JAN O KARLSSON\r\n(s):\r\nFru talman! Säg sedan inte att min tjänst inte in-\r\nnebär geografiskt intressanta förflyttningar! Vi beger\r\noss alltså nu ut till Centralasien.\r\nFru talman! Margareta Viklund har frågat mig om\r\nAralsjön och hur regeringen kommer att arbeta för att\r\nAralsjön ska få en framskjuten plats på FN:s och\r\nandra internationella organs dagordning. Margareta\r\nViklund har vidare frågat hur regeringen avser arbeta\r\nså att en gemensam hållbar internationell samver-\r\nkansplan för att förbättra situationen i regionen upp-\r\nrättas samt hur regeringen avser verka för att ön Voz-\r\nrozhdeniyes situation blir en internationell priorite-\r\nringsfråga.\r\nDet finns en god insikt och kunskap om frågorna\r\nkring Aralsjön, och stora insatser görs redan av olika\r\ninternationella organisationer både för att motverka\r\nkatastrofens effekter och för att förbättra de berörda\r\nmänniskornas liv och försörjningsmöjligheter.\r\nFN:s utvecklingsprogram, UNDP, har tillsam-\r\nmans med Världsbanken och FN:s miljöprogram,\r\nUNEP, flera projekt med inriktning på Centralasien. I\r\nAralsjöområdet arbetar man både med insatser som\r\nsvarar på de akuta behoven hos människor och med\r\nkapacitetsutveckling inom myndigheter och enskilda\r\norganisationer. Dessutom ingår stöd för en långsiktigt\r\nhållbar utveckling i regionen kring Aralsjön.\r\nEuropeiska unionen driver också projekt med in-\r\nriktning på Aralsjön. Via Tacisprogrammet (Techni-\r\ncal Assistance to the Commonwealth of Independent\r\nStates) har EU i nära samarbete med UNDP, UNEP\r\noch Världsbanken stött det s.k. Aral Sea Basin Pro-\r\ngramme. Programmet arbetar för att förbättra infor-\r\nmationsutbytet mellan länderna. Mellanstatliga avtal\r\nom analyser av vattenkvaliteten och vattenanvänd-\r\nningen i regionen ingår också.\r\nMellan 1992 och 2000 bidrog EU med ca 11 mil-\r\njoner euro. I det regionala programmet för Central-\r\noch Östeuropa samt Centralasien för perioden 2000-\r\n2003 har EU allokerat 120 miljoner euro. Av dessa\r\nberäknas 30-50 % gå till miljörelaterade projekt.\r\nVid allmänna rådet den 10 december 2001 beslöts\r\natt EU ska fortsätta att stödja Centralasien och att\r\nstödet ska ske i nära samarbete med relevanta inter-\r\nnationella organisationer och finansiella institutioner.\r\nSamtidigt poängterades att effektiviteten är beroende\r\nav att det regionala samarbetet utvecklas.\r\nOSSE, Organisationen för säkerhet och samarbete\r\ni Europa, har missioner i alla de fem länderna i Cen-\r\ntralasien. Missionernas mandat omfattar såväl\r\nmänskliga rättigheter som säkerhetsrelaterade politis-\r\nka, ekonomiska och miljömässiga aspekter. OSSE har\r\ni samråd med Europeiska unionen och andra interna-\r\ntionella organisationer tagit ett flertal initiativ bl.a.\r\nvad gäller regionens vattenresurser.\r\nVärldsbanken, som bidrar till Aral Sea Basin Pro-\r\ngramme, gör insatser i samverkan med bl.a. UNDP\r\nvad gäller dammsäkerheten i regionen för att mildra\r\neffekterna av den fortsatta uttorkningen av Aralsjön.\r\nDetta är ett projekt som bl.a. Sverige stöder.\r\nSverige arbetar också aktivt inom ramen för för-\r\nberedelserna för världstoppmötet om miljö och håll-\r\nbar utveckling, som kommer att hållas i Johannesburg\r\ni månadsskiftet augusti/september 2002, för att mötet\r\nbl.a. ska bli ett politiskt engagemang på högsta nivå.\r\nEtt önskvärt resultat av toppmötet är en handlingsplan\r\nmed konkreta mål och åtgärdsförslag inom några\r\ncentrala områden, främst vatten, energi och hälsa,\r\nsom är av särskild betydelse för fattigdomsbekämp-\r\nning.\r\nGemensamt för insatserna för Aralsjön är att de\r\nhar som mål att stödja och utveckla de berörda län-\r\ndernas egen förmåga att hantera frågan.\r\nVad gäller ön Vozrozhdeniye är tillträde förbju-\r\ndet. Experter från USA har i samarbete med myndig-\r\nheterna i Uzbekistan besökt ön. USA har också för-\r\nhandlat med de uzbekiska myndigheterna om åtgärder\r\nför att sanera ön. Som en följd av detta slöts den 22\r\noktober 2001 ett avtal mellan USA och Uzbekistan\r\nom insatser. Hittills har USA allokerat 6 miljoner\r\ndollar för åtgärder med anknytning till Vozrozhdeni-\r\nye. Kazakstan, som äger en del av ön och som avser\r\natt medverka i saneringen, planerar att sända experter\r\ntill USA för utbildning. Mot den bakgrunden finns\r\ndet för dagen inga planer för internationella organisa-\r\ntioner att engagera sig i saneringen av ön. Någon\r\nbegäran om detta har heller inte framförts av vare sig\r\nUzbekistan eller Kazakstan.\r\nFrån svensk sida följer vi utvecklingen och kom-\r\nmer att fortsätta att verka för samverkan mellan de\r\nolika internationella organisationerna vad gäller in-\r\nsatser i och kring Aralsjön.</pre><pre>Anf.  108  MARGARETA VIKLUND (kd):\r\nFru talman! Först vill jag tacka för svaret på några\r\nangelägna och viktiga frågor som gäller både miljö,\r\nbistånd och mänskliga rättigheter. Jag är glad att\r\nbiståndsministern kan meddela att situationen för ön\r\nVozrozhdeniye nu är en internationellt prioriterad\r\nfråga såväl i regionen som i regionens samverkan\r\nmed Amerika. Den ön är, som jag skrev i interpella-\r\ntionen, en tickande bomb som vid en explosion kan få\r\nödesdigra konsekvenser för både människor, djur och\r\nnatur.\r\nFru talman! Saneringsarbetet på ön behöver, vad\r\njag förstår, påskyndas med tanke på all den militära\r\nmateriel som har skrotats där, dvs. de biologiska och\r\nkemiska produkter som finns där som rester av för-\r\nsöksverksamhet och produktion. Situationen är, vad\r\njag förstår, mycket allvarlig. Därför är det nu angelä-\r\nget att det snarast kommer till konkreta resultat av\r\nden uzbekisk-amerikanska överenskommelsen. En-\r\nbart undertecknande av avtal förbättrar som bekant\r\ninte situationen för regionens invånare. Jag hoppas\r\nverkligen att regeringen fortsätter att bevaka frågan.\r\nI fråga om själv Aralsjön säger visserligen minis-\r\ntern att \"stora insatser görs redan av olika internatio-\r\nnella organisationer både för att motverka katastro-\r\nfens effekter och för att förbättra de berörda männi-\r\nskornas liv och försörjningsmöjligheter\". Det är möj-\r\nligt att det är stora och många aktiviteter på gång för\r\natt få Aralsjön på fötter igen, men det jag saknar i\r\ndetta arbete är en samordning mellan de olika aktö-\r\nrerna.\r\nTrots att det plöjs ned massor med pengar för att\r\nrestaurera Aralsjön kommer sällan några resultatrap-\r\nporter. Vad har de olika projekten lett till? De rapp-\r\norter som ges visar att Aralsjön blir allt mindre, män-\r\nniskorna runt sjön allt sjukare och de sociala proble-\r\nmen alltfler.\r\nMin fråga är då: Finns det en sammanhållen akti-\r\nvitetsplan för Aralsjöns restaurering? Jag har en be-\r\nstämd känsla av att de många i olika projekt indragna\r\nbiståndsorganen drar åt olika håll och verkar efter\r\nsina egna intentioner. Jag är glad om jag har fel och\r\nom biståndsministern i så fall kan bekräfta det. Om\r\ninte, vidhåller jag fortfarande att det behövs en på\r\ninternationell nivå sammanhållen aktivitetsplan för\r\narbetet med att restaurera Aralsjön och dess tillflöden.\r\nDet som är positivt i sammanhanget är att de be-\r\nrörda staterna runt Aralsjön nu försöker samarbeta för\r\natt om möjligt lösa de politiska problemen i området.\r\nI anslutning till det undrar jag om och i så fall hur den\r\nsvenska regeringen bistår de olika länderna runt sjön\r\nför att i demokratisk ordning försöka lösa Aralsjöns\r\nproblem. Såvitt jag kan förstå behöver de länderna\r\nbåde konkreta och humanitära insatser men också råd\r\noch utbildning i demokratiskt handlande.\r\nInnebär ministerns hänvisning till världstoppmötet\r\nom miljö och hållbar utveckling som kommer att\r\nhållas i Johannesburg i månadsskiftet augus-\r\nti/september i år att Aralsjön ska behandlas där? Blir\r\ndet i så fall som en enskild punkt på dagordningen,\r\nsom en parentes eller som en bisats? Vilka förslag\r\noch krav kommer regeringen i så fall att ställa för att\r\nvärldens länder i samverkan ska enas om en restaure-\r\nringsplan för Aralsjön? Om nu andra länder inte tyck-\r\ner att frågan om Aralsjökatastrofen är så viktig, pla-\r\nnerar regeringen då att på något annat sätt lyfta fram\r\nfrågan i debatten på världstoppmötet?</pre><pre>Anf.  109  Statsrådet JAN O KARLS-\r\nSON (s):\r\nFru talman! Jag vill anlägga samma regionala per-\r\nspektiv på frågan som Margareta Viklund. Detta är en\r\nfråga som naturligtvis i mycket hög grad ägs av och\r\nska ägas av länderna i området. Det är vår uppgift,\r\ndels Sveriges uppgift direkt, dels inom EU och dels\r\nsom aktör tillsammans med de internationella organi-\r\nsationerna, att uppmuntra ett ökat regionalt samarbete\r\nkring vattenförsörjningen i Centralasien.\r\nVi har att göra med en intressemotsättning, till att\r\nbörja med, där vi nu kan glädjas åt en ökande dialog.\r\nMen det är alltså två vattenproducenter uppströms,\r\ntvå av de berörda länderna, som har en typ av intres-\r\nse, medan länderna nedströms, Uzbekistan, Turkme-\r\nnistan och Kazakstan, har andra intressen. Det här har\r\ni hög grad påverkat det sätt på vilket man har arbetat.\r\nJag ska inte fördjupa mig i Aralsjökatastrofens or-\r\nsaker. Det har mänskligheten länge haft anledning att\r\nbegrunda, med det fruktansvärda agerandet från det\r\ndåvarande Sovjetunionen, som ända sedan Chrusj-\r\ntjovs dagar har lett fram till det fruktansvärda tillstånd\r\nsom sjön befinner sig i dag.\r\nDe fem centralasiatiska republikerna har nu bildat\r\nett regionalt råd, ett 25-mannaråd, med en exekutiv-\r\nkommitté som har fullmakt att genomföra de projekt\r\nsom godkänts av detta råd. För att hjälpa till att kana-\r\nlisera finansieringen av projekt har en särskild fond\r\nbildats som finansieras dels från de fem länderna,\r\ndels från biståndsgivarna.\r\nDet har varit vissa svårigheter när det gäller fram-\r\nför allt dammprojektet, att reglera vattenföringen i\r\nområdet och att få till stånd en väl fungerande lokal\r\noch regional förankring. Det har att göra med att vissa\r\nav länderna har varit tveksamma eller ovilliga till\r\nsamverkan. Försök har gjorts att initiera frågan. Län-\r\nderna hävdar att vattnet är en resurs som ska tillhöra\r\nalla och att begränsning eller avgifter för dess an-\r\nvändning strider mot internationell praxis.\r\nInom FN har alltså både UNDP och andra organ\r\narbetat med såväl regionala som nationella program,\r\nmed mycket omfattande insatser. Sverige har bidragit\r\nmed 12,5 miljoner till dammprojektet. Vi har dessut-\r\nom bidragit till ett projekt som leds av Läkare utan\r\ngränser i anslutning till Aralsjön.\r\nRegeringen har gett Sida i uppdrag att under det\r\nhär året utarbeta en regionstrategi. Den omfattar hela\r\nvårt arbete i Centralasien, alla de fem staterna. Jag\r\nvill tillägga att Sida dessutom nyligen har besökt\r\nAralsjön för att följa upp våra svenska insatser i regi-\r\nonen. Vi avvaktar för närvarande Sidas rapport från\r\nbesöket.\r\nJag kan försäkra Margareta Viklund att vi även\r\nfortsättningsvis kommer att bidra med insatser och\r\nstödja projekt med anknytning till Aralsjön.\r\nJag vill i mitt nästa inlägg återkomma till min syn\r\npå möjligheterna att agera i Johannesburg i denna\r\nfråga.</pre><pre>Anf.  110  MARGARETA VIKLUND (kd):\r\nFru talman! Jag tycker inte riktigt att jag fick svar\r\npå frågan. Visserligen fick jag bekräftat igen att man\r\narbetar på olika sätt och i olika organisationer, natio-\r\nnella och internationella, och att Sverige arbetar ge-\r\nnom dem, såvitt jag förstår. Men jag vet också att i\r\nalla de här organisationerna och genom olika andra\r\norganisationer kör man i många fall sitt eget race.\r\nJag skulle önska att ministern kunde säga att vi nu\r\nhar en heltäckande handlingsplan för hela det här\r\nområdet, där alla olika organisationer som arbetar\r\nmed Aralsjön har en gemensam plan och en strategi\r\nför hur man ska rädda och återuppväcka sjön och\r\nhjälpa de människor som bor runtomkring sjön. Det\r\nsvaret har jag inte fått, och jag väntar på det. Jag\r\nhoppas att jag ska kunna få det - jag vet inte.\r\nFör att nu ange något av tyngden och allvaret i\r\nmina frågor i interpellationen och de frågor som jag\r\nställde tidigare, vill jag påstå att Aralsjön räknas som\r\nett av vår tids värsta miljöproblem. Det är inte obe-\r\nkant. Det är ett miljöproblem som både gäller själva\r\nmiljön och ger konsekvenser för människors hälsa\r\noch försörjning, ekonomiska och näringspolitiska\r\nproblem osv.\r\nFrågan gäller i allra högsta grad framtiden för en\r\nstor befolkning omkring Aralsjön, som ligger i ett\r\nhett politiskt område i f.d. Sovjetunionen. Om man\r\ninte satsar helhjärtat i förlängningen kan det således\r\nge säkerhetspolitiska konsekvenser och problem.\r\nJag ställde i mitt förra inlägg en fråga om Sverige\r\nhjälper de här länderna i frågor om demokrati och\r\nmänskliga rättigheter m.m. och om vi har program för\r\natt kunna ställa upp. Jag vet att de här länderna verk-\r\nligen önskar att få skolning i demokrati. Eftersom\r\nSverige i många sammanhang kallas världens mest\r\ndemokratiska land tycker jag att vi har ett ansvar att\r\ndela med oss av vår kunskap i demokrati och i hur\r\nman ska kunna arbeta demokratiskt både inom och\r\nmellan länderna. Det skulle vara fint om jag kunde få\r\nett svar om det.\r\nSpeciellt efter den 11 september förra året talar vi\r\nmycket om terrorismen i världen och hur oskyddade\r\nvi egentligen är mot den. Vi vet också att terrorismen\r\nhar förgreningar i många länder och utvecklas inten-\r\nsivt i länder och bland folk som på olika sätt känner\r\nsig orättvist eller orättfärdigt behandlade av framför\r\nallt oss här i västvärlden. Vi vet att terrorismen för-\r\ngrenar sig i Asien, Afrika, Mellanöstern och många\r\nländer.\r\nEtt sätt att mota och förebygga terrorism är att se\r\ntill att människorna kommer i en sådan livsbalans att\r\nde kan härda ut och få ett hopp om en bättre framtid i\r\nde många områden av världen där hopplöshet och\r\nmisströstan breder ut sig i dag.\r\nJag vill påstå att Aralsjön och området omkring\r\nden är ett sådant område. Här finns det många aspek-\r\nter att ta tag i.\r\nJag kan inte se att man kan marginalisera Aral-\r\nsjönsfrågan och låta den bli ett väldigt litet problem\r\nlångt borta. Jag ser det som en stor och allvarlig\r\nframtidsfråga. Jag har inte sagt att ministern har gjort\r\ndet, men ibland kan jag få uppfattningen att man\r\ngärna vill tycka att frågan ligger så väldigt långt borta\r\natt vi egentligen inte har någonting med den att göra.\r\nJag har inte den uppfattningen.</pre><pre>Anf.  111  Statsrådet JAN O KARLS-\r\nSON (s):\r\nFru talman! Som svar på den sista frågan vill jag\r\nmed en viss kraft understryka att jag delar Margareta\r\nViklunds bedömning att vi får akta oss för att före-\r\nställa oss att saker som inträffar på ett visst geogra-\r\nfiskt avstånd inte angår oss. Det är naturligtvis inte\r\nalls på det sättet utan tvärtom.\r\nVad som utmärker den värld vi nu lever i är att\r\nsaker som inträffar i en del av världen har konsekven-\r\nser för oss alla. Det är någonting som understryks\r\nväldigt ofta, och det är det som är bakgrunden till vår\r\ndebatt i dag liksom till den aktivitet som har bedrivits.\r\nJag ska inte på något sätt försvara det som har in-\r\nträffat eller inte har inträffat i denna region när det\r\ngäller att vända utvecklingen för Aralsjön och städa\r\nefter de fruktansvärda förbrytelser mot miljön som\r\nSovjetväldet i området har inneburit. Det kunde vara\r\nklädsamt om de som en gång försvarade detta sam-\r\nhällssystem kunde framträda och förklara det. Den\r\ngruppen tillhör varken Margareta Viklund eller jag, så\r\nvi kan vara lugna.\r\nNär det gäller den samlade handlingsplanen var\r\ndet jag försökte säga i mitt svar att både EU och de\r\ninternationella organen försöker understödja de an-\r\nsträngningar som sker i området för att få till stånd en\r\nsamlad insats för att vända denna utveckling. Det har\r\nvisserligen skapats en institution för att understödja\r\ndetta, men ska man vara sannfärdig måste man också\r\nmedge eller klara ut att det finns olika intressen hos\r\nde berörda länderna, som har försvårat genomföran-\r\ndet av en sådan handlingsplan.\r\nI modernt bistånds- och utvecklingstänkande över\r\nhuvud taget tror jag att ägarskap är oerhört viktigt. Vi\r\nsom trots allt inte är direkt berörda, oavsett om vi är\r\nlångt borta eller nära, må vara på plats på grund av\r\ninternationell solidaritet och därför att vi bör samver-\r\nka för att skapa en bättre värld. Men vi kan aldrig\r\nåstadkomma något - oavsett om det gäller lilla Sveri-\r\nge, det betydligt större EU eller det internationella\r\nsamfundet - om det inte skapas en grundläggande\r\nenighet i området dessa fem länder emellan.\r\nHär tror jag att det är en utveckling på gång. Det\r\nhar gått bättre. Men anledningen till att det har sak-\r\nnats en samlad attack är skilda intressen hos dessa\r\nländer.\r\nFör detta kan inte Sverige och inte heller EU vara\r\nansvarigt. Vi kan däremot försöka underlätta samver-\r\nkan. Det gör vi i den regionstrategi som vi har gett\r\nSida i uppdrag att utarbeta. Där understryker vi just\r\ndet som Margareta Viklund säger. Skapandet av de-\r\nmokratiska institutioner, värnet för mänskliga rättig-\r\nheter och jämställdhet mellan könen är viktiga ut-\r\ngångspunkter i vårt framtida arbete tillsammans med\r\nländerna i Centralasien.\r\nPå det sättet har vi velat befordra just den demo-\r\nkratiska samverkan som Margareta Viklund och jag\r\nuppenbarligen är överens om måste till för att miljön\r\nska kunna förbättras, en rimlig, dräglig och hälso-\r\nbringande tillvaro för människorna i området ska\r\nkunna skapas och all grogrund för extremism och\r\nterrorism, som vi annars riskerar, ska kunna undvikas.</pre><pre>Anf.  112  MARGARETA VIKLUND (kd):\r\nFru talman! Det låter så fint när ministern talar om\r\nallt vi gör och vilka insatser vi kan göra när det gäller\r\ndet som saknas. Den grundläggande enheten saknas,\r\nsade ministern. Visst gör den det. Jag vet också att det\r\när problem mellan länderna.\r\nSverige arbetar inom FN och EU på olika sätt för\r\natt få länderna att enas. Vad har vi för plan i det ar-\r\nbetet? Hur arbetar vi tillsammans med de andra län-\r\nderna i EU för att lösa dessa tvister och problem, så\r\natt man kan enas om arbetet och om hur man ska\r\nkunna förbättra situationen?\r\nJag anser att vi inte har gjort tillräckligt för att få\r\nden negativa utvecklingen att vända i Aralsjön.\r\nTvärtom talar allt för att situationen bara blir sämre.\r\nSjön krymper mer och mer. Det som förr var blomst-\r\nrande hamnstäder ligger i dag tiotals mil eller ännu\r\nmer från vattnet. De rika fiskfångsterna är ett minne\r\nblott, liksom möjligheterna att odla jorden. Aralsjöns\r\nbottensand yr vid stormar långt in över land och för\r\nmed sig gifter och sjukdomar. Det finns gott om\r\ndumpade gifter i Aralsjön.\r\nÄr biståndsministern beredd att satsa ännu mer på\r\nAralsjön både när det gäller framåtriktat bistånd och\r\nen fungerande handlingsplan för området? Jag tjatar\r\nom denna handlingsplan.\r\nJag är fullt medveten om att vi i Sverige inte kan\r\nhjälpa alla överallt i världen. Därför är det angeläget\r\natt det vi gör och satsar på ger maximal avkastning\r\noch maximalt resultat.\r\nJag skulle till sist vilja fråga ministern hur reger-\r\ningen rent konkret tänker arbeta vidare för att restau-\r\nrera Aralsjön och för att intensifiera insatserna för att\r\nkomma till rätta med problemen.</pre><pre>Anf.  113  Statsrådet JAN O KARLS-\r\nSON (s):\r\nFru talman! Huvudlinjen i det arbetet är att vi ska\r\nfullfölja någonting som vi har hållit på med rätt länge.\r\nUtöver att delta, framför allt via de internationella\r\norganisationerna och Europeiska unionen, ska vi\r\nockså i varje möte med dessa länder understryka\r\nbetydelsen av att samla sig kring ett gemensamt age-\r\nrande. Den senaste gången vi gjorde det var när Kir-\r\ngizistans president var här och besökte oss. Jag träf-\r\nfade honom personligen. Vi tog upp frågan. Vi arbe-\r\ntar via vår diplomatiska representation. Det är Sven\r\nHirdman i Moskva som är vår representant i dessa\r\nländer. Vi har hela tiden en dialog i gång.\r\nDet kanske viktigaste när det gäller vår insats är\r\natt vi nu har bestämt oss för att gå in i Centralasien.\r\nVi gör en ny regionstrategi. Vi har gett ett uppdrag\r\nom det till Sida. Det är man i dessa länder medveten\r\nom. Strategin har en profil som jag tror att Margareta\r\nViklund kommer att om inte vara tillfredsställd med\r\nså åtminstone ställa sig positiv till.\r\nFör närvarande kan jag inte precisera hur jag ser\r\npå möjligheterna att lösa problemen genom konferen-\r\nsen i Johannesburg, men jag kan försäkra Margareta\r\nViklund att vattenförsörjningen i världen är en av de\r\nverkligt betydelsefulla frågor där Sverige kommer att\r\ngå fram både självt och tillsammans med de övriga\r\nEU-länderna för att få till stånd tydliga åtaganden och\r\nklara resultatredovisningar. Där står Aralsjön mycket\r\nhögt på listan. Jag kommer också att underrätta riks-\r\ndagen om vilket resultat vi har uppnått där. Men det\r\när för tidigt att nu säga något exakt om förloppet av\r\ndenna konferens. Vi befinner oss faktiskt i ett ganska\r\ntidigt skede av förberedelserna, även om det inte är så\r\nmånga månader kvar till konferensen.</pre><pre>Överläggningen var härmed avslutad.</pre><pre>19 §  Svar på interpellation 2001/02:445 om\r\nbekämpningen av hiv/aids</pre><pre>Anf.  114  Statsrådet JAN O KARLS-\r\nSON (s):\r\nFru talman! Margareta Viklund har ställt ett antal\r\nfrågor till mig om svenska åtgärder mot hiv/aids.\r\nInledningsvis vill jag slå fast att arbetet mot\r\nhiv/aids är och förblir en mycket högt prioriterad\r\nfråga för Sverige. Det är bl.a. därför som Sverige är\r\naktiv och pådrivande medlem i styrelserna för såväl\r\nUNAIDS som den nybildade globala fonden mot\r\naids, tbc och malaria. Under vårt halvår som ordfö-\r\nrande i EU deltog vårt land mycket aktivt i förhand-\r\nlingarna om den deklaration om hiv/aids som FN:s\r\ngeneralförsamling antog i juni 2001. Vi driver också\r\nvikten av att integrera hiv/aids i det arbete som görs\r\nav FN:s olika fonder och program.\r\nHiv/aids drabbar hela samhället. Det är en epide-\r\nmi som trasar sönder samhällsväven. Det är en hälso-\r\nfråga som får konsekvenser inte bara för hälsosektorn\r\nutan för hela samhället. Det handlar om ekonomisk\r\nutveckling och om en fungerande sjuk- och hälsovård\r\ntillgänglig för alla. För att nå framgång måste kampen\r\nmot hiv/aids finnas med i alla delar av vårt arbete.\r\nDetta gör det svårt att redovisa insatserna i en särskild\r\nbudgetpost. I höstbudgeten redovisade regeringen ett\r\nbidrag på 600 miljoner kronor över tre år till den\r\nglobala fonden mot aids, tbc och malaria. Det är\r\nöronmärkta resurser, men speglar endast en begrän-\r\nsad del av Sveriges totala insats mot hiv/aids.\r\nJag delar Margareta Viklunds uppfattning att ökad\r\njämställdhet mellan män och kvinnor är avgörande i\r\nkampen mot hiv/aids och i kampen mot fattigdomen.\r\nJämställdhet är ett av de svenska biståndsmålen. Re-\r\nspekt för kvinnans rättigheter är både ett mål och ett\r\nmedel för utveckling. Kvinnans sexuella och repro-\r\nduktiva rättigheter är centrala - inte minst för att\r\nminska spridningen av hiv/aids. Men vi måste också\r\narbeta med männen och deras sexualitet.\r\nI det internationella arbetet, exempelvis i för-\r\nhandlingarna om FN-deklarationen förra året,  driver\r\nSverige linjen att sjukdomens allvarliga följder måste\r\nvara styrande för arbetet mot hiv/aids. Skillnader i\r\nkultur och människosyn får inte lägga hinder i vägen\r\nför ett effektivt arbete mot hiv/aids. Detta var dock en\r\nav de svåra punkterna i FN-förhandlingarna 2001. Vi\r\navser från svensk sida att noga bevaka denna fråga i\r\nsamband med den årliga uppföljningen av FN-\r\ndeklarationen.\r\nBarnen är dubbelt utsatta. Många bär på hiv.\r\nÄnnu fler har förlorat en eller båda sina föräldrar i\r\nsjukdomen. Kartläggningar av de föräldralösa bar-\r\nnens situation har redan gjorts av bl.a. Unicef. Förra\r\nåret presenterade regeringen en särskild strategi för\r\nbarn som drabbas av hiv/aids. Sverige ger redan ett\r\nomfattande stöd för att förbättra situationen för dessa\r\nbarn.\r\nEtt mycket viktigt inslag i svenskt utvecklingsbi-\r\nstånd gäller just uppbyggnaden av hälsosystem. Sve-\r\nrige bidrar aktivt inom både WHO och UNAIDS för\r\natt detta ska prioriteras. Inom den globala fonden har\r\nSverige också drivit denna linje, så att medel från\r\nfonden kan användas till att bygga upp hälsosystem.\r\nNär det gäller överföring av hiv till spädbarn sät-\r\nter FN-deklarationen mot hiv/aids upp målet att an-\r\ndelen spädbarn som smittas ska minskas med 20 %\r\ntill år 2005 och med 50 % till år 2010. Sverige kom-\r\nmer inom ramen för biståndssamarbetet att medverka\r\ntill att dessa mål uppnås.\r\nSjälvfallet ska människor som är sjuka kunna få\r\ntillgång till sjukvård inklusive medicin. I samarbete\r\nmellan FN-organ som WHO och UNAIDS har läke-\r\nmedelsindustrin medverkat till betydande prissänk-\r\nningar på bromsmediciner. Tolv länder har t.ex. er-\r\nbjudits och accepterat gratis distribution av Nevirapi-\r\nne för att förhindra att smitta överförs mellan mor och\r\nbarn under graviditeten.\r\nEn möjlighet att minska finansieringsbördan för\r\nu-länder utgörs av prisdifferentiering. Sverige har i\r\nEU aktivt förespråkat främjandet av ett frivilligt så-\r\ndant system för läkemedel mot hiv/aids, tuberkulos\r\noch malaria. Läkemedelsindustrin inbjuds att för-\r\nhandla med u-länder om väsentligt lägre priser för\r\nmediciner på dessa länders marknader. Inom EU\r\ndiskuteras möjligheten att inrätta ett särskilt EU-\r\norgan som ska övervaka och befrämja överenskom-\r\nmelser om prisdifferentiering.\r\nI situationer av nationell hälsokris har länder rätt\r\natt ta till drastiska åtgärder för att säkra tillgången till\r\nläkemedel. Denna rätt bekräftades genom beslut vid\r\nWTO:s ministermöte i Doha i november 2001. Där-\r\nemot saknar många av de minst utvecklade länderna\r\nkapacitet att dra nytta av denna möjlighet, t.ex. att\r\ngenom tvångslicenser producera läkemedel. Det på-\r\ngår förhandlingar i WTO för att komma till rätta med\r\ndetta problem. Sverige och EU vill att de länder i\r\nhälsokris som saknar egen produktionskapacitet un-\r\nder vissa villkor ska kunna låta ett annat land produ-\r\ncera de nödvändiga medicinerna. Målet är att en lös-\r\nning ska ha uppnåtts före utgången av detta år.\r\nMen användning av bromsmediciner är en kom-\r\nplicerad process som fordrar stöd från ett väl funge-\r\nrande sjukvårdssystem. I de fattiga länderna saknas\r\nsådana resurser. Fokus i dessa länder måste därför\r\nligga på prevention, socialt stöd och vård samt - på\r\nlång sikt - vacciner som kan nå även de fattiga. Det\r\när en långsiktig kamp som måste föras på bred front,\r\nvilket ju också tydligt framgår av FN-deklarationen\r\nfrån juni 2001. Om detta arbete inleds med att värl-\r\ndens länder börjar genomföra de åtaganden man ena-\r\ndes om i New York den 25-27 juni 2001 tror jag att\r\noerhört mycket vore vunnet.</pre><pre>Anf.  115  MARGARETA VIKLUND (kd):\r\nFru talman! Först vill jag tacka för ett bra svar,\r\nmen det ger ändå anledning till ytterligare ett par\r\nfrågor.\r\nJag instämmer helt i ministerns slutord i hans\r\nsvar, särskilt den sista meningen som syftar på FN-\r\ndeklarationen från juni 2001: \"Om detta arbete inleds\r\nmed att världens länder börjar genomföra de åtagan-\r\nden man enades om i New York den 25-27 juni 2001\r\ntror jag att oerhört mycket vore vunnet.\"\r\nMen frågan är då hur Sverige, den svenska reger-\r\ningen, kan trycka på de andra länderna så att de upp-\r\nfyller sina löften och förpliktelser. Jag ser det som ett\r\nmycket tufft och viktigt arbete för mänskliga rättig-\r\nheter och jämställdhet. Frågan om makt, som tycks\r\nbehärska världen, får komma i andra hand. Har mi-\r\nnistern något svar på den fråga som han själv ställde?\r\nOch hur mycket är regeringen beredd att satsa på\r\nhiv/aids i ett globalt perspektiv? 600 miljoner kronor\r\nlåter mycket men räcker inte långt. Hiv/aids-\r\nperspektivet måste in i hela biståndspolitiken.\r\nFru talman! Jag anser att hiv/aids-frågan och dess\r\nbehandling eller, kanske bättre, brist på möjlighet till\r\nbehandling på ett alldeles speciellt sätt belyser hela\r\nsyd-nord-komplexet och den orättvisa fördelningen\r\nav resurser. Det gäller t.ex. den medicinska och soci-\r\nala forskningen, som främst satsar på västvärldens\r\nproblem. Jag vill också påstå att problem som\r\nhiv/aids påverkar oss ännu mer genom globalisering-\r\nen. Det är viktigt att vi har med oss våra fattiga syst-\r\nrar och bröder och deras barn på vagnen mot utveck-\r\nling och demokrati, men eftersom ca 5 miljoner är\r\naidssjuka enbart i Sydafrika och sjukdomen drabbar\r\nalla samhällsklasser oavsett hudfärg kan det också få\r\nkonsekvenser för våra gemensamma handelsuppgö-\r\nrelser och ömsesidiga åtaganden.\r\nJag har inte minst i arbetet i mitt eget utskott, för-\r\nsvarsutskottet, under hela den här mandatperioden vid\r\nåtskilliga tillfällen hävdat att hiv/aids inte bara är ett\r\nhot mot folkhälsan och mot enskilda individer utan\r\nockså ett säkerhetspolitiskt hot. Staters framtid kan\r\nstå på spel, inte minst i Afrika. Tyvärr har jag inte fått\r\nmed mig utskottsmajoriteten när det gäller den säker-\r\nhetspolitiska dimensionen av hiv/aids men också\r\nandra sjukdomar av epidemisk karaktär.\r\nHiv/aids hotar den politiska stabiliteten i hela Af-\r\nrika, och Sverige satsar miljarder kronor på bistånd\r\noch uppbyggnad av samhällsstrukturer som raseras av\r\naids, och det får naturligtvis konsekvenser också för\r\nSveriges och andra länders säkerhet. Eftersom FN:s\r\nsäkerhetsråd har klassat hiv/aids som ett säkerhetspo-\r\nlitisk hot kan jag inte förstå varför inte Sveriges re-\r\ngering kan acceptera den ståndpunkten. Vi brukar ju\r\nändå ställa oss solidariskt på FN:s sida i de allra flesta\r\nsammanhang. Ser biståndsministern utifrån denna\r\nmycket kortfattade beskrivning och aspekt att det kan\r\nfinnas anledning också för den svenska regeringen att\r\nse hiv/aids som en säkerhetspolitisk fråga? Ett sådant\r\nställningstagande kanske inte direkt ligger på bi-\r\nståndsministerns bord, men jag utgår från att det inom\r\nregeringen finns en viss samordning och diskussion\r\ngällande de utrikespolitiska frågorna.\r\nHiv/aids-frågan är inte enkel, fru talman, men vill\r\nvärlden verkligen göra någonting åt hiv/aids-\r\nsituationen så kan vi. Det är jag helt övertygad om,\r\nmen man kan undra om världen verkligen innerst inne\r\nvill. Vi kan ju bara titta på Sydafrikas president och\r\nhans förnekande av problemet, trots att hans land är\r\nett av de värst drabbade i världen. Under senare tid\r\nhar han ändå varit tvungen att lätta upp sina uttalan-\r\nden något. 5 miljoner människor i Sydafrika har aids.</pre><pre>Anf.  116  Statsrådet JAN O KARLS-\r\nSON (s):\r\nFru talman! Till att börja med vill jag säga att vi\r\nnog har hört till de länder som med allra största efter-\r\ntryck i det internationella samtalet och i planeringen\r\njust har drivit en helhetssyn på hiv/aids, som Marga-\r\nreta Viklund här talar om.\r\nHuruvida det i nuvarande läge finns anledning att\r\nsärskilt uppmärksamma de säkerhetspolitiska aspek-\r\nterna - jag skulle inte alls vara främmande för att\r\nanalysera det - vill jag för ögonblicket låta vara\r\nosagt. För närvarande befinner vi oss nämligen i en\r\nsituation där det finns all anledning till oro. Det är det\r\nsom ligger i mitt svar, och jag tror att vi är överens\r\nom det.\r\nVi hade en uppföljning av barntoppmötet alldeles\r\nnyligen i New York. Det visade sig att det var nöd-\r\nvändigt för vår delegation att tillsammans med en del\r\nandra likasinnade kämpa som lejon för att i deklara-\r\ntionen inte stryka bort några av de viktiga landvin-\r\nningarna i New York förra året, i Kairo och i Peking.\r\nFlera länder, bl.a. USA - vilket vi bedömer som ut-\r\nomordenligt allvarligt - var igång med att försöka att\r\ntona ned betydelsen av kampen mot hiv/aids för bar-\r\nnen i världen. Lena Hjelm-Wallén sade till slut på den\r\nsvenska delegationens vägnar att om det var på detta\r\nvis ville vi inte i fortsättningen ha några gemensam-\r\nma deklarationer. Vi ville inte åka på internationella\r\nmöten och försvara resultaten från tidigare möten. Vi\r\nåker på internationella konferenser för att flytta fram\r\npositionen.\r\nVi har för närvarande igång ett intensivt arbete in-\r\nför EU:s utvecklingsråd i nästa vecka som handlar om\r\natt skydda UNFPA mot de attacker som iscensätts\r\nmot organisationen - en systematisk internationell\r\nförtalskampanj som har lett till att den amerikanske\r\npresidenten har skjutit upp utbetalningen av USA:s\r\nbidrag till UNFPA. Det är en organisation som syss-\r\nlar med reproduktiv hälsa och som är utomordentligt\r\nstrategisk.\r\nJag hoppas att vi ska kunna övertala våra partners\r\ni EU om att göra en mycket kraftfull deklaration till\r\nstöd för organisationen så att vi får stopp på förföljel-\r\nsen. Det är ett fruktansvärt ansvar de människor tar på\r\nsig som angriper det internationella arbetet för\r\nhiv/aids samtidigt som miljoner människor, framför\r\nallt barn och ungdomar, riskerar att dö.\r\nDet är en mycket allvarlig situation vi befinner\r\noss i nu i det internationella samarbetet. En synnerli-\r\ngen ohelig allians av konservativa grupper i Förenta\r\nStaterna, Vatikanen och vissa extrema muslimska\r\nregimer motsätter sig att man i öppenhet och enga-\r\ngemang och med respekt för mäns och kvinnors sex-\r\nuella rättigheter arbetar emot hiv/aids. Detta är utom-\r\nordentligt allvarligt.\r\nTänk om det ska vara så att vi och våra efter-\r\nkommande ska sitta med våra barn som ska se på oss\r\noch fråga: Visste ni vad som hände utan att göra nå-\r\ngonting?\r\nDen säkerhetspolitiska tolkningen av detta vill jag\r\nför ögonblicket låta vara ogjord, men jag tar gärna\r\ntillfället i akt att från riksdagens talarstol säga att jag\r\när utomordentligt bekymrad över de krafter i världen\r\nsom för närvarande tycks göra allt vad på dem an-\r\nkommer för att försvåra i stället för att underlätta\r\ndetta arbete. Arbetet gäller inte bara Afrika, utan som\r\nMargareta Viklund alldeles riktigt påpekar, hela\r\nmänskligheten.</pre><pre>Anf.  117  MARGARETA VIKLUND (kd):\r\nFru talman! Jag har kanske ett likartat engage-\r\nmang för den här frågan. Jag var med på den särskil-\r\nda FN-konferensen i juni förra året. Jag var med om\r\nde svårigheter vi hade där för att komma överens. När\r\njag hör ministern tala här om det som jag även hört\r\nfrån annat håll och läst om, kan jag inte riktigt förstå\r\natt det skulle behöva hända sådana här saker. Man\r\nställer sig frågan vad som egentligen ligger bakom.\r\nÄr det bara fråga om makt? Eller vad är det? Det kan\r\ndet väl inte handla om när det gäller de små barnen.\r\nDet är väl ändå en mänsklig rättighet att få behand-\r\nling och att få leva?\r\nJag skulle vilja fråga lite om aidsfonden. Hiv/aids\r\när stämplad som en skamlig sjukdom, som man\r\negentligen inte vill veta av. Jag undrar om just det\r\nkan vara en av anledningarna till att den planerade\r\naidsfonden blev en fond för aids, tuberkulos och\r\nmalaria. Man ville inte att fonden skulle få den för-\r\nnedrande stämpeln av att vara en fond för aids. Det\r\nskulle kunna innebära att man erkände sjukdomen.\r\nJag anser för min del att fonden givits fel namn, även\r\nom det var en kompromiss.\r\nFonden i sig själv är jag positiv till. Aids behöver\r\npengar från många olika håll och på många olika\r\nnivåer. Men min fråga är ändå: Hur tänker man salu-\r\nföra, göra PR, för den här fonden? Den kommer ju att\r\nbehöva massor av pengar.\r\nSverige har lovat att under de närmaste tre åren ge\r\nen ansenlig summa till fonden. Det är bra. Jag förstår\r\ninte varför man inte skulle kunna öronmärka pengar-\r\nna i budgeten. Jag tycker utifrån mitt perspektiv att\r\ndet skulle kunna ge en särskild tyngd och en speciell\r\nfingervisning om det engagemang som finns i frågan\r\nhär i vårt land - även om det i så fall bara skulle ange\r\nen begränsad del av alla de insatser som totalt görs\r\noch som måste göras för hiv/aids.\r\nEnligt en rapport, Coordinate 2002, har man nått\r\nfram till ett världsomspännande samförstånd om hur\r\nde tre stora gisslen hiv/aids, tuberkulos och malaria\r\nska behandlas. Många av behandlingarna är inte så\r\ndyra, säger man också. Utmaningen är nu att göra\r\ndem tillgängliga i en global måttstock - man använ-\r\nder de orden.\r\nTrots de positiva tongångarna säger FN-organen\r\natt ungdomar i u-länderna fortfarande har alldeles för\r\nlite kunskap om hiv/aids och hur sjukdomen sprids.\r\nÅtminstone 30 % av alla unga i 22 länder som under-\r\nsökts hade aldrig hört talas om aids och hur den\r\nspreds. Ända upp till 87 % av unga i åldern 15-19 år\r\ntrodde inte att de själva löpte någon risk. Mindre än\r\n5 % av människor som var i behov av behandling för\r\nhiv/aids i u-länder har enligt rapporten tillgång till de\r\nmediciner de behöver - mindre än 5 %!</pre><pre>Anf.  118  Statsrådet JAN O KARLS-\r\nSON (s):\r\nFru talman! Det sista visar att det förebyggande\r\narbetet är så otroligt viktigt.\r\nJag ska beröra några av de saker som nämnts.\r\nFörst och främst handlar det om den globala fonden.\r\nUtan att vara någon expert på förhistorien i alla de-\r\ntaljer tror jag att man ska förstå att när det för några\r\når sedan blev ett genombrott för kampen mot hiv/aids\r\nsom en viktig del av biståndet var det samtidigt - det\r\nkan låta som en tröst i bedrövelsen - ett erkännande\r\nav hälsofrågornas utomordentligt stora betydelse i\r\nutvecklingsarbetet i sin helhet.\r\nI syd upplevde man att vi bland biståndsgivarna\r\ninte hade sett de två andra gisslen, tuberkulosen och\r\nmalarian, som också är enorma, även om de inte har\r\nsamma progression. I detta genombrott för hälsofrå-\r\ngorna i det samlade utvecklingsarbetet fanns det ock-\r\nså en naturlig önskan från mottagarländerna att föra\r\nin tbc och malaria - även om i den globala fonden\r\nden helt överväldigande delen, drygt 60 %, går till\r\ninsatser mot hiv/aids. Jag tror inte att det där handlar\r\nom bigotteri i vanlig mening, även om det säkert\r\nfinns de som tyckte att det var en tröst att inte bara\r\nbehöva prata om sexuellt förvärvade sjukdomar. Vi\r\nhar fortfarande att bekämpa den typen av fånerier.\r\nNu kommer jag över till det som jag tror är helt\r\navgörande och som gör att jag blir så upprörd över\r\nden här typen av politiska attacker som vi nu upple-\r\nver.\r\nVi vet att i de goda exempel som finns i världen\r\nnär det gäller att nedbringa antalet insjuknade handlar\r\ndet om en fullständig satsning - top to bottom. Det\r\nhandlar om att hela samhället från ledningen och ända\r\nut satsar helhjärtat.\r\nExemplet med Uganda är spännande. Jag är med-\r\nveten om att det finns vissa synpunkter att komma\r\nmed i marginalen, men det avgörande i fallet Uganda\r\när just den fullständigt helhjärtade, tydliga och öppna\r\nsatsningen. I länder som Uganda känner ungdomarna\r\ntill problemet. Där erkänner man att även ungdomar\r\när sexuella varelser som har en sexualitet i stället för\r\natt säga att de inte ska ha det, vilket är en fullständigt\r\nsnurrig inställning.\r\nSenegal är ett annat utmärkt exempel. Där agerade\r\nman också utomordentligt tidigt och med full kraft.\r\nOm det ena är det förebyggande arbetet är alltså\r\ndet andra just att hela samhället går in för det. Då får\r\nman också ut budskapet till ungdomarna. Och det är\r\nde som måste erövras i detta; annars är slaget förlorat.\r\nNär det sedan gäller Sydafrika har ju den sydafri-\r\nkanske presidentens inställning varit en gåta för hela\r\nmänskligheten. Nu konstaterar vi, efter högsta dom-\r\nstolens utslag och efter en intensiv inre debatt - Syd-\r\nafrika är ju tack och lov ett öppet samhälle - att en\r\nomsvängning har skett. Nu får vi hoppas att man\r\nsätter in krafter mot detta.\r\nJag är betydligt mer bekymrad över det norra\r\ngrannlandet, där det verkar vara fullständigt mörker\r\näven i den här frågan - dvs. Zimbabwe.\r\nJag fortsätter gärna diskussionen, men de här sa-\r\nkerna - öppenheten, det totala engagemanget och det\r\nförebyggande arbetet - tror jag är det helt avgörande i\r\nkampen mot hiv/aids. Vi måste också vara väldigt\r\ntydliga i kampen mot de krafter som vill ta på\r\nskygglappar och skapa politiskt och doktrinärt moti-\r\nverade hinder mot detta. Jag förstår inte riktigt deras\r\nmotiv, men jag konstaterar att skadorna av deras\r\naktivitet är enorma.</pre><pre>Anf.  119  MARGARETA VIKLUND (kd):\r\nFru talman! Det här är egentligen en oerhört stor\r\nfråga. Jag ser väldigt allvarligt på hiv/aids-frågan.\r\nJag talade med en person i dag om hur situationen\r\negentligen ser ut här i Sverige. Jag har varit med och\r\narbetat med hiv/aids-frågan här i Sverige på ett tidigt\r\nstadium och instämmer helt och hållet i det ministern\r\nsäger om vikten och betydelsen av förebyggande\r\narbete och att många hjälps åt i detta arbete från alla\r\nmöjliga instanser, organisationer och annat. Då be-\r\nhövs det en klar och tydlig handlingsplan, som jag\r\ntalade om när det gällde den förra frågan.\r\nI Sverige dör det färre i dag. Det kanske är därför\r\nman inte är så intresserad av hiv/aids-frågan här i\r\nSverige längre. Färre dör, och därmed får vi egentli-\r\ngen fler aidsfall i landet varje år eftersom vi också får\r\nungefär 250 nya fall. Detta gör att problemet på intet\r\nsätt är löst här i Sverige.\r\nAllt det här med medicin, som ministern var inne\r\npå nyligen, är egentligen ett väldigt stort experiment.\r\nDet finns ju inget bot för sjukdomen ännu. Man kan\r\nbromsa den. Vi vet också att aidsvirus har egenska-\r\npen att det kan förändra sig. Ena stunden kan det se ut\r\npå ett sätt, och nästa sekund kan det få en helt annan\r\nskepnad. Vi har ännu inte den fulla kunskapen om\r\nsjukdomen, och det är det som är så svårt och besvär-\r\nligt.\r\nNär det gäller TB och malaria finns det botande\r\nmediciner för de sjukdomarna. För hiv/aids finns det\r\ninte det. Därför vidhåller jag det jag sade förut: Jag\r\ntycker att man skulle ha en särskild fond för just aids.\r\nJag ser mycket allvarligt på den frågan.</pre><pre>Anf.  120  Statsrådet JAN O KARLS-\r\nSON (s):\r\nFru talman! Den som har hört det här meningsut-\r\nbytet - om man verkligen kan kalla det för ett me-\r\nningsutbyte, fru talman - kan inte ta miste på, i den\r\nmån jag företräder Sveriges regering, att vår regering\r\ndelar interpellanten Margareta Viklunds syn på frå-\r\ngornas betydelse, att vi är oerhört engagerade och att\r\nvi talar klarspråk i denna fråga. Vi kommer också att\r\nfortsätta att göra det framgent.\r\nDet fanns någon nyans i det Margareta Viklund\r\nsade om att vi inte skulle vara intresserade. Det måste\r\ni så fall vara något missförstånd. Det måste ha fram-\r\ngått av mitt interpellationssvar, av den här debatten\r\noch av allt som sagts från regeringens sida under\r\nsenare år att vi är utomordentligt engagerade i kam-\r\npen mot hiv/aids.\r\nDet är också alldeles klart, och vi är medvetna om\r\ndetta, att det inte finns någon medicinsk lösning på\r\ngåtan. De enda medicinska åtgärder som kan vidtas är\r\nsådana som kan bromsa sjukdomens förlopp. Den\r\n\"lösning\" jag talar om handlar helt enkelt om förhål-\r\nlandet mellan tidigare insjuknade och nu insjuknade,\r\ndvs. att man har lyckats böja ned kurvan för ökningen\r\nav insjuknade - ingenting annat. Gåtan står fortfaran-\r\nde inför sin lösning.\r\nMen den saken är klar: I de grundläggande frå-\r\ngorna är interpellanten och regeringen överens. Vi\r\nmåste anlägga en helhetssyn på detta. Ingen möda får\r\nlämnas ospard. Finns det något skäl att uppmana alla\r\nländer i världen att uppnå biståndsmålet om 0,7 % av\r\nBNP så är det att vi ska få resurser att bekämpa denna\r\nsjukdom. Det är en av de viktigaste uppgifter vi har i\r\nvår tid.</pre><pre>Överläggningen var härmed avslutad.</pre><pre>20 §  Svar på interpellationerna 2001/02:451\r\noch 483 om iranska konvertiter</pre><pre>Anf.  121  Statsrådet JAN O KARLS-\r\nSON (s):\r\nFru talman! Efter att tidigare ha diskuterat två in-\r\nterpellationer av samma interpellant ska jag nu besva-\r\nra två interpellationer i ett sammanhang.\r\nMagda Ayoub har frågat mig vilka åtgärder jag\r\navser att vidta för att säkerställa att iranska konverti-\r\nter får asyl. Hon har vidare frågat mig vilka åtgärder\r\njag avser att vidta så att landinformationen om kristna\r\nkonvertiter ses över och förbättras. Kerstin-Maria\r\nStalin har frågat mig om jag avser att verka för att\r\npraxis ändras till den som gällde fram t.o.m. 1995.\r\nJag har som sagt valt att svara på de båda inter-\r\npellationerna i ett sammanhang.\r\nJag vill först påminna om att det är Migrations-\r\nverket och Utlänningsnämnden som är de rättstilläm-\r\npande myndigheterna i asylärenden. Det är dessa\r\nmyndigheter som fastställer och tillämpar praxis.\r\nSom Magda Ayoub och Kerstin-Maria Stalin väl\r\nkänner till kan regeringen endast ge vägledning ge-\r\nnom beslut i enskilt ärende som överlämnats av nå-\r\ngon av utlänningsmyndigheterna, och något sådant\r\närende har inte överlämnats. Finner Utlänningsnämn-\r\nden att situationen för kristna konvertiter i Iran har\r\nförändrats sedan de fem praxisbildande besluten i\r\njanuari 1996 har nämnden möjlighet att själv ändra\r\ndenna praxis.\r\nMagda Ayoub och Kerstin-Maria Stalin har i sina\r\ninterpellationer citerat delar av beslut fattade av Ut-\r\nlänningsnämnden respektive Migrationsverket. Cita-\r\nten är emellertid ryckta ur sitt sammanhang och ger\r\nsåledes inte en fullständig bild.\r\nBeträffande asylskälen för iranska konvertiter är\r\njag som statsråd förhindrad att uttala mig om enskilda\r\närenden men vill ändå poängtera vikten av att varje\r\nasylärende behandlas individuellt. Jag utgår från att\r\nutlänningsmyndigheterna följer lagstiftning och fast-\r\nlagd praxis med hänsyn tagen till den aktuella och\r\nreella situationen i de asylsökandes ursprungsländer i\r\nsin bedömning av de uppgifter som lämnas av de\r\nasylsökande och deras ombud.\r\nMyndigheterna har att kritiskt granska faktaun-\r\nderlaget i varje enskilt ärende och så långt möjligt\r\nkontrollera lämnade uppgifter. När det gäller myn-\r\ndigheternas beslutsunderlag i form av landinforma-\r\ntion inhämtas sådan fortlöpande från en mängd olika\r\nkällor, bl.a. UNHCR, Amnesty International och\r\nandra organisationer och från Utrikesdepartementet\r\nsamt genom egna utredningsresor till de viktigaste\r\nursprungsländerna. Myndigheterna har egen expertis\r\nmed uppgift att samla landinformation om förhållan-\r\ndena i ursprungsländerna.\r\nDe uttalanden som Utlänningsnämnden gjorde för\r\ndrygt sex år sedan i de praxisbildande besluten måste\r\nnaturligtvis relateras till vad som då var känt om\r\nförhållandena i Iran. Situationen i Iran, men även i\r\nandra asylsökandes hemländer, kan under en så lång\r\ntidsperiod ha förvärrats men även förbättrats. Ytterli-\r\ngare information om dessa länder har givetvis till-\r\nkommit som måste analyseras för att sedan ingå i det\r\ntotala beslutsunderlaget.\r\nUtifrån ovanstående finner jag ingen anledning att\r\nse över utlänningsmyndigheternas tillgång till landin-\r\nformation.\r\nSom jag tidigare anfört i mitt svar den 3 april\r\n2002 på Magda Ayoubs riksdagsfråga 2001/02:939,\r\nsom även den handlade om kristna konvertiter i Iran,\r\nges asylsökande som känner en välgrundad fruktan\r\nför förföljelse och som riskerar dödsstraff eller som\r\nhotas av omänsklig eller förnedrande behandling på\r\ngrund av sin religiösa tillhörighet ett starkt skydd i\r\nsvensk utlänningslagstiftning.</pre><pre>Anf.  122  MAGDA AYOUB (kd):\r\nFru talman! Jag vill tacka migrationsminister Jan\r\nO Karlsson för svaret.\r\nFörst vill jag uttrycka min oro över behandlingen\r\nav dessa ärenden, som handlar om liv eller död. Mi-\r\ngrationsverket och Utlänningsnämnden har totalt\r\nnonchalerat situationen för kristna konvertiter från\r\nIran i sin praxis. Ministern utgår från att utlännings-\r\nmyndigheterna följer lagstiftningen och fastlagd\r\npraxis. Samtidigt vet ministern att vi väntar på en\r\nsäker asylprocess, dvs. att vi ska ha förvaltningsdom-\r\nstolar i stället för Utlänningsnämnden. Tyvärr be-\r\nkräftar de beslut som fattas i dag den bild som alla sju\r\npartierna har av den icke rättssäkra processen.\r\nEnligt det islamiska rättssystemet sharia är kon-\r\nversion från islam till annan religion förbjuden.\r\nBrottet att konvertera ses som ett brott mot Gud och\r\nger dödsstraff. Iran är ett av de länder som hårdast\r\ntillämpar sharia-lagstiftningen.\r\nI det iranska samhället finns oskrivna regler, och\r\nalltfler kristna försvinner spårlöst. Folk tar lagen i\r\negna händer, och myndigheterna lägger sig inte i, inte\r\nofficiellt i alla fall.\r\nFru talman! I januari 1996 antog Utlännings-\r\nnämnden en ny praxis. Från att tidigare ha godkänt\r\nkonvertering som en fullgod anledning till asyl togs\r\nbeslut som i praktiken gör det omöjligt för en iranier\r\natt åberopa konvertering som enda anledning för att\r\nfå uppehållstillstånd.\r\nHos Utlänningsnämnden kan man aldrig prata om\r\nnågon generell praxis eftersom det till så stor del\r\nhandlar om en enskild prövning i varje fall. Men som\r\ndet ser ut nu är det mycket svårt att få uppehållstill-\r\nstånd med endast konvertering som skäl, säger en\r\nlandansvarig för Iran på Utlänningsnämnden.\r\nÅr 1993 åkte en grupp från Migrationsverket ner\r\ntill Iran för att bl.a. titta på konvertiters situation. När\r\nde kom dit stod det ganska snart klart att den som\r\nvågade lämna islam var i stor fara.\r\nGruppen från Migrationsverket ansåg att situatio-\r\nnen var så allvarlig att alla asylsökande konvertiter\r\nfrån Iran borde få stanna i Sverige. Följden blev en\r\nenorm anstormning av oseriösa iranska konvertiter,\r\ndvs. asylsökande som för att få uppehållstillstånd i\r\nSverige sade sig ha lämnat islam. Situationen blev\r\nsnabbt ohållbar.\r\nFru talman! År 1995 anordnades en ny resa från\r\nMigrationsverket. Återigen undersöktes konvertiter-\r\nnas situation. I den rapporten drogs helt andra slutsat-\r\nser än i utredningen som kom 1993. Den iranska\r\nregeringen hade nu, två år efter rapporten om kon-\r\nvertiternas situation och utsatthet, övertygat den\r\nsvenska delegationen att det inte alls var något pro-\r\nblem att konvertera från islam till någon annan religi-\r\non. Denna praxis gäller fortfarande.\r\nBedömningen från 1993 var alltför generös, och i\r\nden nya utredningen kom man fram till andra slutsat-\r\nser.\r\nSvenska utlänningsnämnden bygger sin praxis på\r\nsituationen i Sverige i stället för att basera den på hur\r\ndet ser ut för konvertiter i Iran. Det verkar som om\r\nUtlänningsnämnden kallt räknar med att man får offra\r\nen och annan konvertit som faktiskt talar sanning för\r\natt slippa dras med alla dem som ljuger.</pre><pre>Anf.  123  KERSTIN-MARIA STA-\r\nLIN (mp):\r\nFru talman! Tack, statsrådet, för svaret. Jag tänker\r\ninte upprepa så väldigt mycket av själva ämnet efter-\r\nsom Magda tog upp precis samma synpunkter som\r\njag har. Därför tänker jag uppehålla mig lite vid be-\r\nhandlingen av interpellationen och vid svaret.\r\nJag finner det sorgligt att ministerns svar raljerar\r\nlite över att åtminstone jag hade en väldigt kort inter-\r\npellation, att den inte ger någon fullständig bild och\r\natt citaten är ryckta ur sitt sammanhang. Med tanke\r\npå att statsrådet tidigare har svarat på en liknande\r\ninterpellation och dessutom i svaret visar att han vet\r\nvad det handlar om känns det här lite sorgligt.\r\nDessutom fick vi en liten reprimand, en tillrätta-\r\nvisning av att vi inte begriper praxis, att det är Mi-\r\ngrationsverket och Utlänningsnämnden som är de\r\nrättstillämpande myndigheterna och att det är de som\r\nfastställer och tillämpar praxis. Det känns också lite\r\nkonstigt med tanke på nästa ärende. Vi ska inte prata\r\nom det, men jag måste göra det därför att det handlar\r\nom att ministern har föreslagit regeringen att praxis\r\nska ändras så att myndigheter i sina beslut ska kunna\r\nta hänsyn till förhållandena i norra Irak. Ibland går\r\ndet bra att lägga sig i praxis och ibland går det inte.\r\nJag kanske har missförstått vad som är praxis. I så fall\r\nvill jag hemskt gärna få en förklaring. Jag förstår inte\r\natt man kan göra ibland si och ibland så.\r\nJag förstår inte heller varför ministern kallar det\r\nhär för ett enskilt ärende. I FN:s senaste rapport,\r\nUNHCR januari 2001, noterades ett 20-tal försvunna\r\nkonvertiter. Det är väl inget enskilt ärende som vi tar\r\nfram här.\r\nDet övergripande problemet är vad vi ska göra när\r\nvi vet att Iran är det land som hårdast tillämpar sha-\r\nria-lagstiftningen.</pre><pre>Anf.  124  Statsrådet JAN O KARLS-\r\nSON (s):\r\nFru talman! Jag tvingas faktiskt börja med proce-\r\ndurfrågan, därför att jag måste frita mig från varje\r\navsikt att vara raljant mot interpellanterna. Jag vill ha\r\ntill protokollet att det under inga omständigheter var\r\nmin avsikt. Jag konstaterar att både Magda Ayoub\r\noch Kerstin-Maria Stalin väl känner till att regeringen\r\nendast kan ge vägledning genom beslut i enskilt ären-\r\nde. Jag påstår absolut inte att interpellanterna skulle\r\nvara okunniga.\r\nDäremot menar jag att de citat ur de beslut som\r\nhar fattats av respektive Utlänningsnämnden och\r\nMigrationsverket är ryckta ur sitt sammanhang och\r\ninte ger en fullständig bild. Det var inte alls raljant.\r\nDet menar jag faktiskt. Ärendena är så beskaffade att\r\nman skulle ha tagit med ett mer fullständigt citat om\r\nman ville ge en bild av hur myndigheterna hade be-\r\nhandlat dessa frågor. Samtidigt konstaterar jag att jag\r\npersonligen är förhindrad att uttala mig om hur en-\r\nskilda ärenden har behandlats av dessa myndigheter.\r\nDet tror jag att vi är överens om att jag är.\r\nHur praxis utformas tror jag att vi är överens om.\r\nMyndigheterna har möjlighet att utveckla sin praxis\r\noch ta hänsyn till nya omständigheter. Om nämnden\r\nvill ha vägledning av regeringen måste man under-\r\nställa regeringen beslut i ett enskilt ärende. Det gäller\r\nockså Migrationsverket. Ett antal sådana enskilda\r\närenden som har underställts regeringen kommer vi\r\natt diskutera i samband med nästa interpellation av\r\nKerstin Maria Stallin. Det är så det går till. Jag tror att\r\nvi allihop har varit på det klara med att så arbetar vi i\r\nutformningen av utlänningsrätten i Sverige.\r\nJag vill i mitt svar på intet sätt förebrå Kerstin-\r\nMaria Stalin - det har jag inte heller gjort - att inter-\r\npellationen skulle ha varit särskilt kort. Jag kan för-\r\nsäkra att det inte på något sätt har varit min avsikt att\r\nförebrå interpellanten något sådant.\r\nJag hoppas att vi därmed har klarat av de rena\r\nprocedurfrågorna i så att säga diskussionen om dis-\r\nkussionen.\r\nNär det sedan gäller bedömningen av de aktuella\r\nförhållandena och hur myndigheterna ska tillämpa\r\nutlänningslagen är det alltså på det sätt som jag av-\r\nslutar mitt svar och som jag också har anfört i ett svar\r\npå en skriftlig fråga av Magda Ayoub att om det finns\r\nen välgrundad fruktan för förföljelse och en risk för\r\ndödsstraff eller om man hotas av omänsklig, förned-\r\nrande behandling på grund av sin religiösa tillhörig-\r\nhet åtnjuter man ett starkt skydd i svensk utlännings-\r\nlagstiftning. Detta betraktar jag som utomordentligt\r\ngrundläggande och viktigt.\r\nSedan ska jag gärna i ett ytterligare meningsutbyte\r\nåterkomma om behovet av källkritik när det gäller de\r\ngenerella och de mer specifika bedömningarna av\r\nförhållandena i Iran för de kristna. Men jag under-\r\nstryker att det inte av denna debatt får framgå att man\r\ninte skulle åtnjuta skydd enligt svensk utlänningslag-\r\nstiftning om man förföljs på grund av sin religiösa\r\ntro. Något sådant skulle vara ett utomordentligt all-\r\nvarligt fel.</pre><pre>Anf.  125  MAGDA AYOUB (kd):\r\nFru talman! Jag tänkte att ministern en gång för\r\nalla kunde ge en förklaring. Vad är egentligen enskil-\r\nda ärenden när man talar om generella frågor? För\r\nmig personligen är det att tala om enskilda ärenden\r\natt säga ett namn på en person, ärendenummer, per-\r\nsonuppgifter osv.\r\nNär man hela tiden talar om dessa allmänna situa-\r\ntioner handlar det absolut inte om enskilda ärenden.\r\nEnskilda ärenden handlar om de personer som är\r\nbakom. Vi går inte på något sätt in på något enskilt\r\nfall. Vi talar generellt om 20 personer eller 100 per-\r\nsoner. Det kan inte vara enskilda ärenden.\r\nJag hör det ofta även från utskottet. Så fort man\r\nberättar en sann berättelse om personer man har träff-\r\nat och talat med, talar om hur de mår och hur de kän-\r\nner handlar det om enskilda ärenden. Det har absolut\r\ninte varit fråga om att nämna något namn eller per-\r\nsonuppgifter.\r\nJag vill verkligen väjda till ministern att berätta\r\nför mig hur man betraktar enskilda ärenden i denna\r\nkammare och även i andra sammanhang.\r\nFru talman! Utlänningsnämndens rådande praxis\r\natt avvisa iranska konvertiter bygger på två centrala\r\nargument. För det första riskerar iranska medborgare\r\nsom konverterar från islam till en annan religion och\r\nsom låter konversionen förbli en privat angelägenhet\r\ninte att bli föremål för myndigheternas intresse. För\r\ndet andra stadgar den i Iran gällande sharia-rätten\r\nofficiellt dödsstraff för konversion från islam till\r\nkristendom. I ett fall under 1900-talet har konversion\r\nutgjort grund för utdömt dödsstraff enligt sharia-\r\nlagen.\r\nDet vore på sin plats att Utlänningsnämnden för-\r\nklarade hur en konversion till kristendom kan hem-\r\nlighållas. Islam genomsyrar det iranska samhället. De\r\nicke-muslimska minoriteterna i Iran, ca 1 % av be-\r\nfolkningen, diskrimineras politiskt, juridiskt och\r\nreligiöst.\r\nEn muslimsk man som upptäcks som konvertit\r\nska enligt sharia avrättas. Det har jag läst i olika\r\növersättningar som jag tagit del av. Det står mycket\r\nklart och tydligt att dödsdomen är vad som väntar en\r\nkonvertit. En kvinna däremot ska hållas fängslad tills\r\nhon återkonverterar eller avlider. Tortyr är vanligt i\r\niranska fängelser, och konvertiter kan dödas utan\r\nstraffpåföljd.\r\nFru talman! I FN:s senaste rapport om Iran note-\r\nras ett tjugotal försvunna konvertiter under ett år,\r\n1997-1998. Källorna för rapporten uppger att de\r\nsannolikt mördats. Det gäller såväl regeringens\r\nagenter, religiösa fanatiker och även konvertiternas\r\negna familjer. Ser man till denna totala bild där för-\r\ntryck och mord utövas mot oliktänkande på alla nivå-\r\ner i samhället kan avsaknaden av offentliga avrätt-\r\nningar av konvertiter inte rimligen sägas bevisa en\r\nexisterande rättstrygghet för den som konverterat från\r\nislam.\r\nUtlänningsnämndens rådande praxis är full av\r\nmärkliga uttalanden om Iran och iranier som alla\r\nsyftar till att misskreditera den asylsökandes trovär-\r\ndighet och framställa konversionen som ett påhittat\r\nalibi för asyl. Utifrån sina kunskaper om det iranska\r\nsamhället och iraniers förhållande till islam förklarar\r\nnämnden att seriositeten av en konversion från islam\r\ntill annan religion som sker utomlands, t.ex. i anslut-\r\nning till asylansökan, starkt kan ifrågasättas. Det är\r\nett märkligt uttalande. Skulle iranier vara en homogen\r\ngrupp där individerna inte kan fatta egna beslut?</pre><pre>Anf.  126  KERSTIN-MARIA STA-\r\nLIN (mp):\r\nFru talman! Jag instämmer med Magda Ayoub i\r\ndet konstiga med att detta betraktas som ett enskilt\r\närende.\r\nJag har en fråga. Jag läser lite grann ur svaret. Om\r\ndet har varit en lång tidsperiod kan situationen ha\r\nförvärrats men även förbättrats. Ytterligare informa-\r\ntion om dessa länder har givetvis tillkommit som\r\nmåste analyseras för att sedan ingå i det totala be-\r\nslutsunderlaget.\r\nNär det är på det sättet att man hela tiden måste ta\r\nreda på hur det är förstår jag inte varför ministern inte\r\nfinner någon anledning att se över utlänningsmyndig-\r\nheternas tillgång till information. Det är väldigt obe-\r\ngripligt.\r\nSedan kan det inte vara fullgott skydd om man\r\nblir tillbakaskickad till ett land där man klarar sig\r\nendast om man ljuger om sin religion eller håller den\r\nhemlig. Det är dessutom ett land där det är så gott\r\nsom omöjligt att göra det.</pre><pre>Anf.  127  Statsrådet JAN O KARLS-\r\nSON (s):\r\nFru talman! Myndigheterna har ett underlag som\r\ninhämtas fortlöpande från en rad olika källor. Vi\r\nkommer att återkomma till detta i debatten om nästa\r\ninterpellation av Kerstin-Maria Stalin. Det gäller inte\r\nminst vilken betydelse UNHCR har. Vi har genom\r\nAmnesty International, Human Rights Watch och vårt\r\neget utrikesdepartement möjligheter att insamla in-\r\nformation. Myndigheten har egen expertis med upp-\r\ngift att samla landinformation om förhållanden i ur-\r\nsprungsländerna.\r\nDet kan med andra ord anses fastslaget att när det\r\ngäller just tillgången till information om förhållanden\r\ni ursprungsländerna är våra utlänningsmyndigheter\r\nmycket välutrustade. På den punkten vill jag upprepa\r\nmitt svar. Myndigheternas möjligheter är så goda som\r\nde rimligtvis kan anses behöva vara.\r\nNär det gäller förhållandena för de kristna i Iran\r\nhar vi ett antal uppgifter att gå på. UNHCR har i ett\r\nbakgrundspapper om Iran återgivet en rapport från\r\namerikanska utrikesdepartementet. Där uppger man\r\natt en icke namngiven grupp har lämnat en uppgift\r\nom att 15-23 iranska konvertiter försvunnit mellan\r\nnovember 1997 och november 1998.\r\nState Department upprepar sedan uppgifterna två\r\når senare, dvs. år 2000. Vi vet inte namnet på den\r\nkristna grupp som har gett den ursprungliga uppgif-\r\nten. När UNHCR sedan gör en rapport om ofrivilliga\r\nförsvinnanden tar UNHCR över huvud taget inte upp\r\ndet.\r\nDäremot uppger en annan organisation att åtta\r\nevangeliska kristna dödats av myndigheterna under\r\nde senaste tio åren. Även den uppgiften återfinns i\r\nState Departments rapport, och det är samma upp-\r\ngiftslämnare som i det andra fallet.\r\nInnan man drar några slutsatser av detta måste\r\nman göra något slags källkritisk analys om i vad mån\r\ndet över huvud taget dessa uppgifter kommer från\r\nolika ursprung. Jag bara nämner det som ett exempel\r\npå hur man måste arbeta.\r\nVi har vår egen svenska MR-rapport från år 2000.\r\nDen säger så här: Protestantiska evangeliska kyrkor\r\nhar under en följd av år utsatts för hårdare tryck än\r\nandra kyrkor i Iran. Den hävdar att de trakasserier\r\nsom har förekommit i huvudsak har drabbat dem som\r\nbedriver evangelisk verksamhet, dvs. mission.\r\nTrots rättsläget med dödsstraff som möjlig påföljd\r\nhävdar rapporten att nyblivna kristna i praktiken\r\ntolereras så länge som de behandlar tron som en per-\r\nsonlig angelägenhet. Däremot förekommer det trakas-\r\nserier av vissa konvertiter, och det kan finnas regio-\r\nnala skillnader.\r\nDetta innebär inte ett försvarstal från min sida om\r\nförföljelse. Jag bara berättar vad det finns för under-\r\nlag för den bedömning som har stått till våra utlän-\r\nningsmyndigheters förfogande utifrån våra egna\r\nsvenska källor.\r\nUtlänningsnämnden har i beslut efter dessa prax-\r\nisbildande beslut från 1996 i vissa fall funnit att kon-\r\nvertiter löper risk för förföljelse i Iran därför att de\r\nbl.a. missionerat för sin tro.</pre><pre>Anf.  128  MAGDA AYOUB (kd):\r\nFru talman! Jag kommer att återupprepa vad Ut-\r\nlänningsnämnden säger. Iranska medborgare som\r\nkonverterar från islam till en annan religion och som\r\nlåter konversionen förbli en privat angelägenhet ris-\r\nkerar inte att bli föremål för myndigheternas intresse.\r\nJag tycker att det är anmärkningsvärt att man ska\r\nhålla inne med sin religion för att man inte ska råka ut\r\nför något. Hur länge ska vi vänta - vi som reagerar\r\nstarkt när någon försvinner? Hur många personer ska\r\nförsvinna innan vi agerar härifrån?\r\nPersonligen känner jag till många iranier som re-\r\ndan har uppehållstillstånd och som har bott i Sverige\r\nlänge som har konverterat. De har gjort det av egen\r\nvilja och övertygelse, och inte av någon annan anled-\r\nning. Man påstår ju att de gör detta för att de ska få\r\nstanna i Sverige. Vi måste utgå från individen, och\r\ninte generalisera beslut för alla.\r\nFru talman! I Sverige accepterar vi fullt ut att\r\nkristna människor omvänder sig till islam. Men Ut-\r\nlänningsnämnden slår fast att konvertering från islam\r\ntill kristendom är suspekt. När nämnden sedan hävdar\r\natt det i Iran är legitimt att ljuga, vilket innebär en\r\nhög acceptansnivå vad gäller lögnen som ursäkt för\r\nvissa betingelser, som t.ex. att man har sökt asyl i\r\nväst, så låter det hela ännu mindre trovärdigt. Hur kan\r\nman påstå att en regim uppträder tolerant inför dem\r\nsom har sökt asyl och konverterat i andra länder?\r\nJag vill avslutningsvis fråga ministern: Vilka åt-\r\ngärder avser statsrådet att vidta för att säkerställa att\r\niranska konvertiters fall mot denna bakgrund får en\r\nrättvis behandling?</pre><pre>Anf.  129  KERSTIN-MARIA STA-\r\nLIN (mp):\r\nFru talman! Jag kan upprepa den sista frågan, för\r\nden var viktig: Vilka åtgärder tänker ministern att\r\nvidta för att iranska konvertiter inte ska behöva råka\r\nså här illa ut?\r\nJag tycker nästan att det var ett litet försvarstal för\r\nförföljelse. Jag är rädd att man i Utlänningsnämnden\r\nlyssnar mer till regimens synpunkter än till vad män-\r\nniskor berättar.</pre><pre>Anf.  130  Statsrådet JAN O KARLS-\r\nSON (s):\r\nFru talman! Angående det sista vill jag säga något\r\ntill kammarens protokoll. Att anse att oförvitliga\r\nsvenska medborgare som fullgör sina medborgerliga\r\nförpliktelser skulle lyssna på en förtryckarregims\r\nsynpunkter - det hoppas jag var mer sagt i diskussio-\r\nnens hetta än en allvarligt menad ståndpunkt.\r\nDet skulle aldrig falla mig in att som föredragande\r\nstatsråd i de här ärendena recensera varje enskild\r\nformulering i Utlänningsnämndens arbete. Det är inte\r\nmin uppgift. Det är tvärtom min uppgift att inte göra\r\ndet, och det tror jag att en ledamot av riksdagen kän-\r\nner till.\r\nNär det gäller vilken typ av åtgärder som i framti-\r\nden ska vidtas så tror jag att det bästa som vi kan göra\r\ni den här typen av ärenden, och i väldigt många\r\nandra, är att genomföra en öppen process som gör det\r\nmöjligt att tydligare se vilka överväganden som görs\r\nvid beslut i ärendena. Min förhoppning är att man\r\nmed en sådan öppen process med större förtroende\r\nkan följa hur ärendena ryktas av de ansvariga.\r\nTill dess vill jag säga att det är viktigt att vi, när vi\r\ni riksdagen diskuterar hur olika myndigheter utför sitt\r\nvärv, i all rimlighets namn utgår ifrån att de fullgör\r\noch ryktar sina uppgifter på ett demokratiskt och\r\nrättsligt tillfredsställande sätt. Jag tycker inte att det\r\nfinns någon anledning att misstänkliggöra de männi-\r\nskor som arbetar vid de här myndigheterna.\r\nDäremot tror jag att vi är överens om en sak. Jag\r\nlåter gärna debatten avklinga i en gemensam inställ-\r\nning om att vi genom en ökad öppenhet i handlägg-\r\nningen av de här ärendena kan få ett ökat förtroende\r\nför utlänningsärendenas handläggning i det svenska\r\nsamhället.</pre><pre>Överläggningen var härmed avslutad.</pre><pre>21 §  Svar på interpellation 2001/02:482 om\r\nirakiska kurder</pre><pre>Anf.  131  Statsrådet JAN O KARLS-\r\nSON (s):\r\nFru talman! Kerstin-Maria Stalin har frågat mig\r\ndels hur jag fortsättningsvis kontinuerligt kommer att\r\nskaffa en \"aktuell bedömning av läget i norra Irak\",\r\ndels vilka kontakter jag kommer att bygga mina be-\r\ndömningar på om riskfri utvisning för irakiska kurder.\r\nInför regeringens praxisbildande beslut den 11\r\napril i år beträffande möjligheten att fatta avvisnings-\r\nbeslut till den kurdiska autonoma zonen i norra Irak\r\nhade regeringen ett omfattande underlag om situatio-\r\nnen i zonen. Det bestod av offentliga och allmänna\r\nrapporter, ambassadrapporteringar, rapporter från\r\nutländska myndigheter och reserapporter, t.ex. Mi-\r\ngrationsverkets besök i området, med redogörelser för\r\nkontakter med kurdiska myndigheter och organisatio-\r\nner. I regeringens beslut den 11 april omnämns vidare\r\ntvå UNHCR-dokument som haft en mycket stor bety-\r\ndelse för bedömningen; det senaste är från januari\r\n2002. I mitt samtal med FN:s flyktingkommissarie\r\nRuud Lubbers togs också den då förestående praxis-\r\nändringen upp. Situationen i norra Irak är också fö-\r\nremål för fortlöpande samråd inom Europeiska unio-\r\nnen. Regeringens beslut den 11 april innebär att\r\nsvensk praxis nu ligger i samklang med de övriga\r\nstörre mottagarländerna inom EU och deras generella\r\nbedömning av situationen i norra Irak. Frågan om\r\navvisningar till norra Irak har också varit uppe i andra\r\nsammanhang. Ingen av de organisationer vars åsikter\r\nregeringen har lyssnat på har haft principiella invänd-\r\nningar mot möjligheten att, efter en individuell pröv-\r\nning av asylsökandes samtliga skäl, fatta avvisnings-\r\nbeslut med verkställighet till zonen i norra Irak.\r\nRegeringen kommer även fortsättningsvis att noga\r\nfölja utvecklingen i Irak och i den autonoma zonen.\r\nInformation om situationen kommer, med nödvän-\r\ndighet, från flera olika håll; förutom de källor som jag\r\nredan nämnt rör det sig om t.ex. kurdiska organisatio-\r\nner och oberoende frivilligorganisationer som finns\r\npå plats i zonen.\r\nMigrationsverket och Utlänningsnämnden, som\r\nefter regeringens praxisbildande beslut har att ta\r\nställning till asylansökningar från irakiska kurder, har\r\ntillgång till samma information.</pre><pre>Anf.  132  KERSTIN-MARIA STA-\r\nLIN (mp):\r\nFru talman! Tack för svaret! Trots alla tillrättavis-\r\nningar i den förra debatten vill jag påminna om att vi\r\nhär i riksdagen också är här för att ifrågasätta saker\r\noch ting. Här gick det alltså bra att lägga sig i praxis -\r\nmen vi kanske inte ska diskutera det mer nu.\r\nDet låter ju bra att det är så säkert i Irak nu. Vi får\r\nväl snart höra vad Ulla Hoffmann, som nyss har varit\r\ndär, säger. Men om det nu har blivit så mycket bättre\r\nså finns det en mycket stor osäkerhet, som heter Sad-\r\ndam Hussein. Dessutom har flera stycken av de kur-\r\nder som detta nu plötsligt i och med praxisändringen\r\ngäller varit här länge.\r\nDet är något motsägelsefullt i att återvändandet\r\nska ske frivilligt och att ärendena samtidigt ska prö-\r\nvas individuellt. Och barnen som har varit här länge -\r\nvad säger ministern om tillämpningen av FN:s barn-\r\nkonvention när det gäller dem? Många barn har fak-\r\ntiskt rotat sig här.</pre><pre>Anf.  133  ULLA HOFFMANN (v):\r\nFru talman! Även jag tackar statsrådet för svaret.\r\nJag tror att jag är den enda av oss tre som har besökt\r\nirakiska Kurdistan - jag kom hem förra måndagen -\r\noch därmed den enda som har haft en möjlighet dis-\r\nkutera läget i landet med dess premiärministrar. Både\r\nKDP:s och PUK:s administrationer har framfört sina\r\nsynpunkter på regeringsbeslutet den 11 april till den\r\nsvenska regeringen. Låt mig säga att jag delar deras\r\nuppfattning.\r\nI stort är den autonoma zonen säker, om man\r\nbortser från att det fortfarande briserar bomber, att\r\nislamisterna mördar kurder - nu senast i Halabja - att\r\nbarn lemlästas av Saddams försåtligt placerade minor\r\noch att det pågår en etnisk rensning i den Irakockupe-\r\nrade delen av Kurdistan. Kurder och kristna i Kirkuk\r\nförföljs och trakasseras och tvingas att lämna sina\r\nhem. Deras barn får inte bära kurdiska namn, utan ska\r\nregistreras som araber i den arabiseringskampanj som\r\nregimen i Bagdad bedriver. Det innebär att inte någon\r\nfrån den Irakockuperade delen av Kurdistan enligt\r\nmin uppfattning kan skickas tillbaka. Det är därför\r\nextra viktigt - och det framhåller ju också statsrådet i\r\nsitt svar - att varje ansökan behandlas individuellt.\r\nDet är inte situationen i själva irakiska Kurdistan\r\nsom gör att människor tar sin tillflykt till t.ex. Sveri-\r\nge, utan den osäkra situationen runtomkring. Irakiska\r\nKurdistan är omgärdat av fiender som inte vill något\r\nhellre än att självstyret och den demokratiska proces-\r\nsen ska misslyckas - för lyckas de kommer med all\r\nsäkerhet kurder i Turkiet, Syrien och Iran att kräva\r\ndetsamma.\r\nOvissheten om vad USA kommer att göra bidrar\r\nförstås. 60 % av befolkningen lever på de matpaket\r\nsom FN ger. Den enda ekonomi som landet har är de\r\n13 % man får av Oil for Food-programmet. För dessa\r\npengar ska man bygga upp ett land under demokratis-\r\nka former. Varenda extra påfrestning i form av åta-\r\nganden innebär att det byggs en skola mindre, att allt\r\nfärre får möjlighet till alfabetisering och att allt färre\r\nnås av den nya lagstiftning som förbjuder heders-\r\nmord. När det gäller denna sköra demokrati handlar\r\ndet om att se till helheten.\r\nJag har besökt flyktingläger i Benislawa och Bar-\r\ndakaraman. Det är fruktansvärda förhållanden, och de\r\nbåda administrationerna gör vad de kan för att hjälpa\r\nmed de knappa ekonomiska resurser som de har. Med\r\ntanke på fattigdomen i landet är det inte omöjligt att\r\nen del av de irakiska kurder som nu ska avvisas\r\nkommer att hamna i ett av dessa flyktingläger.\r\nAllt vad de båda administrationerna ber om är att\r\nSverige ska behålla de irakiska kurder som tagit sin\r\ntillflykt här. I stället för att skicka tillbaka dem och\r\nlåta dem som inte återvänder frivilligt bo på förlägg-\r\nningar utan möjlighet till arbete, familjeåterförening\r\neller utbildning borde vi faktiskt ta tillfället i akt och\r\ngenomföra ett biståndsprojekt i Sverige. Låt dessa\r\nmänniskor få den utbildning som de behöver innan de\r\nåtervänder för att bygga upp irakiska Kurdistan! I dag\r\nutbildar t.ex. Diakonia irakiska kurder i offentlig\r\nförvaltning, demokrati, mänskliga rättigheter och\r\nkvinnors rättigheter i ett samarbete med Umeå uni-\r\nversitet. Varför ska då 3 000 kurder och kristna behö-\r\nva ta vägen om Dohuk för att få den utbildningen när\r\nUmeå universitet faktiskt ligger mycket närmare?\r\nKerstin-Maria Stalin undrar hur statsrådet kom-\r\nmer att skaffa sig en aktuell bedömning av läget i\r\nnorra Irak. Jag för min del hoppas att jag får möjlig-\r\nhet att träffa statsrådet och avlämna min rapport om\r\nhur jag ser på läget i irakiska Kurdistan. Jag hoppas\r\nförstås att statsrådet kommer att betrakta den rappor-\r\nten som en aktuell bedömning.</pre><pre>Anf.  134  Statsrådet JAN O KARLS-\r\nSON (s):\r\nFru talman! Jag är en av dem i den här diskussio-\r\nnen som personligen ännu inte besökt Kurdistan.\r\nDäremot har den diskussion som vi har haft under\r\nvåren gett mig rika möjligheter att lyssna på många\r\ndirekta bedömningar av läget. Jag är tacksam för att\r\nockså få möjlighet att bilda mig en uppfattning om\r\ndetta när jag talar med Ulla Hoffmann om saken på\r\nfredag. Ytterligare en ledamot av riksdagen som ock-\r\nså avlagt ett besök i området kommer att besöka mig\r\nnågot tidigare samma dag. Ur den synpunkten tror jag\r\natt vi har ganska goda möjligheter att följa utveck-\r\nlingen i området.\r\nJag skulle vilja gå in lite vidare i detta. UNHCR\r\nhar i flera år haft uppfattningen att det inte finns nå-\r\ngot skäl bakom, utöver att man inte har kunnat åter-\r\nvända tidigare, att automatiskt bevilja permanent\r\nuppehållstillstånd för dem som kommer från det här\r\nområdet, dvs. den autonoma zonen. Det finns många\r\nolika termer för det. Det enda återstående skälet är\r\njust att det inte går att återvända.\r\nDen uppgörelse som vi har med en turkisk frivil-\r\nligorganisation förutsätter frivilligt återvändande. I\r\nmina kontakter med det här området ingår naturligtvis\r\nockså att skaffa mig en föreställning om vilka möjlig-\r\nheter som i framtiden finns för att ordna möjligheter\r\natt återvända också på andra vägar, t.ex. via Syrien.\r\nDär tror jag, utan att gå händelserna alltför mycket i\r\nförväg, att vi inom en ganska kort tid kommer att ha\r\nflera olika möjligheter till återvändande. Jag tycker i\r\noch för sig att självmant återvändande är en bra ut-\r\ngångspunkt att arbeta med för de irakiska kurderna.\r\nJag har personlig kontakt med många företrädare för\r\ndenna folkgrupp.\r\nEn sak är alldeles klar. Det finns inga som helst\r\nförutsättningar för människor som kommer från re-\r\ngimkontrollerade områden att återvända dit. I det\r\npraxisbeslut som vi nu fattat kommer vi inte att före-\r\nskriva att de ska söka upp den autonoma zonen om de\r\ninte har mycket stark personlig anknytning till den.\r\nDe kommer alltså redan av det skälet att beviljas\r\nuppehållstillstånd.\r\nEftersom jag har följt rådet från riksdagens leda-\r\nmöter att besöka flyktingförläggningen i Gimo hade\r\njag tillfälle att där bekanta mig med en familj som\r\njust hade fått uppehållstillstånd och som kommer från\r\nregimkontrollerat område. Jag träffade också en fa-\r\nmilj från regimkontrollerat område som är här på\r\ngrund av religiös förföljelse. Jag är övertygad att de\r\ninom kort kommer att få uppehållstillstånd.\r\nDet praxisbeslut som vi har fattat gäller helt en-\r\nkelt att vi ska göra en individuell prövning. Jag måste\r\nskingra varje missförstånd som eventuellt kan ha\r\nuppstått att jag skulle ha skapat ett intryck i mitt svar\r\ntill Kerstin-Maria Stalin att allting är det bästa i den\r\nbästa av världar i det här området. Det har jag inte\r\nalls påstått. Jag är fullt på det klara med att det är en\r\nmycket komplicerad situation som råder. Det kan\r\nmycket väl finnas människor som kommer hit därför\r\natt de är flyktingar och därför att de är förföljda, och\r\ndå ska de stanna. Det enda som vi har beslutat är att\r\nom man kommer från den här området, Kurdistan, är\r\ndet inte automatiskt ett skäl att få stanna därför att det\r\ninte går att återvända. Just den förutsättningen, som\r\nvar den enda återstående, föreligger inte längre.</pre><pre>Anf.  135  KERSTIN-MARIA STA-\r\nLIN (mp):\r\nFru talman! Det är en väldigt diger uppräkning av\r\ninstanser som ministern har lyssnat på. Jag blir väl-\r\ndigt tacksam om ministern också lyssnar på Ulla\r\nHoffmanns redogörelse på fredag. Jag tycker att det\r\nlåter jättebra.\r\nJag stöder det biståndsarbete som Ulla Hoffmann\r\npratade om. Jag har pratat med en kurdisk familj i dag\r\nsom resonerade ganska mycket om uppbyggnaden av\r\nlandet.\r\nJag har en fråga om en sak i svaret. Det står:\r\n\"Ingen av de organisationer vars åsikter regeringen\r\nhar lyssnat på har haft principiella invändningar mot\r\nmöjligheten att, efter en individuell prövning av asyl-\r\nsökandes samtliga skäl, fatta avvisningsbeslut med\r\nverkställighet till zonen i norra Irak.\"\r\nJag tycker att det är väldigt svårt att prata om\r\nprincipiella invändningar när det, som vi hörde, finns\r\nbarn som lemlästas på grund av minor t.ex. Det är så\r\nsvårt att prata om principiella saker samtidigt som\r\nbarn har det så här.\r\nDet är kanske så att den här zonen är säker och\r\nman där skulle kunna bygga upp och göra en bra\r\nland. Men det är omgivningen som är problemet, som\r\nhar sagts förut här. Det måste vi ta mycket stor hän-\r\nsyn till.</pre><pre>Anf.  136  ULLA HOFFMANN (v):\r\nFru talman! Jag skulle väldigt gärna vilja åka till\r\nirakiska Kurdistan tillsammans med statsrådet. Jag\r\nt.o.m. kan åta mig att bjuda på resan ned. Sedan får vi\r\nse vad som händer där.\r\nJag vill vara väldigt tydlig med att de som jag ta-\r\nlar om nu är de som inte frivilligt vill återvända. Det\r\nfinns en risk för att de kan komma hamna i ett vaku-\r\num. Den demokratiseringsprocess som pågår nu är så\r\nskör att alla krafter måste hjälpa till. Om det finns en\r\nmöjlighet att ge dessa människor utbildning medan de\r\när här och väntar på en förnyad prövning, menar jag\r\natt det är ett stöd för den demokratiseringsprocess\r\nsom pågår.\r\nJag kan tala om att jag talade mer svenska än eng-\r\nelska. Människor i irakiska Kurdistan har slagits för\r\ndetta. De har slagits för fred, och nu slåss de för en\r\ndemokrati. Det är självklart att de vill tillbaka och\r\nbygga upp landet. Men så länge vi inte kan ge dem de\r\ninternationella garantier för att säkerheten ska kunna\r\nupprätthållas i zonen som de behöver, råder det en\r\nstor osäkerhet om hur det kommer att bli.\r\nI mitt första inlägg försökte jag säga att det bästa\r\nsättet som vi kan hjälpa till under tiden, med den\r\ndåliga ekonomi som finns, är förstås att se till att de\r\npengar som administrationerna har går till att bygga\r\nupp irakiska Kurdistan. De ska inte behöva försörja\r\nmänniskor som kanske skulle vara bättre hjälpta av\r\natt få den utbildning som de behöver här i Sverige.\r\nJag ser fram emot vårt möte på fredag. Jag ska\r\nförbereda mig noga så att inte det blir några missför-\r\nstånd.</pre><pre>Anf.  137  Statsrådet JAN O KARLS-\r\nSON (s):\r\nFru talman! Om vi ska klara alla interpellationer\r\nföre midnatt ska jag kanske inte vara så långrandig.\r\nJag vill bara tillägga en sak som jag inte fick med\r\ni mitt förra inlägg. Det gäller biståndet.\r\nRegeringen gav på mitt förslag tidigt i år i upp-\r\ndrag åt Sida att lägga fram ett förslag till vilka insat-\r\nser vi ska göra för Kurdistan. Det gäller framför allt\r\nstödet till demokratiseringsprocessen, som Ulla\r\nHoffmann redan har talat om och som naturligtvis är\r\noerhört viktig. Det gäller också mänskliga rättigheter.\r\nJag har vidare haft ett sammanträffande med fö-\r\nreträdare för en kvinnoorganisation i Kurdistan som\r\narbetar till stöd för unga flickor som utsätts för risk\r\nför tvångsäktenskap o.d. Jag tror att det är väldigt\r\nviktigt att vi där gör en insats.\r\nJag har brutit mot en princip om i den här proces-\r\nsen om hur olika länderstrategier ska utformas och\r\nlagt in frågan om Kurdistan. Jag tror att vi under alla\r\nomständigheter, dvs. alldeles oavsett det här praxis-\r\nbeslutet, har anledning att engagera oss i just den\r\ntypen av insatser. Vi vet att situationen när det gäller\r\nbåde demokratin och mänskliga rättigheter och inte\r\nminst med hänsyn till det som interpellanten och Ulla\r\nHoffmann tar upp i förhållandena runtomkring Kurdi-\r\nstan lämnar mycket övrigt att önska.\r\nMen jag vill som sagt understryka att regeringen\r\ninte har varit overksam när det gäller att utforma\r\ndetta. Vi får sedan återkomma till de konkreta slutsat-\r\nserna av det förslag som vi har begärt att Sida ska\r\nutarbeta skyndsamt.</pre><pre>Anf.  138  KERSTIN-MARIA STA-\r\nLIN (mp):\r\nFru talman! Jag har inte riktigt fattat i vilket sam-\r\nmanhang ni ska träffas på fredag, och jag önskar att\r\njag då kunde vara en liten mus  som sitter och lyssnar\r\ni ett hörn.\r\nSnälla, rara! Trots det väldigt bra resonemanget\r\nom biståndet och uppbyggande av landet vill jag\r\nsäga: Betrakta Kurdistans omgivning väl! Jag vill\r\nockså skicka med FN:s barnkonvention med ett litet\r\nbrev till på fredag.</pre><pre>Anf.  139  Statsrådet JAN O KARLS-\r\nSON (s):\r\nFru talman! Jag ska till kammarens protokoll av-\r\nslutningsvis bara foga ett löfte att allt som sker under\r\nUlla Hoffmanns möte hos mig på fredag kommer att\r\nstå till allmänhetens odelade förfogande, på det att\r\ningen måtte behöva uppträda som en liten mus i\r\nrummet under pågående besök.\r\nMed detta tackar jag för debatten.</pre><pre>Överläggningen var härmed avslutad.</pre><pre>22 §  Svar på interpellation 2001/02:480 om\r\nSAPRIN-rapporten</pre><pre>Anf.  140  Statsrådet JAN O KARLS-\r\nSON (s):\r\nFru talman! Marianne Samuelsson har frågat utri-\r\nkesministern om hon avser att arbeta för att den s.k.\r\nSAPRIN-rapporten om Världsbankens och IMF:s\r\nstrukturanpassningsprogram kommer upp till diskus-\r\nsion i Världsbanken.\r\nArbetet inom regeringen är så fördelat att det är\r\njag som ska svara på interpellationen.\r\nRapporten är ett resultat av en utvärdering som\r\npåbörjades 1995 och genomfördes gemensamt av\r\nVärldsbanken, ett stort antal enskilda organisationer\r\nfrån olika delar av världen samt regeringarna i de tio\r\nländer vars strukturanpassningsprogram utvärderats.\r\nSverige har varit med och finansierat den verksamhet\r\nsom lett fram till den här rapporten. Att stärka delak-\r\ntigheten i bankens och fondens arbete är viktigt. Den\r\nlärande process som den här rapporten har sitt ur-\r\nsprung i, och som har skett i samarbete med banken,\r\när ett uttryck för en ändrad inriktning och delvis nytt\r\narbetssätt för Världsbanken. Det är mycket välkom-\r\nmet.\r\nSAPRIN-rapporten belyser en allvarlig brist i\r\nstrukturanpassningsprogrammens utformning som de\r\nsåg ut fram till mitten av 1990-talet. Programmen\r\nlyckades visserligen relativt väl med de absolut nöd-\r\nvändiga reformerna för makroekonomisk stabilise-\r\nring, inflationen sjönk och budgetunderskotten mins-\r\nkade. Däremot fokuserades inte tillräckligt på hur\r\nreformerna drabbade de fattiga.\r\nUnder Wolfensohns ledning på 1990-talet bredda-\r\nde banken sina strukturanpassningsprogram. Sats-\r\nningar på sociala skyddsnät och andra åtgärder för att\r\nlindra effekterna på de fattigaste delarna av befolk-\r\nningen inkluderades i programmen. I dag är Världs-\r\nbanken aktiv inom allt från infrastruktur till utbild-\r\nning, kulturella frågor, hälsa, hiv/aids, finansiella\r\nreformer, energi och privatsektorutveckling.\r\nKritiken i rapporten, som alltså beskriver effek-\r\nterna av reformer som genomfördes för snart tio år\r\nsedan, är således till viss del inaktuell. Banken har\r\nradikalt förändrat sitt sätt att arbeta. Fattigdomsbe-\r\nkämpning är i dag det överordnade målet för Världs-\r\nbankens verksamhet.\r\nDet är likaledes viktigt, vilket Marianne Samuels-\r\nson också påpekar, att Världsbanken även fortsätt-\r\nningsvis tar lärdom av misstag och lyssnar på den\r\nkunskap som finns i folkrörelserna. Folklig delaktig-\r\nhet är avgörande för att lyckas i kampen mot fattig-\r\ndom. I dag utgår Världsbankens insatser på landnivå\r\nfrån fattigdomsstrategier, s.k. Poverty Reduction\r\nStrategy Papers, PRSP, som författas av mottagar-\r\nländernas egna regeringar och bygger på deras egna\r\nprioriteringar, i konsultation med det lokala civila\r\nsamhället. Den här processen kan utvecklas och det\r\nfolkliga inflytandet öka. Men den är på rätt väg. Jag\r\nskulle vilja påstå att enskilda organisationer i dag har\r\nen unik möjlighet att påverka bankens arbete.\r\nFör att avslutningsvis ge ett konkret svar på inter-\r\npellantens fråga vill jag börja med ett förtydligande.\r\nUtvärderingarna och lärdomarna från SAPRI-\r\nprocessen i samtliga berörda länder diskuterades av\r\nVärldsbankens styrelse redan den 23 juli 2001. En\r\nvecka senare, den 30-31 juli 2001, presenterades och\r\ndiskuterades utvärderingarna under en konferens i\r\nWashington, Second Global Forum, där forskare,\r\nregeringsrepresentanter och frivilliga organisationer\r\nfrån berörda länder samt personer från Världsbankens\r\nforsknings- och utvärderingsavdelningar deltog. Inför\r\ndetta möte bidrog Världsbanken med rapporten Ad-\r\njustment from Within - Lessons from SAPRI, som\r\nfinns att tillgå på bankens hemsida\r\n(www.worldbank.org).\r\nDärmed inte sagt att frågan är utagerad. Jag kom-\r\nmer att fortsätta att verka för en fortsatt reformering\r\noch skärpt fattigdomsfokusering av Världsbankens\r\nverksamhet. En del av SAPRIN-rapportens slutsatser\r\nkan komma väl till pass i detta arbete.</pre><pre>Anf.  141  MARIANNE SAMUELS-\r\nSON (mp):\r\nFru talman! Först vill jag tacka för svaret. Jag\r\nskulle dock vilja säga att jag inte tycker att svaret\r\nriktigt motsvarar det som jag hade förväntat mig. Den\r\nkritik som har framförts mot Världsbanken och som\r\nockså återfinns i SAPRIN-rapporten lever faktiskt i\r\nväldigt stor utsträckning kvar när man kommer ut till\r\nu-länderna och frågar hur de ser på Världsbanken. Jag\r\nhar också ett flertal gånger hört uppgifter om Världs-\r\nbankens förändrade strategi. Jag kan till en del hålla\r\nmed om att man har ändrat sin strategi, men att\r\nVärldsbankens sätt att arbeta har så radikalt föränd-\r\nrats som ministern vill framhålla är jag inte riktigt\r\növertygad om. Jag tror att vi i så fall skulle ha kom-\r\nmit längre när det gäller fattigdomsbekämpningen.\r\nDet är trots allt så, som ministern säger, att det var i\r\nmitten av 90-talet som den här förändringen kom till.\r\nJag vill vidareutveckla det som är viktigt i SA-\r\nPRIN-rapporten och fråga ministern lite om den. Hur\r\nser ministern på samarbetet mellan folkrörelserna och\r\nVärldsbanken? Det är nu andra gången som Världs-\r\nbanken bett folkrörelserna vara med i ett samarbete\r\nom en  större och tyngre rapport men som Världsban-\r\nken strax innan rapporten ska avlämnas hoppar av\r\nifrån. Förmodligen sker detta därför att man helt\r\nenkelt inte är nöjd med det resultat som folkrörelserna\r\nkommer fram till i sin rapportering, utifrån de erfa-\r\nrenheter som folkrörelserna faktiskt har av hur män-\r\nniskor har det i de fattiga länderna ute i världen.\r\nVärldsbanken talar ju ganska mycket med reger-\r\ningarna och kanske mindre med folk nere på gräs-\r\nrotsnivå som har erfarenheter av hur strukturanpass-\r\nningsprogrammen har slagit ut. Jag uppfattar att det\r\nfortfarande faktiskt händer en hel del i dessa program,\r\natt de slår fel och att människor drabbas. Det är därför\r\nintressant att få veta hur ministern ser på samarbetet\r\nmellan folkrörelserna och Världsbanken. Kommer\r\nministern att ta några initiativ för att folkrörelsernas\r\nroll i det internationella samarbetet ska stärkas eller\r\nförändras, eller ska folkrörelserna kanske återigen få\r\nuppleva att de är bra att ha om de tycker likadant som\r\nbanken men att om de inte gör det ska de kanske ändå\r\nskippas på sluttampen?\r\nDet är som jag ser det viktigt att de enskilda orga-\r\nnisationerna deltar i utvecklingsarbetet eftersom en-\r\nskilda organisationer har en bred erfarenhet. Det är då\r\noerhört intressant att lite grann få höra hur regeringen\r\nser på deras arbete. Är det arbete som enskilda orga-\r\nnisationer utför i världen i dag viktigt, och om reger-\r\ningen tycker att det är viktigt, hur ska regeringen\r\nstärka detta samarbete på det internationella planet?\r\nDet finns mycket i SAPRIN-rapporten som är\r\noerhört alarmerande och som naturligtvis måste tas på\r\nstörsta allvar, även om ministern säger att det har\r\ntagits tillbaka.\r\nMen det har jag hört också av Världsbanken, när\r\njag var på Världsbankens parlamentariska nätverks\r\nmöte. Då fick man också höra att Världsbanken hade\r\nlyckats förändra sin politik väldigt radikalt. Sedan\r\nlyssnade vi på parlamentarikerna från de fattiga län-\r\nderna, och då sade de att när de möter Världsbanken\r\nså är den inte förändrad. Det är samma gamla Världs-\r\nbank som ställer samma krav, och inte minst socialt\r\nslår det oerhört hårt mot människor i de fattiga län-\r\nderna.</pre><pre>Anf.  142  Statsrådet JAN O KARLS-\r\nSON (s):\r\nFru talman! Det är en sak som jag inte riktigt för-\r\nstår i vad Marianne Samuelsson säger, och det är det\r\nhär om att hoppa av. Banken har ju haft en avslutande\r\ndiskussion om den här rapporten och också redogjort\r\nför sina slutsatser av den. Att det skulle föreligga\r\nnågot slags avhopp här begriper jag uppriktigt sagt\r\ninte.\r\nJag kan nämna att jag personligen har lett en hel\r\ndel utvärderingar och revisioner av de gamla struk-\r\nturanpassningsprogrammen, både här hemma som\r\nstatssekreterare i Finansdepartementet och som leda-\r\nmot av den europeiska revisionsrätten, där vi gick\r\nigenom de här strukturanpassningsprogrammen.\r\nI dag driver Världsbanken en verksamhet som är\r\nutomordentligt mycket bredare och mer omfattande\r\nän den som en gång tog sitt uttryck i de här struktur-\r\nanpassningsprogrammen. De är i hög grad ett resultat\r\nav den påverkan som har skett och de erfarenheter\r\nsom har gjorts.\r\nDet hör till historien att en del av strukturanpass-\r\nningsprogrammen var alldeles nödvändiga. I dagens\r\nläge, t.ex. i diskussionerna i Monterrey, är det ju\r\ningen människa som ställer sig upp och säger att man\r\ninte ska försöka eftersträva en sund makroekonomisk\r\npolitik med goda statsfinanser och kontrollerad infla-\r\ntion. Det är ju ingen som talar om att man ska ha hög\r\ninflation i dag, eller att det skulle vara farligt med\r\nexport.\r\nJag vill på den här punkten klargöra att det finns\r\nett så att säga krypskytte mot den makroekonomiska\r\nbalansen och att det finns all anledning att vara tydlig\r\ni att detta inte accepteras. När man diskuterar med\r\nfrivilligorganisationer eller företrädare för olika län-\r\nder i syd i dag är det naturligtvis ingen som i dag\r\nsäger att lösningen ligger i mindre export och mer\r\ninflation.\r\nMen det avgörande i det som har hänt är ju att\r\nVärldsbanken i dag - här kommer just folkrörelserna\r\nin i bilden - inriktar hela sin verksamhet på fattig-\r\ndomsbekämpning. De program för fattigdomsbe-\r\nkämpning som i dag byggs upp och som ägs av mott-\r\nagarländerna själva bygger just på en folklig samver-\r\nkan. Där är vår inställning att detta måste fortsätta\r\noch utvecklas. Vi befinner oss så att säga i ett tidigt\r\nskede av denna utveckling, och det finns all anled-\r\nning att förstärka den och att förstärka fattigdoms-\r\nstrategierna och den folkliga samverkan där. På den\r\npunkten menar jag att Världsbanken på ett mycket\r\nlovvärt sätt har följt kritiken och strukturerat om sin\r\nverksamhet. Om man i dag talar om samma gamla\r\nvärldsbank måste man jämföra med situationen för\r\n10-15 år sedan. Det är ju en helt annan verksamhet\r\nsom bedrivs. Just genom de nationellt ägda fattig-\r\ndomsstrategierna bygger man så att säga in en folklig\r\nsamverkan i hur politiken ska föras i mottagarländer-\r\nna.\r\nMen som sagt: Det finns all anledning - det vill\r\njag gärna återkomma till - att förstärka de inslagen,\r\nliksom det också finns all anledning att generellt\r\nförstärka syds ställning.</pre><pre>Anf.  143  MARIANNE SAMUELS-\r\nSON (mp):\r\nFru talman! Ja, det där sista om att vi generellt\r\nmåste förstärka syds ställning håller jag fullständigt\r\nmed om. Det är oerhört viktigt att man också lyssnar\r\npå länderna i syd, deras erfarenhet och deras behov.\r\nDet är en av de viktiga delarna, som jag ser det i den\r\nhär rapporten, där man i stor utsträckning utgår från\r\nsyd.\r\nAtt det har skett förändringar i Världsbanken är vi\r\nnog helt överens om, men jag är tveksam till att de\r\nförändringarna är så radikala att de innebär att man\r\nmed dessa förändringar ska nå de resultat som borde\r\nnås inom det internationella samarbetet, inte minst\r\nnär det gäller fattigdomsbekämpning. När en miljard\r\nmänniskor lever under nivån för vad man behöver ha\r\nför att klara energibehovet för dagen, då inser man ju\r\natt det är mycket kvar att göra.\r\nVi kan också konstatera tillsammans att det finns\r\nen hel del i det här som inte fungerar rent praktiskt.\r\nEn del är ju inte minst att man är oerhört marknadsli-\r\nberal i det här. Jag har inget emot handel - jag tycker\r\nden är viktig - men den måste ske på ett sådant sätt\r\natt de fattiga människorna inte drabbas av de handels-\r\nregler som vi har. Det måste ske på ett rättfärdigt sätt\r\noch ett någorlunda likvärdigt sätt, så att de fattiga\r\nockså kan vara med. Vad vi i många fall ser, när\r\nrapporter tas fram, är att man slår ut de befintliga\r\nföretagen i de u-länder som man ska bedriva handel\r\nmed, vilket ger sämre möjligheter att bygga upp en\r\negen struktur. Det här är en viktig del i det som bru-\r\nkar kallas för koherensen i politiken: Det måste\r\nstämma också när det gäller världsbankspolitiken.\r\nJag förutsätter att regeringen kommer att lyfta\r\nfram de här frågorna. Jag tyckte inte att ministern var\r\nhelt tydlig, men jag hoppas verkligen att det här är\r\nfrågor som ministern kommer att lyfta fram i de\r\nkommande mötena för att stärka den solidaritet som\r\nbehövs med tredje världen.\r\nDessa frågor om en rättvisare värld måste också\r\nkomma in i samarbetet när det gäller handelsreglerna,\r\ndärför att det är inte likvärdiga villkor för de fattiga\r\nländerna i dag i handeln. Det är inte så att handelsli-\r\nberaliseringen alltid gynnar de fattiga länderna. Det är\r\nockså så att deras möjligheter slås ut med de handels-\r\nvillkor som finns, och vi riskerar att få se ännu mer av\r\nfattigdom och elände.\r\nMan kan titta på miljöområdet, som ju också är ett\r\nviktigt område vad gäller hållbar utveckling. Där kan\r\nman också se att liberaliseringsreglerna inte tar hän-\r\nsyn till hållbar miljö, och därmed slår de fel.\r\nDet här tycker jag är viktiga delfrågor som jag\r\nhoppas att ministern tar med sig och diskuterar i det\r\nhär sammanhanget. Man bör också stärka det samar-\r\nbete som behövs med internationella NGO:er. Man\r\nmåste också lära sig att lyssna på dem som har erfa-\r\nrenheter från gräsrötterna i de fattiga länderna.</pre><pre>Anf.  144  Statsrådet JAN O KARLS-\r\nSON (s):\r\nFru talman! Vad beträffar marknadsliberalismen\r\nskulle jag vilja träda till Världsbankens försvar. För\r\nnågon vecka sedan beslöt den amerikanske presiden-\r\nten att skriva på ett beslut som voterats igenom på\r\nCapitolium, som med 80 % ökar jordbrukssubventio-\r\nnerna i USA. Det är ett dråpslag mot politiken för att\r\nöppna marknaden för de fattiga ländernas export, som\r\namerikanerna var med och drev vid utvecklingskonfe-\r\nrensen i Doha, och som vi som vill förnya och för-\r\nändra EG:s jordbrukspolitik hade hoppats att få stöd\r\nför.\r\nDen mest kraftfulla attacken mot det här beslutet\r\nsom jag hittills tagit del av - jag har ändå tagit i gans-\r\nka ordentligt för egen blygsam del - är ett uttalande\r\nsom har gjorts av WTO:s chef, Valutafondens chef\r\noch världsbankschefen. Dessa tre tillsammans har\r\nriktat utomordentligt kraftig kritik emot USA för\r\ndetta beslut och just anfört att om man fattar den här\r\ntypen av beslut, som alltså innebär att marknadslibe-\r\nralerna överger all sin liberalism när det börjar stunda\r\ntill mellanval i hemlandet, då omöjliggör man all\r\nfattigdomsbekämpning i världen. Det säger Världs-\r\nbanken i dag.\r\nJag tycker att det vore klädsamt att inte beskylla\r\nVärldsbanken för något slags marknadsliberalism.\r\nMan försvarar en frihandel i de fattiga ländernas\r\nintresse mot den attack mot frihandel som just nu\r\nriktas mot dem av Förenta staterna.\r\nDetta om Världsbankens liberalism. Jag föredrar\r\nden framför Förenta staternas protektionism. Det vill\r\njag gärna ha till protokollet.\r\nJag delar helt Marianne Samuelssons uppfattning\r\nom folkrörelseinflytande, men jag tror att det framför\r\nallt är oerhört viktigt att - som Världsbanken har\r\ngjort - noga lyssna på de lokalt förankrade erfaren-\r\nheter och kunskaper som de folkliga organisationerna\r\ni de fattiga länderna själva representerar.\r\nJag vill lite grann varna för att se folkrörelsesam-\r\narbetet som en övergripande global historia. Jag tror\r\natt det är oerhört viktigt att i arbetet för en folklig\r\nförankring av fattigdomsprogrammen arbeta på det\r\nlokala planet och med lokal kunskap.\r\nDär kommer vi att sätta in stöten i fortsättningen.\r\nI samband med ett möte nyligen med Världsbanken\r\nhar jag redan diskuterat dessa frågor. På samma sätt\r\nsom vi häromdagen gjorde i det sammanslagna han-\r\ndels- och biståndsministermötet i OECD och DAC\r\nkommer vi att i Johannesburg med eftertryck driva\r\nfrågan om handel och utveckling. Det handlar om en\r\nhandelspolitik i de fattiga ländernas intresse, och att\r\nmed handelspolitiskt bistånd stärka syds ställning.\r\nI det sammanhanget är vi övertygade om att vi\r\nockså har folkrörelserna med oss. Det är en politik\r\ndär Sverige mycket medvetet driver linjen att vi i\r\nkampen mot fattigdomen ska föra samma politik på\r\nalla områden - handel, miljö, bistånd, mänskliga\r\nrättigheter, demokrati osv.</pre><pre>Anf.  145  MARIANNE SAMUELS-\r\nSON (mp):\r\nFru talman! Jag är naturligtvis också emot USA:s\r\nprotektionism när det gäller frihandel. Men vi har\r\ndetta på mycket närmare håll, nämligen i EU. Det\r\ngäller inte minst jordbrukspolitiken. Jag trodde att\r\nministern där skulle kunna påverka betydligt mer än\r\nnär det gäller USA:s politik eftersom vi ingår i EU\r\noch därmed ska kunna påverka EU:s politik. Det sade\r\nministern inte ett enda ord om. Jag tror att frågan om\r\nEU:s jordbrukspolitik är väldigt avgörande.\r\nNär det sedan gäller att lyssna tror jag inte att\r\nfolkrörelserna i den här processen har upplevt att\r\nVärldsbanken har lyssnat på den rapport som de har\r\ntagit fram. Man upplevde nog att man i sluttampen av\r\ndet arbetet blev sidsteppad. Jag tror att det är en oer-\r\nhört farligt utveckling eftersom det leder till att miss-\r\ntron mot Världsbanken ökar.\r\nOm man vill ha samarbete är det viktigt att båda\r\nparter känner att det är ett samarbete på någorlunda\r\nlika villkor där man lyssnar in varandra, bryr sig om\r\ndet som sägs och tar lärdom av varandras kunskaper.\r\nDå tror jag att man skulle kunna nå resultat på de\r\nområden där Världsbanken nu agerar eftersom man\r\ndå också skulle ha nytta av de erfarenheter som finns\r\nhos folkrörelserna. Det skulle leda till ett betydligt\r\nbättre arbetsklimat för båda parter, och förhoppnings-\r\nvis också - vilket är det allra viktigaste - till en fat-\r\ntigdomsbekämpning värd namnet.</pre><pre>Anf.  146  Statsrådet JAN O KARLS-\r\nSON (s):\r\nFru talman! Vad beträffar EG:s jordbrukspolitik\r\nkommer Marianne Samuelsson, när hon granskar\r\nprotokollet från denna diskussion, att kunna konstate-\r\nra att jag i mitt förra inlägg nämnde just vårt arbete\r\nför att reformera EG:s jordbrukspolitik.\r\nFör att inget missförstånd ska uppstå vill jag upp-\r\nrepa det jag sade, nämligen att vi som hade stått i\r\nbegrepp att börja förnyelsen av EG:s jordbrukspolitik\r\nför att minska protektionismen hade hoppats att få\r\nstöd från USA i detta arbete. Nu uteblir detta stöd\r\neftersom USA inför samma politik. Detta nämnde jag\r\ni mitt förra inlägg. Jag har alltså tagit upp det. Det är\r\nvår fasta avsikt att bedriva ett sådant arbete.\r\nAvslutningsvis vill jag ge ett exempel på ett om-\r\nråde där folkrörelsernas arbete varit av mycket stor\r\nbetydelse, nämligen i fråga om skuldlättnader och det\r\ns.k. HIPC-initiativet. Det är i hög grad ett resultat av\r\nfolkrörelsernas insatser att detta initiativ har utvidgats\r\noch fått den tyngd som det har. Det visar att Bretton\r\nWoods-institutionerna och Världsbanken har lyssnat\r\npå folkrörelserna när de utformat sin politik.\r\nMed detta vill jag gärna tacka Marianne Samuels-\r\nson för en inspirerande och livgivande diskussion i\r\ndenna sena timme.</pre><pre>Överläggningen var härmed avslutad.</pre><pre>23 §  Svar på interpellation 2001/02:494 om\r\ndäckproduktionen i Gislaved</pre><pre>Anf.  147  Statsrådet LENA SOMME-\r\nSTAD (s):\r\nFru talman! Marianne Samuelsson har frågat\r\nmiljöministern om han avser ta reda på huruvida EU-\r\nkommissionen tagit hänsyn till det faktum att Conti-\r\nnental nu lägger ned den miljövänliga produktionen\r\noch vad kommissionen i så fall meddelat miljöminis-\r\ntern gällande fallet Continental.\r\nMarianne Samuelsson har också frågat miljömi-\r\nnistern om han avser att verka för att EU-stöden vid\r\nföretagsflytter även beaktar miljöhänsyn och om\r\nmiljöministern avser att verka för en förändring av\r\ngällande EU-stödregler så att större miljöhänsyn tas.\r\nMarianne Samuelsson har också frågat om miljö-\r\nministern avser att verka för att de farliga HA-oljorna\r\nförsvinner i däcktillverkningen, och i sådana fall på\r\nvilket sätt. Arbetet inom regeringen är så fördelat att\r\ndet är jag som ska svara på frågorna.\r\nNär det gäller HA-oljor som Marianne Samuels-\r\nson frågar om är det riktigt att dessa innehåller en\r\ngrupp giftiga ämnen, polyaromatiska kolväten, PAH.\r\nMånga av dessa är klassificerade som cancerfram-\r\nkallande och giftiga för bl.a. vattenlevande organis-\r\nmer. Flertalet bryts dessutom ned långsamt och kan\r\ndärför ansamlas och lagras i levande organismer.\r\nSådana HA-oljor hör till den grupp farliga ämnen\r\nsom inte hör hemma i ett hållbart samhälle enligt den\r\nsvenska kemikaliestrategin.\r\nHA-oljorna används som mjukgörare i bildäck för\r\natt minska viskositeten och förbättra väggreppet. Ett\r\npersonbilsdäck kan innehålla cirka en liter HA-olja.\r\nNär däcken slits mot vägbanan sprids den giftiga HA-\r\noljan längs våra vägar där både människor och djur\r\nexponeras. I mitten av 1990-talet beräknades ca 14\r\nton av dessa giftiga ämnen (PAH) spridas årligen i\r\nmiljön från däckslitage i Sverige.\r\nFör närvarande finns inget förbud mot eller be-\r\ngränsning av användningen av HA-oljor i Sverige\r\neller inom EU. Visst utbyte mot mindre farliga ämnen\r\nhar skett i Sverige på frivillig väg, bl.a. genom på-\r\ntryckningar från transportföretag, landsting och för-\r\nsäkringsbolag, men oviljan från de stora däcktillver-\r\nkarna är kompakt.\r\nEfter påtryckningar från några stora transportfö-\r\nretag har användningen av HA-oljor till stor del upp-\r\nhört i lastbilsdäck. Användningen i vinterdäck är\r\nockså mycket begränsad. I regummerade svenska\r\ndäck är HA-oljorna i princip borta. Däremot före-\r\nkommer HA-oljorna ännu i stor utsträckning i som-\r\nmardäck.\r\nDagens kunskap om hälso- och miljöriskerna med\r\ndäck som innehåller HA-oljor är god. Eftersom det\r\ndessutom finns alternativ till HA-oljor kan det tyckas\r\natt industrin kunnat ta ett större ansvar för att byta ut\r\noljorna på egen hand. Så sker nu inte och det finns\r\nstarka skäl för att få ett snabbt stopp för användning-\r\nen av HA-oljor med andra medel.\r\nJag vill därför uppdra åt Kemikalieinspektionen\r\natt utreda förutsättningarna för att minska spridningen\r\nav PAH från däckslitage till en ofarlig nivå. Mot\r\nbakgrund av tillverkningen i Gislaved är det min\r\nbedömning att det bör vara möjligt att helt få bort\r\nanvändningen av skadliga HA-oljor.\r\nDäckfabriken Continental i Gislaved är en av de\r\nfå producenter som har tillverkat däck utan HA-oljor.\r\nDet är också mot denna bakgrund olyckligt att däck-\r\nfabriken i Gislaved nu ska läggas ned.\r\nNär det gäller Marianne Samuelssons fråga om\r\nhuruvida kommissionen tagit hänsyn till det faktum\r\natt Continental nu lägger ned den miljövänliga pro-\r\nduktionen vill jag lämna följande kommentar.\r\nVid stödärenden av det slag som det här är fråga\r\nom är det kommissionens uppgift att bevaka att EG:s\r\nregelverk för statligt stöd följs. Utgångspunkten för\r\ndessa bestämmelser är att nationellt företagsstöd,\r\ninklusive eventuell medfinansiering från EU:s struk-\r\nturfonder, ska vara så utformat att det inte riskerar\r\nsnedvrida konkurrensen på ett otillbörligt sätt. Det är\r\nockså med utgångspunkt från dessa aspekter som\r\nregeringen med kommissionären Mario Monti tagit\r\nupp frågan om det aktuella stödet till Continentals\r\nanläggning i Portugal. Kommissionär Monti har\r\nmeddelat att han genom sina tjänstemän ska granska\r\nhuruvida några oegentligheter har förekommit med\r\nutgångspunkt från konkurrensreglerna. Kommissio-\r\nnen har ännu inte presenterat några resultat från sin\r\nundersökning, men klart är att det saknas formella\r\ngrunder som föranleder kommissionen att ta hänsyn\r\ntill omständigheten att däcktillverkningen i Gislaved\r\nskett utan de skadliga HA-oljorna.\r\nNär det gäller Marianne Samuelssons fråga om\r\nmiljöhänsyn vid EU-stöd vid företagsflytt vill jag\r\nförst notera att ett företag inte får stöd för att flytta -\r\nföretaget får stöd för nyinvesteringar i en del av EU\r\nsom kännetecknas av regional eftersläpning. Regio-\r\nnalpolitiska stöd anses berättigade därför att solidari-\r\nteten med svaga regioner är en viktig del av EU:s\r\nstruktur- och sammanhållningspolitik. När det så\r\ngäller miljöhänsyn vid stödgivning kan jag nämna att\r\nEG-reglerna premierar investeringar som bidrar till en\r\nförbättrad miljö. För det fall ett företag i samband\r\nmed en investering gör strikt miljörelaterade inve-\r\nsteringar utöver tvingande miljönormer kan statligt\r\nstöd beviljas också för dessa. EG-reglerna rymmer\r\ndäremot inte möjlighet att utöver detta ställa miljöre-\r\nlaterade villkor i samband med stöd.\r\nSist frågar Marianne Samuelsson om jag i EU\r\nämnar verka för en förändring av gällande EU-\r\nstödregler så att större miljöhänsyn tas. Det här är en\r\nprincipiellt mycket viktig fråga som jag gärna åter-\r\nkommer till senare i den här debatten. Min bedöm-\r\nning är dock att det är en svårframkomlig väg och att\r\ndet kan vara effektivare att gå vidare med att försöka\r\nharmonisera reglerna inom EU när det gäller miljö-\r\nkrav - även i detta fall med HA-oljor.</pre><pre>Anf.  148  MARIANNE SAMUELSSON\r\n(mp):\r\nFru talman! Tack, ministern, för svaret.\r\nDet här är en oerhört viktig miljöfråga. För snart\r\nett år sedan var just frågan om slitage av däck och\r\ndärmed miljökonsekvenserna en stor medial fråga. Då\r\ngick miljöministern ut och lovade att han skulle ta itu\r\nmed denna fråga och de cancerframkallande ämnen\r\nsom sprids i naturen. Sedan blev det ganska tyst, och\r\nsedan kom flytten av fabriken i Gislaved.\r\nDet är oerhört viktigt att sätta in frågan i sitt\r\nsammanhang. Man lovar att man ska agera för en\r\nviktig miljöfråga. Därefter ska en verksamhet flyttas,\r\noch det verkar som att det har givits ett stöd om 500\r\nmiljoner för att flytta verksamheten. I de regelsystem\r\nsom finns har miljöaspekterna inte tagits med, och då\r\nhar miljöfrågorna verkligen åsidosatts inom EU. Det\r\när viktigt att fundera över hur det går att komma åt\r\ndetta.\r\nDet är bra att ministern tar initiativ för att Kemi-\r\nkalieinspektionen ska få i uppdrag att gå vidare med\r\nfrågorna. Vilken roll har Kemikalieinspektionen inom\r\nEU-systemet? Företaget flyttar nu utanför Sveriges\r\ngränser, och det innebär att det inte längre är fråga\r\nom svensk tillverkning av däck. Kan Kemikaliein-\r\nspektionen och miljöministern agera för att däcken\r\nska innehålla mindre av de giftiga HA-oljorna inom\r\nEU? Vilken väg kan tas? För mig känns det som om\r\nKemikalieinspektionen kanske inte är den rätta vä-\r\ngen, men jag vet inte. Det är bra att agera med hjälp\r\nav de vägar som finns. Det går inte att inom EU ha ett\r\nsystem där företaget kan flytta och därmed byta ned\r\nsig när det gäller miljöfrågorna.\r\nKan miljörelaterade investeringar omfattas av att\r\nanvända sig av en annan typ av olja? Det är väl\r\negentligen inte någon större investering, utan det är\r\nfråga om att man köper in och möjligen får en högre\r\nkostnad för produktionen, vilket de har framhållit.\r\nDet är inte någon direkt investering i själva företaget,\r\ni den bemärkelse som jag har uppfattat att miljöreg-\r\nlerna inom EU i dag omfattar.\r\nDet här visar att det behöver göras oerhört mycket\r\nmer inom EU när det gäller miljöfrågorna. Det saknas\r\ntydliga regelsystem. Trots de debatter som har förts\r\noch de krav som har ställts på att vi genom ett samar-\r\nbete inom EU ska kunna stärka miljösamarbetet, höja\r\nmiljöribban och därmed få hårdare miljökrav, verkar\r\ndet som om man efter dessa år fortfarande kan byta\r\nned sig och få en sämre miljö.\r\nJag vill ha en tydlig förklaring av statsrådet om\r\ndet är så att man kan utnyttja både pengarna och re-\r\ngelsystemet inom EU för att byta ned sina miljökrav.</pre><pre>Anf.  149  Statsrådet LENA SOMME-\r\nSTAD (s):\r\nFru talman! Låt mig först säga att miljöminister\r\nKjell Larsson har gått ut och agerat för att vi ska ta\r\ntag i frågan om HA-oljorna. Det gör vi nu, och vi\r\nfullföljer därmed det initiativet.\r\nHA-oljefrågan drivs från Sverige och har över hu-\r\nvud taget inte aktualiserats inom EU. Det är därför ett\r\nmycket viktigt arbete vi gör härifrån med att aktuali-\r\nsera den frågan.\r\nVad vi nu gör är att undersöka vad vi kan göra i\r\nSverige, om vi kan införa ett ensidigt förbud i Sverige\r\nmot bakgrund av att det är en mycket lång väg kvar\r\ninnan vi kan nå fram till ett gemensamt regelverk\r\ninom EU på just detta område. Men det är ett natur-\r\nligt nästa steg för oss att gå vidare inom EU och driva\r\nHA-oljefrågan där. Det kommer vi att göra på sikt.\r\nNär det handlar om flytten vill jag än en gång be-\r\ntona att det inte handlar om att stödreglerna är utfor-\r\nmade på ett sådant sätt att man får stöd för flytt. Den-\r\nna fråga har undersökts noga av kommissionen i\r\nandra fall. Man kan helt enkelt inte ens bevisa att den\r\nhär nedläggningen i Sverige är direkt kopplad till\r\nuppförandet av en ny fabrik i Portugal. Det är ett\r\nganska typiskt problem när det gäller den här stöd-\r\nfunktionen.\r\nNär det gäller hur man ska arbeta med stödregler-\r\nna har vi noga gått igenom vad som kan göras där.\r\nDet finns många formella problem. Ett grundproblem\r\när att hela regelverket handlar om konkurrens. Det\r\nhandlar om incitament för att t.ex. vidta miljövänliga\r\nåtgärder.\r\nHuruvida HA-oljor över huvud taget är på tal i\r\nPortugalfabriken har vi icke kunnat få fram. Däremot\r\nhävdar man att det finns miljöinvesteringar i detta\r\nsom motiverar stöd, men vi har ännu inte kunnat få\r\nbesked om vad detta består i. Det behöver alltså inte\r\nha att göra med HA-oljor, men det är också möjligt\r\natt man kommer att producera däck utan HA-oljor.\r\nDet är viktigt att se att det är en oerhört komplice-\r\nrad process att gå in i stödsystemet. Man arbetar nu\r\npå att förenkla stödreglerna inom EU, bl.a. genom att\r\ntillåta vissa stödordningar där det inte ens på förhand\r\när klart vilka företag som kommer att söka. Det måste\r\ngöras en individuell kontroll av varje ansökan från\r\nEU-kommissionen. Det skulle föra tillbaka hela den-\r\nna process till en situation där kommissionen i detalj\r\nmåste granska varje fall. Vi ser också vissa problem\r\nmed rättssäkerheten, att man ska veta i förväg vad\r\nsom gäller. Annars måste man försöka hitta en\r\ngemensam regel, som kan tillämpas på många fall.\r\nDet är möjligt att man kan gå vidare här. Men vi\r\nser det som en mer framkomlig väg att jobba med\r\nharmonisering. När vi får gemensamma regler för vad\r\nsom gäller, t.ex. för HA-oljor, kan man inte med EU-\r\nstöd uppföra en fabrik i Portugal för en sådan pro-\r\nduktion. Som vi ser det i dag är det en mer framkom-\r\nlig väg. Vi ser det naturligtvis som möjligt, och har\r\nockså med kommissionen diskuterat möjligheterna att\r\naktualisera frågan i den mån vi ser ytterligare fla-\r\ngranta fall där vi anser att EU:s stöd tycks ges till\r\nprojekt som är väldigt tveksamma från miljösyn-\r\npunkt.\r\nDet är alltså en svår väg att gå på grund av kom-\r\nplexiteten i stödsystemet, som det i dag fungerar och\r\när uppbyggt.</pre><pre>Anf.  150  MARIANNE SAMUELS-\r\nSON (mp):\r\nFru talman! Det framgår med tydlighet att det är\r\nett komplicerat stödsystem. Det borde egentligen ha\r\nvarit väldigt tydligt på miljösidan. Att också stimulera\r\nbättre miljösatsningar borde vara det första man tar\r\nhänsyn till när man ger stöd.\r\nDet är bra om ministern och regeringen driver på\r\nmot en harmonisering av regelsystemet. Det skulle\r\nockså vara bra om vi ställde högre krav här hemma.\r\nDet sker i allra högsta grad utsläpp från bilar som kör\r\npå svenska vägar, och de skadar vår miljö. De är\r\nnaturligtvis rörliga inom hela EU.\r\nVad händer egentligen med de miljökrav som inte\r\nminst en hel del kommuner har ställt upp när det\r\ngäller inköp av bilar? Man har ställt höga miljökrav\r\nockså på däcken. Anta att tillverkningen minskar och\r\natt det inte går att få fram däck utan HA-oljor. Tror\r\nstatsrådet att det kommer att innebära att kommuner-\r\nna väntar med inköp av bilar till dess att den finska\r\nproducenten, som jag tror är den enda som finns kvar\r\ninom EU som producerar däck utan HA-oljor, klarar\r\natt producera dessa däck? Kommer det att innebära\r\natt kommunerna sänker sina krav och handlar bilar\r\nmed däck som innehåller HA-oljor?\r\nDet kommer i så fall att resultera i att vi får ökade\r\nutsläpp i förhållande till vad vi hade kunnat få. Det\r\nkommer att finnas färre däck som tillverkats med\r\nhårda miljökrav på marknaden.\r\nDetta är en viktig del. Kan man från Kemikaliein-\r\nspektionen angripa problemet den vägen? Kan man\r\nställa krav på att det produceras miljövänliga däck, så\r\natt kommuner kan upphandla bilar med sådana däck?\r\nDet borde vara en självklarhet när vi vet att det går att\r\ntillverka hållbara däck som inte släpper ut lika myck-\r\net cancerframkallande ämnen.\r\nVi bör verkligen anstränga oss för att minska ut-\r\nsläppen från bilarna i allmänhet. Det är tragiskt att\r\nkonstatera att vi i och med denna flytt förmodligen\r\nkommer att få större utsläpp därför att det inte kom-\r\nmer att finnas däck på marknaden som är tillverkade\r\nmed högre miljökrav. Jag tror att väldigt många\r\negentligen har föresatt sig att köpa sådana däck.\r\nDet vore intressant att få veta vad som kommer att\r\nhända med harmoniseringen. Hur lång tid tror minis-\r\ntern att en sådan harmonisering av regelsystemet\r\nkommer att ta? Har Kemikalieinspektionen någon\r\nsom helst möjlighet att skynda på detta? Kommer\r\növriga EU-länder att acceptera att vi ställer dessa\r\nkrav? Det gäller inte bara den aktuella fabriken. Flera\r\ntillverkare inom EU skulle vara berörda av de högre\r\nkrav som man skulle kunna få fram.</pre><pre>Anf.  151  Statsrådet LENA SOMME-\r\nSTAD (s):\r\nFru talman! Låt mig än en gång försöka klargöra\r\nproblematiken i samband med dessa EU-stöd. Man\r\nkan mycket väl stimulera miljösatsningar, men man\r\nkan däremot inte ställa villkor. Man kan inte säga att\r\nen producent inte får EU-stöd om han inte gör på ett\r\nvisst sätt. Det har att göra med hur hela regelverket är\r\nuppbyggt. Juristerna säger att det skulle vara ett art-\r\nfrämmande element. Man skulle få ändra hela det sätt\r\nsom systemet är uppbyggt på. Därmed ser jag per-\r\nsonligen den normala vägen med harmonisering som\r\nen mer framkomlig väg.\r\nDå är vi inne på frågan hur långt vi kan komma.\r\nSom jag sade i mitt första svar är det min förhoppning\r\natt vi ska kunna få ett förbud mot användning av HA-\r\noljor i Sverige, eftersom det är uppenbart att det finns\r\nersättning. Men vi kan inte lova detta på förhand.\r\nKemikalieinspektionen undersöker nu hur man bör gå\r\ntill väga, och vi kan inte föregripa dess resultat.\r\nNär det gäller frågan om vad man ska göra om\r\nHA-oljor inte finns att köpa vill jag betona att en\r\nmiljöminister inte kan förbjuda ett företag att lägga\r\nned produktionen. Det är väldigt viktigt att se att vi\r\nvarken kan tvinga fram en viss produktion eller för-\r\nhindra att någon lägger ned. Däremot kan vi ställa\r\nkrav på dem som producerar och väljer att vara kvar;\r\nde ska uppfylla vissa krav.\r\nVårt mål är att Sverige ska gå före i det här fallet\r\noch driva på. Vi gör bedömningen att vi ska gå före,\r\noch inte som i många andra fall försöka göra det här\r\nsamtidigt med övriga EU-länder, på grund av att HA-\r\noljefrågan har kommit en så kort bit inom EU att vi\r\ntroligtvis har en väldigt lång väg att gå. Det tycker\r\ninte vi är acceptabelt när vi vet att man kan byta ut\r\ndet här och när det går att tillverka de här däcken på\r\nett miljövänligt sätt.\r\nEnligt vår bedömning kommer det att ta några\r\nmånader för Kemikalieinspektionen att komma fram\r\nmed ett förslag. Sedan ska det då bli ett lagförslag,\r\nom vi når fram till beslutet att det bör bli en lag. Den\r\nska sedan notifieras inom EU, eftersom det innebär\r\natt vi har särskilda krav i Sverige.\r\nSå kommer vi att gå till väga. Det är också en na-\r\nturlig väg, som jag tidigare sade, att gå vidare med\r\nden ytterligare kunskap som vi kommer att få genom\r\nKemikalieinspektionens utredning och driva den här\r\nfrågan på sedvanligt sätt inom Europeiska unionen.\r\nDär är ju Kemikalieinspektionen på normalt sätt med\r\ni arbetet gentemot kommissionen, och departementet\r\narbetar, så det här blir en viktig fråga för oss fram-\r\növer att driva.</pre><pre>Anf.  152  MARIANNE SAMUELS-\r\nSON (mp):\r\nFru talman! Det låter ju bra att det nu är på gång -\r\näntligen, kan man väl säga - att också sätta upp ett\r\nregelverk för vad som ska gälla inom det här området.\r\nDet behövs verkligen, för det finns ingen som helst\r\nanledning när det finns utbytbara oljor att så stora\r\nmängder cancerframkallande ämnen ska finnas i vår\r\nnatur och skada naturen och oss människor och allt\r\nsom därtill hör. Det borde egentligen ha varit en\r\nsjälvklarhet att det här hade hänt långt tidigare, men\r\nnu står vi här, och det är bra att detta nu kommer i\r\ngång. Jag hoppas verkligen att Sverige driver på.\r\nDet intressanta är då vad som händer om vi nu vill\r\ngå före. Innebär det konkret att vi kan ställa krav på\r\natt alla bilar som ska köra i Sverige också ska ha däck\r\nsom uppfyller de här kraven, eller innebär det bara att\r\nni anser att de här kraven ska gälla för däck som är\r\ntillverkade i Sverige? Hur konkret kommer man att\r\nkunna vara? Kan man ha egna svenska regler när det\r\ngäller bilar som är registrerade i Sverige och deras\r\ndäck när det gäller miljökraven? Det är oerhört viktigt\r\ni det här sammanhanget. Annars lär vi bara komma\r\ndit att det blir en skrivbordsprodukt. Vi talar om att vi\r\nvill gå före och ha hårdare regler, men vi kan inte\r\ntillämpa dem i praktiken därför att det inte går att\r\nkräva att reglerna ska gälla för alla bilar som rör sig i\r\nSverige eller alla bilar som är registrerade i Sverige.</pre><pre>Anf.  153  Statsrådet LENA SOMME-\r\nSTAD (s):\r\nFru talman! Låt mig först säga att jag håller med\r\nhelt och hållet om att det här är en väldigt allvarlig\r\nfråga. Vi prioriterar högt att göra någonting åt detta.\r\nDet är snarast förvånande att det inte har uppmärk-\r\nsammats tidigare. Det har skett värdefull forskning\r\noch kunskapsutveckling i Sverige som nu hjälper oss\r\natt se att det här är möjligt att göra, och det är vi väl-\r\ndigt tacksamma för.\r\nNär det gäller vilken omfattning det här ska få är\r\ndet svårt för mig att föregripa Kemikalieinspektio-\r\nnens utredning. Min förhoppning är att vi ska kunna\r\nha däck utan HA-oljor och att det ska gälla försälj-\r\nning och import till Sverige. Det är så långt som jag\r\ntror att det är möjligt att gå, men vi kan alltså i dag,\r\npå det stadium vi är i beredningsarbetet i Regerings-\r\nkansliet, inte tydligt säga ens att vi kan ha ett lagstad-\r\ngat förbud. Vi måste titta noga på vad som är rimligt\r\nockså mot bakgrund av att de här polyaromatiska\r\nkolvätena är något som finns naturligt. Man kan inte\r\nfå bort dem helt och hållet. Vi måste diskutera hur\r\nman ska utforma det här så att det blir på ett korrekt,\r\nbra och rimligt sätt, men det är vår absoluta ambition\r\natt så snart som möjligt komma framåt i den här frå-\r\ngan.</pre><pre>Överläggningen var härmed avslutad.</pre><pre>24 §  Förnyad bordläggning</pre><pre>Föredrogs och bordlades åter\r\nJustitieutskottets betänkande 2001/02:JuU29\r\nMiljö- och jordbruksutskottets betänkande\r\n2001/02:MJU20\r\nKonstitutionsutskottets betänkanden 2001/02:KU24\r\noch KU31\r\nUtrikesutskottets betänkande 2001/02:UU12</pre><pre>25 §  Bordläggning</pre><pre>Anmäldes och bordlades\r\nFörsvarsutskottets betänkanden\r\n2001/02:FöU10 Samhällets säkerhet och beredskap\r\n2001/02:FöU12 Det frivilliga försvaret</pre><pre>Socialutskottets betänkande\r\n2001/02:SoU21 Administrationen av specialistkom-\r\npetenskurser under läkarnas vidareutbildning</pre><pre>Kulturutskottets betänkanden\r\n2001/02:KrU19 Kulturmiljövård\r\n2001/02:KrU22 Arbetsgivaravgifter för amatörkultur-\r\nföreningar</pre><pre>26 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 21 maj</pre><pre>2001/02:1182 av Rolf Gunnarsson (m) till statsmi-\r\nnister Göran Persson\r\nLönesättning av generaldirektörer\r\n2001/02:1183 av Jan Orrenius (kd) till näringsmi-\r\nnister Björn Rosengren\r\nSåddfinansiering\r\n2001/02:1184 av Elver Jonsson (fp) till näringsmi-\r\nnister Björn Rosengren\r\nA-kasserättigheter vid ideellt arbete\r\n2001/02:1185 av Birgitta Sellén (c) till näringsmi-\r\nnister Björn Rosengren\r\nOmställningsarbetet i Sollefteå\r\n2001/02:1186 av Rolf Åbjörnsson (kd) till justitiemi-\r\nnister Thomas Bodström\r\nTrustoraffären\r\n2001/02:1187 av Rolf Gunnarsson (m) till justitiemi-\r\nnister Thomas Bodström\r\nPolisens övningsammunition\r\n2001/02:1188 av Per Bill (m) till socialminister Lars\r\nEngqvist\r\nAlkoholservering under fotbolls-VM\r\n2001/02:1189 av Marietta de Pourbaix-Lundin (m)\r\ntill socialminister Lars Engqvist\r\nAssistansersättningen\r\n2001/02:1190 av Birgitta Sellén (c) till försvarsmi-\r\nnister Björn von Sydow\r\nKrishanteringsmyndigheten\r\n2001/02:1191 av Birgitta Sellén (c) till försvarsmi-\r\nnister Björn von Sydow\r\nÖCB i Sollefteå\r\n2001/02:1192 av Maria Larsson (kd) till finansmi-\r\nnister Bosse Ringholm\r\nÖverlikviditetsbeskattning i företag\r\n2001/02:1193 av Ola Karlsson (m) till finansminister\r\nBosse Ringholm\r\nMoms på taxibilar\r\n2001/02:1194 av Lars Hjertén (m) till utbildningsmi-\r\nnister Thomas Östros\r\nTandhygienistutbildningen\r\n2001/02:1195 av Kenneth Johansson (c) till utbild-\r\nningsminister Thomas Östros\r\nRabattsystem för studenter</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 28 maj.</pre><pre>27 §  Anmälan om skriftliga svar på frågor</pre><pre>Anmäldes att skriftliga svar på följande frågor in-\r\nkommit</pre><pre>den 17 maj</pre><pre>2001/02:1042 av Jan Erik Ågren (kd) till statsrådet\r\nLeif Pagrotsky\r\nNordiska ID-handlingars giltighet</pre><pre>den 21 maj</pre><pre>2001/02:1145 av Kent Olsson (m) till finansminister\r\nBosse Ringholm\r\nYrkesfiskaravdrag\r\n2001/02:1147 av Marietta de Pourbaix-Lundin (m)\r\ntill finansminister Bosse Ringholm\r\nCement- och kalkindustrin\r\n2001/02:1151 av Berndt Ekholm (s) till försvarsmi-\r\nnister Björn von Sydow\r\nImport och export av krigsmateriel\r\n2001/02:1157 av Karin Pilsäter (fp) till näringsmi-\r\nnister Björn Rosengren\r\nSmåflyget i Stockholmsregionen\r\n2001/02:1169 av Magnus Jacobsson (kd) till statsrå-\r\ndet Ingela Thalén\r\nSjukskrivningarna</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 28 maj.</pre><pre>28 §  Kammaren åtskildes kl. 23.20.</pre><pre>\r\nFörhandlingarna leddes\r\nav andre vice talmannen från sammanträdets början\r\nt.o.m. 14 § anf. 81 (delvis),\r\nav tredje vice talmannen därefter t.o.m. 20 § anf. 124\r\n(delvis) och\r\nav andre vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}