{"dokumentstatus":{"dokument":{"hangar_id":"2348715","dok_id":"GM0940","rm":"1998/99","beteckning":"40","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"40","slutnummer":"0","datum":"1998-12-18 00:00:00","systemdatum":"2005-10-27 13:06:57","publicerad":"1998-12-18 00:00:00","titel":"Riksdagens snabbprotokoll 1998/99:40 Fredagen den 18 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{49EB2121-84E5-4A17-88BC-A8B2903662AC}","dokument_url_text":"http://data.riksdagen.se/dokument/GM0940/text","dokument_url_html":"http://data.riksdagen.se/dokument/GM0940","dokumentstatus_url_xml":"http://data.riksdagen.se/dokumentstatus/GM0940","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1998/99:40</div>\r\n<div class=\"sidhuvud_datum\">Fredagen den 18 december</div>\r\n<div class=\"sidhuvud_klockslag\">Kl. 14.40 - 15.17</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>-----------------------------------------------------------------------</pre><pre>1 §  Hänvisning av ärende till utskott och beslut\r\nom förlängd motionstid</pre><pre>Föredrogs och hänvisades\r\nSkrivelse\r\n1998/99:39 1998 års redogörelse för tillämpningen av\r\nlagen (1991:572) om särskild utlänningskontroll</pre><pre>Kammaren biföll talmannens förslag att motions-\r\ntiden för ovanstående skrivelse skulle förlängas till\r\nfredagen den 22 januari 1999.</pre><pre>2 §  Statsbudget för budgetåret 1999</pre><pre>Föredrogs\r\nFinansutskottets betänkande 1998/99:FiU10\r\nStatsbudget för budgetåret 1999</pre><pre>Kammaren biföll utskottets förslag att ärendet fick\r\navgöras efter endast en bordläggning.</pre><pre>Anf.  1  LARS TOBISSON (m):\r\nFru talman! Normalt brukar fastställandet av\r\nstatsbudgeten betraktas som en ren formsak av kam-\r\nmarens ledamöter, angelägna om att snabbt få sjunka\r\nin i julefriden. Jag inser att jag bryter mot konvenan-\r\nsen, när jag så här i höstriksdagens sista ärende slår\r\nan en skiljaktig, kritisk och varnande ton.\r\nMen vi moderater har till finansutskottets betän-\r\nkande nr 10 fogat ett särskilt yttrande, där vi konstate-\r\nrar att statsbudgeten för 1999 vilar på felaktiga grun-\r\nder. Redan när regeringen lade fram budgetproposi-\r\ntionen i oktober stod det klart att den bedömde de\r\nekonomiska utsikterna alltför ljust. Detta har sedan\r\nden borgerliga oppositionen hävdat under höstens\r\nbudgetarbete här i riksdagen men inte vunnit gehör\r\nför.\r\nSedan utgiftsramarna fastställts medgav regering-\r\nen i fredags att den ekonomiska tillväxten inte blir\r\nnågra 3 %, vilket var bedömningen i budgetproposi-\r\ntionen, utan 2,2 %. Vidare erkände regeringen att\r\nmålet att få ned den öppna arbetslösheten till 4 % år\r\n2000 inte kommer att nås. Den beräknas nu bli 5,3 %\r\når 2000 och inte komma ned till 4 % ens påföljande\r\når. Erfarenhetsmässigt mer träffsäkra bedömare har\r\nsamtidigt redovisat prognoser som förutser en betyd-\r\nligt sämre tillväxt och större arbetslöshet än vad rege-\r\nringen ännu så länge kommit fram till.\r\nRegeringen skyller den väntade avmattningen på\r\nden internationella utvecklingen. Men Sveriges eko-\r\nnomiska problem är i allt väsentligt hemmagjorda.\r\nDet framgår av att vi successivt förlorar i välstånd\r\njämfört med andra länder. Regeringen har försummat\r\natt utnyttja den tidigare konjunkturförbättringen till\r\natt vidta åtgärder mot strukturfelen i Sveriges ekono-\r\nmi, främst de höga skatterna och regleringarna på\r\narbetsmarknaden. Jämviktsarbetslösheten kan bedö-\r\nmas motsvara den höga nivå som nu råder.\r\nI går bröt de s.k. tillväxtsamtalen samman. Ar-\r\nbetsmarknadens parter kom inte överens. LO kunde\r\ninte förmå sig till att mjuka upp de stelheter som\r\nhämmar den ekonomiska tillväxten och tillkomsten\r\nav nya jobb. Därmed uteblir den tilltänkta draghjäl-\r\npen för regeringen Persson. Enda reaktionen hittills är\r\natt en av de båda pratministrarna till nästa år kallat till\r\n- ja, just det - överläggningar.\r\nDet är ofrånkomligt att svagare tillväxt och större\r\narbetslöshet leder till lägre statsintäkter och högre\r\nstatsutgifter, vilket försämrar budgetsaldot. I den\r\nstatsbudget som nu skall fastställas finns ett överskott\r\npå 16 miljarder. Men i går meddelade Ekonomistyr-\r\nningsverket, som ändå inte hunnit beakta regeringens\r\nsenaste prognosneddragning, att det i stället blir ett\r\nunderskott på ca 14 miljarder. Utan att balans någon-\r\nsin uppnåtts i statsfinanserna börjar nästa år såväl det\r\nfaktiska som det underliggande budgetunderskottet\r\natt öka - tvärtemot allt regeringens tal om att det nu\r\nskall amorteras på statsskulden och att det t.o.m. kan\r\nbli pengar över för överföringar till hushållen.\r\nTill betydande del beror försämringen av budget-\r\nsaldot på försvagningen av den svenska kronan - den\r\nförsvagning som statsministern för några dagar sedan\r\npå ett för omvärlden utmanande sätt förklarade hade\r\nvarit bra för Sverige.\r\nRegeringens oförmåga till ledarskap beträffande\r\ninförandet av euron och det därav följande svenska\r\nutanförskapet slår rakt in i statsbudgeten. Och samti-\r\ndigt som detta konstateras förbereder regeringen ett\r\nkonvergensprogram till EU som vill ge intryck av att\r\nproblemet med den svängiga och svaga kronan inte\r\nexisterar.\r\nFru talman! Under hösten har varslen stått som\r\nspön i backen. Stora företag har beslutat flytta hu-\r\nvudkontor eller forskningsavdelningar utomlands.\r\nDet är uppenbart att det nödvändiga strukturella re-\r\nformarbetet inte kan skjutas på framtiden. Men fi-\r\nnansministern har meddelat att några nya förslag inte\r\nkommer förrän i vårpropositionen i april, vilket bety-\r\nder att riksdagen kan fatta beslut tidigast i mitten av\r\njuni, dvs. om ett halvår.\r\nDet duger inte! Omläggningen av den ekonomiska\r\npolitiken måste påbörjas genast, med sikte på både\r\nden väntade konjunkturdämpningen och - än viktiga-\r\nre - de strukturella svagheterna i den svenska ekono-\r\nmin. Från moderat håll har vi begärt att regeringen\r\ninför riksdagen före juluppehållet skulle redovisa\r\nvilka åtgärder den ämnar vidta för att inte fallet i jobb\r\noch välfärd skall bli ännu större. Något sådant besked\r\nhar inte avhörts. Tvärtom har statsråden varit alldeles\r\novanligt osynliga i kammaren under de senaste da-\r\ngarnas budgetdebatter.\r\nDäremot läser vi i Dagens Nyheter i dag en arti-\r\nkel, som visar att Sverige styrs av personer som lever\r\ni en skenvärld. Rosenröda drömmar blandas med\r\nomoget gröna påfund. En parlamentariskt svag soci-\r\naldemokratisk regering utan idéer om framtiden låter\r\ntydligen sin politik bestämmas av uttalat tillväxt- och\r\nEuropafientliga krafter på marginalen i samhällsde-\r\nbatten.\r\nStrax skall alltså riksdagen åtskiljas för juluppe-\r\nhållet. Men vårt lands problem finns kvar. Vi lägger\r\nen förlorad höst bakom oss. Det mesta tyder på att vi\r\ngår mot en förlorad vår. Under 1999 kommer behovet\r\nav tillväxt- och Europainriktad politik att växa ytter-\r\nligare. Men Sveriges regering står illa rustad för att ta\r\nsig an de utmaningar som nu tornar upp sig.\r\nDet behövs, fru talman, inga fler utredningar, inga\r\nfler tillväxtsamtal. Vad som behövs är politiska be-\r\nslut, ett ledarskap. Om inte regeringen förmår samla\r\nsig till handling, tar den på sig ett mycket stort an-\r\nsvar. Vi i den borgerliga oppositionen kommer under\r\nalla omständigheter att driva på för att riva bort hin-\r\nder för en tillväxt som ger välstånd och nya jobb.\r\n(Applåder)</pre><pre>I detta anförande instämde Mats Odell (kd), Ca-\r\nmilla Dahlin-Andersson (fp), Göran Hägglund (kd),\r\nBarbro Westerholm (fp), Mikael Odenberg (m), Stig\r\nRindborg (m), Bertil Persson (m), Margit Gennser\r\n(m), Liselotte Wågö (m), Inger René (m), Berit\r\nAdolfsson (m), Björn Leivik (m), Ola Karlsson (m),\r\nLars Björkman (m), Patrik Norinder (m), Rolf Gun-\r\nnarsson (m), Anne-Katrine Dunker (m), Per-Richard\r\nMolén (m), Ola Sundell (m), Anders Sjölund (m),\r\nOlle Lindström (m) och Elizabeth Nyström (m).</pre><pre>Anf.  2  JAN BERGQVIST (s):\r\nFru talman! Jag höll i all hast på att få det att se ut\r\nsom om jag också instämde med högerpolitiken.\r\nNär jag var ny i riksdagen fick jag ett råd av en\r\ngammal ledamot. Han sade: Dina besök i talarstolen\r\nskall du göra korta och glesa, särskilt sista dagen.\r\nDet var synd att Lars Tobisson inte var med i den\r\nekonomiska debatt som vi hade för två veckor sedan.\r\nDär diskuterade vi många av de här frågorna, och då\r\nhade vi gott om tid för en rejäl diskussion.\r\nCarl Bildt utnämnde den 11 december till en svart\r\ndag för Sverige. Det var när regeringen presenterade\r\nen tillväxt som var mer än dubbelt så hög som infla-\r\ntionen i förening med rekordlåga räntor. Han sade\r\nfaktiskt så: En svart dag för Sverige.\r\nOm det görs till en svart dag för Sverige, vad skall\r\nman då använda för färgskala för de dagar då den\r\nsvenska ekonomin helt kollapsade och räntan var\r\n500 %? Försvinner inte alla våra möjligheter till ny-\r\nanser om vi på detta vis drar ned rullgardinen full-\r\nständigt i den politiska debatten och gör allt nattsvart\r\nomkring oss?\r\nI och för sig är det är det oppositionens uppgift i\r\nen demokrati att kritiskt granska regeringen och varna\r\nför att det värsta kan inträffa. Vill oppositionen pre-\r\ndika pessimism så är den i sin fulla rätt att göra det.\r\nMen trots Lars Tobissons bistra uppsyn och ned-\r\ndragna mungipor är han faktiskt inte särskilt överty-\r\ngande som pessimismpredikant. För om läget är så\r\nuselt är det ju direkt oansvarigt att lova ut\r\n60 000 miljoner i skattesänkningar år 2000 och mer\r\nän 85 000 miljoner i skattesänkningar år 2001.\r\nModerata riksdagsledamöter har själva erkänt att\r\nert budgetalternativ inte håller. Nästa år får vi en\r\ntillväxt som är högre än vi varit vana vid under de\r\nsenaste åren. Med de åtgärder som har föreslagits i\r\nbudgetpropositionen och som riksdagen nu ställer sig\r\nbakom fortsätter sysselsättningen att öka och arbets-\r\nlösheten att minska. I vårpropositionen kommer se-\r\ndan ytterligare förslag som ökar sysselsättningen och\r\nstärker ekonomin.\r\nLars Tobisson talade om Ekonomistyrningsver-\r\nkets budgetprognos. Jag tror att han vet att det finns\r\nen avgörande skillnad mellan Ekonomistyrningsver-\r\nkets prognos och vad som faktiskt kommer att ske i\r\nverkligheten. Att prognosen säger att utgiftstaket\r\növerskrids innebär att regeringen kommer att agera så\r\natt detta inte sker i verkligheten.\r\nVi kan jämföra med hur det var i år. Vid ett till-\r\nfälle fanns det en prognos om att utgiftstaket skulle\r\nbrytas igenom med 5 miljarder kronor. Ekonomistyr-\r\nningsverket bedömer i dag att taket håller. Man tror\r\natt det blir en buffert på ungefär 100 miljoner kronor.\r\nFinansdepartementets mer aktuella bedömning är att\r\ndet klaras med en buffert som är minst tio gånger så\r\nstor.\r\nJag kan också glädja Lars Tobisson med att sta-\r\ntens inkomster nu ökar snabbare än man räknade med\r\ni budgetpropositionen. Inte bara de offentliga finan-\r\nserna utan också bytesbalansen visar goda överskott.\r\nLars Tobisson kan också, eftersom han talade om att\r\nvi successivt skulle ha förlorat i OECD:s välståndsli-\r\nga, glädja sig åt att vi i själva verket nu har klättrat\r\nupp från 18:e plats till 15:e. Allt tyder också på att vi\r\nrör oss uppåt även i fortsättningen.\r\nJag vill alltså önska Lars Tobisson en riktigt god\r\nhelg, och jag önskar att han i lugn och ro skall få\r\nfundera över hur Moderaternas budgetalternativ skall\r\nändras så att det kan bli hållbart. God jul, Lars Tobis-\r\nson!\r\n(Applåder)</pre><pre>Anf.  3  LARS TOBISSON (m) replik:\r\nFru talman! Jan Bergqvist vet ju mycket väl att\r\nregeringen vid tiden för den ekonomisk-politiska\r\ndebatten inte hade lagt fram den prognos som be-\r\nkräftar vad vi från den borgerliga oppositionen häv-\r\ndat, nämligen att den uppskattning som gavs i bud-\r\ngetpropositionen var överoptimistisk. Inte heller Eko-\r\nnomistyrningsverkets prognos hade lämnats in.\r\nJag frågade nu på sammanträdet med finansut-\r\nskottet om man inte hade någon kommentar till det\r\nförhållandet att vi  tvärtemot vad som står i våra pap-\r\nper, där det anges att vi går mot ett överskott, går mot\r\nett underskott. Men det är klart, tiden var ju knapp\r\nhär.\r\nDet som är ännu mer allvarligt är ju att vi inte har\r\nfått något som helst besked från regeringen när det\r\ngäller vad man avser att göra annat än att vi får vänta\r\ntill vårpropositionen i april. Det tycker jag är an-\r\nmärkningsvärt.\r\nNu skickas Jan Bergqvist upp för att lägga locket\r\npå. Men Jan Bergqvist har som finansutskottets ord-\r\nförande medverkat till att budgeten på sätt och vis\r\nblivit ett falsifikat, något som inte motsvarar verklig-\r\nheten. Vi fick inte någon kommentar till att det aldrig\r\nblir något överskott, till att underskottet börjar växa\r\nnästa år och till att arbetslösheten inte på utsatt tid når\r\nned till 4 %.\r\nDet tycker jag att Jan Bergqvist skall få fundera\r\npå över julen. Jag lovar att jag skall fundera på mitt\r\nhåll. Sedan möts vi efter nyår med en ordentlig\r\nkraftmätning om hur politiken skall läggas upp. Vi\r\nväntar inte tills regeringen presenterar sina förslag i\r\nvårpropositionen i april.</pre><pre>Anf.  4  JAN BERGQVIST (s) replik:\r\nFru talman! Gärna det, Lars Tobisson! Lars To-\r\nbisson för här resonemanget som om han inte hade\r\nlyssnat på eller kände till den diskussion som vi hade\r\ni den ekonomiska debatten för två veckor sedan. Om\r\nman läser i finansutskottets betänkande ser man att vi\r\ngör bedömningen att det grovt räknat handlar om en\r\ntillväxt som blir någon halv procent lägre i förhållan-\r\nde till budgetpropositionen. Detta är alltså ingen ny-\r\nhet. Det här hade vi uppe i våra diskussioner i ut-\r\nskottet. Det finns redovisat i betänkandet. Det var en\r\ncentral del i den debatt som fördes från olika håll.\r\nSedan är det så lyckligt att den internationella för-\r\nsvagning som sker framför allt påverkar exportsidan i\r\nSverige. Effekterna på de offentliga finanserna blir\r\ninte lika direkta som om det hade varit t.ex. en för-\r\nsvagning av den privata konsumtionen. Den privata\r\nkonsumtionen utvecklas stabilt och bra för närvaran-\r\nde.\r\nNär det gäller Ekonomistyrningsverkets prognos\r\nbör det understrykas att det inte är fråga om en eko-\r\nnomisk-politisk prognos på vanligt sätt utan till stora\r\ndelar en mekanisk framräkning utifrån vissa speciella\r\nantaganden.\r\nJag minns ju hur Riksrevisionsverkets generaldi-\r\nrektör inför utskottet förde en diskussion omkring\r\nhuruvida man över huvud taget skulle kalla detta för\r\nen prognos eller om man skulle använda ett annat\r\nuttryck för att markera att resultatet av det här blir\r\nväldigt beroende av mekaniska framräkningar på de\r\nantaganden man gör.\r\nVi kan t.ex. ta kronans kurs. Man utgår från vad\r\nkronans kurs var vid ett visst datum. Sedan räknar\r\nman som om kronans kurs blir exakt densamma över\r\nhela det kommande året. Det är klart att det finns ett\r\nantal sådana orealistiska antaganden. Det här är vis-\r\nserligen ett material som vi använder oss av, men vi\r\nkan inte ta slutresultatet för givet. Man skall inte\r\növertolka detta.</pre><pre>Anf.  5  LARS TOBISSON (m) replik:\r\nFru talman! Jag beklagar att jag skall behöva för-\r\nlänga den här debatten. Jag sade ju att vi kan komma\r\nigen efter nyår. Men Jan Bergqvist är så förtvivlad i\r\nsina ansträngningar att ställa allt till rätta att han an-\r\nvänder sig av argument som definitivt inte håller.\r\nNär vi nu har fått en nedjustering av tillväxtpro-\r\ngnosen så rör det sig inte om en halv procent - från\r\n3,0 % till 2,2 %. Observera dessutom att det samtidigt\r\navges prognoser av andra bedömare som brukar träffa\r\nmer rätt, t.ex. Industriförbundet som ligger på 1,5 %.\r\nJag är övertygad om att detta bara är en process som\r\nhar börjat med den nedrevidering som vi vet brukar\r\nkomma steg för steg från regeringens sida.\r\nDetta är inte någon mekanisk framräkning som\r\ndet presenteras som - tvärtom. Om man skall säga\r\nnågonting om Ekonomistyrningsverkets prognoser är\r\ndet väl att Ekonomistyrningsverket inte har kunnat ta\r\nhänsyn till den neddragning som regeringen har gjort.\r\nSå om den skulle göras efter det att den informatio-\r\nnen har tillkommit skulle det se ännu sämre ut.\r\nNär Jan Bergqvist säger att kronans kurs bestäm-\r\nmer så mycket av detta, är det faktiskt så att kronan är\r\nsämre nu än vad den var när man gjorde den här kal-\r\nkylen. Det finns alltså all anledning för Jan Bergqvist\r\noch socialdemokraterna att gå hem till regeringen och\r\ntala med den om saken och att ni tänker över detta\r\nunder helgerna, så att vi snabbt får besked om vad\r\nsom skall göras för att möta aktuella hot mot tillväx-\r\nten och jobben, men framför allt för att lägga grunden\r\nför den omläggning av politiken som krävs för att vi\r\nlångsiktigt skall få en bättre ekonomi i landet.</pre><pre>Anf.  6  JAN BERGQVIST (s) replik:\r\nFru talman! Jag känner igen den här diskussionen.\r\nDen har vi haft i princip varje höst. Och vi har haft\r\nden tidigare i år när det gäller prognosen om att ut-\r\ngiftstaket skulle brytas igenom med 5 miljarder kro-\r\nnor. Nu kan vi se hur det kommer att bli. Och den\r\nmest aktuella och korrekta bedömningen för närva-\r\nrande är att det inte blir något sådant överskridande\r\növer huvud taget utan att det blir en god buffert som\r\när minst tio gånger så stor som Ekonomistyrningsver-\r\nket räknar med i sin senaste bedömning.</pre><pre>Anf.  7  CARL BILDT (m):\r\nFru talman! Jag hade inte tänkt att lägga mig i\r\ndetta, men Jan Bergqvist drog in mig i detta.\r\nFörra fredagen var en svart dag. Framför allt var\r\ndet en svart dag för socialdemokratin, men det riske-\r\nrar ju att bli en svart dag för Sverige i dess helhet.\r\nDet finns inget politiskt löfte och inget politiskt\r\nmål som har varit så viktigt, så centralt och så omtalat\r\nunder senare år som målet att den öppna arbetslöshe-\r\nten skulle halveras - den skulle ned till 4 % år 2000.\r\nJan Bergqvist har sagt det, och det finns inte en soci-\r\naldemokratisk valarbetare som inte har sagt det. Det\r\nfinns inte ett torg i Sverige där inte detta har sagts.\r\nOch i fredags kastade regeringen in handduken. Och\r\ndet var inte bara någon liten decimal som det handla-\r\nde om - att det skulle bli en närmiss på målet. Nej,\r\nprognosen för den öppna arbetslösheten till år 2000\r\nräknades upp med en tredjedel, och regeringen för-\r\nsökte smyga ut beskedet till allmänheten.\r\nVi kan tala om tillväxt, vi kan tala om budgetpro-\r\ngnoser, och vi kan tala om kronkurs, men ytterst\r\nhandlar det om jobben för människorna, och det är\r\njobben som är grunden för välfärden. Och om man\r\nmisslyckas så grovt med ett mål som har varit så\r\nviktigt, då borde man själv inse att det är en svart dag.\r\nAtt socialdemokraten Jan Bergqvist inte inser hur\r\nsvart det är när regeringen kastar in handduken i en så\r\nviktig fråga som jobben är väl svart inte minst det.\r\nMed dessa ord i all vänlighet: God jul, Jan\r\nBergqvist, och god jul ni tomma bänkar därborta i\r\nhörnet.</pre><pre>Anf.  8  JAN BERGQVIST (s) replik:\r\nFru talman! Om en sådan här prognos som pre-\r\nsenterades den 11 december presenterats under den\r\ntid då Carl Bildt var statsminister hade det varit klang\r\noch jubel i gamla Sverige.</pre><pre>Anf.  9  LARS BÄCKSTRÖM (v):\r\nFru talman! Man skall alltid akta sig för plakatpo-\r\nlitik - att bara bära runt blå skyltar och gå i demon-\r\nstrationståg. Fru talman! Även här i kammaren tror\r\njag att man skall akta sig för det. Vi har en budget-\r\nprocess. Man kan ha synpunkter på den processen,\r\nmen vi har den. Om man skulle börja bryta sönder\r\nden processen och säga att man skall börja budget-\r\nprocessen på nytt någon vecka efter att man har anta-\r\ngit statsbudgeten, då skulle vi få en väldigt instabil\r\nbudgetprocess.\r\nDet är något märkligt att höra företrädare för det\r\nparti - Moderata samlingspartiet - som har talat om\r\nvikten av stabilitet och en stram budgetprocess här i\r\nkammaren på riksdagens sista dag stå och tala om att\r\nvi borde riva upp hela processen, ha en rullande bud-\r\nget och besluta lite då och då. Det skulle verkligen\r\nskapa instabilitet för alla marknader, löntagare, före-\r\ntag och fackliga organisationer. Det vore en olycklig\r\npolitik.\r\nDet som man brådstörtat vill ha fram är ett åta-\r\ngande om att kraftigt sänka alla skatter och riva upp\r\narbetsrätten. Sänkt skatt är ingen patentmedicin för\r\ntillväxt. Det är den ekonomiska kunskapen överens\r\nom. Det vet Sveriges löntagare och företagare. Att\r\nriva upp arbetsrätten vore att rycka undan grunden för\r\nde samtal som förs mellan arbetsmarknadens parter.\r\nDet vore en fientlig handling för de samtal som förs\r\nmed stor möda. Det vore olyckligt för tillväxten.\r\nLars Tobisson sade att regeringen stöder sig på\r\ntillväxtfientliga partier. Jag kan tala för Vänsterparti-\r\net. Vi är för ett samhälle med fler i arbete, fler arbeta-\r\nde timmar, fler sysselsatta och en ökad produktion.\r\nDet betyder en uthållig tillväxt. Det är oerhört viktigt.\r\nJag tror nog att Lars Tobisson är för tillväxt. Men att\r\nvara för någonting betyder inte att man klarar av det.\r\nDet betyder bara att man har en vilja. Och ni har\r\nhittills misslyckats då ni satt vid makten. Ni kanske\r\nhade otur. Men, som någon sade tidigare: Varför välja\r\nföreträdare som alltid har otur.\r\nFru talman! Det är nu dags att fatta det slutliga\r\nbeslutet och skapa stabilitet. Det är vad vi nu har. Vi\r\nkan läsa det i Dagens Nyheter. Vi har en långsiktig,\r\nstabil parlamenterisk majoritet för tillväxt för hela\r\nmandatperioden. Det är ju bra. Låt oss utnyttja den.\r\nDet är slut med krispaketen, Lars Tobisson. På Lars\r\nTobissons tid hade vi alltid krispaket. Vi behöver\r\nvarken krispaket eller blå löftesballonger. Väljarna är\r\nganska nöjda med det som vi har just nu. Det sade jag\r\ni finansdebatten. Det är kanske ett litet rött paket med\r\ngröna snören. Men det är mycket bättre att ha den\r\nstabiliteten än blå löftesballonger och blå plakatpoli-\r\ntik på kammarens sista dag. Vi har möjligheter att nu\r\nåstadkomma en tillväxt. Det stora med den nya bud-\r\ngetpropositionen är att vi anger ett tillväxtmål för fler\r\nsysselsatta - för ökad sysselsättning. Vi har ju nu på\r\ner begäran, kan vi kanske säga om vi skall vara vänli-\r\nga, inte bara ett mål att ta ned öppna arbetslösheten\r\nutan ett mål att få upp sysselsättningen. Varför inte\r\nvara lite positiv någon gång i livet, i alla fall vid jul-\r\ntid? Det var väl ett steg i rätt riktning i alla fall?\r\nGod jul, Lars Tobisson! Det finns några glädje-\r\nämnen i livet, t.ex. små röda paket med gröna snören.\r\nVi går mot tillväxt. Vi skall klara det. Vi har några år\r\npå oss - en hel mandatperiod.\r\n(Applåder)</pre><pre>Anf.  10  LENNART VÄRMBY (v):\r\nFru talman! Gott folk! Jag har inte tyckt att det\r\nhär har varit någon spontanitetens högborg sedan jag\r\nhamnade här. Men Tobisson har i alla fall bidragit\r\nmed att i viss utsträckning rucka på mina illusioner.\r\nJag blev inkryssad här mer eller mindre mot min\r\nvilja. Och som gammal vänsterpartist vacklar jag\r\nibland i tilltro till den gode finansministern Åsbrink.\r\nMen varje gång jag hör Tobisson försvinner alla tvi-\r\nvel.\r\nSå här några dagar före jul vet ni väl, om ni inte är\r\nhelt senildementa, att på julafton så knackar det på\r\nalla dörrar i Sveriges land och så står det en lite skäg-\r\ngig figur med luva där utanför. Vet Lars Tobisson vad\r\nhans första fråga är? Finns det några snälla barn,\r\nfrågar han. Och handen på hjärtat, och det sitter ändå\r\ntill vänster, vad svarar Lars Tobisson då?\r\nNu är ju tomten snäll, så även en klapp lär väl lig-\r\nga under granen och vänta på Lars Tobisson.\r\nJag är inte så bra på räknenissarnas alla prognos-\r\nserier och sådant, men Tobisson, skillnaden mellan\r\noss i majoriteten och er i Björnligan är att eran gröt\r\ninte bara är sur. Den saknar också mandel. Tack!\r\n(Applåder)</pre><pre>Överläggningen var härmed avslutad.\r\nBeslut</pre><pre>Kammaren biföll utskottets hemställan.\r\n3 §  Avslutning</pre><pre>Anf.  11  TALMANNEN:\r\nÄrade riksdagsledamöter! När vi - den nyvalda\r\nriksdagen - möttes för första gången vid uppropet den\r\n5 oktober förutspådde jag att 1998/1999 års riksmöte\r\nskulle kräva alldeles särskilda insatser av oss, inte\r\nminst på grund av den nya budgetprocessen.\r\nSå har det också blivit. Men vi kan i dag, när vi\r\nfaktiskt är färdiga betydligt tidigare än vi hoppades\r\npå, konstatera att vi med gemensamma och engagera-\r\nde krafter, från både ledamöter och riksdagens perso-\r\nnal, har lyckats genomföra höstens arbete i utskott\r\noch i denna kammare med gott resultat. Det kunde\r\nske, inte minst genom att vi i mycket god tid hade\r\nplanerat - och pekat på effekterna i utskottens och\r\nkammarens arbete - för olika utfall i och med höstens\r\nval, även de mest krävande vad gäller riksdagens\r\nmöjligheter att på extremt kort tid genomföra budge-\r\ntarbetet.\r\nNu blir en av uppgifterna för den nyligen tillsatta\r\nriksdagskommittén att direkt efter juluppehållet starta\r\nutvärderingen av hur budgetprocessen har fungerat,\r\nockså efter ett val, och att föreslå de förändringar som\r\nkan bli nödvändiga. Också våra erfarenheter av olika\r\nalternativ för regler i kammardebatterna, som vi har\r\nprövat de senaste åren, kommer att utvärderas i mina\r\növerläggningar med gruppledarna.\r\nHöstens arbete har också i hög grad dominerats av\r\ndet faktum att så många av oss är nya som riksdags-\r\nledamöter och att kanske ännu fler finns på nya upp-\r\ndrag inom våra hus. Det har inneburit mycket stora\r\nförändringar, ibland påfrestande och krävande, som\r\nhar ställt hårda krav på flexibilitet och konstruktivitet,\r\npå vilja att anta utmaningar, att lära sig och att ut-\r\nvecklas. Det inrymmer naturligtvis också goda möj-\r\nligheter till nytänkande och kreativitet.\r\nSom talman ser jag er. Jag har bättre förutsätt-\r\nningar än de flesta att följa vad som sker och vad som\r\nsägs i denna kammare. Och jag vill gärna säga i dag\r\natt det har varit spännande, stimulerande och mycket\r\nglädjande att ta del av de goda insatser som de nya -\r\noch ibland också unga - har bidragit med i kammar-\r\ndebatterna.\r\nFrån mitt perspektiv som riksdagens ålderspresi-\r\ndent kan jag konstatera att den hämsko av tillbaka-\r\ndragenhet som tyngde tidigare generationer av nya\r\nledamöter, på grund av den äldre omgivningens tryck,\r\ni dag är ett minne blott. I dag förutsätts nya och unga\r\nge sitt bidrag och ta sitt ansvar utifrån sina speciella\r\nerfarenheter från första stund - och det har ni gjort\r\nmed den äran!\r\nDet har också varit roligt att se hur kammarens\r\nmer erfarna ledamöter prövat nya uppgifter och sam-\r\ntidigt både klokt och omtänksamt stöttat nya leda-\r\nmöter. Jag har med uppskattning lagt märke till en\r\nmer öppen, lyssnande och diskuterande ton i debat-\r\nterna.\r\nVi har också fått än mer engagerade och intresse-\r\nväckande frågestunder, där frågor från nya ledamöter\r\npå ett utvecklande sätt har varvats med inlägg från\r\nledamöter med längre riksdagserfarenhet.\r\nNi kan nu alla ta julledigt med gott samvete efter\r\nväl förrättat värv under en ovanligt arbetsam höst.\r\nJag vill också ta detta tillfälle i akt för att varmt\r\ntacka Peter Eriksson, som kommer att lämna riksda-\r\ngen i och med årsskiftet för att bli kommunalråd\r\nhemma i Kalix. Peter Eriksson har varit riksdagsle-\r\ndamot sedan valet 1994 och har arbetat inom EU-\r\nnämnden, konstitutionsutskottet och, efter valet, i\r\nfinansutskottet där han varit riksdagsgruppens eko-\r\nnomiske talesman och deltagit i förhandlingarna med\r\nregeringen. Peter Eriksson har gjort sig känd som en\r\naktiv, flitig och engagerad debattör. Vi önskar dig nu\r\nframgång på ditt nya viktiga uppdrag.\r\nÄrade ledamöter! Det är nu dags att sätta punkt\r\nockså för denna hösts arbete. Varmt tack till er alla\r\nför goda och engagerade insatser i folkstyrets tjänst.\r\nTack också till de vice talmännen, till gruppledarna\r\nför stimulerande och utvecklande samarbete, till\r\nkammarsekreterarna och kvittningsmännen och till\r\nriksdagens personal. Jag önskar er alla en skön och\r\navkopplande helg och - inför det nya årtusendet -\r\nockså ett gott nytt 1999.\r\n(Applåder)</pre><pre>4 §  Kammaren åtskildes kl. 15.17.</pre><pre>\r\nFörhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}