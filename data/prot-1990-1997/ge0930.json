{"dokumentstatus":{"dokument":{"hangar_id":"2438918","dok_id":"GE0930","rm":"1990/91","beteckning":"30","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"30","slutnummer":"0","datum":"1990-11-22 00:00:00","systemdatum":"2010-02-17 00:00:00","publicerad":"1990-11-22 00:00:00","titel":"Riksdagens snabbprotokoll 1990/91:30 Torsdagen den 22 november","subtitel":null,"status":null,"htmlformat":null,"relaterat_id":null,"source":"webbnav","sourceid":"{745D8C0F-8D6B-43BF-82AC-E6923E0F9B13}","dokument_url_text":"http://data.riksdagen.se/dokument/GE0930/text","dokument_url_html":"http://data.riksdagen.se/dokument/GE0930","dokumentstatus_url_xml":"http://data.riksdagen.se/dokumentstatus/GE0930","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:30</div>\r\n<div class=\"sidhuvud_datum\">Torsdagen den 22 november</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollet för den 16 november.</pre><pre>2 § Ledighet</pre><pre>Förste vice talmannen meddelade att Ingela\r\nMårtensson (fp) ansökt om ledighet under tiden\r\nden 27 november--den 26 december för att delta\r\nsom observatör vid en vetenskaplig studie av\r\nkärnvapenprovens effekter.</pre><pre>Kammaren biföll denna ansökan.</pre><pre>Förste vice talmannen anmälde att Lars Härneman\r\n(fp) skulle tjänstgöra som ersättare för Ingela\r\nMårtensson.</pre><pre>3 § Svar på interpellation 1990/91:55 om asyl</pre><pre>Anf. 1 Statsrådet MAJ-LIS LÖÖW (s):</pre><pre>Fru talman! Sten Andersson i Malmö har frågat\r\nmig om jag är beredd att medverka till att de som\r\nbeviljats asyl kan sändas tillbaka till sina hemländer\r\nom de agerat grovt kriminellt eller på annat sätt\r\ntydligt klargör att de inte är i behov av asyl.</pre><pre>Sten Andersson har rubricerat sin interpellation\r\nmed frågan: ''Evig asylrätt?''</pre><pre>Begreppet asyl är definierat i 3 kap. 1 §\r\nutlänningslagen. Med asyl avses uppehållstillstånd\r\nsom beviljas en utlänning därför att han är flykting\r\neller krigsvägrare eller, utan att vara flykting, inte\r\nvill återvända till sitt hemland på grund av de\r\npolitiska förhållandena där och kan åberopa tungt\r\nvägande omständigheter till stöd för detta.</pre><pre>En flykting är en utlänning som befinner sig utanför\r\ndet land som han är medborgare i, därför att han\r\nkänner välgrundad fruktan för förföljelse på grund\r\nav sin ras, nationalitet, tillhörighet till en viss\r\nsamhällsgrupp eller på grund av sin religiösa eller\r\npolitiska uppfattning, och som inte kan, eller på\r\ngrund av sin fruktan inte vill, begagna sig av detta\r\nlands skydd.</pre><pre>Flykting är också den som är statslös och som av\r\nsamma skäl befinner sig utanför det land där han\r\ntidigare har haft sin vanliga vistelseort, och som inte\r\nkan, eller på grund av sin fruktan inte vill,\r\nåtervända dit.</pre><pre>Som bekant beviljas sedan den 13 december 1989\r\nasyl endast för flyktingar och för dem som har ett\r\nsärskilt starkt skyddsbehov.</pre><pre>En utlänning som bedöms vara flykting enligt\r\nutlänningslagen skall ges asyl om inte synnerliga\r\nskäl talar däremot. Till synnerliga skäl hör bl.a.\r\nkriminalitet och terrorism. Detta innebär att vi kan\r\nvägra asyl på grund av kriminalitet.</pre><pre>Har man fått asyl och därmed beviljats\r\nuppehållstillstånd, väljer man sedan själv hur länge\r\nman vill stanna i Sverige.</pre><pre>I utlänningslagen (3 kap. 5 §) finns regler om när\r\nflyktingskap upphör. Så skall ske om flyktingen\r\nt.ex. av fri vilja återvänder till sitt hemland.</pre><pre>Om en utlänning fått s.k. flyktingförklaring och det\r\nbeslutet är felaktigt på grund av att han lämnat\r\noriktiga uppgifter skall flyktingförklaringen\r\nåterkallas.</pre><pre>Även ett uppehållstillstånd kan återkallas (2 kap.\r\n9--12 §§).</pre><pre>Ett uppehållstillstånd skall återkallas om\r\nutlänningen har lämnat oriktiga uppgifter om sin\r\nidentitet. Återkallelse skall dock inte ske, om det\r\nkan antas att den oriktiga uppgiften inte har\r\ninverkat på tillståndsbeslutet eller om andra\r\nsärskilda skäl talar emot det, t.ex. starka\r\nhumanitära skäl.</pre><pre>Återkallelse av uppehållstillstånd får ske om\r\nutlänningen medvetet har lämnat andra oriktiga\r\nuppgifter än om sin identitet eller medvetet har\r\nförtigit omständigheterna som varit av betydelse\r\nför att få tillståndet.</pre><pre>Inom två år från bosättningen i Sverige får\r\nåterkallelse också ske om utlänningen t.ex. inte\r\nförsörjer sig på ett ärligt sätt eller bedriver\r\nverksamhet utan tillstånd eller om utlänningen kan\r\nantas komma att begå brott i Sverige eller i Norden.</pre><pre>En utlänning med uppehållstillstånd i Sverige kan\r\nutvisas på grund av brott även om han varit bosatt i\r\nSverige i två år, nämligen om han döms för ett brott\r\nsom kan leda till fängelse i mer än ett år, eller om\r\nen domstol undanröjer en villkorlig dom eller\r\nskyddstillsyn som utlänningen har dömts till för ett\r\nsådant brott. Utvisning får också ske om\r\nutlänningen döms för ett brott som kan leda till\r\nfängelse enligt utlänningslagen, t.ex.\r\nmänniskosmuggling.</pre><pre>Svaret på Sten Anderssons fråga är därför att en\r\nutlänning som här i landet gör sig skyldig till brott\r\nkan komma att utvisas och att ett uppehållstillstånd\r\nkan återkallas under vissa förutsättningar. Vi har\r\nalltså ingen evig asylrätt för dem som missbrukar\r\nden rätten. Jag delar Sten Anderssons uppfattning,\r\natt har man erhållit skydd och fristad i ett land får\r\nman acceptera de regler och normer som gäller för\r\nlandet.</pre><pre>Anf. 2 STEN ANDERSSON i Malmö (m):</pre><pre>Fru talman! Jag tackar statsrådet för svaret på min\r\ninterpellation. Låt mig börja med vad jag skrev i\r\nbörjan på min interpellation:</pre><pre>''Det är ytterst viktigt att de som beviljats asyl i\r\nSverige känner trygghet och slipper fysisk och\r\npsykisk ängslan. Om detta får det inte råda någon\r\nsom helst tvekan.</pre><pre>Lika viktigt är det, i avsikt att skapa förståelse\r\nbland medborgarna för flyktingpolitiken, att de\r\nsom beviljats asyl under sin tillfälliga eller\r\nstadigvarande vistelse i Sverige uppträder på ett\r\nicke utmanande sätt. Har man erhållit skydd och\r\nfristad i ett land får man acceptera de regler och\r\nnormer som gäller för landet.''</pre><pre>Jag är glad att vi är överens där, statsrådet. Att vi\r\när det fick vi höra i det svar som statsrådet läste\r\nupp. Detta är vad som gäller i teorin, enligt min\r\nuppfattning. Men hur är det i praktiken?</pre><pre>Vi har under åren sett hur man på olika sätt kan\r\nuppträda för att förhindra utvisning. Man skulle\r\ninte enligt svensk lagstiftning få lov att stanna, men\r\nman lyckas ändå att, med olika knep och konster,\r\ntill slut få ett uppehållstillstånd. Man överklagar\r\nt.ex. i alla instanser, och sedan tar det så lång tid\r\nfrån den dagen då man sökte asyl i Sverige, att man\r\nfår lov att stanna av s.k. humanitära skäl. Där har\r\nman god hjälp av advokater som tjänar mycket\r\nstora pengar på den här verksamheten.</pre><pre>Allmänheten har också, fru talman, fått intrycket\r\nav att man genom demonstrationer, ibland t.o.m.\r\nhot om självmord, kan erhålla ett uppehållstillstånd\r\ni Sverige. Massmedia blåser ofta upp de här\r\naktionerna, och då händer det att man vid, enligt\r\nmångas uppfattning, alltför många tillfällen\r\nerhåller uppehållstillstånd i Sverige. Detta hade\r\nman inte fått om man inte hade vidtagit de här\r\naktionerna. Man försöker även agera på olika sätt\r\noch göra sig omöjlig i det land som man har lämnat.\r\nMan försöker uppträda i TV och tidningar och säga\r\natt man hatar regimen, och man kritiserar den\r\nvåldsamt. Detta gör man för att svenska\r\nmyndigheter skall få den uppfattningen att om\r\npersonen i fråga skickas tillbaka, blir han fängslad\r\neller får kanske lida ännu värre. Det har hänt att\r\ndet har gett resultat.</pre><pre>Nu vet jag, fru talman, att statsrådet inte kan\r\nkommentera enskilda händelser. Men jag skall\r\nändå för riksdagens protokoll ta upp två exempel.</pre><pre>År 1987 kom en familj till Malmö som fick asyl i\r\nSverige därför att zigenare var förföljda i\r\nTjeckoslovakien. Efter det att man fått asyl i\r\nSverige åkte den här familjen på charterresor till\r\nTjeckoslovakien. Detta hände även då man\r\nfortfarande hade en kommunistisk regim i\r\nTjeckoslovakien. Man kom hit till Sverige med ett\r\nbarn. I dag har man elva barn i Sverige. Dessa har\r\nman hämtat i Tjeckoslovakien vid olika tillfällen.\r\nPolisen tror inte att barnen är familjens. Men de\r\nkan inte bevisa motsatsen. Sedan har den här\r\nfamiljen bedrivit en omfattande brottslig\r\nverksamhet i Sverige.</pre><pre>De har icke arbetat en dag, utan legat myndigheter\r\noch framför allt skattebetalare till last. De elva\r\nbarnen har begått sammanlagt 194 bevisade brott.</pre><pre>Jag tycker inte att det är fel att man i ett sådant\r\närende agerar något hårdare.</pre><pre>Ett annat fall gällde ett antal libanesiska ungdomar\r\ni Malmö. De hade kommit till Sverige utan papper,\r\nutan biljetter, utan körkort, utan något som helst\r\ndokument som kunde bevisa vilka de var. De fick\r\ntillstånd att stanna i Sverige och fick politisk asyl.\r\nSedan blev de invecklade i en brottslig verksamhet.\r\nPolisen gjorde husrannsakan och fann då deras\r\npass. I passen fanns också stämplar som visade att\r\nlibaneserna vid ett flertal tillfällen under asyltiden\r\nhade besökt Libanon.</pre><pre>Fru talman! Jag tror inte att jag tar till överord om\r\njag säger att det stöter en stor del av svenska folket\r\natt den här verksamheten tillåts fortsätta.</pre><pre>Jag skulle till sist vilja ställa en fråga till statsrådet.\r\nVi har nu hört statsrådet läsa upp vad som gäller i\r\nteorin. Men -- och detta är viktigt -- vid hur många\r\ntillfällen har den lagstiftning som ger möjlighet att\r\nvisa ut människor som missköter sig och som har\r\ndrivit med myndigheterna använts i praktiken?</pre><pre>Anf. 3 Statsrådet MAJ-LIS LÖÖW (s):</pre><pre>Fru talman! Sten Andersson i Malmö börjar sitt\r\nanförande med en fråga som ligger litet vid sidan av\r\ndet som interpellationen handlar om, men jag vill\r\nändå kommentera den. Jag tycker att det är\r\nolyckligt att Sten Andersson säger att det ligger\r\nknep och konster bakom asylprövningsrätten och\r\natt han blåser under myten om att det är vanligt\r\nförekommande att man på olika sätt myglar sig till\r\nuppehållstillstånd eller asyl i det här landet.</pre><pre>Det är faktiskt inget olagligt eller diskutabelt med\r\natt människor utnyttjar de möjligheter som vi,\r\ngenom lagar stiftade av denna kammare -- för övrigt\r\ni mycket stor politisk enighet -- har givit människor\r\nför att de skall kunna få sin sak prövad på ett\r\nrättssäkert sätt. Det gäller möjligheten till juridiskt\r\nombud och möjligheten att överklaga ett beslut.\r\nDetta kan i och för sig komma att leda till långa\r\nväntetider, och det har ibland också gjort det. Men\r\nSten Andersson vet att vi arbetar mycket hårt med\r\natt försöka förkorta väntetiderna och att vi också\r\nbörjar bli framgångsrika i det avseendet. På grund\r\nav de långa väntetiderna kan det ibland bli fråga om\r\ns.k. humanitära skäl, inte minst när det gäller barn\r\nsom har varit inblandade i en asylprocess.</pre><pre>Så till frågan som interpellationen gäller, nämligen\r\nvad som gäller i teorin och i praktiken. Vad vi kan\r\nbesluta om i den här kammaren är självfallet de\r\nteoretiska förutsättningarna. Men det är de\r\nverkställande myndigheterna som måste ta den\r\npraktiska tillämpningen i beaktande.</pre><pre>Detta gäller bl.a. de exempel som Sten Andersson\r\nhar tagit upp. Jag kan som sagt inte ge mig in på\r\ndem, och jag känner heller inte till bakgrunden.\r\nMen det är polisen som måste ta initiativ till en\r\nåterkallelse av uppehållstillståndet om en person\r\ninte försörjer sig på ett ärligt sätt eller om han\r\nbedriver verksamhet utan tillstånd. Det får sedan\r\nprövas av invandrarverket. Det kan finnas faktorer\r\nsom gör att invandrarverket ändå inte väljer att\r\navvisa en sådan person. Det kan t.ex. finnas andra\r\nanknytningar till Sverige som bedöms vara så starka\r\natt en återkallelse inte bör ske. Om det, som i det\r\nhär fallet, ligger brott bakom ifrågasättandet av\r\nuppehållstillståndet, är det polisens sak att ta\r\nsådana initiativ.</pre><pre>Jag är ledsen, men jag har inga siffror på hur ofta\r\ndetta har skett. Det finns också andra faktorer som\r\nkan göra att människor utvisas på grund av brott.\r\nOm det t.ex. finns en dokumenterad brottslighet\r\nfrån en individs tid som asylsökande, har det vid\r\nasylprövningen en utomordentligt stark negativ\r\ninverkan på hans möjligheter att få asyl om han inte\r\ni övrigt har utomordentligt starka skäl.</pre><pre>För det andra kan det, som jag påpekade när jag\r\nrefererade till de lagregler som gäller, uppstå ett\r\nläge där domstolen dömer till utvisning.</pre><pre>Anf. 4 STEN ANDERSSON i Malmö (m):</pre><pre>Fru talman! Olyckligt, sade statsrådet om delar av\r\nmitt agerande. Okej, hon har rätt att tycka vad hon\r\nvill.</pre><pre>Jag vill kort referera till en bandinspelning från ett\r\nnyhetsprogram i Danmarks TV 2 från den 6 april i\r\når. I programmet deltog Jonas Widgren, som inte\r\nkan vara helt obekant för statsrådet, eftersom\r\nhan -- i och för sig innan Maj-Lis Lööw var\r\nstatsråd -- var statssekreterare på hennes\r\ndepartement. Det måste därför finnas viss\r\nanknytning. Jonas Widgren säger, på tal om knåp\r\noch knep för att få lov att stanna kvar i Sverige, att\r\ndet är kun 5 % av dem som i dag söker sig till\r\nEuropa som är politiska flyktingar; resterande\r\n95 % är ekonomiska flyktingar. Då förstår även jag\r\natt de måste använda litet knåp och knep för att få\r\nlov att stanna i de länder dit de önskar komma.</pre><pre>\r\nVi har under senare år kunnat se att en\r\növerväldigande majoritet av dem som kommit till\r\nSverige strax före ankomsten har kastat bort pass,\r\nbiljetter och ID-handlingar trots -- jag betonar\r\ndet -- att man i de flesta fall måste ha visat upp dessa\r\nhandlingar någon gång under resan hit.</pre><pre>Jag vill påstå att svensk asylpolitik, i varje fall fram\r\ntill december 1989, har inneburit att den som har\r\nvarit ärlig och öppet har deklarerat sina åsikter har\r\nhaft det svårare att få asyl än den som medvetet och\r\nkallt och beräknande har fört myndigheter och\r\nsvenska skattebetalare bakom ljuset.</pre><pre>Jag vill också, fru talman och fru statsråd, påpeka\r\natt det i asylpolitiken och flyktingpolitiken i Sverige\r\nförs två debatter: en debatt här i Sveriges riksdag\r\noch en debatt ute på stan.</pre><pre>Till sist vill jag säga att det inte är polisen som\r\nbeslutar om en människa skall utvisas. Även om\r\npolisen anser att en person borde utvisas, så är det\r\nfortfarande invandrarverkat som fattar beslutet.\r\nEftersom den här debatten handlar om kritik mot\r\nasylrätten och statsrådet refererar till vad som\r\ngäller, hade det faktiskt varit både klädsamt och\r\nvälgörande om statsrådet i någon form av siffror\r\nkunde vederlägga hur lagstiftningen fungerar i\r\npraktiken.</pre><pre>Anf. 5 Statsrådet MAJ-LIS LÖÖW (s):</pre><pre>Fru talman! Jag tycker faktiskt att vi båda och alla\r\ni den här kammaren har ett ansvar att se till att ge\r\nen saklig grund för den debatt som också förs\r\nutanför det här huset. Vi har ansvar för att på saklig\r\ngrund tillsammans redogöra för vad som gäller och\r\ninte gäller, och vi bör inte ''surfa'' på fördomar om\r\nhur det är.</pre><pre>Nu ändrar Sten Andersson i Malmö sin\r\nargumentation till att börja tala om\r\ndokumentlöshet och hänvisa till ett uttalande av\r\nJonas Widgren från UNHCRs kontor. Jag utgår för\r\növrigt ifrån, att de 5 % som Jonas Widgren talade\r\nom var klara konventionsflyktingar. Men Sten\r\nAndersson vet mycket väl att vi varken nu eller\r\ntidigare ansett att endast detta är tillräckligt skäl för\r\natt i dag få asyl i Sverige.</pre><pre>Sten Andersson vet också mycket väl att vi både i\r\nSverige och internationellt arbetat mycket med att\r\nkomma åt problemet med dokumentlösheten. Det\r\när i dag klart uttalat att dokumentlösheten blir en\r\nytterligare förstärkande faktor i de ärenden som\r\nprövas om man i övrigt har svaga skäl.</pre><pre>Men det var inte detta som Sten Andersson tog upp\r\ni sitt första inlägg, utan det var möjligheten att\r\növerklaga och få hjälp av ett juridiskt ombud. Jag\r\nmenar att det vore olyckligt om vi kallar detta för\r\nknep och konster och framställer det som ett fiffel --\r\näven om det förlänger processen och även om det\r\nunder resans gång kan komma att uppstå\r\nhumanitära skäl. Det enda vi egentligen kan göra åt\r\ndetta är att försöka få ner väntetiderna, och vi\r\nbörjar nu lyckas med detta. Den nya lagstiftning\r\nsom antogs i full enighet den 1 juli förra året syftade\r\nockså till att effektivisera lagstiftningen i detta\r\navseende så att ett ärende inte skulle kunna gå runt\r\nflera gånger i systemet.</pre><pre>Jag har redogjort för de regler som gäller vid en\r\neventuell omprövning av asylrätt eller\r\nflyktingstatus och de regler i lagstiftningen som vi\r\nkommit överens om i denna kammare. Jag har\r\nockså pekat på i vilka olika skeden som en prövning\r\nav uppehållstillstånd eller en omprövning beslut om\r\nett redan fattat beslut om uppehållstillstånd kan\r\npåverkas och i vilka instanser som sådana initiativ\r\nskall tas -- polisen, domstolarna och i\r\nasylprövningsskedet också av den som prövar\r\nasylrätten, dvs. invandrarverket och regeringen.</pre><pre>Anf. 6 STEN ANDERSSON i Malmö (m):</pre><pre>Fru talman! Statsrådet står nästan här och skryter\r\nlitet grand om att regeringen har vidtagit åtgärder\r\nför att komma till rätta med den s.k. passlösheten.\r\nDet skulle även i detta fall vara intressant att få\r\nnågot besked om ett eventuellt konkret resultat.\r\nAtt bara säga att man har försökt att komma till\r\nrätta med problemen och inte kunna vidimera med\r\nnågot positivt förstärker inte statsrådets\r\nargumentation.</pre><pre>Sedan tillbaka till frågan om knåp och knep och\r\nadvokater som tjänar stora pengar på att hjälpa\r\nutlänningar som vill söka asyl i Sverige. Nu vet jag\r\natt statsrådet inte kan uttala sig om enskilda fall och\r\ninte heller skall göra det, men vi har i media\r\nåtskilliga gånger sett hur man från den ena dagen\r\ntill den andra ändrar sin uppgift. Den ena dagen\r\nkommer man ifrån Irak, en månad senare kommer\r\nman ifrån Syrien, och en månad därefter ifrån\r\nEgypten. När den första historien inte dög blir man\r\ntydligen ombedd att pröva en ny. Det är detta jag\r\nkallar för knåp och knep.</pre><pre>Jag vet om, fru statsråd, att svenska folket vill\r\nhjälpa dem som verkligen behöver hjälp. Men att\r\nhjälpa de personer som medvetet, kallt och\r\nberäknande, för myndigheter och svenska folket\r\nbakom ljuset och kostar oss enormt stora pengar,\r\nmer pengar per invånare än i något annat land i\r\nvärlden, är något som jag tycker att vi borde visa en\r\nmindre begränsad form av flathet inför.</pre><pre>Överläggningen var härmed avslutad.</pre><pre>4 § Svar på interpellation 1990/91:58 om\r\nförhållandena i Rumänien</pre><pre>Anf. 7 Statsrådet MAJ-LIS LÖÖW (s):</pre><pre>Fru talman! Maria Leissner har frågat mig om hur\r\nregeringen bedömer situationen i Rumänien med\r\navseende på respekten för mänskliga rättigheter\r\noch om jag anser att det finns fog för uppfattningen\r\natt utvecklingen i Rumänien är på rätt väg. Maria\r\nLeissner har vidare frågat mig om jag anser att det\r\ni stort sett kan uteslutas att rumäner har fog att\r\nfrukta förföljelse om de återvänder till Rumänien.</pre><pre>Antalet asylsökande från Rumänien har ökat under\r\ndet senaste året. Regeringen följer utvecklingen i\r\nRumänien, liksom i andra länder, mycket noga. En\r\ndelegation med representanter för invandrarverket\r\noch arbetsmarknadsdepartementet har besökt\r\nRumänien den 17 november--den 22 november.</pre><pre>Rumänien befinner sig i inledningen av en\r\nutveckling mot demokrati. Denna utveckling har\r\nhittills varit fylld av inre politiska motsättningar.\r\nTrots svårigheterna har förhållandena i landet dock\r\nförändrats i grunden genom att rumäner numera\r\nbeviljas pass och kan resa utomlands. Det är\r\nmöjligt att ge uttryck för sina åsikter, att bilda och\r\nansluta sig till politiska partier och fackföreningar\r\noch det finns inga inskränkningar i\r\nreligionsfriheten. Allmänna val hölls den 20 maj i\r\når.</pre><pre>Rumäniens nya ledning, den nationella\r\nräddningsfronten, har upphävt en rad av de lagar\r\nsom kännetecknade förtrycket av de mänskliga\r\nrättigheterna under Ceausescu. En amnesti\r\nomfattande bl.a. alla som dömts för politiska brott\r\nmeddelades efter maktövertagandet. Övergrepp\r\nsom tidigare förekom från myndigheternas sida\r\nförekommer inte längre. Däremot har det\r\nförekommit att myndigheterna inte kunnat ge\r\nskydd till enskilda då det uppblossat etniska\r\nmotsättningar mellan olika grupper där enskilda\r\nlemlästats och dödats. Den svenska regeringen är\r\nväl medveten om detta.</pre><pre>Många av de asylsökande från Rumänien hänvisar\r\ntill förföljelse på grund av tillhörighet till den\r\nungerska minoriteten eller någon annan minoritet\r\ni landet. Det finns utan tvivel djupgående etniska\r\nmotsättningar i framför allt Transsylvanien. Den\r\nnya regeringen har angett som en klar viljeyttring\r\natt trygga de nationella minoriteternas rättigheter,\r\nmen det är för tidigt att bedöma hur kraftfullt den\r\nkommer att gripa sig an minoritetsfrågorna. Det\r\nfinns inget som tyder på att etniska ungrare eller\r\nandra minoriteter skulle utsättas för förföljelser\r\nfrån myndigheternas sida. Det bör också påpekas\r\natt det näst största partiet i parlamentet efter den\r\nnationella räddningsfronten, representerar den\r\nungerska befolkningsgruppen.</pre><pre>Förändringarna i Rumänien har inte nått lika långt\r\nsom i andra delar av Östeuropa och\r\nförutsättningarna är förmodligen inte lika\r\ngynnsamma som på många andra håll i Östeuropa.</pre><pre>Asyl kan inte beviljas en person enbart på den\r\ngrunden att han eller hon är från Rumänien. Detta\r\ngäller oavsett etnisk tillhörighet. Det är dock\r\nnödvändigt att göra en noggrann individuell\r\nprövning av varje enskilt fall.</pre><pre>Regeringen har med oro observerat att hot och våld\r\nförekommit mot enskilda och grupper, bl.a. mot\r\npolitiska partier, vid olika tillfällen under året.\r\nEnligt mångas uppfattning har den rumänska\r\nledningen inte vidtagit tillräckliga åtgärder mot\r\nt.ex. f.d. medlemmar av säkerhetspolisen\r\nSecuritate. Overifierbara rykten cirkulerar om att\r\nSecuritatemedlemmar i hemlighet bildat grupper\r\npå landsbygden.</pre><pre>Officiellt har över 80 000 rumäner lämnat landet\r\nsedan revolutionen i december 1989. Den verkliga\r\nsiffran torde vara avsevärt högre. En stor andel är\r\netniska tyskar, men också många andra söker sig ut.\r\nDet är inget problem för rumäner att i dag erhålla\r\npass, vare sig som turister eller emigranter. Den\r\nsnabba demokratiseringsutvecklingen i Östeuropa\r\nhar lett till en relativt stor migration som också\r\npåverkar Sverige.</pre><pre>Det råder stor fattigdom, inte minst i Rumänien,\r\noch det är förståeligt att uppehållstillstånd i stor\r\nutsträckning söks utan att grund för asyl föreligger.\r\nDet är nödvändigt att pröva varje asylansökan\r\nmycket noggrant för att bedöma vilka som är\r\nflyktingar eller eljest har ett starkt skyddsbehov.</pre><pre></pre><pre>Anf. 8 MARIA LEISSNER (fp):</pre><pre>Fru talman! Jag vill tacka invandrarministern för\r\nsvaret på min interpellation. Jag framställde\r\ninterpellationen för att få reda på hur\r\narbetsmarknadsdepartementet och statsrådet ser\r\npå situationen för de mänskliga rättigheterna i\r\nRumänien, eftersom det kommit en del\r\noroväckande signaler om den attityd som\r\nregeringen har intagit gentemot asylsökande. Jag\r\nblev ganska besviken över svaret. Jag tycker att det\r\när färgat av ambitionen att rättfärdiga avvisandet av\r\nrumänska asylsökande. Det gäller framför allt de\r\nformuleringar där invandrarministern säger att\r\nRumänien befinner sig i inledningen av en\r\nutveckling mot demokrati. Vidare sägs att trots\r\nsvårigheterna har förhållandena ändrats i grunden.</pre><pre>Framför allt är det följande mening som jag är\r\nmycket bekymrad över: ''Övergrepp som tidigare\r\nförekom från myndigheternas sida förekommer\r\ninte längre.'' Detta är både okunnigt och\r\naningslöst. Sveriges regering torde vara den enda i\r\nvästvärlden som gör en sådan bedömning av det\r\nnuvarande läget för mänskliga rättigheter i\r\nRumänien. Den bedömningen skiljer sig avsevärt\r\nfrån vad respekterade mänskliga rättighets-\r\norganisationer som Amnesty och\r\nHelsingforskommittén har kommit fram till.</pre><pre>Revolutionen i Rumänien i december var kanske\r\ninte så mycket en revolution som en\r\npalatsrevolution, där en grupp bytte plats med en\r\nannan. Större delen av förtryckarapparaten finns\r\nkvar och har inte monterats ned. Securitate bytte\r\nnamn till Rumänska informationstjänsten, och det\r\nhar nyligen aviserats att tusentals Securitatemän\r\nskulle återanställas. De har samma arbetsuppgifter\r\nsom förut. Det förekommer en ungefär likadan\r\növervakning av medborgare som tidigare med\r\ntelefonavlyssning, öppning av brev m.m.</pre><pre>Demonstrationer förbjöds i Bukarest i september.\r\nI våras kunde alla se på TV hur de oppositionella\r\npartierna fick sina kontor förstörda och att\r\nbondeledaren blev misshandlad. De oppositionella\r\nstudenterna och andra intellektuella som stod\r\nbakom massdemonstrationerna i februari, mars och\r\njuni har förutom vad jag skulle vilja kalla blodbadet\r\ni juni också lidit genom att de har blivit arresterade,\r\nförhörda, misshandlade och fängslade under lång\r\ntid. Dessa gripanden har skett helt utanför all\r\nrättssäkerhet. Det har inte varit ovanligt att man\r\nhållits avskild från kommunikation med omvärlden\r\nmånadsvis.</pre><pre>Lagstiftningen finns i stora delar kvar. Bl.a. har\r\nman flitigt använt förordning nr 153, där det stadgas\r\natt man kan gripa någon för att denne lever som en\r\nparasit på samhället utan att arbeta. Denna typ av\r\nlagstiftning finns alltså fortfarande kvar, och den är\r\ninte förändrad.</pre><pre>Premiärminister Iliescu har kallat de intellektuella\r\nför provokatörer som motarbetar den nya\r\ndemokratin. En hel del har tvingats fly, bl.a. till\r\nSverige.</pre><pre>TV-n är helt styrd av regimen. Anställda som\r\nkritiserar den officiella inställningen skall enligt\r\nTVs ledare avskedas.</pre><pre>Det finns i och för sig fria tidningar, men de har\r\nproblem därför att kontrollen av papper ligger i\r\nregimens händer. Även kontrollen över\r\ndistributionen, framför allt på landsbygden, finns\r\nhos makthavarna. Detta betyder att utgivningen\r\näventyras och blir rätt osäker. Detta fungerar som\r\nen slags censur av dessa tidningar.</pre><pre>I Amnestyrapporten, som kom så sent som i\r\noktober, säger man att man är bekymrad över brott\r\nmot mänskliga rättigheter i Rumänien. Man är\r\nbekymrad över den påstådda medverkan från\r\nmyndighetspersoner i våldsamma attacker på\r\ncivilbefolkningen. Man är också bekymrad över att\r\ntillfångatagna eller arresterade människor har\r\nbehandlats illa och över bristen på rättssäkerhet i\r\nvissa rättegångar.</pre><pre>Från annan källa har jag fått några exempel på hur\r\ndet har gått till när människor har tillfångatagits.\r\nLåt mig återge en berättelse:</pre><pre>Jag har blivit vilt, barbariskt slagen med nävar och\r\nfötter i huvudet, magen, över allt, tills jag föll ner.\r\nSedan trampade de ner mig med fötterna och slog\r\nmig på nytt tills jag svimmade. De hällde vatten\r\növer mig, och allt upprepade sig flera dagar i rad.</pre><pre>En annan säger: Jag visste inte ens vad jag var\r\nanklagad för. Jag har blivit brutalt slagen. Maten\r\nvar som för grisar, när vi fick den. Vattnet var fullt\r\nav maskar -- vi fick vänta tills de sjönk till botten.\r\nJag blev väldigt sjuk i maginfluensa, men jag fick\r\ningen behandling.</pre><pre>En av dem som har blivit arresterad och\r\nmisshandlad är Georgescu Constantu, som\r\narresterades den 19 februari på gatan och blev\r\nallvarligt misshandlad tillsammans med ett nittiotal\r\nandra människor. Han blev så småningom släppt\r\nefter att ha blivit hotad av polisen att man skulle\r\nsätta eld på hans hus, om han sade någonting.</pre><pre>En annan är Tudor Dimitru, som arresterades i\r\naugusti, oskyldig. Han blev misshandlad. Inga\r\nmisstankar om något brott. Han var arresterad i\r\nflera veckor.</pre><pre>Doina Cercel arresterades den 30 juni. Hon är på\r\nSecuritates svarta lista för att hon deltog i\r\nrevolutionen och har deltagit i demonstrationer på\r\nUniversitetsplatsen. Det finns många, inte minst\r\nminderåriga, som på detta vis har arresterats och\r\nmisshandlats.</pre><pre>Detta är utomordentliga bevis på att situationen\r\nnär det gäller de mänskliga rättigheterna är\r\nallvarlig. Jag tycker att det är mycket ledsamt att\r\nden officiella svenska bilden av Rumänien som en\r\nrättsstat, eller åtminstone ett land på väg att bli en\r\ndemokratisk rättsstat, är så fullständigt skild från\r\nden verklighet som människor lever under i\r\nRumänien i dag.</pre><pre>Anf. 9 ALF WENNERFORS (m):</pre><pre>Fru talman! Jag hade förmånen att få tjänstgöra\r\nsom valövervakare den 20 maj, och jag var i\r\nsamband med det i Rumänien en vecka och träffade\r\nolika grupper, representanter för partier och\r\nliknande. För ett par veckor sedan var jag i\r\nRumänien på nytt, och jag måste säga att den\r\nbeskrivning som statsrådet ger av situationen i\r\nRumänien just nu inte stämmer särskilt väl med den\r\nbild jag fick, inte minst från det senaste besöket i\r\nRumänien.</pre><pre>Jag träffade också då representanter för olika\r\npartier, för Gruppen för social dialog och för en\r\nmängd studentgrupper. På grundval av det måste\r\njag säga att det här är en alltför ljus bild. Jag\r\ninstämmer i mycket av det som Maria Leissner har\r\npåpekat, inte minst med tanke på vad man i\r\nRumänien berättar om brotten mot mänskliga\r\nrättigheter.</pre><pre>Det är rätt märkligt när man nu ändå rätt ambitiöst\r\nförsöker att göra en beskrivning av situationen där\r\nnere, finns inte junikravallerna med. De är faktiskt\r\nnågot av det allra värsta som har inträffat sedan\r\nrevolutionen före årsskiftet 1989-1990. I samband\r\nmed de här händelserna kallade man tydligen från\r\nden rumänska ledningens sida på gruvarbetare från\r\nnorra delen av landet för att återställa ordningen i\r\nden rumänska huvudstaden Bukarest. Jag fick höra\r\nfrån olika grupper, inte minst från\r\nstudentgrupperna, att man hade för avsikt att\r\nförstöra det hus där Gruppen för social dialog har\r\nsina kontor. Detta kunde dock förhindras tack vare\r\nett klokt ingripande från visst håll.</pre><pre>Jag tycker att man skall ha i minnet när man\r\nbedömer detta att en vanlig löntagare har ca 2 000--\r\n3 000 lei eller 500--600 svenska kronor i månaden,\r\nmedan gruvarbetarna har 15 000 lei i månaden. Det\r\nhar de fått ganska nyligen plus vissa andra\r\nförmåner. Detta säger en del.</pre><pre>Det pågår en mycket livlig diskussion just nu i\r\nRumänien om huruvida det var Iliescu som kallade\r\npå gruvarbetarna eller inte. Det påstås alldeles\r\nbestämt -- och den debatten har också nått\r\nRumäniens parlament.</pre><pre>Jag saknar alltså den beskrivningen, även om det är\r\nmöjligt att statsrådet menar att man kan läsa detta\r\nmellan raderna i svaret.</pre><pre>Dessutom är jag litet förvånad över en uppgift i\r\nslutet av svaret: ''Officiellt har över 80 000 rumäner\r\nlämnat landet sedan revolutionen i december 1989.\r\nDen verkliga siffran torde vara avsevärt högre.'' Ja,\r\nenligt den siffra jag fick för ett par veckor sedan\r\nnere i Rumänien är det 800 000 som har lämnat\r\nRumänien, och av dem skulle 200 000 finnas i\r\nTyskland, företrädesvis det gamla Västtyskland.\r\nDen siffran tyder på en verklig flykt från landet,\r\noch det är naturligtvis mycket tragiskt.</pre><pre>Anf. 10 Statsrådet MAJ-LIS LÖÖW (s):</pre><pre>Fru talman! För att ta det sista först, så förstår jag\r\ninte varför Alf Wennerfors skulle vara förvånad\r\növer att jag säger att det förmodligen är en avsevärt\r\nhögre siffra. Jag har redovisat den officiella\r\nsiffran -- och att vi vet att det är en stor andel\r\netniska tyskar som har gett sig av, men också andra\r\ngrupper.</pre><pre>Får jag också understryka att jag på flera ställen i\r\ninterpellationssvaret har pekat på att regeringen\r\nmed mycket stor oro har observerat inte minst det\r\nsom har hänt på senare tid -- hot om våld mot\r\nenskilda, mot grupper och mot politiska partier.\r\nDet är mycket av detta som Maria Leissner mera\r\nutförligt har beskrivit.</pre><pre>Jag tycker också att det av svaret mycket klart\r\nframgår att vi gör en helt annan -- och mycket\r\nnoggrann -- bedömning av de asylsökande från\r\nRumänien i dag i förhållande till asylsökande från\r\nmånga andra öststater.</pre><pre>Det är ju självklart att om rumänska asylsökande\r\nanför förföljelse av den grad som Maria Leissner\r\nhär har beskrivit, så hör de till dem som kommer att\r\nfå asyl. Men som jag också påpekat i svaret är det\r\nväldigt många av de asylsökande i dag som anför\r\njust förföljelse på grund av att de tillhör en etnisk\r\nminoritet, t.ex. den ungerska.</pre><pre>Jag försöker också påpeka i svaret att det ändå inte\r\nfinns någonting som tyder på att det från\r\nmyndigheternas sida skulle pågå en förföljelse som\r\när riktad just mot de etniska minoriteterna. Men att\r\ndet finns svåra etniska motsättningar som också har\r\nlett till att människor har skadats till liv och lem --\r\ndet vet vi ju, det finns väl dokumenterat.</pre><pre>När det gäller asylansökningar från Rumänien i dag\r\nprövas varje enskilt ärende för sig utomordentligt\r\nnoggrant. Vi kan inte säga att man inte får asyl när\r\nman kommer från Rumänien. Men vi kan heller\r\ninte generellt säga att asylansökningar från\r\nRumänien beviljas.</pre><pre>Sedan har jag pekat på att ett led när det gäller att\r\nbedöma den här utvecklingen är den delegation\r\nfrån invandrarverket och\r\narbetsmarknadsdepartementet som just nu har\r\nvarit i Rumänien. Bara det faktum att vi nu har\r\nskickat en delegation dit är ett uttryck för att vi vill\r\ngöra ytterligare försök att skapa oss en bild av läget\r\ni Rumänien när det gäller de mänskliga\r\nrättigheterna.</pre><pre>Får jag dessutom berätta att Sverige inom ramen\r\nför de s.k. konsultationerna, som pågår under\r\nUNHCRs paraply med 15 länder, har tagit ett\r\nsärskilt initiativ. Vi har nämligen föreslagit att man\r\nskulle göra en särskild studie av Rumänien med den\r\nutgångspunkten -- något som vi borde diskutera\r\nännu mera globalt -- att vi skall se vad vi kan göra\r\nför att utifrån stödja utvecklingen mot pluralism,\r\ndemokrati och mänskliga rättigheter inne i\r\nRumänien, för att undanröja orsakerna till att\r\nmänniskor tvingas ge sig ut på flykt. En sådan\r\nstudie pågår nu genom en delegation i Rumänien\r\nmed UNHCR, Schweiz och Sverige\r\nrepresenterade, som så småningom skall\r\nrapportera till de s.k. konsultationerna. Det är\r\nytterligare ett uttryck för att vi tycker att det finns\r\nall anledning att ägna Rumänien stor\r\nuppmärksamhet från dessa utgångspunkter.</pre><pre>Anf. 11 MARIA LEISSNER (fp):</pre><pre>Fru talman! Det är bra, tycker jag, att det pågår en\r\ndel undersökningar, och det kan hända att det hade\r\nvarit bättre om en del av formuleringarna i\r\ninterpellationssvaret hade blivit litet mer försiktiga\r\nän vad de faktiskt är. Några av dessa formuleringar\r\när direkt upprörande, och framför allt den här\r\nformuleringen: ''Övergrepp som tidigare förekom\r\nfrån myndigheternas sida förekommer inte längre.''</pre><pre>Hur kan invandrarministern göra ett sådant\r\nuttalande, som har så stor betydelse för hur\r\nasylsökande behandlas när de kommer till Sverige?</pre><pre>Det är framför allt två saker som jag är bekymrad\r\növer, medan invandrarministern kanske inte är lika\r\nbekymrad. Det gäller först den stora betydelse som\r\njunikravallerna har haft för åtminstone alla andra\r\nländers uppfattning om vad som sker i Rumänien.\r\nDet finns otaliga bevis för hur myndigheterna har\r\nvarit inblandade i den direkta förföljelsen av de\r\nfredliga demonstranterna. Ett antal människor dog\r\noch hundratal arresterades. Demonstranterna blev\r\nattackerade av inte minst gruvarbetare,\r\nförmodligen under Securitatebefäl. Gruvarbetarna\r\nkom till huvudstaden med specialbeställda tåg som\r\nmyndigheterna hade arrangerat. Sedan fick de tack\r\nav presidenten personligen.</pre><pre>Senare har detta följts upp av presidenten genom\r\natt han har återkommit till anklagelser mot de\r\noppositionella studenterna och akademikerna. Jag\r\nträffade i somras några av de studentledare som har\r\nflytt, och de berättade litet mera i detalj hur det\r\nhade gått till. Bl.a. hade militär och polis gått in på\r\nuniversitetsområdet för att leta efter studenter som\r\nhade krupit ner och gömt sig på olika ställen för att\r\nslippa bli misshandlade. Polisen letade med\r\nvärmekamera för att kunna släpa fram folk, slå dem\r\noch sedan arrestera dem.</pre><pre>Detta är inte en regim med ett demokratiskt\r\nsinnelag. Det är uppenbarligen en regim som inte\r\nförmår att skapa en positiv utveckling. Inte minst\r\npekar återanställningen av Securitatemännen på\r\ndetta.</pre><pre>För övrigt kan vi notera att Securitate faktiskt\r\naldrig upplöstes. De flesta av Securitates\r\navdelningar har funnits hela tiden. Det var enbart\r\nnågra enstaka avdelningar som upplöstes, medan\r\nde andra, som bl.a. har hand om övervakning av\r\nmedborgare och övervakning av utländska\r\nambassader, fortfarande finns kvar.</pre><pre>Hur kan Maj-Lis Lööw motivera meningen om att\r\nde övergrepp som tidigare skett inte längre sker --\r\nframför allt med tanke på att\r\nutrikesdepartementet, utrikesministern och inte\r\nminst Jan Romare har uttryckt bekymmer över\r\nutvecklingen i Rumänien vid ESK-konferensen i\r\nKöpenhamn i helt andra ordalag än de som Maj-Lis\r\nLööw har använt i dag?</pre><pre>Anf. 12 Statsrådet MAJ-LIS LÖÖW (s):</pre><pre>Fru talman! Ett av de mest påtagliga övergreppen\r\nfrån regimens sida i Rumänien, som vi ju har sett\r\nkonkreta exempel på, vilka många gånger har\r\nengagerat det svenska folket, har ju varit att man\r\nhar vägrat människor att över huvud taget lämna\r\nlandet. Man har haft ett så slutet system att\r\nmänniskor inte ens har kunnat lämna landet. Detta\r\när faktiskt ett exempel på sådant där nu lättnader\r\nhar kommit. Människor har getts tillfälle att resa\r\növer gränserna; de får pass och utresetillstånd.</pre><pre>Men självfallet kan det också i fortsättningen\r\nförekomma övergrepp, och även enskilda\r\nmyndighetspersoner kan göra sig skyldiga till\r\növergepp. I mitt svar pekade jag dessutom på att\r\ndet mycket allvarligt att myndigheterna inte har\r\nklarat att ge skydd emot övergrepp som skett\r\nmellan olika grupper, t.ex. när etniska\r\nmotsättningar har blossat upp.</pre><pre>Anf. 13 MARIA LEISSNER (fp):</pre><pre>Fru talman! Amnesty International skriver i sin\r\nrapport att man, på samma sätt som\r\ninvandrarministern, är orolig över situationen för\r\nde etniska minoriteterna. Man uttrycker oro inför\r\nde anklagelser som har framkommit om att\r\nmyndighetspersoner är inblandade och ansvariga\r\nför sådana här attacker och att säkerhetsstyrkor\r\nuppenbarligen skulle ha kunnat förhindra\r\nattackerna.</pre><pre>Det allvarliga är medbrottsligheten från\r\nmyndigheternas sida. Det handlar inte om enstaka\r\nisolerade övergrepp från enskilda\r\nmyndighetspersoner, utan det handlar om ett\r\nförtryck av mer systematisk karaktär. Zigenarna\r\nhar bl.a., även enligt Amnestyrapporten, blivit\r\nanklagade på ett sätt som andra grupper inte har\r\nblivit just när det gäller förordning nr 153 som jag\r\ntalade om tidigare. Det är helt klart att zigenarna\r\nhar blivit diskriminerade på grund av sitt ursprung.\r\nDenna diskriminering har skett från\r\nmyndigheternas sida.</pre><pre>Det är sant att det har skett förändringar i\r\nRumänien. Det går numera att lämna landet. Det\r\nförekommer då och då demonstrationer på\r\ngatorna, även om de ibland förbjuds och människor\r\narresteras, misshandlas och dödas. Det är sant att\r\ndet finns dagstidningar, även om censuren\r\nfortfarande fungerar och myndigheterna har\r\nmöjligheter att påverka och strypa tidningar efter\r\nbehag. Detta förhindrar dock inte att övergreppen\r\när utomordentligt allvarliga. Man kan inte säga att\r\ndet har gått fantastiskt framåt sedan Ceausescus\r\ntid. Det är för det första inte sant, och för det andra\r\när det en mycket dålig jämförelsegrund. Om man\r\njämför Rumänien med vilket annat land som helst,\r\nklarar sig Rumänien nog relativt dåligt på den\r\nallmänna skalan över mänskliga rättigheter. Jag är\r\növertygad om att Rumänien även i fortsättningen\r\nkommer att tas upp som ett bekymmersamt fall av\r\nSverige när det gäller våra aktioner i mänskliga-\r\nrättighetskommissionen i FN och i andra fora.</pre><pre>Detta är problematiskt. Invandrarministern talar\r\nmed överslätande formuleringar. När UDs\r\nrepresentanter uttalar sig låter det däremot helt\r\nannorlunda. Jan Romare sade i somras: Jag kan\r\ninte underlåta att framföra vår djupa oro över\r\nutvecklingen i Rumänien -- en utveckling som även\r\nlett till förluster i människoliv samt den bestående\r\natmosfären av misstro och osäkerhet i landet.</pre><pre>Den slutsats man kan dra är naturligtvis att Maj-Lis\r\nLööw behöver litet argument för att kunna fortsätta\r\natt avvisa även de asylsökande som helt uppenbart\r\när i behov av skydd.</pre><pre>Överläggningen var härmed avslutad.</pre><pre></pre><pre>5 § Svar på interpellationerna 1990/91:69 och 82\r\nom en eventuell invandring från Sovjetunionen</pre><pre>Anf. 14 Statsrådet MAJ-LIS LÖÖV (s):</pre><pre>Fru talman! Sten Andersson i Malmö har frågat\r\nmig vilka åtgärder jag är beredd att vidta och vad\r\nsom har gjorts med tanke på, som Sten Andersson\r\nformulerar det, en förväntad massflykt från\r\nSovjetunionen.</pre><pre>Håkan Holmberg har i samma ämne frågat vilka\r\nåtgärder som regeringen avser vidta för att\r\nförebygga och hantera en eventuell massiv\r\nutvandring från Sovjetunionen.</pre><pre>Jag besvarar båda interpellationerna i ett\r\nsammanhang.</pre><pre>Demokratiseringsprocessen i Öst- och\r\nCentraleuropa är glädjande. Den har lett till att allt\r\nfler länder där respekterar rätten att fritt få lämna\r\noch sedan återvända till sitt land.</pre><pre>Den politiska målsättningen är att genomföra\r\ndemokrati, att tillförsäkra mänskliga rättigheter\r\noch att bygga upp en sund och fungerande\r\nekonomi.</pre><pre>Som framhålls i interpellationerna råder en svår\r\nekonomisk situation i bl.a. Sovjetunionen. Det\r\nkommer att ta tid att få till stånd en ekonomisk\r\nutveckling som skapar möjligheter till ett bättre liv\r\nför hela befolkningen. Situationen i landet är\r\nsvårbedömbar.</pre><pre>På samma sätt som skett i flera länder i Öst- och\r\nCentraleuropa liberaliseras i början av nästa år\r\nutresekontrollen i Sovjetunionen. Ny lagstiftning\r\nger medborgarna rätt till ut- och inresa. Detta är en\r\nmänsklig rättighet. Det är däremot inte någon\r\ngiven rättighet att få inresa, bosätta sig och arbeta i\r\nnågot annat land än hemlandet.</pre><pre>I massmedia över hela Europa förekommer\r\nspekulationer om förestående massutvandring från\r\nSovjetunionen. Det är inte uteslutet att åtskilliga\r\nSovjetmedborgare kan vilja söka sin utkomst i\r\nnågot annat land. Men jag vill betona att det rör sig\r\nom spekulationer och att vi inte får förlora\r\nproportionerna. De krafter som verkar\r\nåterhållande på benägenheten att utvandra --\r\nbundenheten till hemlandet genom språk, kultur,\r\nfamiljeband etc. -- är starka.</pre><pre>Det måste också ligga i allas intresse att den\r\narbetskraft som behövs för återuppbyggnaden och\r\nomläggningen av ekonomin i de tidigare centralt\r\nstyrda länderna i öst kan stanna kvar. Därför måste\r\nstörsta vikt läggas vid insatser som kan förebygga\r\nen omfattande utvandring.</pre><pre>Interpellationerna illustrerar vikten av att det\r\ninternationella samfundet gemensamt angriper\r\ngrundorsakerna till varför människor flyr/migrerar\r\nt.ex. genom utvecklingsinsatser i\r\nursprungsländerna. Vår solidaritet med utsatta\r\nmänniskor kräver att flykting- och\r\nmigrationsfrågorna placeras högt på dagordningen\r\ni alla de sammanhang där flykt eller migration blir\r\nen följd av passivitet inför grundorsakerna. Jag vill\r\nhär erinra om den utredning om en sammanhållen\r\nflykting- och immigrationspolitik som\r\nbiståndsministern och jag tillsatt och som har väckt\r\nbåde uppmärksamhet och efterföljd\r\ninternationellt.</pre><pre>Vidare har en särskild arbetsgrupp bildats inom\r\nregeringskansliet med representanter för utrikes-\r\noch arbetsmarknadsdepartementen. Den har till\r\nuppgift att följa och bedöma utvecklingen i öst med\r\navseende på invandring.</pre><pre>Fru talman! Den ekonomiska krisen i\r\nSovjetunionen har fördjupats. Unionens politiska\r\nframtid är osäker. Sovjetunionens utveckling är\r\nnaturligtvis av stor betydelse för omvärlden. I\r\nmånga internationella fora diskuteras vad som kan\r\ngöras. Sverige deltar givetvis i dessa diskussioner.</pre><pre>Samtidigt stärker vi våra bilaterala kontakter med\r\nSovjetunionen och med de baltiska republikerna.\r\nNäringslivet, folkrörelser och universitet har knutit\r\nmängder av kontakter. Regeringen har inlett ett\r\nsamarbete som syftar till ökad kontakt och aktiv\r\nkunskapsöverföring på en lång rad områden. Ett\r\npraktikprogram för ungdomar från de baltiska\r\nrepublikerna har inrättats.</pre><pre>Vi deltar från svensk sida alltså aktivt i det\r\ninternationella samarbetet. Av särskild vikt är här\r\nden ministerkonferens om öst-väst-migration i\r\nEuroparådets regi som, med Österrike som värd,\r\nskall hållas i Wien i början på nästa år. Frågan\r\nuppmärksammas även inom den europeiska\r\nsäkerhetskonferensen (ESK).</pre><pre>Det viktigaste är alltså att arbeta för en ordning\r\nsom gör det möjligt för människorna i de länder vi\r\nhär talar om att kunna stanna kvar. Ändå kommer\r\nmänniskor från Sovjet och från Öst- och\r\nCentraleurpa till väst för att söka arbete. De är\r\nhänvisade till att söka asyl, eftersom det i de flesta\r\nländer i Västeuropa -- liksom hos oss -- saknas\r\nmöjligheter till arbetskraftsinvandring annat än i\r\nmycket begränsad omfattning.</pre><pre>Sverige avser inte att göra avsteg från tillämpning\r\nav gällande utlänningslagstiftning som innebär att\r\narbetstillstånd skall föreligga före inresan för dem\r\nsom vill invandra.</pre><pre>Asyl skall förbehållas den som är flykting enligt\r\nGenève-konventionen eller som i övrigt har starka\r\nskyddsbehov. En prövning av asylbehovet måste\r\nalltid göras individuellt. Mot bakgrund av den\r\npositiva utvecklingen mot demokrati och respekt\r\nför mänskliga rättigheter i Öst- och Centraleuropa\r\noch i Sovjetunionen, bör man kunna anta att endast\r\nfå sökande från dessa länder skulle ha tillräckliga\r\nskäl att få stanna i Sverige. De allra flesta sökande\r\nfrån dessa länder kommer, som jag bedömer det\r\nnu, efter en individuell prövning, att kunna sändas\r\ntillbaka till hemlandet.</pre><pre>Jag vill försäkra Sten Andersson och Håkan\r\nHolmberg att regeringen med stor uppmärksamhet\r\nföljer utvecklingen i Sovjetunionen och i Öst- och\r\nCentraleuropa och att vi har en god beredskap.</pre><pre>Statens invandrarverk har i fredstid huvudansvaret\r\npå den statliga sidan för att flyktingmottagandet\r\nfungerar. Detta gäller även i kris och i krig, även om\r\nman då kan behöva använda helt andra\r\nsamverkansformer än normalt.</pre><pre>Invandrarverket och polisen kan snabbt sätta in\r\nresurser där de bäst behövs för att klara av\r\nutredning och beslut i tillstånds- och asylärenden\r\nliksom för att kunna utvisa dem som får nej.</pre><pre>Det kommunala flyktingmottagandet har lett till att\r\nhuvuddelen av Sveriges kommuner i dag har\r\nerfarenhet av att ta emot flyktingar, ett faktum som\r\nsjälvfallet förstärker vår beredskap.</pre><pre>I den kontinuerliga beredskapsplaneringen ingår\r\nsjälvfallet även förberedelser för att möta en\r\neventuell ökad invandring av det slag som\r\ninterpellanterna tar upp. Allt detta innebär att\r\nSverige har en betydande kapacitet och flexibitet\r\nför att möta förändringar i vår omvärld.</pre><pre>Fru talman! Jag vill avslutningsvis återvända till vad\r\njag började med: De bästa vi, tillsammans med\r\nandra länder, kan göra är att bidra till att påverka\r\ngrundorsakerna och satsa på åtgärder som\r\nmotverkar att människor tvingas lämna sina\r\nhemländer.</pre><pre>Anf. 15 STEN ANDERSSON i Malmö (m):</pre><pre>Fru talman! Jag vill börja med att hålla med\r\nstatsrådet när hon säger att det är bäst för\r\nSovjetunionen att folk stannar kvar där. Att i dag\r\ndränera Sovjetunionen på utbildat folk är det\r\nabsolut sämsta man kan göra. Det är bättre att vi,\r\nefter vår förmåga, försöker se till att människorna\r\ndär stannar kvar. Men i dag råder kaos i\r\nSovjetunionen. Det utgår presidentdekret varje\r\ndag från Gorbatjov. Men enligt uppgifter struntar\r\nfolk helt i det här. Lokala myndigheter och enskilda\r\npersoner agerar helt och hållet på egen hand och\r\nefter vad de själva anser vara bäst.</pre><pre>Låt mig också säga att vi naturligtvis skall ge visum\r\ntill t.ex. sovjetmedborgare så att de kan åka hit och\r\nbesöka Sverige som turister. Det är en princip som\r\nvi måste ha. Den måste vi ha ändå tills det visar sig\r\natt människor missbrukar detta i så måtto att de\r\nsöker visum som turister och sedan kommer hit i\r\nstor omfattning och söker asyl för att få rätt att\r\nstanna i Sverige. Här har även vi både en praktisk\r\noch ekonomisk rätt.</pre><pre>Statsrådet talar om spekulationer i massmedia. Det\r\nsom är rätt i det fallet är att det har stått i\r\nmassmedia och att vi har sett det i massmedia. Men\r\nbakgrunden är uppfattningar från experter, från\r\npolitiker och från forskare som kan det här\r\nområdet. Och de fruktar i dag en massflykt från\r\nSovjetunionen på grund av den situation som råder\r\ndär i dag.</pre><pre>Nu säger statsrådet att människor har en viss\r\nbundenhet till sitt hemland, språket, kulturen och\r\nfamiljebanden. Okej, det kan man i vissa lägen\r\nköpa. Men jag tror att andra fakta i dag väger\r\ntyngre för människorna i Sovjetunionen för att\r\nlämna landet, massarbetslöshet, fattigdom och\r\nt.o.m. svält. Det är i det här fallet starkare skäl för\r\natt fly än det som statsrådet har beskrivit. Jag\r\ntycker också att man får uppfattningen att både\r\nstatsrådet och hennes närmaste medarbetare tar\r\nlitet för lätt på dessa problem.</pre><pre>Häromkvällen kunde vi i TV höra hur statsrådet\r\napropå folkvandringar sade att vi har klarat sådant\r\nförut. Då skulle jag vilja fråga: När gjorde vi det\r\nsenast? En informationssekreterare har i en lokal\r\ntidning i Skåne sagt att man inte ser något i\r\nstatistiken som visar att vi skulle få en ökad\r\ninvandring från Sovjetunionen. Låt mig då, fru\r\ntalman, få tala om att det inte är förrän nästa år som\r\nmänniskor fritt får lämna Sovjetunionen. Därför är\r\ndet inte så konstigt om detta ännu inte har satt\r\nnågra spår i statistiken.</pre><pre>Fru Rogestam som är chef på invandrarverket tror\r\ninte heller på någon massflykt, därför att, som hon\r\nsäger, dessa människor inte har tillräcklig\r\ntransportkapacitet. Men människor som är\r\ndesperata och som lever under svåra umbäranden\r\nkan alltid ta sig fram även om bilen, bussen eller\r\ntåget inte står till förfogande. Jag tror att vi i\r\nSverige i dag resonerar litet grand som att det vi inte\r\nvill skall hända får vi hoppas att det inte händer.\r\nMen om det händer, är beredskapen då verkligen\r\ngod, som statsrådet i dag har sagt?</pre><pre>Vi har under de senaste åren sett hur 25 000--30 000\r\nasylsökande har skapat en formlig panik i Sverige --\r\ntältförläggningar och båtar i hamnar. Det har vi inte\r\nklarat. Statsrådet säger att invandrarverket och\r\npolisen kan sätta in större resurser. Varför gjorde\r\nde inte det under sommaren och hösten 1989, när\r\ndet var kaos runt om i Sverige på alla\r\nflyktingförläggningar. Det fanns inte tillräckligt\r\nmed flyktingförläggningar. Varför satte man inte in\r\ndessa resurser den gången när det verkligen\r\nbehövdes?</pre><pre>Statsrådet säger att Sverige har en betydande\r\nkapacitet och flexibilitet att möta sådana här\r\nförändringar. Det har man i alla fall omsorgsfullt\r\nlyckats dölja tidigare. Jag skall nämna ett exempel.\r\nMånga forskare befarar i dag att många av dem som\r\nvill och kanske kommer att söka sig till Sverige från\r\nSovjetunionen lider av sjukdomar som vi i dag har\r\nsvårt att hantera i Sverige, t.ex. tyfus, gulsot och\r\nkolera. Dessa sjukdomar är vardagsmat i\r\nSovjetunionen i dag. Det förekommer t.o.m.\r\nböldpest. Hur skall vi klara detta? Är det med vår\r\nkapacitet och vår flexibilitet?</pre><pre>Fru talman! Med tanke på vad som har hänt\r\ntidigare när det gäller Sveriges förmåga att hantera\r\nasylmottagningar är det ytterst osäkert. Frågan är\r\nom inte det uttryck som för flera år sedan\r\nlanserades i massmedia av en politiker -- detta hade\r\njag ingen aning om -- återigen kommer att\r\naktualiseras.</pre><pre>Anf. 16 HÅKAN HOLMBERG (fp):</pre><pre>Fru talman! Jag ber att få tacka invandrarministern\r\nför svaret på min interpellation som delvis har\r\nsamma bakgrund som Sten Anderssons i Malmö.\r\nJag kan dock inte säga att jag är särskilt nöjd med\r\nsvaret.</pre><pre>Det är en ganska märklig situation vi har här. I\r\ntisdags uppträdde biståndsminister Lena Hjelm-\r\nWallén i frågedebatten. Då hade min kollega, Ingrid\r\nHasselström Nyvall, ställt en fråga i nära nog\r\nsamma ämne och efterlyst besked om planerade\r\nsvenska nödhjälpsinsatser till Sovjetunionen.\r\nSvaret var att det inte planerades någonting av\r\ndetta slag. Någon timme senare uppträdde\r\nstatsminister Ingvar Carlsson vid ESK-mötet i\r\nParis. Då talade statsministern plötsligt om att det\r\nskulle utgå stöd på något sätt. I dag uppträder Maj-\r\nLis Lööw här och svarar än en gång på en\r\ninterpellation i samma ämne och talar om något\r\nhelt annat än det som jag och Sten Andersson har\r\nfrågat om. Här talar invandrarministern om\r\narbetskraftsinvandring, som om det vi eventuellt\r\nkan stå inför vore den typ av inflyttning av\r\narbetskraft som vi hade till Sverige på 50- och 60-\r\ntalen från länder som Italien, Jugoslavien, m.fl.\r\nSedan hänvisar hon till ''östmiljarden'' och svenska\r\ninsatser för baltiska ungdomar, och allt möjligt.\r\nMen detta har ju ingenting med det här ämnet att\r\ngöra.</pre><pre>Man kan göra många reflexioner med anledning av\r\nden här situationen. Exakt vad som är regeringens\r\nlinje är svårt att avgöra. Jag gissar att det är den\r\nsom Ingvar Carlsson uttryckte. Då inställer sig\r\nfrågan om Lena Hjelm-Wallén inte var betrodd att\r\nframföra den, eller om Ingvar Carlsson vill\r\nmonopolisera svar på viktiga frågor för sig själv,\r\neller vad det kan vara. Hur som helst tycker jag att\r\nmin kollega, Ingrid Hasselström Nyvall, i tisdags\r\nhade rätt att få ett seriöst svar och att\r\nbiståndsministern borde ha väntat med sitt svar tills\r\nIngvar Carlsson hade gett klartecken för ett något\r\nutförligare svar.</pre><pre>Det som invandrarministern säger nu är vid sidan\r\nav ämnet. Det här är ganska bekymmersamt. Precis\r\nsom i den förra debatten ser vi tecken på helt olika\r\nuppfattningar från olika statsråd.</pre><pre>Jag vill kommentera sakläget något. Det handlar\r\nhär inte om utvecklingsproblem i största allmänhet,\r\nsvårigheter vid övergången från planekonomi till\r\nmarknadsekonomi. Det handlar om oerhört stora\r\ninbyggda problem som den sovjetiska ekonomin\r\nhar dragits med i decennier. Situationen i dag är,\r\nsäger en del, trots allt bättre därför att man har haft\r\nstora skördar. Men även detta är helt ointressant.\r\nDet intressanta är att dessa skördar i många fall inte\r\ntas från marken. De ligger och ruttnar, och i den\r\nmån de tas omhand kan de inte transporteras till\r\ndem som behöver mat därför att transportsystemet\r\när utslitet och oerhört föråldrat. Detsamma gäller\r\nlagerkapaciteten. Det finns alltså redan i det\r\nomedelbara perspektivet ett klart hot om\r\nhungersnöd i delar av Sovjetunionen, inte överallt\r\noch inte någon total massvält men i isolerade fickor\r\ni landet som kan vara så stora som städer som\r\nNovgorod och Pskov, som ligger ganska nära vårt\r\nområde. Där finns mycket oroande rapporter om\r\nsituationen.</pre><pre>Jag tror inte heller att vi står inför en omedelbar\r\nmycket stor flyktingvåg, varken inom\r\nSovjetunionen eller från Sovjetunionen och\r\nvästerut. Flyktingarna skulle i så fall troligen\r\nkomma till andra länder än Sverige -- Polen,\r\nTjeckoslovakien osv. Vad vi står inför är ett\r\nväxande tryck gradvis under 90-talet i takt med att\r\nsituationen fortsätter att råda. Det är ingenting som\r\nkan lösas i en handvänding, genom att Gorbatjov\r\nproklamerar det ena eller det andra eller att man\r\nfår litet hjälp västerifrån med att omorganisera\r\nutbildning, rättssystem eller vad det nu kan vara.\r\nDet här är problem som kommer att vara med oss\r\nunder en mycket lång tid.</pre><pre>Sverige ensamt kan inte klara av att ge bistånd till\r\nde människor som kan drabbas av en eventuell\r\nkollaps av det sovjetiska samhällssystemet. Detta\r\när helt uppenbart. Det är orimligt att vårt land eller\r\nnågot land skulle kunna ta emot hela\r\nflyktingbördan, som skulle kunna bli resultatet.\r\nDet behövs internationell arbetsfördelning.</pre><pre>Det jag efterlyste i min interpellation var besked\r\nom det finns en svensk beredskap för att i den\r\nsituation som nu praktiskt taget alla experter på det\r\nhär området har konstaterat finns -- bistå\r\nmänniskor där de befinner sig, och i ett ganska kort\r\nperspektiv. Redan i februari mars kan det behövas\r\npå vissa ställen i Sovjet sådant som mat, medicin,\r\nbarnkläder, baracker för inre flyktingar från\r\nCentralasien och transportkapacitet. Det sista är\r\nett nyckelområde, därför att riskerna annars är\r\nmycket stora att det som skickas till Sovjetunionen\r\nförsvinner på vägen eller fastnar någonstans eller\r\nbeslagstas av maffian.</pre><pre>För att avrunda det hela: Jag tror också att det är\r\nnödvändigt att den svenska flyktingpolitiken\r\nåterställs till den mera generösa som rådde före\r\nLuciadagen 1989, så att vi under 90-talet, om vi får\r\nen mycket olycksbådande situation, åtminstone\r\nkan bereda fristad åt vissa grupper som inte faller\r\ninom de gängse flyktingkriterierna. Det kan vara\r\njudar på flykt undan antisemitiska upplopp. Det\r\nkan vara krigsflyktingar och svårt sjuka. Jag tror att\r\ndet är nödvändigt att se över flyktinglagen och\r\nasyllagen så att vi återställer den möjlighet som vi\r\nhade för att göra det som jag tror varje humanitärt\r\nsinnad människa kommer att tycka att vi skall göra\r\nifall en sådan situation infinner sig.</pre><pre>Anf. 17 GÖSTA LYNGÅ (mp):</pre><pre>Fru talman! Statsrådet Maj-Lis Lööw har i sitt\r\ninterpellationssvar lagt huvudvikten vid att man\r\nmåste satsa på åtgärder som motverkar att\r\nmänniskor tvingas lämna sina hemländer. Jag\r\ninstämmer till 100 %. Jag vill tillägga att den typiske\r\nsovjetmedborgaren helt säkert vill stanna i det land\r\ndär hon eller han har sina rötter, sina vänner, sin\r\nkultur och sitt språk. Det är självfallet endast i\r\nnödfall som de knackar på vår port.</pre><pre>Med tanke på de enorma miljökatastrofer som har\r\ninträffat i Sovjetunionen räcker det dock inte med\r\ndet argumentet. Många människor måste faktiskt\r\nflytta från Sovjet om de alls skall överleva. Vi måste\r\ndefinitivt räkna med en ökad flyktingström.\r\nLiksom interpellanterna vill jag berätta hur det\r\nskall mötas. I Österrike har man redan använt\r\nbeväpnad gränsvakt. I Finland diskuteras detta. Jag\r\nhoppas att Sverige kan visa en planerad\r\nfrikostighet, att regeringen redan nu planerar för\r\nsådant inom ramen för den utredning och den\r\narbetsgrupp som statsrådet Lööw talade om. När\r\nkan riksdagen få information om dessa arbeten?\r\nDen är viktigt att vi får veta om ni i regeringen\r\nverkligen är beredda och på vilket sätt.</pre><pre>Anf. 18 KJELL DAHLSTRÖM (mp):</pre><pre>Fru talman! Liksom Gösta Lyngå vill jag, alldeles\r\noberoende av att vi är partikamrater, se dessa\r\nproblem positivare än tidigare talare gjorde -- jag\r\nsyftar på Sten Andersson i Malmö, statsrådet Maj-\r\nLis Lööw och Håkan Holmberg. Jag tycker att de\r\nrids av en rädsla som härrör sig från den stora oro\r\nsom finns över huvud taget för flyktingar och\r\nfolkvandringar, något som jag tror att vi kommer\r\natt se som ett stabilt inslag i det Europa som nu\r\nväxer fram. Kanske är denna rädsla även kopplad\r\ntill någon gammal historisk rysskräck, vad vet jag.</pre><pre>Sverige har absolut ''ett ryskt underskott''. Det\r\nberor framför allt på den järnridå som har funnits\r\nså länge, 40--50 år. Nu ändras det. Man kan göra\r\njämförelser med andra folkslag där vi har stora\r\ninvandrargrupper i Sverige. Från Polen, som har en\r\nbefolkning på 35 miljoner, hade vi i mitten av 80-\r\ntalet 16 000 invandrare, från Grekland med 10\r\nmiljoner invånare 8 000 invandrare, från Iran med\r\n45 miljoner invånare hade vi 13 000 invandrare i\r\nmitten av 80-talet. Från Finland hade vi som mest\r\nunder den tid då finländare sökte sig hit ungefär\r\n300 000 invandrare med 5 miljoner hemma i\r\nFinland. Hur ser det ut då det gäller Ryssland? Jag\r\ntalar nu om den ryska rådsrepubliken. Den ryska\r\nrådsrepubliken har 130 miljoner invånare. Enligt\r\ntillgängliga uppgifter är det något under 1 000\r\nryssar i Sverige. Jämför dessa siffror, och låt oss\r\nförstå att vi absolut har ett ryskt underskott.</pre><pre>Man skall även se till närheten. Vi hade ett\r\nseminarium här i riksdagen i går med Sällskapet\r\nNäringsliv och politik. Från näringslivet tyckte man\r\natt vi absolut skall satsa på våra närområden. Man\r\ntalade om de baltiska republikerna och Polen. Vi\r\nkan konstatera att avståndet från Stockholm till\r\nLuleå är ungefär detsamma som från Stockholm till\r\nLeningrad. Avståndet Malmö--Luleå är betydligt\r\nstörre än avståndet Malmö--Moskva -- detta för att\r\nförstå den nya europeiska geografin. Vi vet att\r\nLeningrad, som inte ligger längre bort härifrån än\r\nLuleå, har mycket stora problem av alla de sorter.</pre><pre>Får jag göra en ny djupdykning i mina knappa\r\nhistoriska hågkomster, har jag för mig att Ryssland,\r\nRusland, har samma ordstam som Roslagen. Det\r\nvar ruser som grundade de första statsbildningarna\r\npå den ryska sidan i Nygård, Novgorod. Till\r\nUkrainas Kiev huvudstad kom svenskarna,\r\nvarjagerna, eller rusarna, med administration och\r\ngrekerna med kyrka. Vi har alltså klara historiska\r\nband med detta närområde och det ryska folket.</pre><pre>På den språkliga sidan kan vi konstatera att ryskan\r\när ett av de större språken i världen. Egentligen är\r\nryskan geografiskt sett ett närmare språk än\r\nfranskan. Ryska talas av ungefär 260 miljoner\r\nmänniskor, vilket är den totala befolkningen i\r\nSovjet, kan man säga.</pre><pre>Sverige måste se positivt på den förändring som har\r\nskett. Järnridån har försvunnit. Vi behöver hjälpa\r\ntill med utbildning, ge katastrofhjälp och bygga en\r\nkulturell brygga mellan dessa gamla kanske\r\nträtande folk svenskar och ryssar.</pre><pre>Jag menar att vi behöver planera för en ordnad\r\ninvandring av ryssar till Sverige i storleksordningen\r\n10 000 personer. Det kan också vara fråga om flera\r\ntiotusental. Men samtidigt måste man, självfallet,\r\ndiskutera svårigheterna med att ta emot en enorm\r\nmängd människor.</pre><pre>Så en kommentar till statsrådet Lööws svar till\r\ninterpellanterna, för det tycker jag är viktigt.\r\nSovjetunionen är inte ett land utan en union med 15\r\nrepubliker och en mängd delområden inom Ryska\r\nrådsrepubliken. Vi skall alltså inte tala om\r\nSovjetunionen längre som ett land.</pre><pre>Östkännaren Stefan Hedlund har både på\r\nseminariet i går här i riksdagen och i många TV-\r\ndiskussioner sagt att vi måste förbereda oss på\r\nnödhjälp, långsiktig hjälp och bilaterala åtgärder\r\nsom en mycket billig försäkring för en utveckling\r\nmed överraskande otrevliga händelser.</pre><pre>Jag har samma uppfattning som Gösta Lyngå,\r\nnämligen att vi behöver planera för en frikostighet\r\nhär. Kanske måste vi alltså planera för en ordnad\r\ninvandring avseende arbete, studier och\r\nkulturutbyte. Det kan, som sagt, vara fråga om en\r\ninvandring i storleksordningen flera tiotusental\r\nryssar.</pre><pre></pre><pre>Anf. 19 Statsrådet MAJ-LIS LÖÖW (s):</pre><pre>Fru talman! Det här är en utomordentligt\r\nintressant debatt. Jag tycker att det är bra att vi har\r\nden här debatten, eftersom denna fråga har varit så\r\nuppmärksammad. Men debatten är också bra så till\r\nvida att den visar hur sammansatt den här frågan är.</pre><pre>Först och främst har jag noterat att den förste\r\ntalaren i debatten tyckte att invandrarministern\r\ninte var tillräckligt uppjagad och att den siste\r\ntalaren tyckte att invandrarministern och andra var\r\nalldeles för uppjagade inför det som nu diskuteras.\r\nDet är alltså en slutsats som man kan dra.</pre><pre>Sedan anser jag att debatten har visat att vi\r\ndiskuterar flera olika saker som vi sedan så att säga\r\nblandar i en stor skål. Därefter rör vi om, och då\r\nblir det som det blir.</pre><pre>Men för det första diskuterar vi följande, och detta\r\nhar vi faktiskt diskuterat ganska länge och också\r\nskapat en viss beredskap för: Det skulle alltså i\r\nSovjetunionen i den process som nu pågår kunna\r\nuppstå allvarliga hinder och motsättningar t.ex.\r\nsom kunde leda till en militär intervention i de\r\nbaltiska staterna. Sedan gäller det då vad detta\r\nskulle kunna leda till i form av flyktingar i ordets\r\nrätta bemärkelse.</pre><pre>För det andra målas en annan sak upp som\r\nnågonting tänkbart, nämligen massarbetslöshet och\r\nsvält. Då får man fundera över insatser i det\r\nsammanhanget.</pre><pre>För det tredje diskuteras frågan om vilka\r\nkonsekvenserna kommer att bli när det gäller det\r\nfaktum att det nu blir lättare att få pass och att\r\nkunna lämna Sovjetunionen. Det är självfallet, som\r\nnågon här också underströk, någonting som vi här\r\nliksom i andra länder skall välkomna, eftersom det\r\nges möjlighet till utbyte över gränserna. Det kan\r\ngälla turister, släkt och vänner, kulturellt utbyte\r\nosv.</pre><pre>Till detta kommer, som Gösta Lyngå sade, s.k.\r\nmiljöflyktingar. De ekologiska förutsättningarna\r\noch framför allt miljöskälen skulle tvinga\r\nmänniskor att flytta.</pre><pre>Från dessa utgångspunkter måste vi kanske ändå\r\nvara klara över att en mängd olika scenarion är\r\ntänkbara. Därför kan jag inte säga att Sverige har\r\nen enda bestämd plan här för vad som skall inträffa.\r\nI fråga om de spekulationer som har förekommit\r\ndiskuterar man allting -- alltifrån 4 miljoner till 50\r\nmiljoner människor. Det finns faktiskt en viss\r\nskillnad när det gäller hanteringen av sådana\r\nsiffror. Dessutom vet vi väldigt litet om huruvida de\r\nhär människorna söker sig till Sverige eller till något\r\nannat land, alltså om hur fördelningen blir över\r\nEuropa och resten av världen.</pre><pre>Uppriktigt sagt förstår jag inte vad Håkan\r\nHolmberg menar när han säger att jag inte har\r\nsvarat på hans fråga. Han har ju frågat vilka\r\nåtgärder vi skulle vidta för att tillsammans med\r\nandra länder hantera en eventuell massutvandring\r\nfrån Sovjetunionen. Men om det var något som jag\r\nströk under i mitt interpellationssvar var det ju just\r\nvikten av att vi, inte minst tillsammans med övriga\r\neuropeiska länder, diskuterar den här saken. Det\r\ngäller tänkbara åtgärder och ett gemensamt\r\nförhållningssätt med tanke på de olika typer av\r\nmigration eller flyktingströmmar som skulle kunna\r\nuppstå. Det betyder att vi också måste följa\r\nutvecklingen i Sovjetunionen utomordentligt noga\r\noch att vi måste vidta erforderliga åtgärder.</pre><pre>Vidare har jag mycket svårt att förstå att det i\r\ngrunden skulle finnas något motsägelsefullt i\r\nbiståndsministerns och statsministerns uttalanden.\r\nSjälvfallet kommer Sverige, i händelse av en\r\nsvältkatastrof i Sovjetunionen eller någon\r\nannanstans här på jorden, nu -- liksom tidigare varit\r\nfallet -- att delta i arbetet med de internationella\r\ninsatser som vi får förutsätta kommer att göras i\r\nsyfte att ge humanitär hjälp.</pre><pre>Biståndsministern sade här i tisdags: ''I många\r\ninternationella fora studeras nu situationen, och\r\növerväganden pågår om vad som bör göras. Sverige\r\ndeltar aktivt i detta arbete.'' Det är alltså ett direkt\r\ncitat av vad biståndsministern sade i sitt svar här i\r\ntisdags. Jag finner inte någon motsättning i detta\r\neller i något annat som har sagts.</pre><pre>Fru talman! Man får ju inte svära här i talarstolen.\r\nMen jag måste säga att ingen kan mäta sig med Sten\r\nAndersson i Malmö när det gäller att måla fan på\r\nväggen. Det är verkligen ett helt ''batteri'' av elände\r\nsom han här tar upp. Men jag tycker, och jag har\r\nnär det gäller det samordningsansvar som man haft\r\nfösökt att få proportioner på debatten. Självfallet\r\nskall vi ha en beredskap. Det finns många exempel\r\npå att invandrarverket och\r\narbetsmarknadsdepartementet har tagit initiativ till\r\natt flera olika departement och flera olika\r\nmyndigheter samverkar. Rollfördelningen skall\r\nvara klar inför olika scenarion. Det får inte råda\r\nnågon tvekan här, för ''likaväl som vi följer\r\nutvecklingen inne i Sovjetunionen mycket noga\r\ndiskuterar vi också vilka olika åtgärder som skall\r\nvidtas i olika tänkbara situationer.</pre><pre>Anf. 20 STEN ANDERSSON i Malmö (m):</pre><pre>Fru talman! Jag vet inte hur jag skall tacka för\r\nstatsrådets noteringar beträffande min verbala\r\nförmåga. Jag har i varje fall noterat vad statsrådet\r\nsade.</pre><pre>Man skall inte raljera i en sådan här debatt --\r\ndebatten är alldeles för allvarlig för att man skulle\r\ngöra det. Men Kjell Dahlström hade konstiga\r\nberäkningar. Han talade om ett underskott av\r\nflyktingar från Sovjet. Mot den bakgrunden undrar\r\njag: Vad händer den dag det blir kris i Kina?</pre><pre>Fru statsrådet! Jag har inte haft ambitionen att jaga\r\nupp statsrådet. Däremot hade jag ambitionen att få\r\nklara besked. Men sådana har definitivt lyst med sin\r\nfrånvaro här i dag.</pre><pre>Sedan refererar jag till ett uttalande i TV för 14\r\ndagar sedan. Statsrådet sade, att apropå frågan om\r\nhuruvida vi klarar en större folkvandring till\r\nSverige: Det har vi klarat förut. Blygsam som jag är\r\nfrågar jag då: När? Det skulle vara intressant att få\r\nen precisering i det avseendet.</pre><pre>Jag undrar också hur det är med den\r\nstatistikläsande informationssekreteraren, som inte\r\nhar noterat att Sovjet inte släpper lös sina\r\nmedborgare förrän nästa år. Att vi hittills inte har\r\nupplevt någon flyktingström från Sovjet av större\r\nmått begriper väl t.o.m. ett förskolebarn.</pre><pre>Statsrådet säger att polis- och invandrarverk kan\r\nhantera detta. De har diskuterat frågan seriöst,\r\nsäger man. Då måste min fråga bli: Varför har man\r\ninte satt in de resurserna tidigare?</pre><pre>Vi hade kaos hösten 1989 och vi hade kaos på\r\nsommaren 1989. Man räddade i och för sig tillvaron\r\nför en del hotellägare som under snöiga vintrar\r\nkunde inkvartera flyktingar i stället. Tältläger fick\r\nbyggas och båtar fick chartras och läggas i våra\r\nhamnar runt om i hela landet för att lösa problemet.</pre><pre>Skulle ytterligare flyktingar komma vore det\r\nintressant att få reda på vad statsrådet menar med\r\nkapacitet och flexibilitet. Om det som ingen hoppas\r\nskall hända ändå kommer att inträffa, att vi får en\r\nstrid ström av flyktingar från Sovjet under en kort\r\ntid, tror jag att vi kommer att få höra, som jag sade\r\ni mitt första inlägg: Detta hade vi ingen aning om.\r\nVi kunde inte i vår vildaste fantasi tro att det skulle\r\nkomma så många. Tyvärr har vi inte resurser att\r\nklara detta.</pre><pre>Anf. 21 HÅKAN HOLMBERG (fp):</pre><pre>Fru talman! Även jag reagerar mot vissa tonlägen\r\noch även formuleringar i Sten Anderssons i Malmö\r\ninlägg, inte minst det senaste resonemanget om\r\nunderskott och hänvisningar till Kina och Indien.\r\nDen sortens resonemang hör inte hemma i någon\r\ntyp av debatt om flyktingproblem. Diskuterar man\r\nasylfrågor skall man diskutera i termer som\r\nasylrätt, mänskliga rättigheter, elementära, klara\r\noch grundläggande principer.</pre><pre>Det som har motiverat min fråga är något helt\r\nannat. Det är den kollaps för den sovjetiska\r\nekonomin som är alldeles uppenbart förestående,\r\nifall den inte redan har inträffat. Under hela året\r\nhar den ena rapporten efter den andra kommit, som\r\nhar kunnat kontrolleras och verifieras på plats av\r\nforskare och experter och som har talat om\r\nsammanbrott i livsmedelsförsörjningen,\r\nransonering, att transportapparaten bryter\r\nsamman, smörbrist i Riga, m.m. i samma stil. Det\r\när helt uppenbart att denna situation inte kan fortgå\r\nutan att det får väldigt påtagliga konsekvenser för\r\nenskilda människor, var de än bor i Sovjetunionen.\r\nDet här är heller inte något som går att trolla bort\r\neller lösa på kort sikt med de svenska\r\nbiståndsinsatser för Östeuropa, Baltikum och\r\nSovjet som vi är överens om och som i och för sig är\r\nalldeles utomordentliga. Detta är ett problem som\r\nramlar över oss helt oavsett hur vi hanterar de\r\nlångsiktiga utvecklingsproblemen i öst. Det är de\r\nfrågorna som jag i dag och min partikamrat Ingrid\r\nHasselström Nyvall i tisdags ville få svar på. Vad\r\navser man att göra, vilken form av beredskap har\r\nman för att klara den akuta situation som kan\r\nuppstå, och som på ett eller annat sätt kan komma\r\natt spilla över även på oss?</pre><pre>Helt uppenbart finns det inget svar på den frågan.\r\nHade det funnits ett svar hade vi inte fått den här\r\nunderliga situationen. Lena Hjelm-Wallén sade i\r\ntisdags i kammaren, vilket var kärnan i hennes\r\ninlägg: Vi planerar ingenting särskilt.\r\nStatsministern sade en timme senare i Paris: Jo då,\r\nvi planerar någonting. Invandrarministern väljer nu\r\natt tala om något annat. Det är uppenbart att det\r\ninte finns någon planering. Den skulle kunna\r\nfinnas. Den skulle gå att ta fram. Jag nämnde i mitt\r\ninlägg tidigare ett antal punkter som skulle kunna\r\ningå. Maj-Lis Lööw har hittills inte nämnt någon.\r\nHon är välkommen att ansluta sig till de punkter\r\nsom jag nämnde, som en början till en riktlinje för\r\nvad svensk katastrofhjälp skulle kunna bidra med.\r\nVälkommen Maj-Lis Lööw!</pre><pre>Det finns ingen anledning att fortsätta en debatt där\r\nvi bara står och kritiserar varandra. Detta är\r\nmycket allvarligare än så. Jag hoppas att regeringen\r\näntligen tar sig samman. Det vi har sett den här\r\nveckan är inte uppbyggligt.</pre><pre>Anf. 22 GÖSTA LYNGÅ (mp):</pre><pre>Fru talman! Statsrådet Lööw har dragit den helt\r\nriktiga slutsatsen att frågan är komplicerad, den är\r\nmycket komplicerad. Kan vi få reda på om\r\narbetsgruppen för Östeuropas utveckling också\r\ndelar den uppfattningen?</pre><pre>Jag skulle kunna öka på komplikationen något\r\ngenom att påpeka att andra ekologiska katastrofer\r\ninträffar och kommer att inträffa på olika platser i\r\nvärlden på grund av hänsynslöshet mot och\r\nokunnighet om naturens villkor. Det är vad som har\r\nskett i Sovjetunionen och det kommer att ske på\r\nandra håll.</pre><pre>Vi får nya flyktingströmmar. De är inte små. Vi\r\nbehöver inte diskutera 50 miljoner, men en enda\r\nynka halv miljon, kan vi plötsligt ta emot det? Det\r\när den storleksordningen som vi måste diskutera.\r\nDet är svårt nog.</pre><pre>Vi måste ta problemet på stort allvar och diskutera\r\ndet på ett medmänskligt sätt. Det vore lämpligt att\r\nstatsrådet Lööw initierade och ledde diskussionen\r\nom nya lösningar på ett nytt och jättestort problem.</pre><pre>Anf. 23 Statsrådet MAJ-LIS LÖÖW (s):</pre><pre>Fru talman! Får jag först säga till Gösta Lyngå att\r\ndet i och för sig är intressant att diskutera, även om\r\ndet inte ligger på mitt bord, vilka insatser vi skall\r\ngöra i Sovjetunionen för att hjälpa till med\r\nmiljöproblemen. Jag kan bara säga att jag inte\r\ntänker angripa de problemen genom en förändrad\r\ninvandringspolitik.</pre><pre>Jag håller med Håkan Holmberg om att det inte\r\nfinns någon anledning att träta om detta. Men\r\nHåkan Holmbergs fråga var formulerad på sådant\r\nsätt att den gällde vad vi gör för att tillsammans med\r\nandra länder hantera en eventuell massutvandring.\r\nNu vill han i stället ha besked om, exakt i kronor\r\noch ören, efter vad jag förstår, vad en svensk insats\r\nvid en svältkatastrof i Sovjet skall bestå av.</pre><pre>Låt mig ta fasta på ''tillsammans med andra\r\nländer'', som Håkan Holmberg formulerade det i\r\nsin interpellation. Det är precis det jag har försökt\r\npeka på, som biståndsministern har försökt att peka\r\npå och som jag är alldeles övertygad om att\r\nstatsministern också hade som utgångspunkt. Blir\r\ndet en svältkatastrof i Sovjetunionen, skall vi vara\r\nmed och hjälpa till med en samlad internationell\r\nhumanitär insats. Det har vi, såvitt jag kan minnas,\r\nvarit i varenda liknande situation runt om i världen\r\ntidigare.</pre><pre>Sten Andersson i Malmö pratar om det andra\r\nscenariot som utmålas, nämligen vad som skall\r\nhända då människor kan få pass och få lämna\r\nSovjetunionen med anledning av att man\r\nliberaliserar sina passlagar efter nyåret. Jag hoppas\r\natt vi är överens om att det är bra. Det är bra att\r\nmänniskor kan få resa över gränserna. Vi har ställt\r\nde kraven i många årtionden på Sovjetunionen och\r\nandra länder, att de skall ge sina medborgare\r\nmöjlighet att röra sig över gränserna. Det är en\r\nviktig del av de mänskliga rättigheterna.</pre><pre>Självklart kan detta också komma att leda till att en\r\noch annan, kanske t.o.m. många, vill utnyttja den\r\nmöjligheten inte bara till att resa ut på turistbesök,\r\nutan väljer att försöka utvandra från\r\nSovjetunionen. Det är precis samma situation som\r\nvi har haft i de andra öststaterna tidigare. När\r\nmöjligheten att resa ut öppnades var det många\r\nsom, med anledning av den ekonomiska situation\r\nsom rådde där, valde ren immigration. Det var bl.a.\r\ndet jag hänvisade till i den TV-intervju som Sten\r\nAndersson refererar till.</pre><pre>Vi har faktiskt haft situationen -- om än möjligtvis i\r\nmindre skala, men det vet vi ingeting om -- att\r\nmänniskor från flera av de forna östländerna\r\nkommit hit och ansökt om att få stanna på grund av\r\nren invandring och inte med asylskäl. Det har\r\nvisserligen inneburit stora påfrestningar på det\r\nsvenska flyktingmottagandet, men det kaos som\r\nSten Andersson med sitt färgstarka språk påstod\r\nhade uppstått har, menar jag, inte uppstått. Det har\r\ninneburit stora påfrestningar för oss, men vi har\r\nockså klarat oss igenom dem utan något kaos.</pre><pre></pre><pre>Anf. 24 KJELL DAHLSTRÖM (mp):</pre><pre>Herr talman! När jag lyssnar på statsrådets Lööws\r\nförklaringar reagerar jag mot att hon återigen säger\r\natt det som har hänt i Östeuropa inte givit\r\nregeringen någon som helst anledning att förändra\r\ninvandrarpolitiken. Jag tycker att det är mycket\r\nmärkligt, för att uttrycka det försiktigt.</pre><pre>Här har vi haft en järnridå alldeles inpå oss, som\r\nnu helt plötsligt har försvunnit. Bakom denna har\r\nungefär 300 miljoner människor -- det är ungefär\r\n5 % av jordens befolkning -- nu fått och kommer att\r\nfå sin rörelsefrihet, och de finns alldeles inpå detta\r\nlilla land Sverige. Jag ville med de geografiska och\r\nkulturhistoriska utvikningarna i mitt anförande\r\npeka på behovet av att ta tag i situationen och inte\r\nbara litet handfallet invänta katastrofala\r\nutvecklingar. Jag delar där Håkan Holmbergs\r\nuppfattning. Det är mycket illavarslande för\r\nSverige att regeringen inte anser sig föranlåten att\r\nförändra invandrarpolitiken efter vad som har hänt\r\noch efter vad vi kan befara kommer att hända.</pre><pre>Anf. 25 HÅKAN HOLMBERG (fp):</pre><pre>Fru talman! Naturligtvis efterlyser varken jag eller\r\nnågon annan i den här debatten besked i kronor och\r\nören om vad som skall göras den ena eller andra\r\nmånaden eller året för att bidra till att något mildra\r\nföljderna av den sovjetiska ekonomins kollaps. Min\r\nfråga handlade om hur vi skall hantera och\r\nförebygga de följder som denna kollaps kan få och\r\nsom kan komma att få konsekvenser i form av att\r\ndesperata människor söker sig vart som helst\r\nvästerut, både till Sverige och till andra länder.</pre><pre>En av mina punkter var också att det är nödvändigt\r\natt återställa den generösa flyktingpolitik som\r\nregeringen med stöd av några andra partier -- bl.a.\r\ndet parti som Sten Andersson i Malmö tillhör -- vid\r\nLuciatid förra året upphävde. Jag tycker att det är\r\nrimligt att begära besked från invandrarministern --\r\ndet var därför jag ställde frågan. Jag gjorde det\r\näven därför att hon här själv påpekade att det finns\r\nett samband mellan vårt stöd till katastrofoffer osv.\r\noch vår invandrings- och flyktingpolitik. Det sägs\r\nockså av andra personer. Här behövs en\r\nsamordning.</pre><pre>Invandrarministern hänvisade själv i sitt svar till\r\nden arbetsgrupp inom regeringskansliet som skall\r\nta ett mer samlat grepp på den här typen av frågor.\r\nJag hade hoppats att det skulle finnas ett sådant\r\nsamlat grepp att redovisa. Det hade väl också\r\nIngrid Hasselström Nyvall i tisdags. Som jag här har\r\nkonstaterat fick hon ett svar. Sedan gav Ingvar\r\nCarlsson ett besked med ett annat innehåll, och nu\r\nkommer Maj-Lis Lööw och svarar på ett tredje sätt,\r\ndvs. väljer att -- intill sista inlägget, som gladde\r\nmig -- tala om någonting annat.</pre><pre>Jag hoppas att Maj-Lis Lööw nu sist talade å hela\r\nregeringens vägnar; en beredskapsplanering eller\r\nvad man vill kalla det förefaller vara nödvändig,\r\ninte bara för den nu kommande vintern utan för\r\nmycket lång tid framöver -- det kommer att ställas\r\nstora krav; många, inte minst det internationella\r\nsamfundet, kommer att begära att Sverige gör sin\r\ndel -- låt vara att den är begränsad -- av de insatser\r\nsom kan behövas för att förhindra massvält, svåra\r\nmiljökatastrofer, medicinska katastrofer,\r\nsjukdomar, osv., till följd av det som nu håller på\r\natt hända. Jag hoppas som sagt att Maj-Lis Lööw\r\ntalar å hela regeringens vägnar -- då behöver vi inte\r\nha någon mer debatt av den här typen: Då väntar vi\r\nbara på en redovisning i vanlig ordning från\r\nregeringen vid ett senare tillfälle.</pre><pre>Anf. 26 STEN ANDERSSON i Malmö (m):</pre><pre>Fru talman! Håkan Holmberg brukar vara alert i\r\nriksdagen, men även solen har sina fläckar: Det var\r\ninte jag som började anföra jämförelsetal på\r\nflyktingunderskott. Jag håller med Håkan\r\nHolmberg om att det är den enskilda individens\r\nskäl som skall prövas. Varifrån vederbörande sedan\r\nkommer är ointressant. Men det var som sagt inte\r\njag som startade den debatten -- det borde herr\r\nHolmberg veta.</pre><pre>Jag håller med dem som säger att vi i den här frågan\r\nhar fått olika besked från olika statsråd -- från fru\r\nHjelm-Wallén, statsminister Carlsson och statsrådet\r\nLööw. Men det är bra om man nu har tagit det här\r\npå allvar och insett att det kanske uppstår en\r\nsituation som vi aldrig tidigare har sett maken till.</pre><pre>Det var jag som nämnde turistvisa i mitt inlägg --\r\ndet står faktiskt ingenting om det i statsrådets svar.\r\nJag sade att vi så länge vi kan skall värna rätten för\r\nSovjetmedborgare -- och alla andra, för den delen --\r\natt besöka Sverige som turister. Men statsrådet\r\nsade att vi har klarat folkvandringar tidigare, och\r\nsom svar på min fråga vilka folkvandringar det var\r\nrefererade statsrådet till att någon eller några av\r\ndem som fått turistvisum till Sverige hoppat av och\r\nsökt asyl här. Är det det som statsrådet kallar för\r\nfolkvandring har vi vitt skilda uppfattningar om hur\r\ndet begreppet skall tolkas.</pre><pre>Överläggningen var härmed avslutad.</pre><pre>6 § Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1990/91:Sf1--Sf8 till socialförsäkringsutskottet</pre><pre>1990/91:K15 till konstitutionsutskottet</pre><pre>1990/91:Fi14--Fi31 till finansutskottet</pre><pre>1990/91:K16 och K17 till konstitutionsutskottet</pre><pre>7 § Bordläggning</pre><pre>Anmäldes och bordlades</pre><pre>Motionerna</pre><pre>med anledning av prop. 1990/91:25 Förslag till\r\ntilläggsbudget I till statsbudgeten för budgetåret\r\n1990/91</pre><pre>1990/91:Sf9 av Ann-Cathrine Haglund m.fl. (m)</pre><pre>1990/91:Sf10 av Sten Svensson m.fl. (m)</pre><pre>1990/91:Sf11 av Ulla Orring och Britta Bjelle (fp)</pre><pre>1990/91:Kr1 av Ingrid Sundberg m.fl. (m, fp, c)</pre><pre>1990/91:Kr2 av Jan Hyttring och Stina Gustavsson\r\n(c)</pre><pre>1990/91:Kr3 av Inger Schörling m.fl. (mp)</pre><pre>1990/91:Kr4 av Kaj Nilsson m.fl. (mp)</pre><pre>1990/91:Kr5 av Berndt Ekholm m.fl. (s)</pre><pre>1990/91:T6 av Viola Claesson (v)</pre><pre>1990/91:T7 av Roy Ottosson m.fl. (mp)</pre><pre>1990/91:Jo32 av Sven Eric Lorentzon m.fl. (m)</pre><pre>1990/91:Jo33 av Karl Erik Olsson m.fl. (c)</pre><pre>1990/91:N13 av Per-Ola Eriksson m.fl. (c)</pre><pre>1990/91:N14 av Inger Schörling m.fl. (mp)</pre><pre>1990/91:A6 av Sonja Rembo m.fl. (m)</pre><pre>1990/91:A7 av Margareta Gard (m)</pre><pre>1990/91:Bo15 av Knut Billing m.fl. (m)</pre><pre>med anledning av prop. 1990/91:53 Lag om\r\nfolkbokföringsregister, m.m.</pre><pre>1990/91:Sk22 av Inger Hestvik och Inga-Britt\r\nJohansson (s)</pre><pre>1990/91:Sk23 av Bo Lundgren m.fl. (m)</pre><pre>1990/91:Sk24 av Rune Rydén (m)</pre><pre>1990/91:Sk25 av Kjell Johansson m.fl. (fp)</pre><pre>1990/91:Sk26 av Margitta Edgren (fp)</pre><pre>1990/91:Sk27 av Kjell Dahlström m.fl. (mp)</pre><pre>1990/91:Sk28 av Görel Thurdin m.fl. (c)</pre><pre>1990/91:Sk29 av Marianne Stålberg (s)</pre><pre>8 § Anmälan om interpellation</pre><pre>Anmäldes att följande interpellation framställts</pre><pre>den 21 november</pre><pre>1990/91:103 av Gunnar Hökmark (m) till\r\nmiljöministern om koldioxidutsläppen i Sveriges\r\ninternationella miljövårdssamarbete:</pre><pre>Det förekommer olika uppgifter om Sveriges\r\nagerande vid FNs klimatkonferens i Genève. Med\r\ntanke på att vi i Sverige har ett riksdagsuttalande\r\nom att frysa koldioxidutsläppen vore det i\r\nkonsekvens med detta rimligt att Sverige verkade\r\npådrivande för att få andra länder att göra\r\nmotsvarande förpliktigande åtaganden.</pre><pre>Med tanke på att miljöministern över huvud taget\r\ninte nämnde det av riksdagen uttalade\r\nkoldioxidtaket med ett enda ord i sitt officiella\r\nanförande är det angeläget med en redovisning av\r\nSveriges strategi i det internationella\r\nmiljövårdsarbetet inom detta område.</pre><pre>Mot denna bakgrund vill jag fråga miljöministern\r\nom hon är beredd att inför riksdagen redogöra för\r\nSveriges strategi i arbetet med\r\nvärldsklimatkonferensens ministerdeklaration och\r\növerenskommelsen mellan EFTA och EG-\r\nländerna.</pre><pre>9 § Anmälan om frågor</pre><pre>Anmäldes att följande frågor framställts</pre><pre>den 22 november</pre><pre>1990/91:226 av Jan-Erik Wikström (fp) till\r\nstatsrådet Lena Hjelm-Wallén om biståndet:</pre><pre>I regeringens skrivelse om det s.k. krispaketet\r\nframförs en rad tankar, i flera fall ganska lösligt och\r\notydligt beskrivna, om utgiftsnedskärningar och\r\nandra förändringar i stort och smått. De enda av\r\ndess som hittills förelagts riksdagen för beslut -- i\r\nform av proposition -- är en skattehöjning och en\r\nförändring av sjukpenningförsäkringen. En av de\r\ntankar som förs fram i skrivelsen är att en del av\r\nkostnaderna för asylberättigade flyktingar från u-\r\nländer skall betalas med biståndspengar. Denna\r\nkostnad uppges vara 700 milj.kr. per år. Det skulle\r\ni så fall vara det femte -- och mest drastiska --\r\nförslaget från den socialdemokratiska regeringen\r\nom nedskärningar av biståndet sedan 1982. Redan\r\ni våras övergavs i praktiken 1 %-löftet genom att\r\nöstbistånd finansieras från anslaget för u-\r\nlandsbistånd. Nu tänker regeringe tydligen gå ett\r\nsteg längre. Det vore utomordentligt allvarligt,\r\nvilket framgår bl.a. av en skrivelse från SIDA till\r\nregeringen. Under kyrkornas u-vecka som nu pågår\r\nhar välgrundade protester framförts mot\r\nregeringens planer. Mot den bakgrunden vill jag\r\nfråga biståndsministern:</pre><pre>Avser regeringen verkligen att i budgeten lägga\r\nfram ett förslag om att skära ned biståndet på det\r\nsätt som tidigare aviserats?</pre><pre>1990/91:227 av Lennart Eliasson (fp) till\r\nförsvarsministern om försvarsmaterielindustrin:</pre><pre>Sysselsättningssituationen i de södra delarna av\r\nBergslagen är bekymmersam, inte minst inom stål-\r\noch försvarsmaterielindustrin. Betydande\r\nuppsägningar har skett de senaste åren inom dessa\r\nbranscher och nu varslas om ytterligare\r\nuppsägningar på flera håll, bl.a. i Karlskoga och\r\nHällefors. Diskussioner pågår nu mellan AB\r\nBofors och FFV om sammanslagning.</pre><pre>Jag vill därför fråga försvarsministern:</pre><pre>Kommer regeringen att ha några önskemål om\r\nbevarande av utvecklingskompetens och\r\nproduktionskapacitet inom\r\nförsvarsmaterielindustrin i de nu pågående\r\ndiskussionerna mellan AB Bofors och FFV?</pre><pre>1990/91:228 av Lennart Eliasson (fp) till\r\nförsvarsministern om\r\nförsvarsmaterielbeställningar:</pre><pre>Regeringens meddelande om besparingar inom\r\noffentliga sektorn innehåller bl.a. förslag om\r\nnedskärningar inom försvarsdepartementets\r\nområde.</pre><pre>Detta bl.a. har ytterligare ökat oron hos anställda\r\ninom den redan hårt drabbade\r\nförsvarsmaterielindustrin i Karlskoga.</pre><pre>Jag vill därför ställa följande fråga:</pre><pre>Kommer regeringen under våren 1991 att avsätta\r\npengar för försvarsmaterielbeställningar, t.ex.\r\nartilleriammunition, i väntan på att ett nytt\r\nförsvarsbeslut ger ett mer långsiktigt besked inför\r\nframtiden till våra försvarsmaterielindustrier?</pre><pre>10 § Kammaren åtskildes kl. 13.48.</pre><pre>Förhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}