{"dokumentstatus":{"dokument":{"hangar_id":"2348900","dok_id":"GL09112","rm":"1997/98","beteckning":"112","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"112","slutnummer":"0","datum":"1998-05-26 00:00:00","systemdatum":"2005-10-27 13:15:19","publicerad":"1998-05-26 00:00:00","titel":"Riksdagens snabbprotokoll 1997/98:112 Tisdagen den 26 maj","subtitel":null,"status":null,"htmlformat":null,"relaterat_id":null,"source":"webbnav","sourceid":"{DEDFCCA2-6B45-4364-AF91-ED1873B8C459}","dokument_url_text":"http://data.riksdagen.se/dokument/GL09112/text","dokument_url_html":"http://data.riksdagen.se/dokument/GL09112","dokumentstatus_url_xml":"http://data.riksdagen.se/dokumentstatus/GL09112","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1997/98:112</div>\r\n<div class=\"sidhuvud_datum\">Tisdagen den 26 maj</div>\r\n<div class=\"sidhuvud_klockslag\">Kl. 11.00 - 16.31</div>\r\n<hr class=\"sidhuvud_linje\">\r\n<pre>18.00 - 19.21</pre><pre>Det justerade protokollet beräknas utkomma om 3 veckor</pre><pre>\r\n------------------------------------------------------------------</pre><pre>1 §  Särskilt anordnad debatt om kärnkraften</pre><pre>Anf.  1  MIKAEL ODENBERG (m):\r\nFru talman! Moderata samlingspartiet begärde da-\r\ngens debatt när regeringens energipolitik havererade\r\noch regeringsrätten för knappt två veckor sedan beslöt\r\natt förbjuda regeringen att verkställa en avstängning\r\nav Barsebäck den 1 juli i år. I Dagens Nyheter kom-\r\nmenterade statsministern domstolsutslaget och sade:\r\n\"Det här är den första lagen av detta slag i hela väst-\r\nvärlden och det vore rätt konstigt om den gled rakt\r\nigenom domstolar och rättsinstanser, utan att man\r\nville ha lite tid att fundera.\"\r\nOch så är det! I västvärlden är det inte brukligt att\r\nstifta lagar som gör det möjligt för en regering att\r\ngodtyckligt konfiskera privat egendom värd mångmil-\r\njardbelopp. Men i Sverige skall sådana beslut kunna\r\nfattas av regeringen från den ena dagen till den andra,\r\nutan någon som helst motivering, utan hänsyn till\r\nkostnader och andra konsekvenser och utan minsta\r\nförvarning till ägarna.\r\nDet är, fru talman, naturligtvis inte händelse att en\r\nsådan lagstiftning är unik, inte existerar någon annan-\r\nstans i västvärlden i länder som vi normalt rubricerar\r\nsom demokratiska rättsstater. Och visst vore det\r\nkonstigt om en sådan lagstiftning - med statsminis-\r\nterns egna ord - bara \"gled\" igenom domstolar och\r\nrättsinstanser. Den fråga vi har anledning att ställa oss\r\när dock: Hur kunde en sådan lagstiftning \"glida\"\r\nigenom Göran Perssons regering utan att man tog sig\r\nlitet tid att fundera? Hur kunde riksdagsmajoriteten\r\ntillåta en sådan lag att bara \"glida\" igenom utan att\r\nriksdagsmajoriteten tog sig litet tid att fundera?\r\nVi vet inte var rättsprövningen kommer att sluta.\r\nVi behöver heller inte veta det. Det räcker med att\r\nlandets högsta förvaltningsdomstol har förklarat att\r\ndet är \"ovisst\" om landets regering och riksdagsma-\r\njoritet handlar i överensstämmelse med svensk\r\ngrundlag, Europakonventionen och EG-rätten.\r\nRegeringsrättens dom blir i realiteten ett ifrågasät-\r\ntande av om Göran Perssons regering är kompetent att\r\nstyra landet i enlighet med regeringsformens krav.\r\nVarningar saknades inte. När regeringen lade pro-\r\npositionen på riksdagens bord sade Moderata sam-\r\nlingspartiet, Folkpartiet och Kristdemokraterna att\r\nden var i ett så erbarmligt skick att den inte ens kunde\r\nläggas till grund för ett riksdagsbeslut. Så hårda om-\r\ndömen är ovanliga i vårt parlament. Anders Sund-\r\nström uttalade sig trosvisst och berömde sig själv när\r\nvi debatterade propositionen den 18 december och\r\nsade att beredningen av ärendet \"hade varit mycket\r\nomfattande och skötts på ett mycket bra sätt\".\r\nDet visar sig nu att näringsministerns omdöme\r\nsviktade något. Regeringsrätten har gett oss kritiker\r\nrätt.\r\nOavsett vad man tycker om en förtida kärn-\r\nkraftsavveckling i sak och oavsett hur den slutliga\r\nrättsprövningen i slutändan kommer att utfalla finns\r\ndet skäl att hälsa domen med en viss tillfredsställelse.\r\nDet finns tre skäl till detta.\r\nDet första är att utslaget visar att rättssamhället\r\nfungerar. Domstolarnas uppgift är att se till att politi-\r\nken utövas under lagarna. Den är att garantera att\r\ndemokratin skyddar medborgarnas och inte bara poli-\r\ntikernas intressen.\r\nEn del uttalanden de senaste dagarna, framför allt\r\nfrån miljöpartihåll om domstolar som sätter sig över\r\nlagen, avslöjar en skrämmande brist på förståelse för\r\noch insikt i hur en rättsstat måste fungera.\r\nDet andra är att flertalet svenskar tycker att det är\r\ndumt att stänga av strömmen och förlora flera jobb\r\nnär nära en miljon människor står utanför den reguljä-\r\nra arbetsmarknaden. Flertalet svenskar tycker också\r\natt det är dumt att ersätta ren och utsläppsfri svensk\r\nkärnkraft med smutsig dansk kolkraft.\r\nFlertalet svenskar inser nämligen att kärnkraften\r\ninte alls är vår tids Titanic - som en annan talare\r\nkommer att hävda om en stund - utan i stället ett\r\nhögteknologiskt bidrag till att göra Sveriges elför-\r\nsörjningssystem till ett av de renaste och mest effekti-\r\nva i hela världen. Det är någonting som vi borde be-\r\nvara och vara stolta över.\r\nTrots detta ville socialdemokraterna driva igenom\r\nen kontroversiell stängning mot väljarkårens, fackfö-\r\nreningsrörelsens och industrins vilja endast två måna-\r\nder före ett riksdagsval. Med domen får vi ett visst\r\nrådrum, och risken minskar att en motsträvig väljarkår\r\noch fackföreningsrörelse kan ställas inför fullbordat\r\nfaktum. Då är det en framgång för demokratin.\r\nDet tredje skälet är att vi får ett rådrum som kan-\r\nske gör att vi äntligen kan få svar på den avgörande\r\noch viktiga frågan: Vad kommer socialdemokraternas\r\npartitaktiska spel i energifrågan att kosta för det\r\nsvenska folkhushållet och skattebetalarna?\r\nVi vet att den samhällsekonomiska kostnaden är\r\ngigantisk. Den räknas i uteblivna investeringar och\r\nförlorade jobb, i ökade koldioxidutsläpp och ökad\r\nförsurning - bara för att ersätta en reaktor i Barsebäck\r\nmåste man elda tre ton dansk stenkol i minuten - i\r\nökade pålagor på hushållen i form av höjda energis-\r\nkatter och stigande elpriser och i framtida ökat bero-\r\nende av osäker och farlig rysk och litauisk kärnkraft.\r\nHittills har regeringen vägrat att uppskatta dessa\r\nsamhällsekonomiska kostnader. Man har inte ens\r\nmäktat med att antyda hur statsbudgeten kommer att\r\nbelastas redan i år. De beloppen är betydligt mer\r\n\"blygsamma\" - om man kan använda ordet \"blygsam\"\r\ni detta sammanhang. Det handlar om mångmiljardbe-\r\nlopp. De är inte mer blygsamma än att de vida över-\r\nskrider t.ex. kostnaden för den vårdgaranti som rege-\r\nringen inte vill införa. Det är uppenbarligen viktigare\r\natt stänga fullt fungerande kärnkraftverk än att rädda\r\nett antal gamla och sjuka människor undan årslånga\r\nvårdköer. Det är, fru talman, också en prioritering.\r\nI stället för att öppet och ärligt redovisa kostna-\r\nderna låter socialdemokraterna riksdagen fatta energi-\r\nbeslut efter energibeslut helt i blindo. Nu har man\r\nsprängt alla anständighetens gränser och begär att\r\nriksdagen skall ge ett bemyndigande, en in blanco-\r\nfullmakt, till regeringen att träffa vilka förhandlings-\r\növerenskommelser som helst med Sydkraft och till\r\nvilka kostnader som helst. Först i efterhand är det\r\ntänkt att nästa riksdag i nåder skall bli informerad om\r\ndet ekonomiska utfallet av regeringens göranden och\r\nlåtanden och få möjlighet att expediera de erforderli-\r\nga tilläggsanslagen.\r\nDet är möjligt, fru talman, att Regeringsrättens\r\ndom snart är överspelad. Det är möjligt att regeringen\r\ninom en ganska kort tid kommer att träffa en förhand-\r\nlingsuppgörelse med Sydkraft. Vattenfalls kon-\r\ncernchef antydde häromdagen att en sådan i princip\r\nligger färdig i en byrålåda.\r\nDet är möjligt att socialdemokraterna är beredda\r\natt betala priset till Sydkraft för att ta sig ur den\r\nklämma som man försatt sig själv i. Jag utesluter\r\ningenting av detta. Men det vore uppseendeväckande\r\nom Sveriges folkvalda parlament i det läget inte fick\r\nmöjlighet att pröva avtalet, dess kostnader och dess\r\nfinansiering.\r\nJag vill påpeka att när konstitutionsutskottet hade\r\nen utfrågning med näringsministern i november förra\r\nåret ställde Anders Björck en fråga om rimligheten i\r\natt riksdagen fattar beslut utan att ha en aning om\r\nkostnaderna. Då svarade näringsministern så här:\r\n\"Riksdagen kommer så småningom att få ta ställning\r\ntill ersättningsbeloppet.\"\r\nAtt få ta ställning till är naturligtvis något helt an-\r\nnat än att i efterhand bli informerad om ett utfall som\r\nman inte kan påverka.\r\nMot den bakgrunden har jag två konkreta frågor\r\natt ställa till Anders Sundström:\r\nAvser Anders Sundström att hålla ord och se till\r\natt riksdagen verkligen får ta ställning till ersättnings-\r\nbeloppet, dvs. att regeringen kommer att återkalla sin\r\nbegäran om en fullmakt som gör att riksdagen först i\r\nefterhand blir informerad?\r\nMin andra fråga, ställd många gånger, hittills ald-\r\nrig besvarad, är: Vad kommer en förtida avveckling\r\nav Barsebäck att kosta de svenska skattebetalarna?\r\n(Applåder)</pre><pre>Anf.  2  LENNART DALÉUS (c):\r\nFru talman! Jag tog med mig min hemförsäkring\r\nhit till kammaren i dag. Det är en bra hemförsäkring\r\nsom liknar många andra hemförsäkringar - de är ju\r\nlikartade till sitt innehåll när det gäller vad de skyddar\r\nemot. De utgör ett skydd vid stöld, brand och mycket\r\nannat. I alla bra hemförsäkringar - så även i min -\r\nfinns det två viktiga undantag som försäkringen inte\r\ntäcker. Det vet kammarens ledamöter och det kan alla\r\nsom lyssnar till den här debatten kontrollera själva\r\ngenom att ta fram sina hemförsäkringar och se vad\r\nsom står i villkoren.\r\nI mitt fall står det första undantaget under punkt g\r\n6. Det gäller krigsskador. Där står det: Försäkringen\r\ngäller inte för skada som har samband med krig,\r\nkrigsliknande händelse, inbördeskrig, revolution eller\r\nuppror. Det andra undantaget, under punkt g 7, gäller\r\natomskador: Försäkringen gäller inte för skada på\r\negendom eller vid skadeståndsskyldighet, om skadan\r\ndirekt eller indirekt orsakats av atomkärnprocess.\r\nDå frågar sig vän av ordning: Varför är det på\r\ndetta vis? Jo, det är därför att det finns en special-\r\nlagstiftning kring kärnkraften som tillkom i USA och i\r\nandra länder, inte för att skydda tredje man utan den\r\ntillkom - som det står i förarbetena - för att skydda\r\nden kapitalintensiva kärnkraftsindustrin från ekono-\r\nmiskt ansvar i händelse av olycka. Kort sagt: Man\r\ninsåg på ett tidigt stadium att kärnkraften inte skulle\r\nkunna bära sina egna kostnader och riskkostnader. I\r\nen sund och fungerande marknadsekonomi hade alltså\r\nkärnkraften varit chanslös. Denna lagstiftning är för-\r\nåldrad och den är ett skyddsnät för en föråldrad ener-\r\ngikälla.\r\nDetta ligger i botten för Centerpartiets skäl att be-\r\ngära dagens debatt. Kärnkraften är fortfarande en\r\nosäker och en vid olyckor möjligen katastrofal ener-\r\ngikälla. För att vända mig till Mikael Odenberg: Jag\r\nvet inte vad Titanic hade för försäkring, men det är\r\nolyckor i samma klass som vi talar om - krigsskador,\r\nstora katastrofer och kärnkraft. Riskvärderingen är\r\nlikartad.\r\nVi begärde den här debatten därför att vi återigen\r\nhar gjort iakttagelsen att även den svenska kärnkraften\r\nhar de problem som dyker upp vid ett åldrande. Vid\r\nen genomgång av Oskarshamn 2 fick man klart för sig\r\natt elsystemen är så pass svaga att risken för en\r\nhärdsmälta var väsentligt högre än vad man tidigare\r\nhade bedömt. Man sade att Oskarshamn 2 var i klass\r\nmed reaktorer utomlands som blivit fördömda av inte\r\nminst moderaterna.\r\nFru talman! I ärlighetens namn skall jag säga att\r\nsäkerheten vid kärnkraftverk hänger ju inte bara\r\nsamman med risken för härdsmälta. Det är mycket\r\nannat som kan hända, bl.a. inneslutning. Man kan\r\ngöra utvärderingarna litet olika. Det talas i dag om\r\nmoderna säkerhetsanalyser och om litet föråldrade\r\nsäkerhetsanalyser. I takt med de svenska kärnkraft-\r\nverkens åldrande uppstår nya problem. Det kommer\r\nvi att se framöver. Därför undrar jag om det inte är\r\ndags att tillsätta en ny reaktorsäkerhetsutredning som\r\nvärderar det som döljer sig i de svenska kärnkraftver-\r\nken, en reaktorsäkerhetsutredning som förmår att\r\nkomma över denna märkliga spärr som innebär att vi\r\nhittills inte har fått reda på vilka reaktorer som de\r\nfacto är litet osäkrare än de andra. Jag tycker att det\r\nvore rimligt att regeringen tillsatte en sådan reaktor-\r\nsäkerhetsutredning.\r\nDet har gjorts flera sådana utredningar tidigare.\r\nEn kommer jag väl ihåg. Den gjordes i början av 70-\r\ntalet, den s.k. Närförläggningsutredningen. Det var\r\nden som talade om att det gick alldeles utmärkt att\r\nplacera ett kärnkraftverk i Haninge. Nu har man tänkt\r\nom litet genom senare utredningar, men detta illustre-\r\nrar att det hela tiden finns ett nytänkande på säker-\r\nhetsområdet, eller snarare: ett uppdykande av iaktta-\r\ngelser som måste hanteras.\r\nEn ny reaktorsäkerhetsutredning är rimlig och rik-\r\ntig i det läge som den svenska kärnkraften befinner\r\nsig i. Det finns ett stöd för det resonemanget i SKI:s\r\nolika bedömningar där det sägs att det måste förnyas,\r\ndet måste underhållas och det måste göras många\r\nsaker om man skall leva upp till moderna krav på\r\ntillförlitlighet och säkerhet. Nå, låt då parlamentariker\r\nfå insyn i den samlade säkerhetsvärderingen när det\r\ngäller de svenska kärnkraftverk som kommer att vara i\r\ndrift ytterligare någon tid!\r\nDetta är nu inte någonting nytt. När Mikael Oden-\r\nberg talade kunde man få intrycket att den lagstiftning\r\nsom är beslutad av riksdagen och som nu håller på att\r\ngenomföras var unik, att Sverige var det första land i\r\nvärlden som införde en sådan lagstiftning. Det är\r\nmöjligt att lagstiftningen till sin ordalydelse är unik i\r\nvärlden. Men förhållningssättet till kärnkraften är ju\r\ninte nytt eller unikt.\r\nFru talman! Kärnkraften håller på att avvecklas\r\ninternationellt. Det blir färre reaktorer. I länder med\r\nfungerande marknadsekonomier - som i Kanada och\r\nUSA - försvinner kärnkraften. Andra länder fattar\r\nbeslut om att stänga kärnkraftverk och genomför\r\nockså dessa beslut. Det gäller framför allt Italien.\r\nDet sker alltså en avveckling av kärnkraften, det är\r\ningenting unikt på det sätt som Mikael Odenberg\r\nförsöker att antyda. Möjligen är det hanteringen som\r\när unik för respektive land.\r\nSkälet till avveckling är inte bara oklarheter och\r\nmånga gånger osäkerheter när det gäller kärnkraften,\r\nutan skälen till avvecklingen är också att det medför\r\nmånga nya, goda möjligheter. Det gäller i vårt land\r\ndär vi håller på att bygga upp en unik kompetens i\r\nfråga om energieffektivisering och nya energikällor.\r\nNär t.ex. biobränslena har utvecklats på ett närmast\r\nrevolutionerande sätt har det betydelse, inte bara för\r\nden svenska energiförsörjningen utan också för Sveri-\r\nges möjligheter att vara exportledande, ta initiativet\r\npå en internationell marknad på samma sätt som\r\nDanmark har gjort när det gäller vindkraften. Vi be-\r\nfinner oss i ett läge där vi helt enkelt inte får tappa\r\nden möjligheten till att utveckla en exportmarknad vid\r\nsidan av det svenska energisystemet. Det är framväx-\r\nandet av dessa möjligheter som vi i Centerpartiet ser.\r\nJag instämmer gärna i att lagar skall följas, kons-\r\ntigt vore det annars. Men lagar skall återspegla en\r\nsamhällsuppfattning. Det är det som lagarna primärt\r\nskall styra samtidigt som de garanterar den enskildes\r\nrättigheter. Om lagar kan kompletteras och ges en\r\nutformning som gör det möjligt att tydliggöra\r\nfolkviljan och samhällsuppfattningen, då är det denna\r\nförsamlings uppgift att göra det. Under tiden skall\r\nnaturligtvis lagarna följas.\r\nFru talman! Alla - de anställda, ägarna och sam-\r\nhället - gör klokt i att åstadkomma en uppgörelse\r\nkring kärnkraften i den del som gäller Barsebäck, en\r\nsorts samförstånd. Jag tror att det är den rätta vägen.\r\nKör man lagarna i botten skapar detta problem, inte i\r\nförsta hand för samhället utan det skapar en osäkerhet\r\nför näringslivet, för de anställda och för företagen.\r\nFru talman! Jag är övertygad om att avvecklingen\r\nav Barsebäck kommer att inledas ganska snart. Jag är\r\növertygad om att avvecklingen av kärnkraften kom-\r\nmer att fullföljas. Kärnkraften är en riskabel energi-\r\nkälla. Möjligheterna till en utveckling på energiområ-\r\ndet är oändligt stora, liksom möjligheterna till en ny\r\noffensiv när det gäller svensk industri och svenskt\r\nnäringsliv. Det var ju ändå så, fru talman, att Titanic\r\nsjönk.</pre><pre>Anf.  3  LARS LEIJONBORG (fp):\r\nFru talman! Den 4 februari 1997 blev enligt\r\nmångas uppfattning en dyster dag i svensk energipo-\r\nlitik. Det som hände då kan uttryckas på många sätt.\r\nDå offentliggjordes en energiöverenskommelse\r\nmellan Socialdemokraterna, Centern och Vänsterpar-\r\ntiet.\r\nDet kan också uttryckas så att Socialdemokraterna\r\nbytte sida i energipolitiken. Man blev ett avvecklings-\r\nparti, ett linje 3-parti. Man bytte sina gamla partner\r\nFolkpartiet och LO mot Centerpartiet och Vänster-\r\npartiet.\r\nÄnnu ett sätt att uttrycka det som hände är att\r\nFolkpartiets inflytande i energipolitiken upphörde. I\r\növer 20 år hade vi på olika sätt, genom regeringsmed-\r\nverkan, genom linje 2-segern 1980 och genom vår\r\nmedverkan i energiöverenskommelsen 1991, varit en\r\ngarant för en förnuftig energipolitik med miljöhänsyn.\r\nResultatet var också att Sverige har ett mycket bra\r\nenergisystem, diversifierat, med rimliga priser och\r\nmed stor säkerhet.\r\nDet som hände den 4 februari 1997 var partitakti-\r\nkens seger över förnuft och långsiktighet. Mot\r\nfolkviljan skall en snabbavveckling av kärnkraften\r\ninledas med politiska beslut.\r\nPå TV kunde man den kvällen se Lennart Daléus\r\nskära tårta. De flesta andra var bekymrade och talade\r\nom miljöproblem, om sjunkande sysselsättning och\r\nom höga kostnader. Men ett par personer var mycket\r\nlyckliga. Den ene som skrattade var förstås Olof Jo-\r\nhansson. Den andre var en direktör för ett danskt\r\nkolkraftverk. Han kunde berätta att man nu kunde dra\r\nupp kapaciteten och sälja elektricitet till svenskarna.\r\nMen inte nog med det, utan han pekade också på ett\r\nkolkraftverk en bit bort som var nedlagt av miljöskäl\r\noch sade att man kunde köra i gång det igen därför att\r\nsvenskarna kommer att behöva köpa ström.\r\nMiljökonsekvenserna av detta beslut som vi nu\r\ntalar om, dvs. snabbavvecklingen av Barsebäck, är\r\nmörklagda. Det har ställts frågor här i riksdagen och\r\npå andra sätt, men trots att man i alla andra samman-\r\nhang numera talar om vikten av att aldrig fatta viktiga\r\noch stora beslut utan miljökonsekvensutredningar är\r\ndet just detta som händer här.\r\nBeslutet att snabbavveckla Barsebäck kommer att\r\nkraftigt öka koldioxidutsläppen. Nu projekteras nya\r\noljeeldade kraftverk i Sydsverige. Karlshamnsverket\r\nkommer att få köras för fullt, och danska kolkraftverk\r\nkommer, som sagt var, att få tas i anspråk.\r\nVi i Sverige, som har varit ledande i den interna-\r\ntionella opinionsbildningen mot växthusgaserna för en\r\nansvarsfull miljöpolitik, har fått förnedra oss och åka\r\ntill Bryssel och be om extra utsläppskvoter. Hela den\r\nmoraliska styrkan i vår position inför Kyotomötet\r\nförlorades när Anna Lindh fick be om 5 % extra kol-\r\ndioxidutsläpp. De 5 procentenheterna motsvarar just\r\nen avveckling av Barsebäck.\r\nApropå detta med kärnsäkerhetsutredning har vi\r\ninte alls någonting emot det. Uppmärksamheten kring\r\nOskarshamnsrapporten illustrerar bl.a. hur svårt det är\r\natt på ett meningsfullt sätt diskutera de här frågorna.\r\nSåvitt jag förstår är upphovsmännen till rapporten\r\nganska bekymrade över det sätt på vilket resultaten\r\nhar återgivits. Men det kan alltid behöva ses över\r\nigen, därför att Sveriges kärnkraft är och skall förbli\r\nden säkraste i världen. Jag är övertygad om att svens-\r\nka folket finner det ytterst rimligt att en sådan utred-\r\nning också får tillfälle att se på de andra kärnkraftverk\r\ni vårt närområde som i mycket högre grad påverkar\r\nvår säkerhet. Det skulle kunna lägga grunden för en\r\nsvensk satsning på att hjälpa våra grannar i öst med\r\natt öka kärnsäkerheten där. Är Lennart Daléus intres-\r\nserad av en sådan satsning?\r\nDet är inte bara miljökonsekvenserna som mörkas\r\ni detta sammanhang. Det här beslutet är över huvud\r\ntaget en mörkläggningsoperation som väl saknar\r\nmotstycke sedan beredskapstiden. Också de ekono-\r\nmiska konsekvenserna skall mörkläggas. Det är ett\r\ndemokratiskt jätteproblem att vi har fattat ett av de\r\nstörsta besluten på många år utan en aning om de\r\nekonomiska konsekvenserna.\r\nSvenska folket vill inte ha den här avvecklingen.\r\nEn försiktig bedömning säger att varje hushåll får\r\nbetala 2 000 kr för att finansiera avvecklingen, dvs.\r\nden statsfinansiella effekten, det belopp som staten på\r\nett eller annat sätt skall betala till ägarna av Barse-\r\nbäck.\r\nTänk tanken att Anders Sundström skulle gå runt i\r\nnågra hyreshus hemma i Piteå och ringa på och säga\r\ntill folk: Jag måste be er betala 2 000 kr, som behövs\r\nför att snabbstänga Barsebäck. Visserligen kommer\r\nluftföroreningarna att öka, och visserligen kommer\r\njobben att bli färre, men jag skulle ändå uppskatta om\r\nni kunde betala 2 000 kr.\r\nHur många bidrag tror ni att Anders Sundström\r\nskulle få ihop? Min övertygelse är att det inte skulle\r\nbli särskilt många.\r\nVårt besked till väljarna är alltså detta:\r\nVi står på förnuftets och folkets sida. Vi säger nej\r\ntill stängningen av Barsebäck. Om vi får chansen att\r\ningå i en regering kommer vårt krav i regeringsför-\r\nhandlingarna att vara att Barsebäck får drivas vidare.\r\nEn ny energipolitik måste utformas, där miljövänliga\r\nalternativ främjas - där finns säkert en samtalsmöjlig-\r\nhet med Lennart Daléus och Centerpartiet och andra -\r\n, där kol- och oljeförbränning fasas ut och där kärn-\r\nkraft avvecklas först när de miljövänliga alternativen\r\nfinns framme till rimliga kostnader.\r\nFörståsigpåarna säger att det här är orealistiskt och\r\natt avvecklingspartierna får majoritet. Då svarar jag:\r\nMycket kan hända; det är väljarna som avgör. Och\r\nkan Socialdemokraterna ändra sig om fastighetsskat-\r\nten och mycket annat kan de kanske också ändra sig\r\nom kärnkraften.\r\nRegeringsrättens besked häromveckan ändrade\r\ningenting i grunden men påminde om att Barsebäcks\r\nöde fortfarande är oavgjort. Än kan beslutet påverkas.\r\nEn röst på Folkpartiet i september är en röst på för-\r\nnuftet åter i svensk energipolitik.</pre><pre>Anf.  4  LENNART BEIJER (v):\r\nFru talman! Då har vi alltså åter en energidebatt.\r\nFrågan är så pass stor och viktig att det kanske är\r\nmotiverat att med jämna mellanrum gå igenom parti-\r\nernas olika ställningstaganden.\r\nDen här gången är debatten föranledd av att den\r\nfördjupade säkerhetsstudien vid Oskarshamn 2 gav\r\noroande signaler. Här har vi gått omkring och trott att\r\nde svenska kärnkraftsreaktorerna var mycket säkra.\r\nMen efter en sådan här rapport måste man naturligtvis\r\nställa sig frågan: Hur ser det egentligen ut? Kan man\r\nlita på att i första hand våra äldre reaktorer står sig\r\nsäkerhetsmässigt även i dagens läge? Därför tycker\r\njag att Centerns krav på en ny reaktorsäkerhetsutred-\r\nning ligger väl i linje med detta och att en sådan na-\r\nturligtvis borde göras.\r\nDet andra skälet är att Regeringsrätten har beslutat\r\natt verkställighet av beslutet den 1 juli inte skall ske.\r\nMan kan naturligtvis tycka att det skulle vara någon\r\nsorts bakslag för processen. Samtidigt får man konsta-\r\ntera att man naturligtvis bör ha tillit till juristerna.\r\nMan kan förstå deras bedömningar. Man kan begripa\r\natt de inte finner särskilda skäl att genomföra beslutet\r\ninnan hela prövningen är gjord, och den kommer\r\nalltså att göras några månader senare än vi hade tänkt\r\noss.\r\nAnnars gäller naturligtvis den diskussion som vi\r\nför frågan om hur vi skall ha energin i framtiden. Vi\r\nfattade ett beslut för ungefär ett år sedan om ener-\r\ngiomställning. Motiven för beslutet är egentligen två.\r\nDet första är det som har levt ända sedan folkom-\r\nröstningen 1980, nämligen att vi inser att uranbryt-\r\nning, var den än förekommer i världen - Ryssland,\r\nKanada, Australien - är svår ur miljösynpunkt och\r\nskapar hälsoproblem. Vi vet ju mycket väl att vi inte\r\nskulle få för oss att börja bryta vår egen svenska uran.\r\nDet finns inga möjligheter att få till stånd ett sådant\r\nprojekt. Vi vet att hanteringen av det radioaktiva\r\navfallet är ett olöst problem. Fortfarande pågår dis-\r\nkussioner, och fortfarande vet ingen hur man långsik-\r\ntigt skall klara de problem som det innebär. Vi försö-\r\nker lösa problemet för stunden, men någonstans måste\r\nvi alltså fatta beslut. Det här är inga lätta frågor. Det\r\när ingenting som gör att man kan bli mer förtjust i\r\nkärnkraftsproduktion över huvud taget.\r\nSjälva driften, som kan synas väldigt miljövänlig\r\nså länge den fungerar, har ändå sina begränsningar.\r\nDet finns risker, den mänskliga faktorn inte minst. Det\r\när av dessa anledningar som vi har fått diskussionen,\r\noch det är därför som en stor del av riksdagen och\r\nsvenska folket har krävt att kärnkraften skall börja\r\navvecklas.\r\nMen det har tillkommit en ytterligare riskfaktor,\r\nnämligen att kärnkraften är osäker också vad gäller\r\nden långsiktiga elförsörjningen. Det finns ett antal\r\näldre reaktorer som löper risker för säkerhets- eller\r\nfunktionsstopp de närmaste åren. Det är alldeles\r\nsjälvklart att om vi i Sverige skulle råka ut för den\r\nsämsta situationen, att mitt under någon kall vinter av\r\nolika anledningar bli tvungna att stoppa ett antal reak-\r\ntorer och då inte ha vidtagit några som helst åtgärder\r\nför att kunna kompensera detta, vore ju situationen\r\nytterst olustig både för svensk ekonomi och för\r\nsvensk industri. Detta är naturligtvis någonting som\r\nman måste spekulera i och räkna in i de risker som\r\nfinns. Därför borde svensk industri egentligen vara\r\nmycket tacksam över att det politiska systemet vidtar\r\nåtgärder för att garantera den framtida elförsörjning-\r\nen.\r\nDet är dessa två tunga anledningar som gör att\r\nriksdagens tre partier - Centern, Vänstern och Social-\r\ndemokraterna - bestämt sig för att visserligen med\r\nstor försiktighet men med klar inriktning påbörja\r\nenergiomställningen. Det indragna driftstillståndet för\r\nBarsebäck 1 skulle ju inleda kärnkraftsavvecklingen\r\noch kommer naturligtvis att bli den snöboll som kan\r\nrulla allt snabbare tills samtliga de tolv reaktorerna\r\nblivit utbytta mot besparande, mer effektiv och håll-\r\nbar elproduktion.\r\nDet finns starka krafter och intressegrupper som\r\ninte vill acceptera denna nödvändiga utveckling -\r\ndetta trots att folkomröstningen 1980 och riksdagsbe-\r\nslutet strax därefter gav en klar inriktning för vad som\r\nskulle inträffa. Alla borde väl av folkomröstning och\r\nriksdagsbeslut förstå att dagen K för kärnkraftsav-\r\nveckling skulle komma.\r\nDet finns i och för sig inte någon stor samhällsför-\r\nändring som inte har föregåtts av politiska motsätt-\r\nningar. Riksdagens partier representerar ju olika sam-\r\nhällsintressen och har helt naturligt olika ambitioner\r\nför framtiden.\r\nModeraterna är t.ex. lyckligt förvissade om kärn-\r\nkraftens överlägsenhet och säkerhet, dock inte så\r\nsäkra att man föreslår byggande av nya reaktorer.\r\nModeraterna har kört med många stora överdrifter\r\noch med skrämseltaktik: Fyrdubblade elpriser och en\r\nkostnad på 20-30 miljarder för avvecklingen av Bar-\r\nsebäcksreaktorerna. Det är ett kortsiktigt taktikiseran-\r\nde. Man är naturligtvis helt underkastade de kärn-\r\nkraftsintressen som styr i den här frågan.\r\nUr valtaktisk synvinkel måste Regeringsrättens\r\nutslag, som betyder att det kan ta några månader in-\r\nnan det slutliga beslutet kommer - kanske dröjer det\r\nt.o.m. till efter valdagen - vara något chockartat\r\nfrämst för Moderata samlingspartiet. Jag vill passa på\r\natt fråga Mikael Odenberg och kanske också Lars\r\nLeijonborg: Kan ni sätta er i en regering som får som\r\nsin första uppgift att besluta om att dra in drifttillstån-\r\ndet för Barsebäck 1?\r\nKristdemokraterna har också, som jag har varit in-\r\nne på tidigare, fört ett lustigt spel i den här frågan.\r\nOm man nu tycker att moderaterna är konsekventa i\r\nsin hållning, så är det i alla fall någonting som man\r\ninte kan säga om kristdemokraterna, som ju tillhörde\r\nlinje 3-partierna i folkomröstningen. Jag satt själv på\r\nen valvaka tillsammans med kristdemokrater, som\r\nsedan dess har krävt att samtliga tolv reaktorer skall\r\navvecklas före 2010 och som under alla år har haft\r\nkärnkraftsavvecklingen som en prioriterad fråga.\r\nNär det politiska systemet nu äntligen sätter ned\r\nfötterna och bestämmer sig för att starta energiom-\r\nställningen tycker kristdemokraterna att det går allde-\r\nles för fort. När Barsebäck 1, som motsvarar 1 % av\r\nden nordiska elproduktionen, skall tas ur drift, tycker\r\nkristdemokraterna att det är för mycket och att det\r\nsker för snabbt. Vad månde det bliva av ett sådant\r\nparti? Flexibilitet saknas inte åtsminstone.\r\nFru talman! Det finns ytterligare ett parti i riksda-\r\ngen som har haft och fortfarande har kärnkraftsav-\r\nveckling som en av sina viktigaste frågor men som\r\nändå inte deltog i beslutet om energiomställningen.\r\nJag tänker naturligtvis då på Miljöpartiet. Även om\r\njag inte tycker att representanten här i dag, Eva Goës,\r\när den som framför allt har misskött frågan, vill jag\r\nändå ta upp Miljöpartiets agerande. Miljöpartiet har\r\nju under alla år aktivt verkat för att få i gång kärn-\r\nkraftsavvecklingen, men när Sveriges riksdag nu\r\näntligen kommer till skott, vill eller orkar inte Miljö-\r\npartiet vara med. I stället idkar man, som jag tycker,\r\nkrypskytte mot riksdagsbeslutet och de partier som\r\nvill genomföra energiomställningen.\r\nNär Regeringsrätten uppskjuter ikraftträdandet av\r\nBarsebäcksbeslutet attackerar Birger Schlaug detta\r\nmed omdömen som jönserier. Man kan ju inte rikta\r\nsig mot annat håll än mot de partier som försöker att\r\nåstadkomma energiomställningen. Man ägnar sig åt\r\növerdrifter, som när Oskarshamn 2-analysen kom då\r\nman omedelbart krävde ett stopp av O-2:an nästan\r\növer natten.\r\nSådana här överdrifter skapar ingen bra situation.\r\nMan frågar sig ibland vad Miljöpartiet egentligen har\r\nför konkret förslag för att snabba på kärnkraftsav-\r\nvecklingen. Är det genom högre beskattning av kärn-\r\nkraftselen? Vem tror Eva Goës i så fall skall få betala\r\nden?\r\nDet vore bra om vi i den här debatten kunde få\r\nMiljöpartiets uppslutning bakom energiöverenskom-\r\nmelsen. Det skulle stärka den möjlighet som vi nu har\r\natt få till stånd en kärnkraftsavveckling.</pre><pre>Anf.  5  EVA GOËS (mp):\r\nFru talman! Kärnkraften, eller rättare sagt atom-\r\nkraften, är ett ständigt närvarande hot mot livet.\r\nAtomkraften hör inte hemma i ett civiliserat samhälle\r\noch definitivt inte i ett ekologiskt hållbart samhälle.\r\nDärför borde dagens debatt vara överflödig. Atom-\r\nkraften skall bort - ju snabbare desto bättre.\r\nFör varje dag de tolv svenska reaktorerna går pro-\r\nduceras 850 kilo högradioaktivt avfall. Efter Tjerno-\r\nbyl fick vi bara ett par kilo över oss. För varje dag\r\nskapas nya hot om smuggling av radioaktivt material,\r\nsom kan leda till att flera får tillgång till atombomben.\r\nDet går inte att sprida fredlig atomteknologi utan att\r\nriskera spridning av atombomben. Ta Indiens kärnva-\r\npenprov som exempel! Kärnkraft och kärnvapen är\r\nsiamesiska tvillingar. En gång i tiden startade Sverige\r\nsitt atomprogram för att kunna framställa en egen\r\nblågul atombomb. Som tur var fick kvinnorna i rege-\r\nringen stopp på detta vansinne.\r\nFru talman! Det är allvarligt om kärnkraftsav-\r\nvecklingen skjuts upp ytterligare. En fördröjd av-\r\nveckling kostar. Atomkraften är dyr, farlig och förle-\r\ngad. Den är en återvändsgränd. Den spiller två tredje-\r\ndelar av sin energi till vatten och luft. Att koka vatten\r\ngenom atomklyvning i stället för med biobränsle är\r\ndet dyraste, dummaste och farligaste sättet att koka\r\nvatten på.\r\nSydkraft förhalar ärendet och kräver ersättning,\r\ntrots att vi genom demokratiska beslut sagt att den\r\nmiljöfarliga atomkraften måste bort, och trots att man\r\nhar haft 18 år på sig att tänka i nya banor. Borde till-\r\nverkarna av DDT och kvicksilver eller växtskydds-\r\nmedel ha fått ersättning för att dessa medel förbjöds?\r\nSkall tobaksindustrin får ersättning när reklamen\r\ninskränks? Skall de som tvingas sluta handla med\r\nakrylamid efter det som hände i Hallandsåsen också\r\nfå ersättning? Då skulle de flesta viktiga miljörefor-\r\nmer omöjliggöras.\r\nNär sötningsmedlet cyklamat förbjöds fick intres-\r\nsenterna ett år på sig att avveckla och ingen ersätt-\r\nning. Detta handlar inte om expropriering av ett vä-\r\nveri utan av ett miljövidrigt företag. Inget hindrar att\r\ndet här skapas annan kraft som är miljövänlig och\r\nenergieffektiv.\r\nFör var dag åldras kärnkraften, och åtgärder för att\r\nlappa och laga blir dyrare och dyrare. Att lägga ned\r\nytterligare miljarder på denna utdöende dinosaurie är\r\nkapitalförstöring. Dinosaurierna dog ut när villkoren\r\nför deras existens ändrades, trots att de var störst och\r\nstarkast. Kärnkraftens tid är också förbi. Den är död.\r\nDessutom ökar olycksrisken ju äldre reaktorerna\r\nblir på grund av försprödning och andra ålderssvaghe-\r\nter i material och system. Efter händelserna 1992, då\r\nfem reaktorer stängdes av i närmare ett halvår, sade\r\nen kärnkraftsexpert att reaktorernas ålderskrämpor\r\nhade uppträtt tidigare än väntat. Experterna har också\r\nerkänt att svenska reaktorer lider av korrosion i rören.\r\n\"Rost i rören\" syftar i detta fall inte på politiker och\r\nkärnkraftsägare.\r\nFru talman! Den 18 december 1997 stod jag i\r\ndenna talarstol och varnade för det läge som Sverige\r\noch kärnkraften befinner i sig i i dag. Jag hade önskat\r\natt Miljöpartiets farhågor inte hade besannats utan att\r\navvecklingen av kärnkraften hade varit ett faktum.\r\nMen vi ser i dag resultatet av den svaga skrivning som\r\nfinns i avvecklingslagen.\r\nFör några veckor sedan kom konstaterandet att\r\nsvenska kärnreaktorer är sämre än öststaternas, vilket\r\nslog ned som en bomb för vissa. Men skam till sägan-\r\ndes var det en gammal nyhet. Att en härdskada kan\r\ninträffa vart tusende reaktorår i Oskarshamn 2 hade\r\nklargjorts för drygt ett år sedan. Med den mätmetod\r\nsom används, PSA, har man kunnat jämföra Ignalina\r\noch Oskarshamn och funnit, till Folkpartiets förtret,\r\natt Oskarshamn är farligare än Ignalina. Sent skall\r\nsyndaren vakna.\r\nÄven den svenska kärnkraften är livsfarlig. Ingen\r\nkan ju veta när man skall stänga. Hur vet man när det\r\när fem minuter kvar till smällen? Det har hänt en\r\nolycka i ett kapitalistiskt land och en i ett kommunis-\r\ntiskt land. Varför skulle det inte kunna hända i ett\r\nblandekonomiskt land som Sverige?\r\nNej, stäng de fyra gamla reaktorer vars elsystem\r\ninte är tillräckliga. Följ kärntekniklagens 15 §, som\r\ngäller om det föreligger synnerliga skäl från säker-\r\nhetssynpunkt. Vi har tidigare stängt fem reaktorer,\r\nsom jag sade, när isoleringsmaterial byttes ut för att\r\nförhindra en allvarlig olycka av samma typ som i\r\nBarsebäck 1992.\r\nDet är helt obegripligt att SKI:s generaldirektörer\r\ninte genast ingrep eller att miljöministern inte höll sitt\r\nlöfte vid hemkomsten från sin utlandsresa och stängde\r\nde fyra reaktorer som endast har två elsystem. Det\r\nfinns krav på fyra elsystem i de nya reaktorerna. Alla\r\nreaktorer måste ha samma säkerhetskrav. Ni har väl\r\nhört talas om den svagaste länken? Varför slog inte\r\nSKI larm tidigare? Hur kan ansvariga försvara bristen\r\npå åtgärder? Vi i Miljöpartiet ifrågasätter dessutom de\r\nrutiner som SKI har använt sig av. System med själv-\r\nrapportering duger inte. I USA har man razzior, dvs.\r\nicke anmälda kontroller eller s.k. flygande besiktning-\r\nar.\r\nVad jag tidigare kritiserat - med bistånd från\r\nRiksrevisionsverket - är risken för capture of regula-\r\ntor. Det innebär att de inspektörer som är knutna till\r\nreaktorerna blir kompisar med ägare och anställda, så\r\natt det brister i tillsynen. Det behövs alltså rotation på\r\ndessa poster vad beträffar utbyte av personer och\r\nkärnkraftverk.\r\nGrundlagsändringen 1995 har försatt Sveriges re-\r\ngering i en kniptång. Att Regeringsrätten nu skall\r\ngranska om avvecklingslagen håller juridiskt är helt\r\nföljdriktigt. Jag kritiserade regeringen, som inte hade\r\nläst på läxan om EG-rätten. Jag kritiserade inte Rege-\r\nringsrätten. TT vägrade att ta tillbaks det felaktiga\r\ncitatet. Härmed är det rättat.\r\nDet har hela tiden hävdats att Sverige skall ha sin\r\negen energipolitik, men det går inte om EG-\r\ndomstolen kommer fram till att denna avveckling\r\nsnedvrider konkurrensen och om Sydkrafts överkla-\r\ngan om avsaknad av miljökonsekvensbeskrivning går\r\nigenom, samt om beslutet strider mot principen om\r\nskydd av enskildas rättssäkerhet. Då har Sveriges\r\nregering verkligen hamnat i en rävsax.\r\nMinns ni Riksskatteverkets broschyr Ja eller nej\r\ntill svenskt medlemskap i EU? Där gav man löftet att\r\nden svenska kärnkraftspolitiken inte påverkas av\r\nmedlemskapet. Känn er grundlurade!\r\nOm Sverige inte fälls betyder det i alla fall ett\r\növerläge för Sydkraft, som kan hävda att ersättningen\r\nför utebliven kraft skall kompenseras fullt ut - vad nu\r\ndet betyder. Miljöpartiet tycker att det borde vara en\r\nkompensation på 0 kr. Vem vill ta över gamla oför-\r\nsäkrade reaktorer som behöver mer och mer underhåll\r\nför varje år som går? Det handlar om livsuppehållan-\r\nde långvård, som Ulla Lindström sade för 12 år sedan\r\ni samband med Tjernobylolyckan.\r\nVi i Miljöpartiet kräver att kärnkraften skall betala\r\nsina verkliga kostnader. Sverige måste sluta att socia-\r\nlisera kärnkraftens förluster och privatisera dess\r\nvinster. Kärnkraften påstås vara billig, ungefär som en\r\noförsäkrad bil utan bromsar är billigast i drift. Det är\r\nhög tid att kärnkraften betalar sina miljö-, hälso- och\r\nförsäkringskostnader. Höj elpriset på kärnkraft till\r\nEU-nivå genom att höja elskatten på kärnkraft, men\r\nsänk skatten på arbete. Med andra ord bör man skat-\r\nteväxla.\r\nEn höjning med 2 öre nu, och sedan en årlig höj-\r\nning med 1 öre per kilowattimme, medför att kärn-\r\nkraften blir olönsam och stängs av sina ägare, åtmins-\r\ntone senast 2010. 2010 är ett år som för övrigt fallit\r\nbort ur energiöverenskommelsen mellan Centern,\r\nVänstern och Socialdemokraterna.\r\nMed den kommande avregleringen av den europe-\r\niska elmarknaden kommer de svenska elpriserna att\r\nstiga, enligt professor Björn G. Karlsson. Han räknar\r\nmed att avvecklingen av Barsebäck betyder 2 öres\r\nhöjning. Det är ungefär 200 kr för dem som förbrukar\r\n10 000 kilowattimmar per år, Lars Leijonborg, och\r\ninte 2 000. Anpassningen till Europamarknaden gör\r\natt höjningen blir tio gånger högre, alltså 20 öre per\r\nkilowattimme. Därför har Karlsson blivit ombedd av\r\nStora att se över företagets energianvändning. Den\r\nelintensiva industrin måste se om sitt hus nu och inte\r\nvänta tills det är för sent.\r\nProfessor Karlsson har i en rapport visat att Volvo\r\nförbrukar två gånger mer elenergi i Sverige än i ut-\r\nlandet för samma produktion, klimatfaktorer inberäk-\r\nnade. Electrolux förbrukar tre fyra gånger mer. Po-\r\ntentialen för energibesparing är med anda ord stor för\r\nindustrin.\r\nNaturskyddsföreningen har haft en kampanj där\r\nman visat hur mycket mat kostar i energi. Man har\r\nkommit fram till att vi kan spara 16 reaktorer genom\r\natt se över energianvändningen i samband med maten.\r\nDet gäller allt från jordbrukets kemikaliserade sam-\r\nhälle och gödsel till transporter, lagring och tillag-\r\nning. Vi behöver inte öka koldioxidhalten.\r\nNär det gäller övergång till förnybara energislag\r\noch energieffektivitet ligger Danmark och Tyskland\r\nlångt framme. Tyskland och Indien har passerat Dan-\r\nmark beträffande vindkraft. Danmarks regering har\r\nsatt upp målet att minst 50 % av energin skall komma\r\nfrån vindkraft år 2030. Fru talman! Shell satsar 500\r\nmiljoner dollar på solceller och på hållbara skogsplan-\r\ntager i u-länder. Energirevolutionen är här. Vilka mål\r\nhar Sverige satt upp? Målet är att kanske avveckla\r\nBarsebäck 2 om det finns ersättningskraft. Vad händer\r\nsedan?\r\nFru talman! Om vi blickar ut över världen kan vi\r\nkonstatera att Tyskland, USA och Kanada m.fl. har\r\nstängt kärnkraftverk på grund av höjda säkerhetskrav\r\noch/eller att ekonomin omöjliggjort fortsatt drift.\r\nHar Sverige höga säkerhetskrav? Nej. Vi borde\r\nskärpa kärntekniklagen. Det är precis vad vi betonade\r\ni debatten förra året. För kärnkraften gäller att \"allt\r\nmåste fungera i det närmaste perfekt överallt och\r\nständigt\" enligt Mc Murphys lag.\r\nTillbud på tillbud har rapporterats i svenska kärn-\r\nkraftverk. Serien av allvarliga händelser börjar bli\r\nlång. 1987 var det Oskarshamn 3, då snabbstoppet\r\ninte var inkopplat. I Oskarshamn 2 gällde det sprickor\r\ni rörböjar och läckage av radioaktivitet. 1992 i Barse-\r\nbäck 2 var det isoleringsmaterial som täppte igen\r\nsilarna i kylvattenintaget osv. 1997 upptäckte man i\r\nRinghals 4 att man inte såg de två lampor som varna-\r\nde för att två ventiler var stängda. Dessa ventiler hade\r\nsamband med regleringen av trycket i inneslutningen\r\nrunt härden. Tyvärr kan listan på allvarliga incidenter\r\ngöras ännu längre.\r\nMiljöpartiet de gröna har begärt en skärpning av\r\nsäkerhetskraven i kärntekniklagen. Det är då lika\r\nviktigt att redogöra för de beräkningar som ligger till\r\ngrund för den skärpta lagen. Säkerhet kan räknas ut på\r\nflera sätt, och osäkerhetsintervallet varierar med fak-\r\ntor 100. Det skulle betyda att risken för en härdskada\r\ni Oskarshamn 2 är en på tio år lika väl som en på\r\n1 000 år.\r\nI kärntekniklagen står det att alla svenska kärn-\r\nkraftverk skall drivas så att kraven på säkerhet tillgo-\r\ndoses. Det är uppenbart, inte minst mot bakgrund av\r\nde fortlöpande säkerhetsincidenterna, att \"säkerhet\" i\r\ndetta sammanhang är ett relativt begrepp.\r\nMed ny kunskap och medvetenhet om de risker\r\nkärnkraften medför är det nödvändigt att kärnteknik-\r\nlagen uppdateras. Detta krav har Miljöpartiet uppre-\r\npat under sin tid i riksdagen. Centern har alltså kunnat\r\nansluta sig till våra tidigare reservationer, men så har\r\nmig veterligen inte skett. Att sedan den organisatoris-\r\nka och mänskliga osäkerhetsfaktorn inte är inkluderad\r\ni sannolikhetsberäkningarna gör det omöjligt att be-\r\ndöma när och var nästa stora olycka inträffar.\r\nAvvecklingslagen blir en juridisk fälla, sade vi i\r\ndecember. Det var förutsägbart. Om regeringen hade\r\ngått på Miljöpartiets linje och fört in i lagen att kärn-\r\nkraften är ett hot mot liv i portalparagrafen, hade vi\r\nsluppit den handlingsförlamning som har uppstått i\r\ndag. Eller var det meningen? Är avvecklingen ärligt\r\nmenad från regeringens sida? Eller förstod regeringen\r\natt det här skulle hända, så att den skulle kunna säga:\r\nVi gjorde vad vi kunde.\r\nMiljöpartiet kan ge ett gott tips, fru talman. Det är\r\naldrig för sent att höja priset på kärnkraftsel så att den\r\nbetalar sitt faktiska pris och inte dagens subventione-\r\nrade. Eller som Earth Council uttrycker det: \"Det är\r\nen otrolig värld som spenderar hundratals miljarder\r\ndollar varje år för att subventionera sin egen under-\r\ngång.\"\r\nI Energikommissionen var Moderaterna överens\r\nmed Miljöpartiet om att kärnkraftsbolagen skall beta-\r\nla full försäkringskostnad. Om Socialdemokraterna\r\ngår på samma linje finns det alltså en stor majoritet i\r\nriksdagen för detta. Så låt de gröna marknadskrafterna\r\nråda!\r\nGlöm inte hur kärnkraften skördat offer i hela sin\r\nkedja, från uranbrytning till kärnavfall, och hur nära\r\nförknippad den är med kärnvapen. Samtidigt som\r\nurinvånare kämpar mot att en ny urangruva skall\r\nöppnas i Jabiluka i Australien, i Kakadus nationalpark\r\nsom finns på Unescos världsarvslista, dör fler och fler\r\nbarn i sköldkörtelcancer i Vitryssland och Ukraina\r\nefter Tjernobyl. I Sverige påminns vi varje gång\r\nmätningar görs i fisk och vilt om att Tjernobyl finns\r\nhär och nu.\r\nOm kärnkraftsproducenterna hade blivit ålagda att\r\nbetala sina fulla kostnader, inklusive risk-, hälso- och\r\nmiljökostnader för hela kärnkraftskedjan - uranbryt-\r\nning, drift och slutförvar - skulle kärnkraften avveck-\r\nla sig själv. Låt oss äntligen få se det ske!</pre><pre>Anf.  6  DAN ERICSSON (kd):\r\nFru talman! Så är det då dags igen för en energi-\r\npolitisk debatt. Det är en i raden av dessa debatter\r\nsom ju har haft ett väldigt stort utrymme i svensk\r\npolitik i över 20 år. Det här är en fråga, energifrågan,\r\nsom används som bricka i det politiska spelet om\r\nregeringsmakten. Vi hörde ju nyss, fru talman, Len-\r\nnart Beijer. Vad var det han talade om? Jo, han talade\r\nom valtaktik. Det är vad den här frågan har reducerats\r\ntill i stället för att man diskuterar fakta kring ener-\r\ngifrågan.\r\nEnergipolitiken är viktig. Den är central. Den är\r\nen väsentlig del i villkoren för företagande och där-\r\nmed för tillväxt. Men låt oss då se till att vi får lång-\r\nsiktiga och stabila spelregler så att företag och indivi-\r\nder vet vad som gäller!\r\nNu har vi genom regeringens agerande, som fått\r\nstöd av Centern och Vänstern, fått ett energipolitiskt\r\noch juridiskt moras. Ingen vet vad som gäller och vad\r\nsom kommer att hända. Regeringen har vare sig re-\r\ndovisat miljökonsekvenserna eller kostnaderna för det\r\nbeslut som man har drivit igenom - ett beslut som nu\r\ntills vidare har upphävts av domstol.\r\nHela energipolitiken har därmed gått i stå. Det är\r\nklart att det är regeringen som ytterst bär ansvaret för\r\ndetta fiasko. Hur kan regeringen begära att svenska\r\nfolket skall få respekt för politiken när ni inte har\r\nredovisat miljökonsekvenser eller kostnader för detta\r\nbeslut? Men, fru talman, vi är inte långsinta. Vi vill\r\nförsöka finna nya vägar ur detta. Låt oss hjälpas åt att\r\nta oss ur det här moraset. Låt oss finna nya infalls-\r\nvinklar som kan lösa upp knutar och blockeringar och\r\nge långsiktighet.\r\nVarför inte gå tillbaka, Anders Sundström, till den\r\nlinje som regeringen hade strax före det att den här\r\nolyckliga energiöverenskommelsen slöts? Det kan jag\r\nockså säga till Lennart Beijer. Han var ju också med\r\npå ungefär samma hållning som regeringen och vi\r\nkristdemokrater då hade; att vi skulle stänga reaktorer\r\nnär vi hade fått fram det förnybara och när vi kunde\r\nspara bort el.\r\nMen det är klart, Lennart Beijer hade väl ställt upp\r\npå vilken överenskommelse som helst. Det viktiga för\r\nhonom var ju att få vara med. Det hörde ni ju tidigare\r\ni hans inlägg. Det handlar om valtaktik för hans del.\r\nVarför inte gå tillbaka, Anders Sundström, till den\r\negentligen självklara hållningen att fasa ut kärnkrafts-\r\nreaktorer i takt med att inhemsk förnybar elproduk-\r\ntion tillkommer och att el sparas och effektiviseras\r\nbort? En sådan linje skulle få starkt och brett stöd här\r\ni denna kammare - och inte minst hos svenska folket.\r\nVarför inte nu säga nej till ökad olje-, kol- och fossil-\r\ngasanvändning och verkligen bestämma att det är det\r\nekologiskt hållbara energisystemet vi skall ha?\r\nVad gäller klimatpolitiken uppenbarades ju rege-\r\nringens nakenhet mycket tydligt häromveckan när den\r\nhär s.k. miljöpropositionen presenterades. Det fanns\r\ninga förslag till åtgärder och inga förslag till målsätt-\r\nningar på det här området. Som alla förstår hänger det\r\nhär samman med energiuppgörelsen. Det är en uppgö-\r\nrelse som leder till dramatiskt ökade utsläpp av koldi-\r\noxid. Detta späder på den förödande växthuseffekten\r\noch bidrar enligt nya rön också till att trasa sönder\r\njordens skyddande ozonlager.\r\nJag kunde konstatera för några veckor sedan att\r\nregeringens egen myndighet på området, energimyn-\r\ndigheten, har räknat fram att det om man skulle stänga\r\nen reaktor omedelbart handlar om en ökning på 9 %\r\nvad gäller koldioxidutsläppen. Detta är alltså rege-\r\nringens egen myndighet. Ändå försöker regeringen\r\nmörka de här konsekvenserna.\r\nSom bieffekt av ökad fossilförbränning får vi ock-\r\nså ökad försurning. Det hämmar i sin tur skogens\r\ntillväxt. Det handlar om en 50-procentig ökning av\r\nsvaveldepositionen i vissa områden i södra Sverige.\r\nDet bidrar bl.a. till att minska skogstillväxten. Möj-\r\nligheten till biobränsleuttag minskar alltså genom\r\nregeringens energipolitik. Det är tvärtemot vad man\r\nsäger; att man skall satsa på biobränslena. Vi får\r\nalltså mindre tillväxt genom den här politiken. Vi får\r\nsämre förutsättningar att lyfta fram bioenergin som ett\r\nalternativ.\r\nVi från Kristdemokraternas sida vill nu föra fram\r\nförslaget att regeringen gör en miljökonsekvensanalys\r\nav det energibeslut man har fattat tillsammans med\r\nCentern och Vänstern. Det är en stor skandal att man\r\nhar fattat beslut om stängning utan att redovisa miljö-\r\nkonsekvenserna. En miljökonsekvensanalys är ju\r\nnumera det normala vid allt beslutsfattande som kan\r\npåverka miljön. Men i den här frågan har den lyst\r\nmed sin frånvaro.\r\nNi kanske minns energiministern ord i samband\r\nmed energiuppgörelsen för drygt ett år sedan? Det\r\nskulle handla om någon droppe mer olja i systemet.\r\nDet handlar faktiskt om en stor flod med olja. Det är\r\nflera hundratusen kubikmeter det handlar om. Den\r\ndroppen olja är väldigt stor, näringsministern!\r\nOckså EU-kommissionen, om vi tittar litet utåt,\r\nfäster stor vikt vid att policybeslut i medlemsländerna\r\nföregås av miljökonsekvensstudier av olika beslutsal-\r\nternativ. Man vill ha en beräkning av de kostnader\r\nsom samhället och individerna åsamkas genom skador\r\npå miljö och hälsa. Sådana analyser finns också för\r\nkraftproduktion. Varför inte redovisa konsekvenserna\r\nav användningen av olika energislag?\r\nTrots att regeringen inte har gjort en sådan analys\r\nkan jag i dag presentera en sådan som är gjort av\r\nElforsk och SMHI. Vad säger den om att stänga en\r\nreaktor utan att ha förnybar elproduktion att tillgå?\r\nDen säger att det blir oljekraft från Karlshamn och\r\nkolkraft från Danmark och Tyskland med dramatiska\r\nmängder koldioxidutsläpp som följd.\r\nTill detta kommer utsläpp av svavel och kväve\r\nsom kan räknas i tusentals ton. Särskilt svaveldeposi-\r\ntionen kommer att öka. Många års miljöarbete går\r\ndärmed till spillo vad gäller att minska försurnings-\r\ntrycket. Varför skall vi göra på det sättet? Var det\r\nverkligen så kärnkraften skulle fasas ut? Nej, är sva-\r\nret. Det är faktiskt ett brott mot folkomröstningen år\r\n1980.\r\nDet har i debatten framförts krav om en ny säker-\r\nhetsutredning gällande kärnkraftsreaktorerna. Det är\r\nbra. Vi skall alltid se till att arbeta med säkerhetsfrå-\r\ngorna. Samtidigt kan man konstatera att säkerhetsbil-\r\nden inte har förändrats på senare tid. Man har i Os-\r\nkarshamn och Barsebäck gjort fördjupande analyser\r\nsom dock inte är jämförbara med varandra eller än\r\nmindre med analyser för reaktorer av Ignalinatyp.\r\nDet är bra att man jobbar vidare med detta. Men\r\natt dra de förhastade slutsatser som bl.a. Lennart\r\nDaléus och Eva Goës har gjort att O 2:an skulle vara\r\nfarligare än Ignalina är, fru talman, inte seriöst. Var-\r\nför för man debatten på den nivån? Varför vill man\r\ninte ha en seriös diskussion om det fortsatta säkerhet-\r\nsarbetet? Det är det som säkerheten vinner på.\r\nDiskuterar vi säkerhet kan vi också fråga oss and-\r\nra saker. Nu tänker man genomföra kabeln mellan\r\nSverige och Polen. Det innebär möjligheter att ta in\r\npolsk brunkolskraft men också i förlängningen -\r\nkanske det blir så - att importera kärnkraftsel österi-\r\nfrån. Då kan man fråga sig om säkerheten: Är det att\r\nbidra till ökad säkerhet? För detta bär också de partier\r\nsom var bakom energibeslutet ansvaret.\r\nFru talman! Är det inte dags att en gång för alla\r\nförsöka få stabilitet i den här frågan? Är det inte dags\r\natt lösa upp onödiga politiska låsningar så att krafter-\r\nna kan koncentreras på att få fart på Sverige genom\r\ntillväxt och företagande? Varför inte åtminstone nu\r\ndiskutera om möjligheten att låta svenska folket på\r\nnytt få ta ställning till hur vi skall komma vidare?\r\nSkall vi stänga en kärnkraftsreaktor genom att\r\nfortsätta med fossilkraft? Eller skall vi stänga i takt\r\nmed att förnybar elproduktion tillkommer? Man kan\r\nockså fråga sig om två miljoner röstberättigade perso-\r\nner inte skall ha något att säga till om i denna fråga,\r\nde två miljoner som tillkommit sedan 1980.\r\nAvslutningsvis till jag ställa en fråga till Anders\r\nSundström, Lennart Daléus och Lennart Beijer. Stäl-\r\nler ni upp på att göra en miljökonsekvensutredning\r\nom stängningen av Barsebäcksreaktorerna?</pre><pre>Anf.  7  Näringsminister ANDERS\r\nSUNDSTRÖM (s):\r\nFru talman! Det är ett ganska intressant samtal\r\nsom pågår i denna sal. I denna sal sitter företrädare\r\nför sju partier som alla vill avveckla kärnkraften.\r\nDessa sju partier har på ett eller annat sätt deltagit i en\r\nfolkomröstningskampanj där samtliga tre alternativ\r\ninnebar en avveckling av kärnkraften. Det är 18 år\r\nsedan. När vi nu börjar med att stänga den första och\r\nden minsta reaktorn hotar jordens undergång.\r\nNi som lyssnar på den här TV-sända debatten\r\nmåste naturligtvis fundera: Dessa trovärdiga männi-\r\nskor som sitter i riksdagen och som för 18 år sedan\r\nrekommenderade oss att rösta på en linje för avveck-\r\nling av kärnkraften, hur kan det komma sig att flera av\r\ndem har suttit i riksdagen i alla dessa 18 år och inte\r\nåstadkommit ens så mycket att man efter 18 år litet\r\nförsiktigt kan påbörja det jobb som vi gav dessa\r\nmänniskor för 18 år sedan? Det tål att fundera på\r\nvilka valda som väljarna har.\r\nFör mig är detta ganska enkelt. Sverige är ett land\r\nsom behöver mycket el. Vi kommer att behöva\r\nmycket el också i framtiden. Det beror på att Sverige\r\nser ut som det gör: geografi, klimat och avstånd. Vi\r\nbehöver långsiktig trygg försörjning av el därför att\r\nSverige är ett land där vi är väldigt beroende av våra\r\ntunga basindustrier. Det är industrier som bestämmer\r\nsig för investeringar som skrivs av på 15-20 års tid.\r\nDet är klart att vi måste förnya en sådan viktig del\r\nav vår produktionsapparat som den som producerar\r\nelen. Det är inte så märkvärdigt. Vi behöver konkur-\r\nrenskraftiga elpriser. Sverige är ett av de länder i\r\nvärlden som förbrukar mest el. Det gör vi framför allt\r\ngenom att vi stoppar in elen i våra bilar, i våra stål-\r\nverk och i våra pappersmaskiner för att på det sättet\r\nexportera varor och tjänster ut över världen.\r\nVi behöver faktiskt bygga undan för undan en ny\r\nelproduktionsapparat. Det är vårt ansvar, riksdag och\r\nregering, att se till att vi har en långsiktig försörjning.\r\nVi alla sju partier har rekommenderat svenska folket i\r\ntre alternativ i folkomröstningen att ersätta kärnkraf-\r\nten med något annat för att klara försörjningen lång-\r\nsiktigt. Det är vårt uppdrag att se till att vi gör det.\r\nFör mig är det inte alls speciellt dramatiskt att nu\r\nbörja denna omställning. Det kanske är litet sent. 18\r\når är en lång tid. Jag kan förstå att många funderar\r\növer varför vi folkomröstade för 18 år sedan och\r\nvalde en mängd människor som skulle genomföra det\r\n- göra detta möjligt, som det stod på våra valsedlar -\r\nom vi inte kan börja förrän nu.\r\nMen nu kan vi börja. Vi har nu en produktionsap-\r\nparat som tål att vi stänger av den första reaktorn. Det\r\när faktiskt så att Sverige över en klimat- och konjunk-\r\nturcykel har ett överskott av el som motsvarar den\r\nförsta Barsebäcksreaktorn. Det är därför vi nu kan\r\nbörja. Det är inte märkvärdigare än någonting annat.\r\nFlygbolag byter flygmaskiner när de börjar bli\r\ngamla. De byter dem inte alla samma dag, utan de\r\nbyter dem kontinuerligt. Bilindustrin tar fram nya\r\nbilmodeller utan att man för den skull slutar att an-\r\nvända eller ens tillverka de gamla modellerna. Det är\r\ninte märkvärdigt. Så gör man inom andra områden,\r\noch så måste vi naturligtvis också göra när det gäller\r\nelen.\r\nVarför det är speciellt viktigt att vi gör det i vårt\r\nland är att vi i vårt land har hälften av vår elproduk-\r\ntion uppbyggd på kärnkraft. Det finns nästan inget\r\nannat land i världen som är så beroende av kärnkraft.\r\nSamtidigt är Sverige det land i världen där hela riks-\r\ndagen på folkets uppdrag vill avveckla kärnkraften.\r\nDet är klart att vi måste börja att göra det på ett för-\r\nnuftigt, långsiktigt och bra sätt.\r\nBeslutet att avveckla är alltså enigt. Litet förvånad\r\nblev jag när jag hörde Leijonborg kritisera socialde-\r\nmokratin för att vara ett avvecklingsparti. Är inte\r\nLeijonborgs parti också ett avvecklingsparti? Visst\r\nvar det det ni sade - att ni också ville avveckla kärn-\r\nkraften? Eller har ni någon annan ståndpunkt som ni\r\naldrig har berättat om för någon? Berätta om den nu,\r\ndå! Visst är det fortfarande så att Folkpartiet vill av-\r\nveckla kärnkraften? I den meningen står vi faktiskt på\r\nsamma sida, Lars Leijonborg och jag, hand i hand.\r\nVarför vill vi avveckla kärnkraften? Det tål att\r\nupprepas några gånger.\r\nFör det första är inte kärnkraften riskfri. De äldsta\r\nreaktorerna är snart 25 år gamla. Olycksrisken ökar\r\nmed ålder. Det är inget märkvärdigt. Så är det med\r\nallting annat här i världen också. Det gör att det finns\r\nstarka skäl för Sverige att avveckla.\r\nFör det andra är kärnkraften omstridd. En olycka\r\nsom inträffar i vårt eller i något annat land skulle\r\npåverka opinionen i Sverige, kanske på ett mycket\r\ndramatiskt sätt. Sverige är som jag sade ett av de\r\nländer som är mest beroende av kärnkraft.\r\nFör det tredje är kärnkraften inte ekologiskt uthål-\r\nlig. Den bygger trots allt på att vi producerar el ge-\r\nnom att använda ändliga resurser. Den bygger också\r\npå att vi producerar el för vår generation, och lägger\r\nansvaret för att hantera avfallet på kommande genera-\r\ntioner. Det är faktiskt på det sättet.\r\nJag och många med mig har en vision om ett helt\r\nannat samhälle - ett samhälle som är anpassat till de\r\nvillkor som vår natur ställer upp. Det är för mig vik-\r\ntigt att man kan hitta lösningar där man, när man går\r\ntill jobbet på sågverket i Norrlands inland och kör i\r\ngång sågklingan, skall veta detta: Vi använder inte\r\nbara en råvara för att tillverka möbler, snickerier eller\r\nvad det är, utan vi använder också en elproduk-\r\ntionsanläggning som är i harmoni med miljö och\r\nnatur.\r\nPå samma sätt vill jag hitta en lösning där jag de\r\ngånger jag skjutsar ungarna till fotbollsträningen - det\r\nblir inte så ofta nu för tiden - skulle kunna göra det i\r\nen bil som drivs av ett bränsle i harmoni med naturen.\r\nVi har bara en jord, och vi får ingen ny. Det är vår\r\ngenerations ansvar att se till att vi också ställer om\r\nelproduktionen på ett sådant sätt att den blir ekolo-\r\ngiskt uthållig.\r\nFör det fjärde är kärnkraften och kärnkraftsreakto-\r\nrerna inga evighetsmaskiner. Vi vet alla att kärnkraf-\r\nten förr eller senare tar slut. Den sista reaktorn blir en\r\ndag oundvikligen för gammal. Då är det väl ganska\r\nklokt att nu lugnt och försiktigt planera och påbörja\r\nomställningen.\r\nFör oss i de tre partier, regeringspartiet, Centern\r\noch Vänstern, som kom överens om att nu påbörja\r\nomställningen ser alternativet ut på det här sättet. Mot\r\ndetta står två stycken andra ståndpunkter.\r\nDen ena företräds av Miljöpartiet. Den går ut på\r\natt man genom att höja elpriset kraftigt stänger alla\r\nreaktorer nu. Jag måste ställa en fråga till Miljöparti-\r\net. Hur mycket måste vi höja elpriset för att Barse-\r\nbäck skall stängas den 1 juli? Är det med två, fyra\r\neller tio öre? Det är en ganska intressant fråga. Hur\r\nmycket måste man höja elpriset för att Barsebäck\r\nskall stanna nu? Den frågan skulle jag vilja ha svar\r\npå. Miljöpartiet vet säkert detta - det låter ju så.\r\nDen andra ståndpunkten intas av Moderaterna,\r\nFolkpartiet och numera också Kristdemokraterna. De\r\nskall stänga alla reaktorer samtidigt - inte nu, men\r\nsen.\r\nRegeringens, Centerns och Vänsterns position,\r\nnämligen att vi nu börjar omställningen, att vi tar god\r\ntid på oss och att vi sprider kostnaderna över tiden\r\ngenom att sprida också investeringarna ökar förut-\r\nsättningarna för att klara att ställa om till det ekolo-\r\ngiskt uthålliga, eftersom vi gör det under lång tid. Det\r\ntycker jag är det alternativ som är det kloka och för-\r\nnuftiga. Att göra allt nu, som Miljöpartiet, eller att\r\ngöra allt sedan, som Moderaterna och Folkpartiet, är\r\ninte speciellt förnuftigt. Det kan egentligen inte någon\r\nhävda.\r\nDet är viktigt att komma ihåg att vi inte bara\r\nstänger Barsebäck, utan att vi samtidigt presenterar ett\r\nomfattande program för att ta fram alternativen. Vi\r\nstänger den första reaktorn i Barsebäck därför att vi\r\nhar ett överskott på el motsvarande en Barsebäcksre-\r\naktor över en konjunktur- och klimatcykel. Trots detta\r\nredovisar vi ett omfattande program på 9 miljarder\r\nkronor i form av stimulansbidrag för att ta fram de\r\nekologiskt uthålliga alternativen. Vi har också ett\r\nmycket omfattande forskningsprogram som innebär\r\nen fördubbling av forskningsanslagen för att finna\r\nmer av den nya och moderna tekniken. Den gör inte\r\nbara att vi hittar det som är ekologiskt uthålligt för oss\r\nsjälva, utan att vi också hittar de varor och tjänster\r\nsom vi vill kunna sälja till andra länder och till andra\r\nmarknader. Detta gör att Sverige också långsiktigt blir\r\nen stark industrination. Det tycker jag är viktigt att få\r\nsäga.\r\nJag skulle vilja sluta med att säga att regeringen är\r\növertygad om, och har bestämt sig för, att vi nu skall\r\npåbörja omställningen. Vi skall göra det, vi skall\r\nstarta med Barsebäck och vi skall göra det på ett lugnt\r\noch planerat sätt.\r\nModeraterna gick till val på linje 1 år 1980. Då\r\nsade de så här: Kärnkraften avvecklas i den takt som\r\när möjlig med hänsyn till behovet av elektrisk kraft\r\nför upprätthållande av sysselsättning och välfärd. Vi\r\nkan hålla på och tvista om huruvida det är möjligt just\r\nnu.\r\nMen mina frågor till Moderaterna är: Vad vill\r\nModeraterna göra? Vad har Moderaterna gjort för att\r\ndet skall bli möjligt att påbörja omställningen? Vilka\r\nförslag har Moderaterna och vilka åtgärder vill man\r\nvidta för att göra det möjligt att nu påbörja omställ-\r\nningen så här 18 år efter det att man tryckte den där\r\nvalsedeln och gick till svenska folket? Det var väl inte\r\nbara någon lek, något spel eller någon taktik? Vad vill\r\nModeraterna göra för att det skall bli möjligt att nu\r\npåbörja detta?\r\n(Applåder)</pre><pre>Anf.  8  MIKAEL ODENBERG (m) replik:\r\nFru talman! Just därför att det har gått 18 år sedan\r\n1980 års folkomröstning är det klart att man kan dis-\r\nkutera dagens legitimitet av folkomröstningsresultatet.\r\nEn stor del av väljarkåren har bytts ut. Men låt oss\r\nhålla till godo med utslaget.\r\nEftersom näringsministern tycks ha glömt det fin-\r\nner jag anledning att erinra honom om att folkom-\r\nröstningsutslaget faktiskt innebar att svenska folket\r\ngodkände en utbyggnad av den svenska kärnkraften\r\nfrån dåtidens sex till tolv reaktorer. Allt detta gjordes\r\ni syfte att komma bort från användningen av fossila\r\nbränslen, och i avvaktan på att förnybar energi skulle\r\nbli ett tillgängligt alternativ. Där är vi inte än.\r\nVi skulle använda elen från kärnkraften så länge\r\nden behövdes för upprätthållande av välfärd och sys-\r\nselsättning. Det är just detta som regeringen och So-\r\ncialdemokraterna nu vill bryta emot genom att av-\r\nveckla i förtid och återinföra den användning av fossi-\r\nla bränslen som kärnkraftsprogrammet syftade till att\r\nta oss bort ifrån. Regeringens energipolitik är ett brott\r\nmot utslaget i folkomröstningen. Det innebär att det\r\nsocialdemokratiska arbetarpartiet har konverterat på\r\nrekordtid från ett linje 2-parti till ett linje 3-parti - för\r\natt nu tala i folkomröstningstermer. Just därför är\r\noppositionens kritik också inom det socialdemokra-\r\ntiska partiet så hård.\r\nLåt oss ta Pappersarbetareförbundets ordförande\r\nSune Ekbåge som ett bra exempel. Han karakteriserar\r\nregeringens energipolitik som helt vansinnig, och han\r\när en representativ stämma för hela den samlade\r\nsvenska fackföreningsrörelsen. Det beror på att det\r\nfanns en massa socialdemokratiska kämpar och fack-\r\nföreningsmän som i 1980 års folkomröstning stod på\r\nbarrikaderna och slogs för vad de trodde var en för-\r\nnuftig energipolitik och som nu upptäcker att Göran\r\nPersson och Anders Sundström har lurat skjortan av\r\ndem och gjort om Socialdemokraterna till ett linje 3-\r\nparti.\r\nNi skadar med den politiken jobben. Ni skadar\r\nmed den politiken miljön. Ni skadar med den politi-\r\nken ekonomin. Ni splittrar landet. Ni bedriver en\r\npolitik som är djupt destruktiv därför att den bygger\r\npå kapitalförstöring. Allt detta gör ni dessutom av\r\npartitaktiska skäl.\r\nVårt alternativ är naturligtvis inte att stänga alla\r\nreaktorer samtidigt. Vårt alternativ är att göra som vi\r\nsade i folkomröstningen, nämligen att låta ekonomi\r\noch säkerhet vara avgörande för och styra förnyelsen\r\nav den svenska elproduktionsapparaten.\r\nLåt mig så till sist upprepa de två frågorna till An-\r\nders Sundström.\r\nFör det första: Avser näringsministern att hålla\r\nord? Avser näringsministern att se till att regeringen\r\nåterkallar sin begäran om ett bemyndigande, så att\r\nriksdagen i enlighet med näringsministerns löfte får\r\nmöjlighet att pröva ersättningen till Sydkraft om det\r\nträffas en frivillig uppgörelse?\r\nFör det andra: Vad kommer en förtida kärn-\r\nkraftsavveckling i Barsebäck att kosta det svenska\r\nfolkhushållet och skattebetalarna?</pre><pre>Anf.  9  Näringsminister ANDERS\r\nSUNDSTRÖM (s) replik:\r\nFru talman! Om jag kommer ihåg rätt, Mikael\r\nOdenberg, skulle man om man varit linje 3-anhängare\r\ni dag, ja faktiskt för ett antal år sedan, ha stängt alla\r\ntolv reaktorer - det finns ju de som tillhörde linje 3\r\nsom vi kan fråga, t.ex. Dan Ericsson. Mikael Oden-\r\nberg anklagar mig för att vara linje 3:are. Då är han\r\nantingen dåligt påläst, eller också vill han inte kunna\r\nsakfrågan. Linje 3:s lösning är faktiskt för länge sedan\r\nförbi. I linje 2 däremot, som jag tillhörde, sade vi att\r\nvi skulle börja omställningen just nu när vi började.\r\nMikael Odenberg har för vana att använda väldigt\r\nstarka ord. Om Lagrådet sade han en gång i tiden att\r\ndet var ett stort skämt. Nu är det någon annan som är\r\nett skämt. Det som bestämmer om man är bra eller\r\ndålig är väl helt enkelt vilken ståndpunkt man har i\r\nförhållande till Mikael Odenberg.\r\nJag skall däremot svara på Mikael Odenbergs frå-\r\nga om bemyndigandet. Ja, vi har begärt riksdagens\r\nbemyndigande att få genomföra denna stängning av\r\nBarsebäck. Vi har gjort det med ett underlag i en\r\nfolkomröstning. Vi har gjort det mot bakgrund av att\r\nen majoritet av riksdagen står bakom ett inriktnings-\r\nbeslut och ett lagstiftningsbeslut.\r\nBemyndiganden har förekommit tidigare. Under\r\nförra mandatperioden gjorde den dåvarande borgerli-\r\nga regeringen ett bemyndigande på 17 sidor i en pro-\r\nposition om att sälja ut samtliga svenska statliga till-\r\ngångar. Detta gjorde man när räntan var 500 %, och\r\naktiekursen var inte i topp, om jag säger så. Då gjorde\r\nman detta bemyndigande - utan någon utredning, utan\r\nnågot som helst underlag. Och Mikael Odenberg satt\r\ntyst. Här finns ett gigantiskt material som visar vad vi\r\nvill göra. Vi har också gått till riksdagen och fått stöd\r\növer blockgränserna och inte hos Ny demokrati, som\r\nni gjorde.\r\nMin fråga kvarstår, Mikael Odenberg: Vad vill ni\r\ngöra för att göra det möjligt att nu påbörja omställ-\r\nningen? Det var ju det ni sade. Vad vill ni göra för att\r\n18 år efteråt göra det möjligt att påbörja omställning-\r\nen?</pre><pre>Anf.  10  MIKAEL ODENBERG (m) replik:\r\nFru talman! Låt mig, eftersom jag glömde det tidi-\r\ngare, nu ta tillfället i akt att å Moderata samlingspar-\r\ntiets vägnar uttrycka en stor förståelse för Lennart\r\nDaléus önskemål om en reaktorsäkerhetsutredning.\r\nDet finns inslag i den svenska engergipolitiken som\r\nger ett sådant önskemål ökad aktualitet. Jag vill ge tre\r\nexempel på det.\r\nI januari intervjuades chefen för Ignalinaverket,\r\nVictor Shevaldin, i den tyska tidningen Tageszeitung.\r\nHan gjorde där helt klart att den gamla tisdplanen för\r\navställning av Ignalina inte längre är aktuell. Han\r\nuttalade i intervjun mycket tydligt att han när Polen-\r\nkabeln är färdig hoppas kunna exportera ersättningsel\r\nför Barsebäck från Ignalina till Sverige.\r\nI februari annonserade det litauiska ekonomide-\r\npartementet i Financial Times. Man begärde offerter\r\nfrån grupper av västerländska företag på att bygga och\r\noperera en elförbindelse till Västeuropa. Det an-\r\nmärkningsvärda var att man i annonsen tio år framåt i\r\ntiden garanterade årliga elleveranser på minst 6 TWh,\r\nnågot som i min begreppsvärld innebär att man måste\r\ndriva Ignalina vidare lika länge.\r\nI går uttalade Rysslands förre vice premiärminister\r\nAnatolij Tjubajs, numera vd för det stora ryska ener-\r\ngibolaget som behärskar 80 % av den ryska markna-\r\nden, att han såg stora möjligheter i den destruktiva\r\nförtidsavvecklingen - ja, han kallade den inte de-\r\nstruktiv. Han såg nämligen här en stor exportmarknad\r\nför el från Ryssland.\r\nDe här tre exemplen visar väldigt tydligt hur vi\r\nmed en förtida svensk kärnkraftsavveckling faktiskt\r\nriskerar att försämra kärnsäkerhetsläget i hela norra\r\nEuropa genom att vi med en sådan politik indirekt\r\nriskerar att förlänga den återstående driftstiden för\r\nfarliga och osäkra reaktorer österut. Från kärnsäker-\r\nhetssynpunkt är det vansinne att lägga ned säkra\r\nsvenska reaktorer. I den mån vi har några resurser\r\növer borde vi naturligtvis inte öda det på skadestånd\r\ntill tyska, norska och svenska aktieägare i Sydkraft,\r\nutan vi borde använda de resurserna för att påskynda\r\nen avveckling av de osäkra reaktorerna i öst.\r\nJag vill mot den här bakgrunden ta fasta på Len-\r\nnart Daléus utspel och säga att vi välkomnar en bred\r\nutredning om reaktorsäkerhetsfrågorna i hela norra\r\nEuropa.\r\nLåt mig så till sist än en gång upprepa mina två\r\nfrågor till Anders Sundström.\r\nDen första frågan är: Avser regeringen att återkal-\r\nla förslaget om bemyndigande? Anders Sundström\r\nrefererar till tidigare bemyndiganden, men det finns\r\nen skillnad. Den här gången har Anders Sundström\r\nlovat att riksdagen skall få ta ställning till ersättnings-\r\nbeloppet. Frågan blir då mycket enkel: Avser Anders\r\nSundström att hålla ord?\r\nDen andra frågan upprepar jag en gång till, ifall\r\nnäringsministern skulle ha glömt den: Vad kommer en\r\nförtida avveckling av Barsebäck att kosta det svenska\r\nfolkhushållet och skattebetalarna?</pre><pre>Anf.  11  Näringsminister ANDERS\r\nSUNDSTRÖM (s) replik:\r\nFru talman! Alla sju partier vill avveckla kärnkraf-\r\nten. Vi tre partier vill med våra program ersätta det\r\nbortfall av el som blir följden av att produktionen i\r\nBarsebäck faller bort med ny inhemsk produktion.\r\nDäremot vet vi inte hur moderaterna har tänkt ersätta\r\nkärnkraften. Det kan väl hända att det är de som är de\r\nstora kunderna borta i Ryssland. Vi har ju en politik\r\nför att fullt ut ersätta den kärnkraft som avvecklas. Vi\r\nhar ersättning för den första Barsebäcksreaktorn.\r\nBeslutet om den andra reaktorn fattar riksdagen när vi\r\nockså har ersättning för den. Med en moderat politik,\r\nsom innebär att alla reaktorer stängs samtidigt, blir\r\ndet däremot en gigantisk import av kärnkraft från\r\nÖsteuropa. Det är sanningen. Den skall vi inte dölja.\r\nVi vet fortfarande inte vad moderaterna menade\r\nför 18 år sedan när de sade att de ville ersätta kärn-\r\nkraften med något annat, och vi vet inte vad de vill\r\ngöra för att göra det möjligt att ersätta kärnkraften.\r\nDet kan inte tolkas på något annat sätt än som att\r\nmoderaterna egentligen inte ville göra det de för 18 år\r\nsedan sade att de skulle göra. Det är allvarligt i sig.\r\nRiksdagen kommer att få ta ställning till ett bemyndi-\r\ngande om att genomföra inlösen av Barsebäck, och\r\ndet är ett ställningstagande som riksdagen gör. Detta\r\nsker utifrån ett gott beslutsunderlag, till skillnad från\r\ndet beslutsunderlag som fanns när man under de år då\r\nOdenberg hade inflytande i Sverige bemyndigade\r\nregeringen att sälja samtliga tillgångar.</pre><pre>Anf.  12  LENNART DALÉUS (c) replik:\r\nFru talman! Jag vill ställa en kort fråga till nä-\r\nringsministern. Kan regeringen tänka sig och är man\r\nberedd att tillsätta en ny reaktorsäkerhetsutredning för\r\natt få ett parlamentariskt grepp om de reaktorer som\r\ningår i det svenska energisystemet, över vilka Sverige\r\nförfogar och vilka skall avvecklas efter det att de två\r\nBarsebäcksreaktorerna är stängda?</pre><pre>Anf.  13  Näringsminister ANDERS\r\nSUNDSTRÖM (s) replik:\r\nFru talman! Jag tycker att den argumentation som\r\nLennart Daléus har känns väldigt tung och väldigt\r\nriktig. För varje år som går lär vi oss litet till. Därför\r\ntycker jag att det nu finns skäl att göra en ny översyn.\r\nJag vill inte å regeringens vägnar binda mig för hur\r\nden översynen skall se ut, i vilken form den skall ske\r\noch exakt hur den skall gå till. Men jag tycker att det\r\nkrav som Lennart Daléus ställer är ett fullt rimligt\r\nkrav. Jag kommer att ta upp frågan i regeringen. Det\r\nkänns klokt att göra det.\r\nMen jag vill passa på att säga att det inte är en ut-\r\nredning som skall användas för att Sverige skall berät-\r\nta hur alla andra skall göra. Syftet måste ju vara att\r\nstäda framför sin egen dörr innan man springer till\r\nalla andra och städar. Det är faktiskt en ganska bra\r\nordning.</pre><pre>Anf.  14  LARS LEIJONBORG (fp) replik:\r\nFru talman! Jag tycker egentligen att det är ganska\r\nfantastiskt att näringsministern har kunnat tala så\r\nlänge här utan att ge något som helst besked på de två\r\navgörande punkterna, nämligen vad det kostar och\r\nvilka miljökonsekvenser det får.\r\nVi vet inte om det kostar 5, 10 eller 15 miljarder\r\natt avveckla Barsebäck. Jag skulle vilja fråga om det\r\nfår kosta hur mycket som helst. Finns det någon gräns\r\nför regeringens och Socialdemokraternas vilja att\r\ngenomtrumfa detta?\r\nVi vet däremot vad belopp av den storleksord-\r\nningen skulle kunna betyda för att öka kärnsäkerheten\r\ni öst, för att ge fler gamla människor i detta land en\r\nvärdig vård eller för att höja kvaliteten i den svenska\r\nskolan. Socialdemokraterna har tydligen bestämt sig\r\nför att genomföra detta vad det än kostar.\r\nAnders Sundström drog parallellen med att vi ville\r\nsälja ut statliga företag. Han antydde att vi skulle\r\nkunna sälja dem till underpris. Men det som nu sker\r\när ju att ni tänker skänka bort en del av Vattenfall\r\ngratis för att få igenom stängningen av Barsebäck. I\r\npraktiken är detta förstås precis detsamma. Staten\r\nbetalar för detta i form av skadestånd eller genom att\r\nge bort statlig egendom. Då återstår frågan om det får\r\nkosta vad som helst. Har näringsministern någon\r\naning om vad det kommer att kosta?\r\nLinje 2 bestod i huvudsak av tre parter, nämligen\r\nSocialdemokraterna, Landsorganisationen och Folk-\r\npartiet. Vilken linje i dag är mest trogen mot linje 2:s\r\nslogan: Avveckla kärnkraften med förnuft? Vi och LO\r\nhar en uttolkning. Socialdemokraterna har en annan.\r\nJag hävdar att vår linje, att se till att miljövänliga\r\nenergislag kommer till och ta kärnkraften ur drift i\r\nden takt det sker, är det som i högst grad ligger i linje\r\nmed vad linje 2 sade.\r\nNär näringsministern talar om hur produktionen i\r\nBarsebäck skall ersättas är det verklighetsfrämmande.\r\nI dag projekteras ju ny fossileldad energiproduktion i\r\nSydsverige. I dag planerar danska kolkraftverksägare\r\natt öka sin export till Sverige. Det är verkligheten.\r\nNäringsministern sade att vi skall göra detta lugnt och\r\nplanerat och att vi skall ersätta det med inhemsk pro-\r\nduktion. Vilken inhemsk produktion? Är det Karls-\r\nhamnsverket och nyprojekterade fossileldade kraft-\r\nverk? Den risken är mycket stor genom att vi tyvärr\r\ninte har kommit så långt som vi alla önskar när det\r\ngäller de ekologiska alternativen.\r\nFolkpartiet stöder de ansträngningarna. Vi ironise-\r\nrar inte över kottplockning och vedeldning. Vi ser\r\ngärna en ökad biobränsleanvändning i Sverige. Men\r\nsanningen är ju att vi inte är så långt framme att vi i\r\ndag kan vara säkra på att en stängning av Barsebäck\r\ninte resulterar i ökade koldioxidutsläpp. Tvärtom talar\r\nallt för att så blir fallet. Det är därför regeringen inte\r\nvågar genomföra en miljökonsekvensanalys av detta\r\nödesdigra beslut.</pre><pre>Anf.  15  Näringsminister ANDERS\r\nSUNDSTRÖM (s) replik:\r\nFru talman! Det var inte bara så att man sålde des-\r\nsa statliga företag under den borgerliga regeringen.\r\nMan sålde dem till underpris, Lars Leijonborg. Lars\r\nLeijonborg kan ju titta på aktiekursen på dessa bolag i\r\ndag och jämföra med vad Lars Leijonborg fick för\r\ndem. Det rör sig om tiotals miljarder kronor i under-\r\npris. Man behöver inte vara speciellt begåvad för att\r\nse detta. Om man säljer aktier i ett läge när räntan är\r\n500 % är aktiekursen ganska pressad. Det ideologiska\r\nvar naturligtvis mycket viktigare än omsorgen om\r\nSverige.\r\nSedan gällde det om det är ett linje 2-förslag som\r\nnu ligger. Historien om linje 3 kan vi. Men det här\r\ndokumentet, Lars Leijonborg, har Folkpartiet, LO och\r\nsocialdemokratin utformat gemensamt i rikskommit-\r\ntén för linje 2. I det dokumentet står det på s. 12 avse-\r\nende perioden 1990-2000: Kärnkraftverken börjar\r\navvecklas mot slutet av perioden. Energin från dem\r\nersätts med inhemska energiråvaror.\r\nSå står det i Lars Leijonborgs, mitt och LO:s ge-\r\nmensamma linje 2-dokument. Så stod det inte hos\r\nlinje 3. Låt oss ha klarat ut det.\r\nAtt det skulle finnas utrymme för att stänga den\r\nförsta reaktorn i Barsebäck bygger inte på något un-\r\nderlag som regeringen har hittat på. Vi tillsatte en stor\r\nparlamentarisk utredning. Den leddes av riksmarskal-\r\nken Gunnar Brodin. Utredningen kom fram till den\r\nslutsatsen att det faktiskt redan i dag finns utrymme\r\nför att stänga den första reaktorn i Barsebäck. Trots\r\ndetta levererade vi ett program till riksdagen som\r\nockså innehåller satsningar på ny inhemsk förnybar\r\nenergi. Men underlaget är att en parlamentarisk\r\nkommitté kom fram till slutsatsen att vi hade över-\r\nskott motsvarande den första reaktorn. Läs linje 2:s\r\nprogram, Lars Leijonborg!\r\n(Applåder)</pre><pre>Anf.  16  LARS LEIJONBORG (fp) replik:\r\nFru talman! Det är väl ett exempel på näringsmi-\r\nnisterns argumentationsnöd i den fråga vi nu diskute-\r\nrar att han måste ta en massa tid för att tala om en helt\r\nannan fråga, nämligen utförsäljning av statliga före-\r\ntag. Det som är mest anmärkningsvärt på det området\r\ni dag är ju att man tydligen tänker skänka bort Ring-\r\nhalsverket för att genomtrumfa den här snabbstäng-\r\nningen.\r\nOm man skall vara intellektuellt hederlig skall\r\nman väl erkänna att linje 2 var för optimistisk, och jag\r\ntycker att man skall vara optimistisk. Men nu i efter-\r\nhand får vi erkänna att utvecklingen av de alternativa\r\nenergislagen inte har gått på det sätt som vi hoppades\r\n1980. Det var skillnaden mellan linje 3 och linje 2.\r\nLinje 2 sade att verken skall drivas så länge som det\r\när ekonomiskt och tekniskt motiverat. Men linje 3\r\nsade att det spelar ingen roll - vi skall snabbstänga.\r\nOch nu har ni övergått till snabbstängningslinjen.\r\nNäringsministern ger fortfarande inget svar på frå-\r\ngan om vad detta kommer att kosta. Han förnekar inte\r\nheller att Barsebäcksavvecklingen har lett till att fossi-\r\nleldade kraftverk nu projekteras i Sydsverige.</pre><pre>Anf.  17  Näringsminister ANDERS\r\nSUNDSTRÖM (s) replik:\r\nFru talman! Jag börjar med det sista. Jag vet inte\r\natt det har rests något krav i riksdagen om att förbjuda\r\nföretag att etablera energiproduktion. Men Lars Lei-\r\njonborg får gärna väcka den frågan så får vi diskutera\r\ndet då.\r\nNu erkände Leijonborg att det är linje 2 som vi nu\r\ngenomför. Men sedan säger han att eftersom vi nu\r\nstänger den första reaktorn efter 18 år så är det en\r\nsnabbstängning som vi håller på med. Är det trovär-\r\ndigt att säga att efter 18 år genomför vi nu den första\r\nstängningen av den första reaktorn, och det är en\r\nsnabbstängning? Jag måste få säga att jag inte tror att\r\ndet är många som tror på Lars Leijonborg.\r\nDet är ju faktiskt en ganska långsam, försiktig\r\nstart. Det tar 18 år innan vi börjar med den första\r\nreaktorn, och vi säger i det beslut som vi går till riks-\r\ndagen med att vi inte kommer att hinna stänga alla\r\ntolv till år 2010. Jag vet inte vad ordet långsamt är om\r\n18 år är snabbt för den första reaktorn.</pre><pre>Anf.  18  DAN ERICSSON (kd) replik:\r\nFru talman! Energiministern sade att han ville er-\r\nsätta kärnkraft med förnybara bränslen. Men proble-\r\nmet är ju, fru talman, att man inte gör det.\r\nJag redovisar också rätt så tydligt vad som kom-\r\nmer att hända. Det finns miljökonsekvensanalyser\r\ngjorda av Elforsk och SMHI som pekar på att det blir\r\noljeeldning och det blir kolkraft. Det kommer att\r\ndrabba oss i form av ökad växthuseffekt, i form av att\r\nman börjar trasa sönder ozonlagret.\r\nRegeringens egen energimyndighet har sagt att\r\nman räknar med en ökning av koldioxidutsläppen med\r\n9 %. Har man fel? Jag vill fråga Anders Sundström:\r\nHar energimyndigheten fel när man säger att vid en\r\nstängning av Barsebäck kommer det att bli denna\r\nkoldioxidökning?\r\nNu har energiministern varit positiv i alla fall i en\r\nfråga. Det handlar om en utredning av säkerheten. Det\r\när bra.\r\nJag hade en fråga om möjligheten att få en rejäl\r\nmiljökonsekvensanalys. Nu när ministern är på litet\r\ngott humör kanske han kan ge det beskedet också.\r\nKan vi från regeringen få fram en tydlig miljökon-\r\nsekvensanalys? Kan vi få en analys av vad som hän-\r\nder om man stänger Barsebäck enligt det koncept som\r\nde energiöverenskommelseslutande partierna har?\r\nSedan har jag en annan fundering. Jag hörde en ny\r\nliten avledande formulering från ministerns sida. Han\r\nsade att det finns ett överskott av el, sett över en kli-\r\nmat- och konjunkturcykel. Om man ser till ett snitt, så\r\nfixar vi det här.\r\nMen vad händer då, fru talman, om vi skulle få en\r\nkraftfull högkonjunktur? Och vad händer om vi sam-\r\ntidigt skulle få ett torrår? Vi vet vad som hände 1996.\r\nDå hade vi lågkonjunktur och fick ett torrår. Då im-\r\nporterade vi ungefär 10 % av vårt elbehov. Vi hade\r\nalltså inte riktig täckning. Det är klart att ser man till\r\nett snitt så kanske vi klarar det. Men det är ju inte det\r\nsom är verkligheten. Det varierar, och det vet nä-\r\nringsmininstern. Vid de variationerna blir det kraftiga\r\nutslag vad gäller just fossilförbränning och därmed\r\nökade koldioxidutsläpp.</pre><pre>Anf.  19  Näringsminister ANDERS\r\nSUNDSTRÖM (s) replik:\r\nFru talman! Det kanske märkligaste partiet av alla\r\ni riksdagen är faktiskt Kristdemokraterna. Kristdemo-\r\nkraterna var och är fortfarande ett linje 3-parti. I varje\r\nfall gäller det Kristdemokraternas medlemmar och\r\ngrundorganisationer.\r\nKristdemokraterna har varit beredda att ansluta sig\r\ntill linje 2 i samtalen vi hade under energiförhandling-\r\narna. När energiförhandlingarna avbröts gick de till\r\nlinje 1 med moderaterna. Och nu säger de att de skall\r\nfolkomrösta. Om vad vet jag inte riktigt. Men det är\r\nden senaste positionen.\r\nJag måste faktiskt få fråga kristdemokraterna: Vad\r\nhar ni egentligen för uppfattning i den här frågan? Det\r\när för mig helt outgrundligt vad som är er ståndpunkt.\r\nLåt mig få referera till Ronny Eriksson och fråga: Är\r\nni för eller emot? Det skulle vara oerhört intressant att\r\nfå veta.</pre><pre>Anf.  20  DAN ERICSSON (kd) replik:\r\nFru talman! Energiministerns taktik märks tydligt i\r\nden här debatten. Han kan bara syssla med taktik. Han\r\nkan inte diskutera sakfrågan. Han har inte svarat på\r\nfrågor om kostnaderna, om hanteringen av det belopp\r\nman är beredd att ge till Sydkraft och om vem som\r\nskall besluta om det. Är det riksdagen eller regering-\r\nen? Han vill inte ens svara på en fråga om miljökon-\r\nsekvenserna. Han vill inte ens svara på frågan om\r\nhans egen myndighet, energimyndigheten, hade fel\r\nnär man säger att stängningen av en reaktor skulle\r\nleda till en ökning av koldioxidutsläppen med 9 %.\r\nHan vill inte svara på en enda fråga som berör själva\r\nsakfrågan.\r\nDet var ju det jag sade inledningsvis. Det här\r\nhandlar inte om fakta längre. Det handlar om taktik.\r\nDet är en av anledningarna till att vi har börjat funde-\r\nra på hur vi skall ta oss ur detta.\r\nDet är, energiministern, inte jag som har varit\r\nmärklig. Mitt parti har inte varit märkligt. Det var ju\r\nenergiministern som lämnade det upplägg som vi var\r\növerens om, att stänga reaktorer i takt med att vi får\r\nfram det förnybara, i takt med att vi kan spara och\r\neffektivisera bort el. Ministern, Kristdemokraterna\r\noch Vänstern var faktiskt överens om det upplägget\r\nända fram till de sista dagarna då man helt plötsligt\r\nlämnade den ståndpunkten och vi fick det olyckliga\r\nbeslut vi nu sitter mitt uppe i.</pre><pre>Anf.  21  Näringsminister ANDERS\r\nSUNDSTRÖM (s) replik:\r\nFru talman! Låt mig säga till kristdemokraterna att\r\njag ställer frågan därför att ni är det enda parti som\r\nhar lyckats inta alla positioner: linje 1, linje 2, linje 3\r\noch nu ny folkomröstning.\r\nJag, regeringen, har väldigt tydligt redovisat rege-\r\nringens ståndpunkter. Vi har svarat på frågorna, om ni\r\nvill använda den formuleringen. Vi har redovisat vad\r\nvi vill göra. Vi har redovisat varför vi vill göra det. Vi\r\nhar sagt att vårt skäl är att vi vill åstadkomma en\r\nomställning och att det skall ske under lång tid på ett\r\nförnuftigt och sansat sätt.\r\nNi däremot hoppar från tuva till tuva. Det är klart\r\natt jag då har rätt att ställa frågan: Vilket är det? Är\r\ndet linje 1, linje 2, linje 3 eller ny folkomröstning som\r\ngäller? Ni har haft alla dessa fyra positioner under\r\nbara några månaders tid. Det är faktiskt rätt fantastiskt\r\natt kunna inta alla dessa ståndpunkter samtidigt. Det\r\när inte många som klarar det. Men Dan Ericsson kla-\r\nrar det, och det är en bravur.</pre><pre>Anf.  22  EVA GOËS (mp) replik:\r\nFru talman! Om socialdemokraterna menar allvar\r\nmed avvecklingen, Anders Sundström, hade det då\r\ninte varit lämpligt att skriva lagen på det sätt som\r\nMiljöpartiet gjorde och som visade sig vara rätt i KU-\r\nutfrågningen? Sedan kunde man ha höjt elskatten och\r\nskatteväxlat, precis som 70 % av Nordamerikas och\r\nEuropas stater tycker är bra. Och sedan kunde man ha\r\ntagit en reaktor ur drift. Man kunde ha valt en statlig\r\nreaktor, t.ex. Ringhals 2. Då hade det varit gjort, och\r\ndå hade man bevisat att man menar att man vill av-\r\nveckla 1998, att man vill påbörja detta. Upp till bevis!</pre><pre>Anf.  23  Näringsminister ANDERS\r\nSUNDSTRÖM (s) replik:\r\nFru talman! För mig är det enkelt. Jag ville påbör-\r\nja omställningen. Det gör man med en lag.\r\nMen frågan är: Hur mycket måste Miljöpartiet\r\nhöja elpriset för att Barsebäck skall stanna nu? Hur\r\nmånga öre för att stanna nu?</pre><pre>Anf.  24  EVA GOËS (mp) replik:\r\nFru talman! Jag har redan beskrivit det. Vi höjer 2\r\nöre i år och 1 öre varje år framöver. År 2010 står\r\ndefinitivt fast.\r\nDet är det jag undrar. Här har ni stått och sagt att\r\nalla partier ställer upp på linje 2. Folkpartiet och alla\r\nandra har sagt: Vi skall avveckla. Gäller år 2010 i\r\nsådana fall? Nej, det gör det inte!\r\nMen en reaktor per år hade väl varit bra. Om man\r\nhade börjat med Ringhals nu 1998 hade man i alla fall\r\nbevisat att man menar allvar. Vi har inte råd att fort-\r\nsätta att driva den livsfarliga kärnkraften.\r\nI februari inträffade ett stopp i en hjälpmatarvat-\r\ntenpump på Ringhals 3. Det visade sig att en ventil\r\nhade varit felställd under hela driftsäsongen. Händel-\r\nsen fick 1 på INES-skalan. Vi har inte säkra kärn-\r\nkraftverk i Sverige.\r\nMan talar om konkurrenskraft, att vi skall jaga\r\nkilowatt och sänka energianvändningen. NUTEK,\r\nsom nu heter energimyndigheten, har visat hur man\r\nkan energieffektivisera genom att tävla om nya kyl-\r\ndiskar som gör att man sänker förbrukningen med\r\n65 % och sparar 20 000 kr per år. Det är väl så vi\r\nskall jobba!</pre><pre>Anf.  25  LENNART DALÉUS (c):\r\nFru talman! En sådan här debatt väcker naturligt-\r\nvis nya frågor.\r\nDan Ericsson sade att energidebatten måste karak-\r\nteriseras av fakta. Jag delar gärna den uppfattningen.\r\nFakta är viktiga i energidebatten. Men jag tycker\r\nockså att den här frågan rymmer litet av etik och mo-\r\nral. Jag tycker att man i energidebatten bör kunna visa\r\npolitisk etik och politisk moral även i ett litet längre\r\nperspektiv. Vi står för det i Centerpartiet. Vi står för\r\nden ståndpunkt som vi, välgrundat, intog år 1980 -\r\ndet här med linjer kan vi möjligen lämna därhän ett\r\nögonblick.\r\nJag kommer ihåg när jag och många andra gick\r\ntillsammans med bl.a. många kristdemokrater. Vi\r\nsade, kanske litet trubbigt: Vad skall väck? Barse-\r\nbäck! Och vi sjöng: Aldrig ger vi upp. Nu undrar jag:\r\nVad var det egentligen kristdemokraterna ville ha\r\nväck? Vad var det kristdemokraterna aldrig skulle ge\r\nupp? Budskapet då var tydligt. Det är möjligt att\r\nbudskapet från Dan Ericsson nu också är tydligt, men\r\n- försiktigt uttryckt - på ett litet annat sätt. Stora\r\ntidningar kan göra 180 grader om på sin ledarsida när\r\ndet passar dem, och det är möjligt att också partier\r\nkan göra det. Men man bör ha en så stark etik och\r\nmoral att man också vågar klargöra att man har gjort\r\nhelt om.\r\nTill Mikael Odenberg måste man, fru talman,\r\nställa två frågor. Den ena är: Varför vill man över\r\nhuvud taget stänga kärnkraften - för det säger ju Mi-\r\nkael Odenberg att han vill - om den nu är så förträff-\r\nlig och säker? Varför vill man göra det? Sedan be-\r\nkänner sig ju både Mikael Odenberg och jag till\r\nmarknadsekonomin, om än kanske med litet olika\r\nförtecken, så den andra frågan blir: Varför tror Mikael\r\nOdenberg att kärnkraften stängs av i länder med en\r\nfungerande marknadsekonomi - USA, Kanada, Italien\r\nm.fl. exempel? Varför stänger man av den, om den nu\r\när en så förträfflig energikälla?\r\nFru talman! Till Lars Leijonborg måste man ställa\r\nen fråga av litet annan karaktär. Lars Leijonborg lade,\r\nav någon för mig fullständigt obegriplig anledning,\r\nupp eventuella kommande regeringsförhandlingar på\r\nbordet i den här debatten och talade om vilket krav\r\nhan och Folkpartiet då skulle driva: kravet att Barse-\r\nbäck skall få köras vidare. Nu är krav en sak, fru\r\ntalman. Krav ställer man möjligen inför förhandling-\r\nar. Men intressantare är ju utgången av förhandlingar-\r\nna. Då blir den litet mer precisa frågan till Lars Lei-\r\njonborg - lyssna noga nu: Sitter Folkpartiet i en rege-\r\nring under vars mandatperiod en eller flera reaktorer i\r\nBarsebäck stängs?\r\nJag skall upprepa frågan, fru talman, för att göra\r\ndet lätt för Lars Leijonborg. Han har ju ont om tid,\r\nmen om kameran riktas dit kan vi se om han skakar på\r\nhuvudet eller nickar. Sitter Folkpartiet i en regering\r\nunder vars mandatperiod en eller flera reaktorer i\r\nBarsebäck stängs? Det är den intressanta frågan.</pre><pre>Anf.  26  DAN ERICSSON (kd) replik:\r\nFru talman! Lennart Daléus citerade det vi skande-\r\nrade på den tiden: Vad skall väck? Barsebäck! Men\r\nhan glömde nästa del i strofen: Vad skall in? Sol och\r\nvind! Man sade inte, Lennart Daléus: Vad skall in?\r\nOlja, kol och gas! Det är ju det som nu är effekten.\r\nJag kan förresten passa på att fråga Lennart\r\nDaléus: Varför har han inte sett till att regeringen tar\r\nfram en miljökonsekvensanalys av det här beslutet?\r\nTycker han att energimyndighetens uppgifter om att\r\nvi får ökade koldioxidutsläpp med 9 % är fel?</pre><pre>Anf.  27  LENNART DALÉUS (c) replik:\r\nFru talman! Jag vet, många kristdemokrater vet\r\noch vi som ingick i linje 3 vet vad vi lade i kravet på\r\natt kärnkraften och Barsebäck skulle stängas. Det kan\r\naldrig Dan Ericsson fördunkla.</pre><pre>Anf.  28  DAN ERICSSON (kd) replik:\r\nFru talman! Det är bra att Lennart Daléus vet vad\r\nsom lades in i detta. Men varför bidrar han då till att\r\ndet blir olja, kol och gas i stället för de alternativ som\r\nvi då pläderade för? Det är det huvudfrågan handlar\r\nom. Det är det som är fakta. Att då dribbla bort det\r\nmed regeringsfrågan, som Lennart Daléus gjorde\r\nnyss, tycker jag är att sänka den här debatten.</pre><pre>Anf.  29  LARS LEIJONBORG (fp) replik:\r\nFru talman! När nu Lennart Daléus har tid att för-\r\nbereda sitt partiledarskap i Centerpartiet tycker jag att\r\nhan skall studera Thorbjörn Fälldin och inte göra om\r\ndennes stora misstag att ställa offentliga ultimatum:\r\nIngen taburett är så värdefull osv.\r\nJag var medarbetare till Per Ahlmark när han för-\r\nhandlade med Thorbjörn Fälldin om laddning av ett\r\naggregat i Barsebäck. Jag var vice ordförande i Folk-\r\npartiet när Bengt Westerberg förhandlade med bl.a.\r\nOlof Johansson om att få bort ett avvecklingsbeslut\r\nvad gäller Barsebäck. Jag ställer inga offentliga ulti-\r\nmatum, men om vi hamnar i den eftersträvansvärda\r\nsituationen att Lennart Daléus och jag kommer att\r\nförhandla om detta i september kan Lennart Daléus\r\nvara alldeles säker på att jag kommer att vara en\r\nmycket tuff förhandlare.</pre><pre>Anf.  30  LENNART DALÉUS (c) replik:\r\nFru talman! Svaret är intressant. Jag har inte - det\r\nvill jag säga till föregående talare - lyft upp några\r\nregeringsförhandlingar på detta bord. Det har Lars\r\nLeijonborg gjort. Han har offentligt deklarerat, allde-\r\nles nyss här i kammaren, vilka krav han tänker ställa.\r\nJag kan bara säga att i förhållande till det han sade\r\ntidigare är det här svaret litet intressantare.</pre><pre>Anf.  31  MIKAEL ODENBERG (m):\r\nFru talman! Jag förstod ärligt talat inte frågan. Vi\r\nmoderater vill låta ekonomi och säkerhet styra ut-\r\nvecklingen av elproduktionsapparaten, inte politiska\r\nbeslut och lagstiftning här i riksdagen.\r\nAnders Sundström har under den här debatten gett\r\ntvå besked. Det första beskedet är att regeringen och\r\nsocialdemokraterna fortsätter att vägra att tala om vad\r\nen förtida kärnkraftsavveckling i Barsebäck kommer\r\natt kosta skattebetalarna. Vi har också fått beskedet att\r\nhan bryter sitt löfte till konstitutionsutskottet: Riksda-\r\ngen skall inte få möjlighet att ta ställning till ersätt-\r\nningen till Sydkraft vid en förhandlingsöverenskom-\r\nmelse utan bara bli informerad i efterhand.\r\nModerata samlingspartiet har också två besked att\r\nge. Det första är att vi vill avveckla kärnkraftsavveck-\r\nlingen. Det andra är att vi  vill upphäva avveckling-\r\nslagen. Sedan får väljarna säga sitt.</pre><pre>Anf.  32  LENNART DALÉUS (c) replik:\r\nFru talman! Mikael Odenberg ville inte berätta -\r\njag inser att han får det svårt nu, fru talman - varför\r\nhan tror att kärnkraften stängs av i andra länder än\r\nSverige av rent ekonomiska, säkerhetsmässiga och,\r\nkrasst, framför allt marknadsekonomiska skäl. Den\r\nstängs på andra håll i världen, och den kommer natur-\r\nligtvis att stängas också i Sverige. Nu ger vi en första\r\ninriktning med stängningen av Barsebäck.</pre><pre>Anf.  33  LENNART BEIJER (v):\r\nFru talman! Den diskussion som nu har pågått un-\r\nder ett par timmar handlar egentligen om beslut som\r\nredan är fattade. Vi har fattat beslut om energiom-\r\nställning, där Barsebäck 1 ingår. Vi har också fattat\r\nbeslut om lagen om kärnkraftsavveckling.\r\nIbland kan det också vara bra att ta upp några frå-\r\ngor som kommer och som är viktiga i sammanhanget.\r\nOm energiomställningen skall fortsätta och bli lycko-\r\nsam är naturligtvis energiskattesystemet väldigt avgö-\r\nrande. Vi har fört den diskussionen tidigare. Vi hop-\r\npas att vi kommer fram till ett resultat framåt hösten\r\noch utgår från att det blir ett system som i alla lägen\r\nnaturligtvis gynnar de långsiktigt hållbara elproduk-\r\ntionsmöjligheterna och missgynnar uran, kol, olja och\r\ngas.\r\nProduktionsbeskattning passar inte längre på en\r\navreglerad nordisk elmarknad. Elintensiv industri\r\nmåste ges möjlighet att konkurrera på världsmarkna-\r\nden. Det vore dumt och föga miljövänligt att tvinga ut\r\ndenna industri från Sverige. Däremot bör det vara\r\nenergiskatter på vanlig verkstads- och träindustri. De\r\nbehöver en morot för att öka effektiviteten i elan-\r\nvändningen. Jordbruk och livsmedelsbutiker borde\r\njämställas med den vanliga industrin.\r\nFru talman! Sedan behövs det också något som\r\ngör att vanliga hushållskunder deltar i det arbete som\r\nhar påbörjats, så att de tycker att det är intressant att\r\nvara med och spara el och att bli effektivare i sin\r\nelanvändning. Vi har tidigare diskuterat fasta och\r\nrörliga eltaxor och kravet på timmätare för att få byta\r\nelleverantör. Jag tror helt enkelt att vi måste gå ifrån\r\nkravet på timmätare för 2 500 kr för vanliga hus-\r\nhållskunder. Vi måste hitta ett system där fasta och\r\nrörliga avgifter slås samman, så att det därmed blir\r\nintressant för folk i allmänhet att vara med och delta\r\npå den nordiska elmarknaden.\r\nFru talman! Sedan riksdagen för ett år sedan fatta-\r\nde beslut om att satsa 9 miljarder på bidrag och\r\nforskning i ny effektiv energiteknik samt att kärnkraf-\r\nten skulle börja avvecklas har mycket positivt faktiskt\r\nhänt i detta avlånga land. Fjärrvärmenäten byggs ut,\r\nbioenergin gör landvinningar, konvertering från el-\r\nvärme pågår för fullt, biomassabaserad kraftvärme\r\nplaneras och byggs, och vindkraftsutbyggnaden in-\r\ntensifieras faktiskt utan att vi kanske märker så\r\nmycket av det. Företag och enskilda har blivit med-\r\nvetna om och intresserade av sparande och effektiv\r\nhushållning.\r\nI bl.a. lilla Sävsjö nere i mörkaste Småland har\r\nman byggt ett litet kraftvärmeverk som värmer 400\r\nvillor och samtidigt tar fram el till 30 % av värmen.\r\nSådana anläggningar kommer naturligtvis att bli, och\r\när redan, intressanta i sågverk, i stuterier och i mindre\r\ntätorter och samhällen. Självfallet är det så.\r\nDenna positiva utveckling hade inte skett om vi\r\npolitiker hade fortsatt att passa i energifrågan. Att\r\npåbörja kärnkraftsavvecklingen har varit avgörande.\r\nNu gäller det att ta de ytterligare stegen att se till att\r\nenergiskatter och annat passar till den energiomställ-\r\nning som vi nu skall försöka genomföra.</pre><pre>Anf.  34  DAN ERICSSON (kd) replik:\r\nFru talman! På elva sekunder kan man göra en\r\nsammanfattning. Det har blivit mycket diskussion om\r\nlinjerna 1980, för 18 år sedan, och uttolkningen av\r\ndet. Det har varit mycket tal om partitaktik i rege-\r\nringsfrågan och annat. Men dessvärre har sakfrågan\r\ninte fått dominera energidebatten. Det var detta som\r\nvi ville komma ifrån. Jag hoppas att vi nästa gång kan\r\ndiskutera sakfrågan.</pre><pre>Överläggningen var härmed avslutad.</pre><pre>2 §  Svar på interpellation 1997/98:284 om de\r\nteologiska högskolorna</pre><pre>Anf.  35  Utbildningsminister CARL\r\nTHAM (s):\r\nFru talman! Elver Jonsson har frågat vad regering-\r\nen avser att vidta för åtgärder vad gäller statsbidraget\r\ntill Teologiska Höskolan i Stockholm, Nybygget -\r\nKristen samverkan samt Johannelunds Teologiska\r\nInstitut och om ett sådant besked kan meddelas före\r\nterminsstarten hösten 1998.\r\nDen förutvarande regeringen tecknade den\r\n7 oktober 1993 avtal med dessa högskolor avseende\r\nperioden den 1 juli 1993-den 30 juni 1998, och de\r\ngavs den 14 oktober samma år rätt att utfärda högsko-\r\nleexamen med inriktning mot teologisk utbildning.\r\nRegeringen beslutade den 12 september 1996 efter\r\nutvärdering av Högskoleverket att ge Teologiska\r\nHögskolan i Stockholm rätt att utfärda teologie kan-\r\ndidatexamen, 120 poäng. Högskoleverket har genom-\r\nfört en uppföljning av rätten att utfärda högskoleexa-\r\nmen med inriktning mot teologisk utbildning och den\r\n17 november 1997 tillstyrkt fortsatt examensrätt för\r\nsamtliga tre högskolor.\r\nJag vill understryka att ett beslut om tillstånd att\r\nutfärda en sådan examen som regleras i högskoleför-\r\nordningen inte är kopplat till frågan om statsbidrag,\r\nutan detta är en budgetfråga som prövas i vanlig ord-\r\nning.\r\nRegeringen har således tecknat avtal med tre en-\r\nskilda utbildningsanordnare som bedriver teologisk\r\nutbildning. De har fullgjort sina åtaganden, och Hög-\r\nskoleverket har följt upp kvaliteten på utbildningarna\r\noch tillstyrkt fortsatt tillstånd att utfärda examina.\r\nEnligt avtalet gäller detta efter den 30 juni 1998 om\r\ndet inte sägs upp av någon part. Regeringen har ingen\r\navsikt att säga upp avtalet.\r\nElver Jonsson tar också upp frågan om vikten av\r\natt uppmärksamma frågor om en etisk livshållning och\r\nom mänskliga rättigheter. Vi är överens om att detta\r\när viktiga frågor.\r\nI år är det som bekant 50 år sedan FN:s general-\r\nförsamling antog den allmänna förklaringen om de\r\nmänskliga rättigheterna. FN uppmärksammar därför\r\nsärskilt de mänskliga rättigheterna under 1998. FN\r\nhar även utnämnt perioden 1995-2005 till decenniet\r\nför utbildning i mänskliga rättigheter. Det berör också\r\noss.\r\nRegeringen beslutade den 19 december 1996 om\r\nmedel till Teologiska Högskolan i Stockholm för\r\nutbildningar i demokratifrågor och mänskliga rättig-\r\nhetsfrågor. Medel har givits för perioden den\r\n1 januari 1997-den 30 juni 1998. Medlen avsåg 25\r\nhelårsstudenter och omfattade 800 000 kr. Utbild-\r\nningen har varit mycket eftersökt precis som Elver\r\nJonsson framhåller. Regeringskansliet tillsatte vidare\r\nen utredning den 19 januari 1998 för att kartlägga\r\nvilka utbildningar som finns inom området demokrati\r\noch mänskliga rättigheter. Kartläggningen inkluderar\r\nförutom statliga universitet och högskolor samt Teo-\r\nlogiska Högskolan i Stockholm även Polishögskolan.\r\nUtredningen leds av Suzanne Askelöf, generalsekrete-\r\nrare i Rädda Barnen, och kommer att redovisas inom\r\nkort. Regeringen skall överväga och ta ställning till\r\nutredningens slutsatser innan beslut fattas om framti-\r\nden i denna fråga.\r\nAvslutningsvis vill jag också påminna om att re-\r\ngeringen i proposition 1997/98:114 Nya högskolor\r\nm.m. föreslår att Uppsala universitet skall tilldelas ett\r\npermanent resurstillskott om 3 miljoner kronor för\r\ninrättande av ett nytt kunskapscentrum vid universite-\r\ntet om Förintelsen. Centrumet skall bidra till samarbe-\r\nte mellan universitet och högskolor i hela landet. Det\r\när självklart att även detta har stark beröring med\r\nfrågor om mänskliga rättigheter.</pre><pre>Anf.  36  ELVER JONSSON (fp):\r\nFru talman! Under förmiddagen har vi här i kam-\r\nmaren talat om kraftförsörjning av materiellt slag.\r\nÄven nu handlar det om kraftförsörjning - i högsta\r\ngrad förnybar sådan, skulle jag vilja tillägga.\r\nJag tackar statsrådet för svaret på min interpella-\r\ntion men jag anser inte att den ena frågan där är be-\r\nsvarad, nämligen om regeringen är beredd att med-\r\nverka till en rättvis fördelning när det gäller högskole-\r\nanslag. Till den frågan kan vi väl återkomma i sam-\r\nband med statsrådets nästa inlägg.\r\nRegeringen säger att man avser att låta avtalet lö-\r\npa. Möjligen kan man säga: Fattas bara annat! Tre\r\nvälskötta högskolor i frikyrklig regi har ju fått hög-\r\nskolestatus och även fått Högskoleverkets rekommen-\r\ndation att fortsätta med att examinera enligt planer.\r\nEn väldig högskoleutbyggnad pågår i vårt land.\r\nDet rör sig om tusentals nya platser, ja, rent av tiotu-\r\nsentals nya platser. Det är bra. Med anledning av den\r\nfråga som jag har ställt är det kanske inte för mycket\r\natt ändå aktualisera att det område som nu är i fokus\r\nborde få ett större utrymme. Vi har ju nu en stor of-\r\nfentlig debatt där existentiella frågor står i centrum.\r\nEtiska värderingar efterlyses, och mänskliga fri- och\r\nrättigheter efterfrågas. Vidare behöver de internatio-\r\nnella perspektiven belysas.\r\nT.ex. Teologiska Högskolan här i Stockholm har\r\nett omfattande internationellt utbyte av både lärare\r\noch studenter med universitet och högskolor. Det\r\ngäller också seminarier och annat i samarbete med\r\nbl.a. östeuropeiska länder och med stater och universi-\r\ntetsorter i Afrika och i hög grad även i USA.\r\nDet handlar alltså om högskoleutbildning med en\r\nbred inriktning. Även om primäruppgiften är att ge\r\nteologisk utbildning, på huvudmännens uppdrag, har\r\nskolans resurser nyttjats i växande omfattning också\r\nav studenter från andra trossamfund. Detta stämmer\r\nväl med den ekumeniska inriktning som alla de här tre\r\nteologiska högskolorna har. När det gäller högskolan i\r\nStockholm finns det ett avtal om ämnesteoretisk ut-\r\nbildning för blivande lärare i religionskunskap t.ex.\r\nDet är inte jättelika utrymmen som här krävs, utan\r\ndet handlar om något hundratal platser. Poängen be-\r\nträffande både den motion som jag var med om att\r\nväcka här före jul och det som jag nu aktualiserar är\r\natt det vore rimligt att ha en fördelning som gör att det\r\nblir en begränsad expansion. Därför tycker jag att\r\nutbildningsministerns svar är alltför försiktigt hållet\r\nnär han säger att avtalet skall löpa och att regeringen\r\ninte avser att säga upp det. Han ger heller inte på hand\r\natt det skulle kunna bli vad jag kallar för en rättvis\r\nfördelning av statliga medel i fråga om den högsko-\r\nleutbildning som här erbjudes. Jag skulle vilja att\r\nstatsrådet förtydligar sig på den punkten.\r\nSjälvfallet är det här inte en förhandlingsomgång.\r\nÄndå kunde kanske ett besked ges om att här kan det\r\nfinnas en optimism, dvs. att det kan bli en välvillig\r\nbehandling när det hela kommer till budgetomgången.</pre><pre>Anf.  37  TUVE SKÅNBERG (kd):\r\nFru talman! Också jag har läst ministerns svar så\r\natt man kan säga att en av frågorna inte är besvarad\r\nmen man kan göra den positiva tolkningen att det\r\nfinns utrymme för att vi i dag får ett svar. Det är ju\r\ninte orimliga krav eller någon orimlig begäran som\r\nframställs i den motion som representeras av alla\r\npartier och i dagens interpellation.\r\nI en situation där 68 000 nya högskoleplatser till-\r\nförs, varav 5 000 platser har beslutats nu under våren,\r\ntalar vi om en förstärkning vid Teologiska Högskolan\r\nfrån 80 till 150 platser, vid Örebro Missionsskola från\r\n50 till 100 platser osv. Det rör sig alltså om ett antal\r\ntiotal eller hundratal nya platser. Det skulle lätt kunna\r\nske genom en omfördelning inom utgiftsområde 16 -\r\nutan att det nämnvärt skulle påverka någon annan-\r\nstans, skulle jag vilja säga. Budgeten är ju förstärkt\r\nmed 5 miljarder kronor för åren 1997-2000, och en\r\nhögskoleplats kostar faktiskt bara 49 000 kr, plus\r\nstudiemedlen.\r\nDet vore intressant att få höra vad ministern menar\r\nmed att \"detta är en budgetfråga som måste prövas i\r\nvanlig ordning\". Detta med \"vanlig ordning\" under\r\nnuvarande regering innebär en oerhörd generositet.\r\nNoga räknat rör det sig om en ökning från 63 000 till\r\n68 000 nya platser. I denna \"vanliga ordning\" bör det\r\nkunna rymmas, precis som interpellanten har argu-\r\nmenterat men som jag inte skall upprepa, också en\r\nförstärkning i denna mycket viktiga fråga.</pre><pre>Anf.  38  Utbildningsminister CARL\r\nTHAM (s):\r\nFru talman! Jag sade i mitt svar att jag är överens\r\nmed Elver Jonsson om att de etiska frågorna är vikti-\r\nga också i den högre utbildningen. Jag vill ändå un-\r\ndanröja missförståndet att etiska frågor uteslutande\r\nbehandlas inom teologiska utbildningar, eller ens\r\nfrämst inom teologiska utbildningar. Etiska fråge-\r\nställningar är aktuella i alla möjliga sammanhang när\r\ndet gäller den högre utbildningen, inte minst i naturve-\r\ntenskapliga sammanhang. Regeringen har nyligen\r\ntillsatt en utredning som just skall behandla frågor om\r\netik i forskningen och som omfattar många olika\r\nspörsmål.\r\nEn parlamentariskt sammansatt utredning behand-\r\nlar gentekniken och dess etiska konsekvenser. Det\r\nfinns också andra etiska frågeställningar som har att\r\ngöra med demokrati och med vårt samhällsskick och\r\nde värderingar som bär upp detta och som enligt min\r\nmening bör prägla och komma in i en lång rad olika\r\nutbildningar inom högskolan. Detta är alltså inte en\r\nexklusivitet inom de teologiska utbildningarna, även\r\nom det naturligtvis också där är mycket viktigt.\r\nMot den bakgrunden har jag tillkallat den särskil-\r\nda utredningen om mänskliga rättigheter i den högre\r\nutbildningen. Det visar sig nämligen att Sverige be-\r\ndriver väldigt litet utbildning i ämnet mänskliga rät-\r\ntigheter, tvärtemot de konventioner som vi i olika\r\nsammanhang har skrivit på. Vi förefaller ha ansett att\r\nfrågan om utbildning i ämnet mänskliga rättigheter\r\nfrämst är en fråga för länder där mänskliga rättigheter\r\ninte är särskilt respekterade och att vi själva inte be-\r\nhöver bekymra oss särskilt mycket om den frågan.\r\nDen uppfattningen delar inte jag. Därför tycker jag att\r\ndet är angeläget att få till stånd en allmän belysning\r\nav hur den högre utbildningen också kan främja kun-\r\nskaper i mänskliga rättigheter. Där är bl.a. juristut-\r\nbildningen en viktig del men också, förvisso, de nu\r\naktuella utbildningarna vid exempelvis Teologiska\r\nHögskolan i Stockholm.\r\nPå nytt vill jag understryka att de här aktuella ut-\r\nbildningsanordnarna bedriver en utbildning som jag\r\ninte har någon som helst anledning att kritisera. De är\r\nsäkert på många sätt värdefulla.\r\nNär det gäller den fortsatta utbyggnaden är det\r\nnog ganska klart vad innebörden är. Vi har ju beslutat\r\nom en utbyggnad t.o.m. år 1999. Ingen fördelning är\r\ngjord så att alla högskolor skall ha någon sorts norm\r\nså att säga, utan när det gäller fördelningen tas hänsyn\r\ntill arbetsmarknadsbehov, till studenternas efterfrågan\r\noch till olika regionala aspekter. Detta är alltså redan\r\nbeslutat av riksdagen.\r\nDäremot har regeringen och Centerpartiet alldeles\r\nnyligen lagt fram ett gemensamt förslag, av vilket\r\nframgår hur vi anser att de resterande 20 000 platser-\r\nna skall fördelas för år 2000. Det är riktigt, som båda\r\ntalarna här har understrukit, att en kraftig utbyggnad\r\nav den högre utbildningen pågår. Den är viktig för\r\nhela vårt land. I den fördelningen har vi undantagit\r\nresurser motsvarande 325 heltidsstuderande. Det har\r\nvi gjort för att i samband med ett beslut senare kunna\r\ngöra en fördelning; detta när exempelvis olika utred-\r\nningar är klara.\r\nJag räknar med att kunna utnyttja någon del av\r\ndessa 325 platser också för en förstärkning av de\r\nteologiska högskolor som vi nu talar om. För att un-\r\ndanröja alla missförstånd vill jag säga att det inte är\r\nfråga om 325 platser men en del av platserna skall\r\nkunna utnyttjas också för dessa utbildningar.</pre><pre>Anf.  39  ELVER JONSSON (fp):\r\nFru talman! Så kom det ändå ett besked som,\r\ntycker jag, ger en del på hand. Eftersom detta skall\r\nprövas i budgetsammanhang behöver inte sista ordet\r\nvara sagt. Därför vill jag skicka med en förhoppning\r\nom det som jag här har efterlyst, nämligen en rättvis\r\nfördelning - dvs. att dessa högskolor, som i och för\r\nsig länge har bedrivit sin verksamhet på god veten-\r\nskaplig nivå och som i dessa yttersta år så att säga fått\r\nhögskolestatus, skall få samma villkor som andra\r\nhögskolor. Detta är en ganska rimlig begäran.\r\nStatsrådet framförde synpunkter på att det inte är\r\nförbehållet teologiska högskolor att hantera etiska\r\nfrågor. Det finns andra discipliner inom vetenskapen\r\nsom sysslar med det. Det är alldeles riktigt. Nu skall\r\nvi ändå veta att det är fråga om små högskolor, men\r\natt ämnen av den här arten också har hög aktualitet\r\nparallellt med det teologiska utbildningsutbud som\r\nman erbjuder. Det är alltså inget motsatsförhållande i\r\natt man pekar på att man har frågor som har ett all-\r\nmänt högt värde i högskolevärlden.\r\nVi hade en debatt här i går kväll, men eftersom det\r\ninte heller då var någon jättepublik nådde det inte alla\r\natt statsrådskollegan Schori tillsammans med utrikes-\r\nutskottet pekade på vad det har betytt att folkrörelser\r\npå ideell grund har gått i täten för vissa spetsfrågor. I\r\ndetta fall gällde det att göra humaninsatser i u-\r\nländerna. Även om det inte är någon rak parallell\r\nskulle jag vilja säga att det har ett viktigt värde att\r\nockså det ideella arbetet, alltifrån folkbildning till\r\nhögskoleverksamhet, får samhällets stöd. Rent verbalt\r\nfår sådana verksamheter mycket stöd, men det behö-\r\nver också följas upp av ett ekonomiskt ansvar från\r\nstatsmaktens sida.\r\nI dagens Utbildningssverige är det egentligen\r\nganska orimligt att staten skall förutsätta att samfund\r\ntill mer än hälften skall finansiera en öppen högsko-\r\nleutbildning med medel som till allra största delen\r\nutgörs av frivilliga bidrag från medlemmar och sym-\r\npatisörer, skattade pengar för övrigt. Sådan\r\n\"offervilja\" väntar sig samhället inte vare sig av in-\r\ndustrin, bankväsendet eller kommunerna. Där utgår\r\ndet otvetydigt generösa och rimliga belopp. Det jag\r\nskulle vilja plädera för och skicka med är att det blir\r\nsamma villkor för denna typ av högskolor, små till\r\nvolymerna men av stor betydelse i ett samhälle som\r\nhar stort behov av en diskussion kring de värdefrågor\r\nsom är så grundläggande för hela samhället.</pre><pre>Anf.  40  TUVE SKÅNBERG (kd):\r\nFru talman! Det är välkommet med öppningen att\r\nen god del av dessa över 300 platser som kan tillföras\r\når 2000 kommer att riktas till de här skolorna. Det ger\r\nvisserligen inte svar på interpellantens fråga, vad som\r\nhänder höstterminen 1998, men det är i alla händelser\r\ni den riktning som motionen från oss i olika partier\r\noch interpellanten har velat verka.\r\nMinistern sade att det är efterfrågan som bestäm-\r\nmer var platserna hamnar. Man måste i alla fall undra\r\nlitet grand över den tämligen sneda fördelningen när\r\n68 000, inte 100 000, utan 68 000 nya platser fördelas\r\npå andra skolor, medan inte en enda plats hösttermi-\r\nnen 1998 kan fördelas genom en enkel omfördelning\r\ninom utgiftsområde 16. Det hade varit välkommet att\r\nredan hösten 1998 kunna peka på att det sker någon\r\nupptrappning.\r\nDet är, precis som interpellanten säger, inte längre\r\nså att dessa högskolor utbildar för internt bruk. Det är\r\nreligionskunskapslärare, präster som går till Svenska\r\nkyrkan, studenter som läser enstaka ämnen på de här\r\nskolorna och låter dem ingå i en fil.kand. eller en\r\nteol.kand. Därför har skolorna öppnat sig för samhäl-\r\nlet. Samhället har också gett ett ökat mandat och\r\nmåste därför behandla dem på samma sätt som andra\r\nhögskolor, precis som Elver Jonsson har framhållit.</pre><pre>Anf.  41  Utbildningsminister CARL\r\nTHAM (s):\r\nFru talman! Jag håller helt och hållet med om att\r\nsamma villkor skall gälla för dessa skolor som för\r\nandra högskolor. Det förhållandet att en enskild ut-\r\nbildningsanordnare inom högskolan har fått sin ut-\r\nbildning godkänd av Högskoleverket förutsätter på\r\nintet sätt att man skall få statsbidrag. Det finns ingen\r\nsådan regel över huvud taget. De här skolorna be-\r\nhandlas precis på det sätt som enskilda utbildningsan-\r\nordnare behandlas inom högskolesystemet. Nu har de\r\nhär skolorna fått ett stöd och får platser via beslut.\r\nDet finns heller ingenting som säger att man skall\r\nha en viss ökning varje år, bara för att andra högsko-\r\nlor ökar. Det finns också konstnärliga högskolor ex-\r\nempelvis som inte har fått någon ökning. Det görs\r\nolika bedömningar. Det är inte bara efterfrågan som\r\nstyr, det är också arbetsmarknadsskäl. En tyngdpunkt\r\nhar lagts på utbyggnaden av naturvetenskap och tek-\r\nnik. Det finns också regionala och andra hänsyn som\r\nspelar in.\r\nDet är precis på det sätt som interpellanten efterly-\r\nser. De här högskolorna behandlas enligt precis sam-\r\nma villkor som andra högskolor. Därmed har de heller\r\ninte någon automatisk rätt till statsbidrag eller en viss\r\nökning av det statsbidrag man redan har. Men som jag\r\nredan har framhållit räknar jag med att vi skall kunna\r\ngöra en viss ökning med hjälp av de resurser som vi\r\nhar tagit åt sidan för år 2000 och att en del därav skall\r\nkunna komma de här högskolorna till godo.\r\nTill sist vill jag säga beträffande folkrörelsernas\r\nroll i största allmänhet, inte minst i biståndssamman-\r\nhang, att jag, som Elver Jonsson väl vet, är synnerli-\r\ngen väl förtrogen med detta och anser att de gör ett\r\nutomordentligt värdefullt arbete. Jag hade inte möj-\r\nlighet att lyssna till Pierre Schori i går, men jag är\r\növertygad om att han uttalar sig i samma riktning. Det\r\när alldeles självklart att det är en stor och viktig del av\r\nvårt bistånd. Det är en stor och viktig del av det\r\nsvenska samhället. Alla möjliga olika folkrörelser\r\ndeltar i detta sammanhang. Jag tror inte att vi kan\r\nhitta någon oenighet om detta ens om vi anstränger\r\noss. Men det är inte automatiskt samma sak som att\r\nsäga att en viss utbildning som de här rörelserna har\r\nrelation till skall ha ett visst antal platser. Det är en\r\nviktig fråga, men den har trots allt mindre att göra\r\nmed den fråga som vi nu diskuterar.\r\nLikväl tror jag att vi i grunden är överens. Även\r\nom jag är säker på att Elver Jonsson i likhet med de\r\nallra flesta andra, både här i riksdagen och utanför\r\nriksdagen, vill ha mer pengar till alla högskolor är vi\r\növerens om att de här högskolorna bedriver en bra\r\nutbildning. Det kan också vara rimligt och riktigt med\r\nhänsyn tagen till både efterfrågan och arbetsmarknad\r\natt det sker en viss utbyggnad i samband med den\r\nutbyggnad som är planerad för år 2000.</pre><pre>Anf.  42  ELVER JONSSON (fp):\r\nFru talman! Det goda omdömet om den verksam-\r\nhet som jag har fört på tal väcker naturligtvis en och\r\nannan förhoppning. Det må jag säga till utbildnings-\r\nministern.\r\nSedan säger utbildningsministern, om inte i mäst-\r\nrande så ändå i något rättande ton, att det faktum att\r\nfolkrörelserna är viktiga, att de har varit policyska-\r\npande i t.ex. biståndsarbetet, inte är någon garanti för\r\natt man skall få ett visst anslag på ett annat område.\r\nMen min poäng var närmast att det ideella folkrörel-\r\nsearbete som i hög grad har gått i spetsen för det\r\ninternationella biståndsarbetet, men även varit med i\r\nden stora demokratiprocess som vi har haft över det\r\nhundratalet år som vi kan räkna med att de fria folkrö-\r\nrelserna har verkat, är också något av ett kvitto på och\r\nen garanti för att det man i sina bästa stunder håller på\r\nmed är till stor samhällsnytta. Med den utgångspunk-\r\nten tror jag inte att det blir så svårt att tänka i positiva\r\ntermer.\r\nNu sade statsrådet också att det har att göra med\r\nefterfrågan, arbetsmarknadens behov osv. Men den\r\nutbildning som jag har talat om har en 30-procentig\r\nökning över några år. Den har en tillströmning av\r\nsökande som inte gått att tillgodose. Den kurs som\r\nstatsrådet ägnade sig mest åt i sitt svar, nämligen MR-\r\nkursen, hade ett par hundra sökande till ett drygt tjog\r\nplatser.\r\nNu räknar statsrådet som sagt var med en uppräk-\r\nning. Eftersom det är en politisk övning vi har just nu\r\nvill jag ändå låta detta vara litet av en opinionsyttring,\r\nkalla det gärna en påtryckning, för att det här skall\r\nsnabbas upp. Regeringen har visat gott prov på att\r\nbåde ändra och raska på i en del frågor, och jag vill\r\ngärna räkna in den möjligheten när det gäller att få en\r\nrättvis fördelning för de teologiska högskolor som nu\r\nbedrivs i frikyrklig regi.\r\nTack, herr statsråd och fru talman!</pre><pre>Överläggningen var härmed avslutad.</pre><pre>3 §  Svar på interpellation 1997/98:300 om ut-\r\nbildningen av bergsingenjörer</pre><pre>Anf.  43  Utbildningsminister CARL THAM\r\n(s):\r\nFru talman! Ulf Kero har frågat mig om jag avser\r\natt vidta några åtgärder med anledning av finansie-\r\nringen av utbildningen av bergsingenjörer samt möj-\r\nliggöra att denna utbildning kan ha en framtid vid\r\nLuleå tekniska universitet.\r\nGruvindustrin är en betydande exportbransch, som\r\nkonkurrerar framgångsrikt på världsmarknaden. År\r\n1997 var den svenska gruvproduktionen av bly-,\r\nguld-, silver- och järnmalm den största inom EU.\r\nGruvorna har stor regional betydelse, eftersom de ofta\r\nfinns i glesbygd eller i områden som skulle ha varit\r\nglesbygd om gruvan inte funnits. Det är viktigt för\r\ngruvnäringen att ha tillgång till kunskap och kompe-\r\ntens för att uppnå en effektiv och lönsam verksamhet\r\noch därigenom bibehålla sin internationella konkur-\r\nrenskraft.\r\nHögskolorna har som bekant en betydande frihet\r\natt dimensionera sina utbildningar efter arbetsmark-\r\nnadens behov. Högskolorna har därför möjlighet att\r\nanpassa utbildningsutbudet i riktning mot områden\r\ndär behovet av arbetskraft bedöms öka. Luleå teknis-\r\nka universitet har en tydlig inriktning mot teknik och\r\nnaturvetenskap inom grundutbildning och forskning.\r\nDetta märks bl.a. på det sättet att universitetet har av\r\nregeringen erhållit ett utbildningsuppdrag att exami-\r\nnera minst 1 100 civilingenjörer under åren 1997-\r\n1999. Den övervägande delen av universitetets\r\nforskningsresurser finns inom det tekniska området.\r\nUniversitetet har under perioden 1997-1999 erhållit\r\n1 200 nya utbildningsplatser.\r\nLuleå tekniska universitet för en löpande dialog\r\nmed företrädare för gruvindustrin. Behovet av utbil-\r\ndade bergsingenjörer har tidigare av gruvindustrin\r\nbedömts till ca 15 personer per år. Luleå tekniska\r\nuniversitet har också anpassat utbildningen efter detta\r\nbehov. Dimensioneringen av utbildningen har medfört\r\natt den blir dyr i förhållande till den ersättning som\r\nuniversitetet erhåller från staten. Det är dock universi-\r\ntetet som har ansvar för att i sådana fall omfördela\r\nresurser så att utbildningen är möjlig att anordna.\r\nDärutöver ställer gruvindustrin speciella krav på ut-\r\nbildningen som, om universitetet skulle tillgodose\r\ndessa, skulle innebära betydande merkostnader och\r\nbehov av ytterligare omprioriteringar inom universite-\r\ntet. Vissa merkostnader som bottnar i gruvindustrins\r\nkrav på utbildningen borde industrin kunna bidra till.\r\nSvenska gruvföreningen och rektorn för Luleå\r\ntekniska universitet har skrivit till regeringen och\r\nbedömt att behovet av utbildade bergsingenjörer\r\nkommer att öka de närmaste åren. Behovet bedöms\r\ntill 30 personer per år. Det innebär rimligen att Luleå\r\ntekniska universitet kommer att öka antagningen av\r\nsökande till bergsingenjörsutbildningen. Kostnaden\r\nper student torde då komma att minska och finansie-\r\nringen av utbildningen därmed att underlättas. Rege-\r\nringen kommer därutöver att överväga det påtalade\r\nextra resursbehovet för bergsingenjörer vid Luleå\r\ntekniska universitet.</pre><pre>Anf.  44  ULF KERO (s):\r\nFru talman! Jag får tacka utbildningsministern för\r\nsvaret. Jag har framställt denna interpellation på\r\ngrund av den debatt som förs bland de lokala politi-\r\nkerna och även i massmedierna. Dessutom har den\r\nsocialdemokratiska länsbänksgruppen tagit upp en del\r\nav denna fråga i en motion i anslutning till proposi-\r\ntionen Forskning och samhälle 1996. Det gällde då\r\nen professur i malmgeologi.\r\nInterpellationen har fått rubriken \"Utbildning av\r\nbergsingenjörer\". Det riktiga vore kanske att tala om\r\ncivilingenjörer med inriktning på bergsteknik och den\r\nforskning och utbildning som har samband med detta.\r\nGruvindustrin är viktig för Sverige, särskilt för\r\ndess norra del, som jag kommer ifrån. Den har regio-\r\nnalt en mycket stor betydelse och är även nationellt av\r\nstor vikt, såsom utbildningsministern i sitt svar har\r\npåpekat. Flera svenska och även internationella pro-\r\nspekterings- och gruvbolag har på senare tid visat ett\r\nväldigt stort intresse i detta sammanhang. De tror att\r\ndet finns en potential för att komma på nya svenska\r\nmalmfyndigheter med en mycket stor flexibilitet.\r\nAktiviteten har troligtvis aldrig tidigare varit så stor\r\npå detta område.\r\nEtt rubinfynd för en månad sedan i min hemkom-\r\nmuns grannkommun Övertorneå fick ett rätt stort\r\nmassmedialt genomslag. Bergmästaren i Luleå har i\r\ndag en lång lista på obehandlade ansökningar om nya\r\nprospekteringstillstånd. Detta är väldigt positivt för\r\nbygden.\r\nNågot som oroar oss litet grand - om också kan-\r\nske inte så mycket som framgick av frågan i interpel-\r\nlationen till utbildningsministern - är möjligheterna\r\natt upprätthålla nivån på utbildningen, forskningen\r\noch utvecklingen vid Luleå tekniska universitet.\r\nUtbildningsministern talade i svaret om universite-\r\ntets eget ansvar för att omfördela resurser så att det\r\nblir möjligt att anordna utbildningen, och det är gi-\r\nvetvis bra. Det skall finnas en frihet för profilering\r\ninom utbildningsområdet. Det är också glädjande att\r\nLuleå tekniska universitet har fått ett mål avseende\r\n1 100 civilingenjörer fram till 1999 i den tekniska\r\ndelen och ett antal nya utbildningsplatser.\r\nDet problem som vi vill påtala är dock att det här\r\nhandlar om tre olika områden: malmgeologi, gruv-\r\nteknik och mineralteknik. Ministern måste kanske\r\ngrunna litet över det förhållandet att denna utbildning\r\navser olika delar av samma bransch. För att en bra\r\nutbildning skall kunna erbjudas fordras det vissa spe-\r\nciella och kostnadskrävande faciliteter. Risken är den\r\natt denna utbildning kan komma till korta i konkur-\r\nrensen med andra och mindre kostnadskrävande ut-\r\nbildningar som också är viktiga för universitetet och\r\nför regionen.\r\nBehovet har prognostiserats till totalt ca 30 ut-\r\nbildningsplatser, men uppdelade på de olika område-\r\nna räcker resurserna kanske inte till för att genomföra\r\nen bra utbildning. Vissa grenar av sådan här utbild-\r\nning kan i dag inte tillhandahållas, t.ex. utbildning i\r\nfyndighetsutvärdering.\r\nDet är tillfredsställande att utbildningsministern i\r\nsitt svar anger att han kan överväga det påpekade\r\nextra resursbehovet. Jag fortsätter i ett senare anfö-\r\nrande.</pre><pre>Anf.  45  BIRGITTA GIDBLOM (s):\r\nFru talman! Jag kommer ifrån Gällivare kommun,\r\nsom är mycket beroende av gruvnäringen och dess\r\nfortlevnad, och det är därför som jag har anmält mig\r\ntill den här debatten.\r\nJag instämmer i allt det som Ulf Kero har sagt,\r\nmen jag vill kommentera det på ett något annat sätt.\r\nSom framhållits här är gruvnäringen viktig. Den\r\nhar också tidigare varit viktig och kommer att fortsät-\r\nta att vara det för malmfälten och för hela Norrbotten.\r\nVi har i Gällivare och Kiruna kommuner LKAB:s\r\njärnmalmsgruvor. I Gällivare har vi också Bolidens\r\nkoppargruva Aitik. Det är fråga om både tekniskt och\r\nekonomiskt väl utvecklade företag, som klarar att\r\nkonkurrera tack vare forskning och utveckling och en\r\nlångt driven effektivisering.\r\nDen tekniska utvecklingen går hela tiden framåt,\r\noch behovet av väl utbildad personal i gruvindustrin\r\nökar. I Kiruna har ett nytt pelletsverk byggts och en\r\nny huvudnivå invigts. Även Malmbergsgruvan kom-\r\nmer att få en ny huvudnivå och ett nytt pelletsverk. I\r\nLuleå har vi SSAB och en ny malmhamn.\r\nForskning och prospektering är en viktig del i\r\ngruvnäringen. I Malmberget ligger LKAB:s forsk-\r\nningsstation, som samverkar med Luleå tekniska\r\nuniversitet. Forskningen är främst inriktad på föräd-\r\nling av järnmalmsprodukter, men man lägger också ut\r\nforskningsuppdrag på andra företag och institutioner.\r\nNumera bryts också hematitmalm, vilket har möjlig-\r\ngjorts tack vare stora insatser för åstadkommande av\r\nförbättrad processkontroll och anrikning av denna\r\nmalm.\r\nBoliden Mineral bedriver en mineralteknisk\r\nforskning som främst är inriktad på processer i an-\r\nslutning till utvinning av sulfidmalmer men även\r\nforskning på uppdrag från externa kunder. Boliden\r\nsamarbetar också med LTU.\r\nDen tekniska utvecklingen i LKAB och Boliden\r\nspelar också en avgörande roll för hela den tekniska\r\nutvecklingen i dessa kommuner. Teknikkraven inne-\r\nbär att underleverantörerna också måste satsa på tek-\r\nnikutveckling.\r\nGruvnäringen är en framtidsbransch. Nya fyndig-\r\nheter upptäcks, prospekteringen ökar. Vi tror att nya\r\ngruvor kommer att öppnas. Med det ökar behovet av\r\nväl utbildad arbetskraft.\r\nFru talman! Inlandskommunernas stora problem är\r\nutflyttningen. Ungdomarna utbildar sig på andra orter\r\noch kommer sedan inte tillbaka till hemkommunen.\r\nEtt sätt att behålla ungdomarna är att utbildningarna\r\nbedrivs på orten. Det skulle också vara lättare att\r\nrekrytera elever från gruvorterna till t.ex. bergsingen-\r\njörsutbildningen om utbildningen bedrivs på hemor-\r\nten. Förutsättningen för utbildningar finns, vilket jag\r\nhar beskrivit tidigare.\r\nHur ser regeringen på möjligheten att bedriva\r\nbergsingenjörsutbildning och geologutbildning i\r\nMalmberget i samverkan med universitetet i Luleå?\r\nÄven andra utbildningar som riktar sig till gruvin-\r\ndustrin kan komma i fråga. Det borde vara naturligt\r\natt ha utbildningarna på de orter gruvorna finns.</pre><pre>Anf.  46  Utbildningsminister CARL\r\nTHAM (s):\r\nFru talman! Jag vill hålla med både Ulf Kero och\r\nBirgitta Gidblom om betydelsen av gruvnäringen. Det\r\när viktigt att påminna om detta. Inte minst när vi nu -\r\nmed all rätt - talar om IT-industrin och högteknologi\r\nosv. har vi en tendens att glömma bort de gamla nä-\r\nringarnas fortsatta betydelse, inte bara regionalt men\r\nockså för hela Sveriges ekonomi. Dit hör i högsta\r\ngrad gruvnäringen. Det pågår en sofistikerad utveck-\r\nling inom gruvnäringen som säkert kommer att vara\r\ntill gagn för både samhället i stort som regionalt.\r\nFör det behövs välutbildad arbetskraft. De samla-\r\nde beslut som riksdagen på regeringens förslag har\r\nantagit och kommer att anta innebär en oerhört kraftig\r\nutbyggnad av civilingenjörs- och högskoleingen-\r\njörsutbildningarna i Sverige. I början av nästa sekel\r\nkommer det att finnas ungefär dubbelt så många civil-\r\ningenjörer och ingenjörer i arbetskraften som det\r\nfanns mot slutet av 80-talet. Snabbare än så går det\r\ninte att bygga ut en utbildning.\r\nRegeringen har satsat kraftfullt på Luleå tekniska\r\nuniversitet med en utbyggnad fram till 1999 på 1 200\r\nplatser. Till det kommer - som offentliggjordes nyli-\r\ngen efter en uppgörelse med Centerpartiet - en ut-\r\nbyggnad på ytterligare 500 platser. Till det kommer\r\nvissa extra satsningar på forskningssidan till Luleå\r\ntekniska universitet.\r\nSammantaget är detta en kraftfull satsning för att\r\ngöra det möjligt att utnyttja våra naturtillgångar på ett\r\nsofistikerat och ekonomiskt effektivt sätt. Dit hör\r\nbergsingenjörer. Det är helt rätt, som Ulf Kero påpe-\r\nkar, att det inte är en entydig utbildning utan kan\r\ninnehålla olika moment. Just därför är det inte lämp-\r\nligt att regeringen talar om exakt hur många som skall\r\nutbildas och på vilket sätt. Det gör vi aldrig. Det är\r\nhögskolornas sak att sköta den saken. Jag är helt\r\növertygad om att Luleå tekniska universitet också\r\nsköter detta bra. Men det kan inte uteslutas att gru-\r\nvingenjörer kommer att utbildas på annat håll i Sveri-\r\nge - det kan vara civilingenjörer och ingenjörer som\r\när lämpliga att arbeta i gruvnäringen. Om de skall\r\narbeta i gruvnäringen är det sannolikt att de måste\r\nbefinna sig där gruvorna finns. Även om det utbildas\r\nsådana ingenjörer i Stockholm, måste de faktiskt åka\r\ntill gruvområdet. Man behöver inte vara orolig för att\r\nde inte skulle komma till gruvorna. Även i detta fall är\r\ndet högskolornas sak att sköta frågan. Jag är helt\r\növertygad att så kommer att ske - även i ljuset av nya\r\nresurser.\r\nVi är beredda att pröva frågan om de särskilda\r\nkostnaderna. Båda interpellanterna är säkert medvetna\r\nom att det sker en restriktiv prövning när det gäller\r\nnya kostnader. Det beror på saneringen av ekonomin.\r\nVi vill inte komma in i ett nytt \"gruvhål\" av ofinansie-\r\nrade utgifter. Men vi kommer att pröva frågan i posi-\r\ntiv anda.</pre><pre>Anf.  47  ULF KERO (s):\r\nFru talman! Det är glädjande med regeringens\r\nsatsningar på olika utbildningsplatser - framför allt de\r\nsom kommit till Luleå tekniska universitet. Det är\r\nglädjande och bra för hela regionen.\r\nHur skall man veta att det blir ett verkligt resur-\r\nscentrum för hela branschen i Sverige? Det är viktigt\r\natt branschen har framtiden för sig, vilket leder till\r\nsysselsättning och utveckling. Det pågår en stor per-\r\nsonalrekrytering i dagens läge. Det gäller både det\r\nstora gruvföretaget LKAB men även de mindre före-\r\ntagen. Det finns ett stort behov av denna typ av ut-\r\nbildning. Då skulle Luleå tekniska universitet vara det\r\nuniversitet som förser näringslivet med resurspersoner\r\nmed god utbildning. Det är mycket viktigt för framti-\r\nden och den gruvverksamhet som finns i området.\r\nJag skulle också vilja tala om Luleå tekniska uni-\r\nversitets läge på Nordkalotten och de möjligheter som\r\nBarentsregionen för med sig och utvecklingsmöjlighe-\r\nterna för gruvhanteringen som finns i hela området.\r\nHär skulle mycket kunna göras ytterligare. Kanske\r\nskulle resurser kunna tillföras dessa utbildningsplatser\r\nför att få de specialinriktade kurserna finansierade på\r\nett bra sätt. Det gäller att långsiktigt klara högt ställda\r\nkrav på verksamhetsområdet t.ex. vad gäller den yttre\r\narbetsmiljön. Den avancerade tekniska nivån måste\r\nupprätthållas på ett bra sätt för att klara svensk bergs-\r\noch gruvindustri. För detta krävs forsknings- och\r\nutvecklingsresurser på hög nivå. Jag skulle önska att\r\nutbildningsministern och regeringen pekade på värdet\r\nav detta för det nationella behovet.</pre><pre>Anf.  48  BIRGITTA GIDBLOM (s):\r\nFru talman! Jag vill understryka det Carl Tham\r\nsade om den högteknologiska utvecklingen i gruvor-\r\nna. Jag var nere i gruvan i Malmberget första gången\r\n1966. När jag nu går ned där ser jag att det har skett\r\nen enorm utveckling. Nu sitter gruvarbetarna vid\r\ndatorer, och det gäller både i gruvan och i verken.\r\nJag vill återigen understryka att det skulle vara\r\npositivt om utbildningen kunde bli förlagd till Malm-\r\nberget där gruvorna, forskningen och utvecklingen\r\nfinns. Jag har fått en uppgift att geologer måste rekry-\r\nteras från Finland. Visst är det en brist om vi inte kan\r\nutbilda dem själva.\r\nGruvorna har i över hundra år varit livsnödvändi-\r\nga för Malmfälten. Jag hoppas att de kommer att vara\r\ndet i fortsättningen också och spela en avgörande roll\r\ni vårt näringsliv. Det är ingen brist på framtidstro i\r\ngruvnäringen. Om universitetsutbildningar och andra\r\nutbildningar som riktar sig till gruvindustrin skulle\r\nförläggas till orten skulle framtidstron för gruvnäring-\r\nen ytterligare förstärkas i kommunen.</pre><pre>Anf.  49  Utbildningsminister CARL\r\nTHAM (s):\r\nFru talman! Vi är helt överens om näringens stora\r\nbetydelse.\r\nJag hann aldrig besvara Birgitta Gidbloms fråga\r\nom den lokala utbildningen. Återigen är det högsko-\r\nlan som måste avgöra hur mycket av utbildningen\r\nsom kan förläggas lokalt. Jag kan inte bedöma detta.\r\nJag har svårt att tro att det går att förlägga en hel\r\ncivilingenjörsutbildning lokalt. Den måste ändå kny-\r\ntas till en hel del resurser som finns på campus. Det\r\nskulle annars bli orimligt dyrt.\r\nMen det är mycket möjligt att det går att förlägga\r\nen del av utbildningen lokalt. Det är högskolans sak\r\natt avgöra den frågan. Vi har exempel på framgångs-\r\nrik ingenjörsutbildning på distans i Norbotten. Det\r\ngäller ingenjörsutbildningen i Pajala som regeringen\r\nkraftfullt har understött.\r\nDen har visat sig bli en stor framgång. Det är väl\r\ninget som säger att man inte åtminstone delvis kan\r\nanordna sådana utbildningar också när det gäller\r\ncivilingenjörer som skall arbeta i gruvindustrin. Men\r\ndetta måste avgöras på professionella grunder och i\r\nsista hand av högskolan. Självklart förutsätter jag att\r\nman också har en samverkan med näringslivet i detta.\r\nDet kan vara sant att det finns en brist, och det har\r\nväl sina orsaker bl.a. i att gruvnäringen en tid betrak-\r\ntades som mer eller mindre ute, och det var inga ung-\r\ndomar som sökte sig till dessa utbildningar. Man kan\r\ninte tvinga folk att söka utbildningar, utan det måste\r\nfinnas ett intresse. Nu vänder det här, som ni också\r\nhar pekat på. Det kommer säkert att bli fler sökande,\r\noch det kommer också naturligen att bli så att högsko-\r\nlorna kommer att försöka tillgodose behovet. Det tar\r\nlång tid att bli civilingenjör. Jag kan föreställa mig att\r\nman också måste rekrytera personer utifrån för att\r\nklara detta. Det viktiga är att näringen utvecklas och\r\natt det i framtiden kommer till ny och välutbildad\r\narbetskraft.\r\nJag tror att Luleå tekniska universitet med sina nya\r\nresurser kommer att på ett kraftfullt sätt bidra till den\r\nhär utvecklingen. Vi har många goda exempel på\r\ndistansutbildningen i Norrbotten som säkert kan vara\r\nförebild för Luleå tekniska universitet.</pre><pre>Anf.  50  ULF KERO (s):\r\nFru talman! Utbildningsministern nämner här ut-\r\nbildningen i Pajala. Det är bra. Där har en högskole-\r\nutbildning kommit till på grund av att företagen har\r\nhaft ett behov av utbildad arbetskraft i området. Det\r\när mycket bra att en sådan har kommit till stånd och\r\natt regeringen har gett resurser till det.\r\nMinistern har i svaret angivit att företagens spe-\r\nciella behov ger vissa merkostnader, att företagen\r\nställer krav. Det är givetvis rätt att industrin alltid\r\nställer krav på utbildningar. Jag tycker på något sätt\r\natt den också skall göra det för att utbildningen skall\r\nbli bra. Men givetvis förutsätter vi att näringslivet, i\r\ndet här fallet gruvindustrin, är så pass förutseende att\r\nman finansierar en bra utbildning som har framtiden\r\nför sig.\r\nJag hoppas, fru talman, att ministern har med sig\r\ndetta i bagaget vid framtida överväganden inom detta\r\nområde.</pre><pre>Anf.  51  Utbildningsminister CARL\r\nTHAM (s):\r\nFru talman! Jag skall ha med mig detta i bagaget\r\nockså när jag nu om en timme avreser just till Gälliva-\r\nre och Jokkmokk.</pre><pre>Överläggningen var härmed avslutad.</pre><pre>4 §  Svar på interpellation 1997/98:311 om Po-\r\nlenkabeln</pre><pre>Anf.  52  Näringsminister ANDERS\r\nSUNDSTRÖM (s):\r\nFru talman! Eva Goës har frågat mig när jag avser\r\natt ge tillfälle för nationens folkvalda representanter i\r\nriksdagen att öppet diskutera Polenkabelns lämplighet\r\noch att öppet diskutera kabelns betydelse som ett led i\r\nlandets energiomställning.\r\nJag vill inledningsvis påminna Eva Goës om att\r\nriksdagen relativt nyligen behandlat frågan om bety-\r\ndelsen av överföringsförbindelser i omställningen av\r\nenergisystemet. Riksdagen beslutade våren 1997 om\r\nriktlinjer för energipolitiken (prop. 1996/97:84, bet.\r\n1996/97:NU12, rskr. 1996/97:272). Riktlinjerna in-\r\nnebär bl.a. att energipolitiken skall bidra till ett bred-\r\ndat energi-, miljö- och klimatsamarbete i Östersjöre-\r\ngionen. I detta sammanhang sägs bl.a. att en förbätt-\r\nrad infrastruktur på energiområdet i Östersjöområdet\r\navsevärt skulle öka försörjningstryggheten i Sverige\r\noch övriga Europa. Det sägs också att Sverige aktivt\r\nskall verka för en integrering av de nationella energi-\r\nsystemen i Norden och Östersjöregionen. Enligt min\r\nuppfattning är Polenkabeln en viktig del i den förbätt-\r\nrade infrastruktur och den integration som de energi-\r\npolitiska riktlinjerna åsyftar.\r\nNär det gäller frågan om en diskussion om Polen-\r\nkabelns lämplighet vill jag framhålla för Eva Goës att\r\nriksdagen genom ellagstiftningen fastställt formerna\r\nför prövning av ansökningar om nätkoncessionen.\r\nEnligt såväl den gamla ellagen (lag (1902:71 s. 1),\r\ninnefattande vissa bestämmelser om elektriska an-\r\nläggningar) som den nuvarande ellagen (1997:857) är\r\ndet regeringen som prövar ansökningar som gäller\r\nutlandsförbindelser, bl.a. vad avser lämplighet från\r\nallmän synpunkt. Ellagstiftningen ger alltså formellt\r\nsett inget utrymme för riksdagen i prövningen. Det\r\nhindrar inte att risdagen tar upp frågan i andra sam-\r\nmanhang, vilket bl.a. är skälet till att jag är här i dag.\r\nJag vill också för Eva Goës framhålla att det inte är\r\njag som avgör vad som skall diskuteras i riksdagen.\r\nSom Eva Goës nämner har riksdagen vid flera till-\r\nfällen, senast i sitt beslut om 1998 års statsbudget\r\n(prop. 1997/98:1, utg.omr. 21, bet. 1997/98:NU2,\r\nrskr. 1997/98:133) inom ramen för sin finansmakt\r\nangivit de ekonomiska ramarna för Affärsverket\r\nsvenska kraftnäts (Svenska kraftnät) medverkan i\r\nprojektet med Polenkabeln.\r\nDärmed har jag besvarat Eva Goës frågor. Inter-\r\npellationen tycks i övrigt bygga på flera missuppfatt-\r\nningar. Av utrymmesskäl kan jag bara kommentera de\r\nmest iögonenfallande av dessa.\r\nEva Goës berör ett möte som jag haft med företrä-\r\ndare för Karlshamns kommun. Enligt min uppfattning\r\när det en viktig uppgift för ett statsråd att informera\r\nsig om stämningarna i olika frågor. Det var också\r\nsyftet med det aktuella mötet. Det har inte varit fråga\r\nom påtryckningar. Det är inte heller fråga om på-\r\ntryckningar när jag i Blekinge och på andra håll re-\r\ndovisar motiven för regeringens beslut om Polenka-\r\nbeln.\r\nEnligt min uppfattning är det av nationellt intresse\r\natt bygga ut överföringssystemet för el för att möjlig-\r\ngöra en effektivare, säkrare och miljövänligare elför-\r\nsörjning för Sverige som helhet och för övriga Öster-\r\nsjöregionen. Detta är i enlighet med de energipolitiska\r\nriktlinjerna. Därför kan Polenkabeln betraktas som ett\r\nnationellt intresse från energisynpunkt, även om det\r\nplanerade elutbytet är relativt litet.\r\nAtt Polenkabeln betraktas som ett nationellt in-\r\ntresse innebär i sig inte att projektet skall prövas en-\r\nligt 4 kap. 2 § lagen (1987:12) om hushållning med\r\nnaturresurser m.m. (NRL). Regeringen får i ett visst\r\nfall besluta att en anläggning eller en åtgärd inte får\r\nutföras utan tillstånd enligt 4 kap. NRL, om den kan\r\nantas få betydande omfattning eller bli av ingripande\r\nbeskaffenhet. Betydande miljöstörningar eller andra\r\ningrepp i naturen är faktorer som beaktas vid denna\r\nbedömning.\r\nRegeringen har ansett att Polenkabeln inte kan\r\nantas få en så betydande omfattning eller bli en så\r\ningripande beskaffenhet att tillåtlighetsprövning enligt\r\n4 kap. 2 § NRL bör ske. Denna uppfattning delas av\r\nflera remissinstanser, bl.a. Naturvårdsverket och Kon-\r\ncessionsnämnden för miljöskydd. En nätkoncession\r\nenligt ellagen skall förenas med de villkor som be-\r\nhövs för att skydda de allmänna intressena och den\r\nenskildes rätt samt med de villkor för anläggningens\r\nutförande och utnyttjande som behövs av säker-\r\nhetsskäl eller som annars behövs från allmän syn-\r\npunkt, vilket naturligtvis även innefattar villkor för\r\nskydd mot störningar på berörd natur- och kulturmil-\r\njö. I detta sammanhang tillämpas bl.a. 2 och 3 kap.\r\nNRL. Jag hänvisar i övrigt till vad som framförts i\r\ndenna fråga i samband med konstitutionsutskottets\r\ngranskning av ärendet om Polenkabeln.\r\nJag är naturligtvis medveten om den lokala opini-\r\nonen mot Polenkabeln. Nu har Svenska kraftnät och\r\nde andra intressenterna, efter att ha lyssnat på bl.a.\r\ndenna opinion, funnit en teknisk lösning som med en\r\nförhållandevis liten kostnadsökning kan innebära att\r\neventuell miljöpåverkan kan reduceras. Jag hoppas att\r\ndetta kan leda till en sakligare och mera konstruktiv\r\ndiskussion om kabelprojektet.</pre><pre>Anf.  53  EVA GOËS (mp):\r\nFru talman! Tack för svaret, Anders Sundström.\r\nFör en vecka sedan låg det på bordet ett meddelande\r\nom att Anders Sundström inte skulle ha tid att besvara\r\ninterpellationen eftersom han skulle på LRF:s års-\r\nstämma. Men jag förstår att när debatten om kärnkraf-\r\nten har kommit emellan kan han lika gärna stanna här.\r\nJag har reagerat därför att jag tycker att man har\r\nförsökt forcera fram ett besked om Polenkabeln. Vi\r\nvet att Boverket har sagt att man borde pröva frågan\r\nenligt 4 kap. i naturresurslagen. Vi vet att Fiskeriver-\r\nket har sagt att det inte är relevant med de undersök-\r\nningar man jämför med, t.ex. tånglaken i Uppland i\r\nfråga om Fennoskandia, vandringsfisk som lax. Det är\r\nalltså många remissinstanser som har varit väldigt\r\nskeptiska till Polenkabeln. Jag har varit på möten med\r\nallmänheten. Vi tog upp bipolär kabel, som opinionen\r\nhela tiden krävt att få. Men det skulle man absolut\r\ninte kunna tänka sig. Man fick ut mindre el om det\r\nblev störningar plus att det kostade 500 miljoner mer.\r\nDå var man inte intresserad.\r\nOch det gjorde naturligtvis att detta gick i stå.\r\nDetaljplanen över Strömriktarstationen godkändes\r\ninte. Jag har ju varit med människorna på lokal nivå,\r\nmed fiskare och med ortsbefolkningen, och man kör\r\növer dessa totalt. Elektrodstationen var från början\r\ntänkt att placeras i Vångsjö som är ett naturskyddat\r\nområde. Allt detta visar att man struntar i människor-\r\nna och vad de tycker.\r\nSenast i går fick vi besked om att en enig mil-\r\njönämnd i Karlshamn har sagt nej till en eventuell\r\nPolenkabel med hänvisning till försiktighetsprincipen.\r\nMiljönämndens yttrande kommer att ligga till grund\r\nför Karlshamns kommuns remissyttrande till Närings-\r\ndepartementet om den nya tekniska lösningen. Som\r\nAnders Sundström vet har man nu tagit tillbaka den\r\ngamla ansökan om vattendom och det skall komma en\r\nny ansökan till Växjö som skall baseras på den nya\r\ntekniken. Men den nya tekniken med återledare är ju\r\ninte heller prövad. Det vore väl lämpligt att man följ-\r\nde ellagen och elförordningen och lät myndigheten\r\npröva. Myndigheten måste väl ändå vara den som har\r\nkompetens att avgöra om det är lämpligt med en kabel\r\nmed återledare.\r\nMed tanke på den tidigare debatten i dag måste\r\nman också fundera över vem som skall skicka i väg el\r\noch vem som skall ta emot el. Är det meningen att\r\nSverige skall sälja el till kontinenten samtidigt som vi\r\nskall avveckla kärnkraften? Priserna kommer då för-\r\nmodligen att stiga. Kan vi konkurrera med brunkols-\r\nbaserad el som produceras i Polen? Om vi skall sälja\r\nkärnkraftsel eller vattenkraftsel på kontinenten, hur\r\nskall vi då kunna avveckla? Detta passar väldigt bra\r\nför dem som gillar kärnkraft. Professor Björn G\r\nKarlsson säger att det är jättebra med kablar, för då\r\nkan vi ha kvar våra tolv reaktorer och börja använda\r\nelen som råvara och sälja den. Men jag trodde att vi\r\nhade tänkt att bygga upp ett biobränslebaserat och\r\nförnybart system i Sverige och inte göra oss beroende\r\nav brunkolsbaserad elimport. Vill man vara riktigt\r\nvulgär, som moderaterna brukar vara, kan man säga\r\natt vi får också importera rysk kärnkraftsel. Det sce-\r\nnariot vill jag inte gärna se framför mig.\r\nJag har fått ett TT-meddelande om att man nu har\r\ngått in på den stora gigantiska elmarknaden. Carl-Erik\r\nNyquist i Vattenfall skall bli någon typ av chef eller\r\nordförande för detta. Vi skall arbeta ihop med Ryss-\r\nland och dess största bolag som har 80 % av markna-\r\nden. Ryssland ser Sverige som en potential att sälja\r\nelen till.\r\nSå jag frågar mig: Hur skall vi kunna bygga upp\r\ndet förnybara systemet? Vad kommer det att få för\r\nmiljökonsekvenser?</pre><pre>Anf.  54  Näringsminister ANDERS\r\nSUNDSTRÖM (s):\r\nFru talman! Eva Goës tog upp tre saker.\r\nFör det första frågade hon: Varför kabel? Det är\r\nen viktig fråga. Vi har ett tjugotal utlandsförbindelser\r\noch också många kablar - så det här med kablar är\r\ningenting nytt, utan det har funnits under lång till -\r\noch skälet till att vi vill ha kabeln är vi helt enkelt vill\r\nskapa ett elförsörjningssystem som inte gör att vi i\r\nSverige måste bygga en produktionskapacitet för el\r\nsom klarar extrema högkonjunkturer kombinerat med\r\nextrema torrår kombinerat med de kallaste dagarna.\r\nOm vi inte har större nät eller utjämnar mellan\r\nhög- och lågkonjunktur, mellan vått och torrt, mellan\r\nkallt och varmt måste vi ju investera i en enorm total\r\nproduktionskapacitet som kanske bara används vart\r\ntionde eller vart tjugonde år. Vi förstår ju alla att det\r\ninnebär en väldig miljöförstöring att göra på det sät-\r\ntet. Då binder vi kapital och naturresurser till sådant\r\nsom vi egentligen inte behöver. Därför skall vi ha ett\r\nordentligt nät och ju större nätet är, desto bättre kan vi\r\nhantera svängningar i konjunktur och klimat. Det är\r\nskälet till att vi vill ha denna kabel.\r\nDen andra frågan löd: Varför ett nät runt Öster-\r\nsjön? Jo, därför att det i närområdet finns mycket\r\nproduktionskapacitet och olika konjunkturcyklar.\r\nVad är förutsättningen för att bygga ett sådant nät?\r\nEn första förutsättning - som jag ser det - är ju att\r\nman har likvärdiga villkor när det gäller marknad och\r\nmiljö. Vi kan alltså inte upprätta fungerande markna-\r\nder runt Östersjön med någon form av social dump-\r\nning eller kärnkraftsdumpning. Det kommer jag aldrig\r\natt medverka till. Och det är viktigt att säga, men det\r\ninnebär inte att jag för den skull inte vill arbeta för att\r\nåstadkomma en sådan kabel och en sådan struktur.\r\nDet är från miljösynpunkt långsiktigt riktigt. Men det\r\nkräver att vi ställer lika hårda krav på de produk-\r\ntionsanläggningar som finns utanför Sverige som på\r\ndem som finns i Sverige.\r\nDen tredje frågan som Eva Goës ställde var: Hur\r\nskall denna kabel se ut? Eva Goës har fel när hon\r\nsäger att vi inte har kablar med återledare. Det finns\r\nsådana kablar också i Sverige i dag. Den teknik som\r\nnu den sökande föreslår och som vi skall pröva är en\r\nteknik som är väl känd och beprövad. Jag tycker att vi\r\nhar hanterat den här frågan på ett korrekt sätt.</pre><pre>Anf.  55  EVA GOËS (mp):\r\nFru talman! Från Blekinge anför man att man inte\r\nkänner till just den här tekniken. Dimensionen är\r\nmycket större än vad den tidigare var.\r\nProfessor emeritus Björn Nordenström vid Karo-\r\nlinska institutet, nybliven pristagare till Cancerfon-\r\ndens miljömedicinska pris på 500 000 kr, vädjade den\r\n14 april i år till talman Birgitta Dahl och miljöminis-\r\nter Anna Lindh att inte bygga kabeln till Polen med\r\nelektrodstationer eller med återledarkablar. Båda\r\nmetoderna ger allvarlig elektromagnetisk påverkan på\r\nBCEC-systemen hos fiskar, varnade professor Nor-\r\ndenström.\r\nDärför gäller försiktighetsprincipen. Det är fråga\r\nom en väldigt stor kabel. Fennoskans amperestyrka är\r\nbara en tiondel av den som den nya kabeln kommer\r\natt ha. Därför är inte denna jämförelse relevant.\r\nEfter mötet med Anders Sundström i Stockholm\r\nupplevde miljönämndens ordförande Anita Martins-\r\nson det som att Sundström ville påverka beslutet i\r\nKarlshamn. När Sundström var i Blekinge sade han:\r\nVill ni ha ström i Blekinge, får ni acceptera kabeln,\r\noch därmed basta. Är inte det att påverka?\r\nSvenska kraftnät har inte presenterat en ny teknisk\r\nlösning för att tillmötesgå opinionen. Svenska kraftnät\r\nhar ju förbjudits, med hot om vite, att anlägga en\r\nelektrodstation i havet utanför Ronneby. Krav från\r\nVattendomstolen har också gjort att det tidigare alter-\r\nnativet med elektrodstationer har fått överges. Detta\r\när vad som ligger bakom.\r\nNär det gäller spotmarknaden och detta med mil-\r\njökonsekvensbeskrivningar har vi fått många upp-\r\nvaktningar från miljövänner. De har talat om att man\r\nborde göra en miljökonsekvensbeskrivning av den\r\nimporterade elen från Danmark, och jag har hållit\r\nmed dem fullständigt. Jag tycker också att det skall\r\ngöras en miljökonsekvensbeskrivning av den importe-\r\nrade elen som kommer från Polen. Det tyckte de inte\r\nalls. Vi försöker åtminstone att vara konsekventa. Det\r\nvore bra om Anders Sundström kunde säga att det\r\nkommer att bli lika bra kvalitet på elen. Då skulle jag\r\njubla, men hur i fridens dar skulle det gå till, om man\r\nhar en avreglerad marknad och går ut på spotmarkna-\r\nden och köper det som är billigast?\r\nVi vill naturligtvis jobba tillsammans på den nor-\r\ndiska elmarkanden, precis som man hittills har gjort. I\r\nNorge säger man att det inte kommer att märkas när\r\nBarsebäck 1 och 2 läggs ned, kanske bara några små\r\nfluktuationer, eftersom överskottet av el är så pass\r\nstort, vilket vi också har. Vår marknad är mättad.\r\nOrsaken till att vi vill producera mera el är ju också\r\nför att kunna hålla någorlunda vettiga priser. Men hur\r\nskall man ha råd att bygga upp biobränslebaserad\r\nelproduktion om det är mycket billigare att köpa\r\nbrunkolsbaserad el från Polen? Det undrar jag.\r\nSedan detta med toppar: Vi i Sverige, linje 1 och\r\nlinje 2 har varit dumma som först har byggt ut kärn-\r\nkraften och sedan byggt in sig i ett beroende av att\r\nanvända kärnkraft när det är som kallast och när det\r\när toppar. Det är därför som man har byggt ut kärn-\r\nkraften, för att kunna använda den fullt ut några må-\r\nnader om året. Det är det som är så vansinnigt. Dess-\r\nutom spiller man två tredjedelar av värmen rakt ut i\r\nluft och vatten. Det anser jag vara kapitalförstöring\r\noch helt vansinnigt.\r\nJag vill ha svar dessa frågor: Hur kommer det sig\r\natt Björn Nordenström anser att detta är allvarligt och\r\natt det är farligt även med återledarkablar? Hur har\r\nmyndigheten fått chans att yttra sig om miljökon-\r\nsekvenserna av den nya återledarkabeln? Hur kommer\r\nvi undan miljöpåverkan om det är spotmarknadspri-\r\nserna som gäller och man vill köpa det billigaste?</pre><pre>Anf.  56  Näringsminister ANDERS\r\nSUNDSTRÖM (s):\r\nFru talman! Eva Goës är fantastisk när hon ställer\r\nfrågor och påstår nästan vad som helst så tvärsäkert.\r\nJag önskar att jag själv kunde vara lika tvärsäker.\r\nDet är inte alls så att vi har förbjudit den första\r\nlösningen. Regeringen har behandlat den första lös-\r\nningen med elektrodstationerna. Det har vi gjort efter\r\nen omfattande remissomgång, där olika myndigheter\r\nhar haft möjlighet att tycka och säga sitt. Det viktigas-\r\nte är vad sådana tunga myndigheter som Naturvårds-\r\nverket och Koncessionsnämnden säger. De tycker att\r\ndet här är en fullt möjlig teknik.\r\nDet är inte så att Norge har ett stort överskott på\r\nel, utan de har ett underskott på el.\r\nJag försöker hålla mig till frågorna, och den första\r\nfrågan var om kabeln kommer till bara därför att vi\r\nskall kunna köpa billig brunkol. Nej, det står i ansö-\r\nkan när det gäller Polenkabeln att den skall användas\r\nför nettoexport. Sverige kommer alltså under de flesta\r\når att ha en produktionskapacitet som är större än man\r\nhar behov av, och under de åren kommer man att\r\nsälja. Vissa år har Sverige ett stort underskott, men\r\ndet sammanhänger inte alls med kärnkraften utan med\r\nvattenkraften. Jag vet i alla fall att det där jag bor är\r\nolika snömängd från år till år, och det är det som\r\nbestämmer hur mycket vattenkraftsproduktion vi har.\r\nDärför kommer vi att behöva köpa vissa år. Det är\r\ntrots allt bättre från miljösynpunkt, än att fatta beslut\r\nom att bygga ut alla älvar för att klara situationen när\r\ndet är som torrast. Det har alltså med miljöfrågan att\r\ngöra.\r\nDen andra frågan handlade om miljöprövningen.\r\nDen kompletterande ansökan som Svenska Kraftnät\r\nnu har lämnat in kommer att prövas i vanlig ordning.\r\nRemissinstanserna kommer att höras, och vi får se vad\r\nde säger om den här tekniken. Jag vill vänta på det.\r\nDet är ingen ny teknik, utan det är en beprövad tek-\r\nnik. Det blir intressant att se vilka synpunkter de\r\nkommer att ha. Vi får vänta med att döma tills vi har\r\nsett det.</pre><pre>Anf.  57  EVA GOËS (mp):\r\nFru talman! Under hot om vite har Svenska Kraft-\r\nnät dragit tillbaka den ursprungliga lösningen.\r\nJag önskar att Anders Sundström hade träffat so-\r\ncialdemokraten Hermann Scheer, som sitter med i\r\nEurosolar i Tyskland. Han talar om det decentralise-\r\nrade energisystemet, med makten över energin. Den\r\nsom har makt över energin har makten över ekono-\r\nmin. Det kan vi väl vara överens om. Det är framti-\r\ndens melodi att ha makten över energin. Vi skall inte\r\nsälja ut våra bolag - inte heller Härnösand.\r\nJag funderar på den ryska marknaden. Man går in\r\npå den här gigantiska elmarknaden. Jag ser hur Carl\r\nErik Nyqvist klappar sig för bröstet och mår gott.\r\nHermann Scheer talar om ett decentraliserat system,\r\natt satsa på sol och på vind och på det som gör att vi\r\nfår makten över energin. Det är smått mot stort, miljö\r\nmot vinstmaximering och enkelhet mot komplexitet.\r\nDet är så; det har jag läst i rapporten Tillståndet i\r\nvärlden, som är en klok sak. Trots att det finns hygg-\r\nliga datormodeller för den globala ekonomin finns det\r\ninga som efterliknar jordens ekosystem eller det glo-\r\nbala politiska systemet.\r\nVi har en jord. Vi skall försöka samsas om det här\r\nenergisystemet i Norden. Vore det inte bättre att ge\r\nbidrag och satsa på öst, så att de byter ut sina reakto-\r\nrer, och att satsa på biobränsle och energieffektivitet?\r\nHans Nilsson jobbar utmärkt med detta i Baltikum.\r\nHan jobbade tidigare med effektiv energianvändning\r\npå NUTEK men är nu i Paris på IEA. Han har t.o.m.\r\nlyckats få bankerna att gå in med lån för att börja\r\nenergieffektivisera i Baltikum. Nu vänder man sig till\r\nUkraina. Jag tycker att sådana lösningar är bättre än\r\natt bygga en massa kablar runt jorden.</pre><pre>Anf.  58  Näringsminister ANDERS\r\nSUNDSTRÖM (s):\r\nFru talman! Jag måste säga att jag har en annan\r\nuppfattning, om man nu verkligen vill tänka på mil-\r\njön. Det är klart att man kunde säga att vi inte skall ha\r\nnågra kablar, elledningar eller elgator utan att vi flyt-\r\ntar folk och produktion dit där produktionen finns. Vi\r\nskulle då kunna flytta stora delar av Sveriges befolk-\r\nning till Porjus, Harsprånget och Jokkmokk och inte\r\nha några kablar och ledningar. Jag är inte säker på att\r\ndet är särskilt vettigt från miljösynpunkt. Det ligger\r\nfaktiskt ett värde i att i stället flytta elen dit där män-\r\nniskorna finns, än att flytta människorna dit där elen\r\nfinns.\r\nDet är samma sak med den här kabelutbyggnaden\r\nrunt Östersjön, att det syftar till att inte bygga dubbla\r\nkapaciteter. Det måste vi försöka åstadkomma.\r\nSedan har vi som har makten över energin formu-\r\nlerat lagar så att vi har kontroll över utlandsförbindel-\r\nserna. Jag har själv gått till riksdagen och ändrat den\r\ngamla lagstiftningen så att vi har denna kontroll över\r\nutlandsförbindelserna, just därför att vi skall äga\r\nkablarna, äga Svenska Kraftnät och äga Vattenfall. Vi\r\nskall själva kunna bestämma om vi vill ha import eller\r\nexport. Som tanke och som idé är det en fördel om\r\nman bygger ihop detta nät och gör ett rikt, väl förgre-\r\nnat nät. Men det skall bara användas på ett sådant sätt\r\natt det förhindrar miljödumpning.\r\nVi har makten att göra det när det gäller Polenka-\r\nbeln. Det är inte kabeln i sig som är ett bekymmer.\r\nDet vore bra om Eva Goës använde sin tid till att\r\nberätta att kabeln i sig är en bra miljöinvestering.</pre><pre>Överläggningen var härmed avslutad.</pre><pre>5 §  Svar på interpellationerna 1997/98:272 och\r\n298 om säpo</pre><pre>Anf.  59  Justitieminister LAILA\r\nFREIVALDS (s):\r\nFru talman! Marianne Samuelsson har frågat vad\r\njag avser att göra för att en sanningskommission om\r\nSäkerhetspolisen skall kunna förverkligas. Bo Kön-\r\nberg har å sin sida satt i fråga regeringens forsknings-\r\nprogram om den militära underrättelsetjänsten och\r\nfrågat dels om jag avser att ta ytterligare initiativ för\r\natt få en snabb och samlad belysning av det svenska\r\ninrikesspionaget, dels om jag är beredd att ta initiativ\r\nför att Säkerhetspolisens roll under efterkrigstiden\r\nutreds och ges största möjliga offentlighet.\r\nMarianne Samuelsson har i sin fråga sagt bl.a. att\r\nmänniskor har rätt att få veta om de funnits med i\r\nSäkerhetspolisens register och att det behövs en\r\nkommission efter förebild av den norska Lundkom-\r\nmissionen för att öppna registren.\r\nEtt viktigt inslag i arbetet med att göra Säkerhets-\r\npolisen öppnare är att ge forskare och enskilda möj-\r\nlighet att ta del av material i Säkerhetspolisens regis-\r\nter. En regeländring för snart två år sedan innebär\r\nutvidgade möjligheter för forskare att ta del av sådant\r\nmaterial, och denna riksdag kommer inom kort att ta\r\nställning till regeringens förslag till ny polisregister-\r\nlagstiftning. Det förslaget ger för första gången en-\r\nskilda en reell möjlighet att ta del av de eventuella\r\nuppgifter som finns registrerade om dem; självklart\r\nmed de begränsningar som följer av behovet att inte\r\näventyra brottsutredningar m.m. Förslaget öppnar\r\nregistren i den utsträckning som är möjlig utan att\r\nsamtidigt omöjliggöra Säkerhetspolisens verksamhet.\r\nEn kommission behövs således inte för att åstadkom-\r\nma detta. Lundkommissionen, som Marianne Samu-\r\nelsson hänvisar till, gav för övrigt i sig inte de norska\r\nmedborgarna någon möjlighet att kontrollera even-\r\ntuella uppgifter om dem i säkerhetspolisens register.\r\nMånga anser att det finns anledning att med per-\r\nspektiv på historien och i ett större sammanhang un-\r\ndersöka vilka konsekvenser Säkerhetspolisens över-\r\nvakning haft för enskilda. Behovet av en sådan ut-\r\nredning för tiden efter det att ett förbud mot åsiktsre-\r\ngistrering infördes har av en del anförts som det star-\r\nkaste och av andra det enda skälet för en sannings-\r\nkommission. Exempelvis anfördes inte något annat än\r\ndetta skäl av de \"76 kända svenskar\", bland dem fyra\r\npartiledare, som i en debattartikel i Dagens Nyheter\r\nför några månader sedan krävde en kommission. Vad\r\ndessa tycks förbise är att även regeringen anser att det\r\nfinns skäl för en sådan utredning. Det var ju också\r\ndärför som regeringen redan i november 1997 lämna-\r\nde ett tydligt uppdrag till Registernämnden: Undersök\r\nhur många fall liknande Torsten Leanders som perso-\r\nnalkontrollsystemet kan ha orsakat! Uppdraget rör\r\ntidsperioden 1969 t.o.m. den 30 juni 1996. Därefter\r\nupphörde de gamla reglerna om personalkontroll att\r\ngälla.\r\nNämnden måste i fullgörandet av sitt uppdrag bl.a.\r\nklarlägga vilka regler för registrering som har gällt\r\nunder perioden, undersöka hur registreringar har ägt\r\nrum och söka efter sådana registreringar som kan\r\nsättas i fråga. Vidare skall nämnden kritiskt granska i\r\nvilken omfattning sådana uppgifter lämnats ut i per-\r\nsonalkontrollärenden och hur anställningsmyndighe-\r\nten har hanterat dessa uppgifter samt slutligen belysa\r\nvilka konsekvenser som sådana utlämnanden har fått\r\nför enskilda. Resultatet av nämndens omfattande\r\narbete kommer förhoppningsvis att vara klart redan\r\nföre utgången av 1998. Vi kan således relativt snart\r\nvänta oss en mycket intressant rapport i just det ämne\r\nsom Marianne Samuelsson och många med henne\r\nbegär klarhet i. Någon kommission behövs därför inte\r\nheller för detta ändamål.\r\nBo Könberg har framför allt riktat in sig på rege-\r\nringens uppdrag till Humanistisk-\r\nsamhällsvetenskapliga forskningsrådet (HSFR) om att\r\ngenomföra ett särskilt forskningsprogram om den\r\nmilitära underrättelse- och säkerhetstjänsten. Han\r\nmenar bl.a. att forskning tar tid och att det förefaller\r\nmycket osannolikt att det aviserade forskningsprojek-\r\ntet kommer att ge till resultat en samlad och tillförlit-\r\nlig bild av det svenska inrikesspionaget under efter-\r\nkrigstiden. Han beklagar också att riksdagsmajoriteten\r\nhittills avvisat kraven på en kommission.\r\nDet är sant att det tar tid att utföra forskning av\r\nhög kvalitet. Å andra sidan kan forskningen ge en\r\ngrundlig och källkritisk belysning av frågeställningar\r\noch material och kommer på så sätt att bidra till att\r\nviktiga delar av vår historia blir belysta i sina politis-\r\nka, kulturella och sociala sammanhang.\r\nVi är alla överens om att vissa frågor om de\r\nsvenska säkerhetstjänsternas historia bör belysas\r\nytterligare. Enligt min mening har inte några starka\r\noch sakliga motiv framförts som övertygar om att en\r\ns.k. sanningskommission är den enda eller den bästa\r\nvägen till ett klarläggande. En kommission är ju inget\r\nannat än en statlig kommitté, med de begränsningar\r\nsom följer av det till kommittén givna uppdraget, dess\r\nsammansättning och den tidspress som den måste\r\narbeta under. De åtgärder som regeringen har vidtagit\r\nför att klarlägga de aktuella frågorna - och som bl.a.\r\nsyftar till att garantera den oberoende forskningen -\r\nframstår därför som mer givande när det gäller såväl\r\nutredningskompetens som förväntad kvalitet på ut-\r\nredningsresultatet.\r\nEfter de första grundläggande utredningarna i\r\nslutet av 80-talet, bl.a. Säpokommitténs arbete, som\r\nledde till total förändring av såväl organisation av\r\nsom regelverk för Säkerhetspolisen, är det fördjupade\r\nstudier i olika avseenden som framstår som mest\r\nangeläget.\r\nGenom att öppna både den militära och civila un-\r\nderrättelseverksamheten för en genomlysning av obe-\r\nroende forskare utan partipolitiska bindningar skapas\r\nde bästa förutsättningarna för att klargöra omfattning-\r\nen och konsekvenserna av den övervakning av perso-\r\nner och organisationer som ägt rum genom åren.\r\nNär det gäller Säkerhetspolisen är jag dessutom\r\növertygad om att Registernämndens rapport kommer\r\natt stimulera såväl vidare forskning som debatt om\r\nSäkerhetspolisen i ett historiskt perspektiv.</pre><pre>Anf.  60  MARIANNE\r\nSAMUELSSON (mp):\r\nFru talman! Jag tackar så mycket för svaret. Jag är\r\nnågot förvånad över att svaret innehåller en så positiv\r\nstämning, att regeringen nu har klarat av hela proble-\r\nmatiken med den kritik som finns på säpo och oron\r\nbland väldigt många  människor ute i landet över hur\r\nfrågorna har hanterats.\r\nJag har funderat mycket kring hur detta skall han-\r\nteras utifrån ett medborgarperspektiv. I svaret säger\r\njustitieministern att det räcker med det aviserade\r\nforskningsprojektet. Det är för mig väldigt förvånan-\r\nde, dels därför att det redan från början finns klago-\r\nmål på forskarnas möjligheter att bedriva forskning,\r\ndels därför att forskarna inte har den roll som man\r\nförväntar sig att en sanningskommission skall ha.\r\nJag blev väldigt förvånad över hanteringen av IB-\r\nhandlingarna, då det framgick att det inte fanns några\r\nhandlingar kvar. De hade i panik förstörts när det\r\nuppstod oro över att det fanns registreringar som\r\nkanske inte var av den art som man hade förväntat sig.\r\nFörsvarsministern sade ungefär så här vid den hearing\r\nsom vi hade: Ja ja, men det kan ju ändå finnas några\r\nIB-papper hemma hos någon i garderoben.\r\nFör mig blir detta ännu märkligare, för här har vi\r\nen säkerhetsaspekt på saker och ting, men ändå utgår\r\nman från att papper dräller runt i samhället, kan ham-\r\nna i någons garderob och sedan kanske komma tillba-\r\nka så att eventuell forskare kan titta på dem. Det blir\r\nextra märkligt utifrån medborgarperspektivet när man\r\nsäger att detta är så hemligt att arkiven i stort sett inte\r\nfår öppnas, trots att det egentligen är gammal historia,\r\noch i nästa stund säger att om de har förstörts så finns\r\nde nog någon annanstans. Så kan det möjligen vara,\r\nmen att bedriva forskning utifrån perspektivet att\r\nmedborgarna skall känna sig trygga med detta tror jag\r\nblir väldigt svårt.\r\nEn fråga som ministern inte berörde, men som jag\r\ntycker är viktig att ta upp är hur man kommer att göra\r\nmed de få människor som fortfarande lever, vilka en\r\ngång i tiden hade insyn, och deras tystnadslöfte. Såvitt\r\njag förstår har inte regeringen, i alla fall inte i svaret,\r\nantytt att man tänker lätta på tystnadslöftet. Det inne-\r\nbär ju att det blir i stort sett omöjligt att höra berörda\r\npersoner, eftersom de vilar under ett tystnadslöfte som\r\nligger kvar. Jag skulle gärna vilja ha ett svar på frå-\r\ngan, eftersom ministern så uppenbart hänvisar till\r\nforskningen som det enda sättet att vara öppen.</pre><pre>Anf.  61  BO KÖNBERG (fp):\r\nFru talman! Det är tyvärr nödvändigt att ha en sä-\r\nkerhetspolis, därför att vi behöver skydda oss mot\r\nmänniskor som vill omstörta den demokratiska sam-\r\nhällsordningen med våld. Har man det, är det klart att\r\ndet alltid kommer att finnas misstankar om att man\r\nkommer nära eller överträder gränsen för förbud mot\r\nåsiktsregistrering m.m. Så de problemen är mer gene-\r\nrella. Misstankar kommer alltså nästan jämt att finnas.\r\nDe kommer kanske att vara extra starka i ett läge där\r\nett parti som Socialdemokraterna så länge har haft ett\r\ndominerande inflytande i vårt land eller som exem-\r\npelvis Socialdemokraterna i Norge.\r\nDet är inte underligt att det med jämna mellanrum\r\ndyker upp krav på en ordentlig utredning om vad som\r\nhar försiggått. Det som har förvånat många av oss är\r\natt Socialdemokraterna ju har velat dra ut den här\r\ntanden successivt i stället för att göra det på en gång.\r\nI slutet på 80-talet och i början på 90-talet gjordes\r\ndet flera utredningar. Det tillsattes en enmansutred-\r\nning i vilken Carl Lidbom var utredare. Justitiekans-\r\nlern hade ett speciellt uppdrag. Det fanns t.o.m. en\r\nparlamentarisk säpokommitté. Det är klart att det\r\nmåste ha varit så att man från socialdemokratiskt håll\r\ni början på 90-talet trodde att saken var klar och att\r\nman hade utrett frågan ordentligt. Men hoppet grusa-\r\ndes ju genom en så pass enkel sak som att innehållet i\r\nen enda persons akt läckte ut nu i höstas. Innehållet i\r\nTorsten Leanders akt kom ut i massmedierna. Det gav\r\nbilden till många människor i vårt land av att den inte\r\ninnehöll speciellt upphetsande uppgifter. I olika sam-\r\nmanhang har man konstaterat att uppgifterna är\r\nharmlösa. I det betänkande som i morgon skall disku-\r\nteras har även majoriteten i konstitutionsutskottet\r\nställt sig bakom den beskrivningen av innehållet i\r\nLeanderakten.\r\nDet restes då förnyade krav på en utredning av\r\ndetta. Fyra riksdagspartier ställde sig bakom det hela.\r\nKrav framfördes på partiledaröverläggningar. De\r\navvisades av regeringen, och Torsten Leander fick\r\nskadestånd.\r\nNu åtta nio år senare tillsätts det under några må-\r\nnaders tid tre olika utredningar igen. Åtminstone två\r\nav dem har omnämnts i svaret från justitieministern.\r\nDessutom har Underrättelsenämnden fått speciella\r\nuppgifter. Frågan är vad som händer sedan. Vad tror\r\njustitieministern händer sedan?\r\nDen norska erfarenheten är ju att när den s.k.\r\nsanningskommissionen väl utredde detta i ett sam-\r\nmanhang, uppfattade nästan alla det hela som att det\r\nvar väldigt skönt att få det gjort. Det är såvitt jag kan\r\nförstå inte längre någon levande debatt i Norge som\r\nplågar exempelvis det norska arbeiderpartiet.\r\nJag har ibland undrat om justitieministern och\r\nhennes kolleger har tagit till sig de norska erfarenhe-\r\nterna och med de norska partivännerna diskuterat om\r\ndet ändå inte vore bättre att dra ut tanden på en gång i\r\nstället för att göra det stegvis.\r\nVårt förslag har varit att man skulle ha det norska\r\nhelhetsgreppet, att man skulle ha en kommission som\r\när oberoende och som inte bara består av några partier\r\ni riksdagen, att man skulle kunna häva tystnadsplikten\r\noch att människor skulle kunna vittna under ed, trots\r\natt det inte är fråga om någon domstol och inte heller\r\nnågonting som det skall utdömas straff för.\r\nJag har försökt att förstå - det säger jag inte bara\r\nretoriskt, fru justitieminister - vad det är som gör att\r\nsocialdemokraterna väljer denna oerhört långsamma\r\noch, även för dem själva, plågsamma vägen att skapa\r\noss en bättre bild av vårt förflutna. Men, fru talman,\r\njag måste erkänna att jag har misslyckats.\r\nAllt talar för att vi om något år eller två eller tre,\r\nberoende på hur lång tid processen tar, kommer att\r\nhamna i en liknande position som vi var i i höstas och\r\ni våras. Många människor är oroliga för att allt inte\r\nhar kommit fram, och nya krav kommer att resas. Kan\r\ndet verkligen vara en bra ordning?</pre><pre>Anf.  62  ROSE-MARIE FREBRAN (kd):\r\nFru talman! Debatten om granskning av Över-\r\nvakningssverige, som har förts sedan i höstas, har\r\ninitierats utifrån ett säpoperspektiv. Detta har rege-\r\nringen inte ställt upp på. Regeringen har ignorerat\r\ndetta och lagt betoningen på de militära säkerhets-\r\noch underrättelsetjänsterna. Det anser jag är en av de\r\nstora bristerna i regeringens hållning och upplägg av\r\ngranskningen av Övervakningssverige. Det är fel att\r\nsäpoperspektivet inte har fått vara basen och utgångs-\r\npunkten för denna viktiga granskning. Därifrån hade\r\nman sedan kunnat utvidga till den militära delen och\r\näven till det som vi skulle kunna kalla för sapo.\r\nEn annan minst lika stor brist i regeringens upp-\r\nlägg är just bristen på helhetsgrepp. Man får definitivt\r\nintryck av något slags fragmentiseringsstrategi från\r\nregeringens sida. Vi får alltså inget helhetsgrepp på\r\ndet man skulle kunna kalla för järntriangeln, dvs.\r\nsäpo, IB och det som kan kallas för försvarets eget\r\nsäpo, som verkligen borde utredas med ett enda hel-\r\nhetsgrepp.\r\nMan borde också, som jag nämnde, utreda det som\r\ndet socialdemokratiska partiet har sysslat med när det\r\ngäller granskning och övervakning, och för den delen\r\näven den övervakning på företagen som det ibland\r\ntalas om att näringslivet självt har stått för.\r\nNär det gäller sapodelen är det inte bara säker-\r\nhetsrisker och kommunister som man har varit ute\r\nefter, utan även borgerligt sinnade fackföreningsmän.\r\nJag har uppgifter på hur man 1958 genomförde en\r\nundersökning och hittade 182 borgerliga representan-\r\nter i styrelser i LO-fackföreningar. Den upptäckten\r\ngjorde att samma undersökning tre år senare visade att\r\n176 hade försvunnit. Det var sex stycken kvar av\r\nnågon underlig anledning. Det visar på att det också\r\nhar funnits ett stark inslag av makt i dessa kontroller,\r\nregistreringar och övervakningar.\r\nFragmentiseringen gör alltså att regeringen vill att\r\nRegisternämnden skall ha ett uppdrag, forskningsrå-\r\ndet ett och underrättelsenämnden ett. Vi skall inte få\r\nnågon helhetsbild. Man vill inte ha någon central\r\nsammanhållande och målstyrande instans. Som jag\r\nsade tycker jag att detta tydligt pekar på en fragmenti-\r\nseringsstrategi. Man vill inte ha fram någon helhets-\r\nbild, där de olika bitarna kan länkas mot varandra för\r\natt ge ytterligare perspektiv och kasta ljus och klarhet\r\növer det som vi frågar efter.\r\nJag kan inte låta bli att utifrån detta undra vad re-\r\ngeringen egentligen har emot att ta ett helhetsgrepp.\r\nJag vill nog också säga att jag ser detta som en för-\r\ndröjningsstrategi. Humanistisk-samhällsvetenskapliga\r\nforskningsrådet har redan sagt att det enligt plane-\r\nringen är årsskiftet 2002/2003 som kommer att bli\r\ntidpunkten för slutrapporten.</pre><pre>Anf.  63  Justitieminister LAILA\r\nFREIVALDS (s):\r\nFru talman! Låt mig ta en i taget av de olika frågor\r\nsom har ställts. Marianne Samuelsson säger att frågan\r\ninte har behandlats ur ett säpo- eller medborgarpers-\r\npektiv. Forskare kan redan gå in och undersöka, men\r\ndet är någonting annat som behövs. Jag förstår inte\r\nvad Marianne Samuelsson är ute efter. Det är väl\r\ninsynen i säpos verksamhet som är det viktiga för\r\nmedborgarna? Jag ser egentligen bara ett sätt att till-\r\nmötesgå människors begäran att så långt det är möj-\r\nligt få reda på vad säpo har sysslat med och hur man\r\nhar fullgjort uppdraget från statsmakternas sida. Det\r\när genom en ökad öppenhet. Det är det som är bak-\r\ngrunden till det lagstiftningsarbete som riksdagen nu\r\nskall ta ställning till. Det skall säkerställa att inte bara\r\nforskare - dem tog vi om hand för flera år sedan -\r\nutan även vanliga människor har en möjlighet att få\r\ninsyn i registren.\r\nMarianne Samuelsson tar upp problemet att det\r\nkommer information om att arkiven har förstörts eller\r\natt de finns någon annanstans. Arkiv har naturligtvis\r\nunder årens lopp gallrats. Det har skett i enlighet med\r\nde regler som har funnits. Det finns alltid en baksida\r\npå gallringen, för då försvinner också intressant ma-\r\nterial som ur forskningssynpunkt hade varit värdefullt\r\natt ha tillgång till senare. Samtidigt vill vi ju inte att\r\ndet skall lagras uppgifter av olika slag hur som helst.\r\nI dag har vi ett bra regelsystem, och vi har kompe-\r\ntent personal som skall avgöra vad som skall sparas\r\nför framtiden och vad som skall tas bort.\r\nDet har varit en av de centrala uppgifterna för dem\r\nsom håller samman forskningsuppdraget att se till att\r\ndet finns en erfaren arkivexpert som har till uppgift att\r\nsäkerställa att man tar fram uppgifter om vilket mate-\r\nrial som finns, spårar det och säkerställer att det blir\r\ntillgängligt för de forskare som skall arbeta med det.\r\nDet tror jag är en av de viktigaste uppgifterna. Vi\r\nskall en gång för alla få veta vilket material som finns\r\nkvar. Det är ju ingen som har någon kontroll över det.\r\nIngen av de myndigheter som är ansvariga tycks ha\r\ndet. Att genom en ordentlig genomgång av olika arkiv\r\nfå fram allt material som finns ser jag som en av de\r\nviktiga uppgifterna i forskningsuppdraget.\r\nMarianne Samuelsson tar upp tystnadsplikten för\r\nde människor som har arbetat med den militära delen\r\noch säger att regeringen borde släppa på den. Det är\r\nen av de allmänna fraser som man svänger sig med,\r\nprecis som om regeringen hade en möjlighet att från-\r\ngå de lagregler som finns om tystnadsplikt och sekre-\r\ntess och plötsligt påstå att de inte gäller i vissa fall.\r\nDen möjligheten finns inte. Däremot kan vi ändra på\r\nreglerna, och det är precis det vi gör nu. Vi ändrar\r\nreglerna för sekretess när det gäller dessa områden.\r\nI övrigt har Försvarets underrättelsenämnd, genom\r\ndet uppdrag man fått, en möjlighet att höra de männi-\r\nskor och inhämta den information som man behöver\r\noch göra de bedömningar som lagen kräver ur sekre-\r\ntessynpunkt.\r\nBo Könbergs inlägg gick helt och hållet ut på att\r\nman inte skall göra processen långsam och plågsam\r\nom det finns en snabbare och mindre plågsam pro-\r\ncess. Jag tror inte på den bilden. Jag tror inte ett\r\nögonblick att det finns någon enkel åtgärd som på\r\nnågot vis skulle ge oss information om vår historia,\r\nsom spänner över många årtionden och omfattar väl-\r\ndigt många olika komplexa sammanhang. Jag tror att\r\ndet är ett omfattande arbete att belysa och få klarhet i\r\nalla de olika frågor som ställs från olika håll. Jag tror\r\natt vi får acceptera att det tar lång tid och kräver\r\nmycket arbete. Det enda jag gläder mig åt är att vi\r\nbörjade detta arbetet för över tio år sedan. Vi har\r\nfortfarande, tror jag, mycket arbete kvar framför oss.\r\nDet är icke plågsamt - det är nödvändigt.</pre><pre>Anf.  64  MARIANNE\r\nSAMUELSSON (mp):\r\nFru talman! Jag vet inte om justitieministern med-\r\nvetet försökte tolka det jag sade om medborgarpers-\r\npektivet på ett annat sätt än jag avsåg när jag ställde\r\nfrågan. Jag menar nämligen att det i dag hos vanliga\r\nmänniskor finns en oerhörd misstro mot hanteringen\r\nav dessa register. Det gäller vilka som finns med och\r\npå vilka grunder de har kommit med. Det är inte bara\r\nvänstermänniskor som är oroliga. Även miljömän-\r\nniskor som har varit aktiva i miljöorganisationer och\r\nmedlemmar i djurskyddsorganisationer är oroliga. Det\r\nfinns en mängd människor som har varit aktiva i vårt\r\nsamhälle och som känner en oro för att de finns med i\r\nett säkerhetspolitiskt register.\r\nJag tycker inte att regeringen med sitt agerande,\r\ngenom att tillskjuta de här pengarna till forskningen,\r\nlugnade dessa människor. Man skall samtidigt veta i\r\ndet här sammanhanget att det blir ytterligare nya re-\r\ngister med EU-medborgarskapet och det som därtill\r\nföljer. Det gör att människor känner: Kan vi inte åt-\r\nminstone få reda på vår historia? Kan vi inte åtmins-\r\ntone få öppna de gamla arkiven och få en tydlighet i\r\nvad som hände innan? Hur skall vi annars känna till-\r\ntro och trygghet i ett samhälle?\r\nJag tror att det här faktiskt är mycket mer allvar-\r\nligt när det gäller människors tilltro till politiker än\r\nvad justitieministern försöker göra det till. Det här är\r\ngrunden för om man kan lita på de folkvalda eller\r\ninte. Jag tror att de flesta människor är helt ense om\r\natt det behövs ett säkerhetspolitiskt arbete i ett sam-\r\nhälle för att man skall ha en trygghet. Men det är ju\r\nockså allt det här gamla, det som inte är relevant för\r\ndagens situation.\r\nNu kommer en ny version om att arkiven har gall-\r\nrats genom åren och att man därför inte vet vilka som\r\nfinns kvar osv. Det som framgick för inte så länge\r\nsedan var ju att en av dem som hade varit med gick ut\r\noch sade att materialet förstördes i någon form av\r\npanik. Det är naturligtvis oerhört intressant att få reda\r\npå varför och hur. Då är det också oerhört viktigt att\r\nen sådan person kan höras under någon form av ed\r\neller på annat sätt så att man verkligen får fram san-\r\nningen och att man kan lita på detta.\r\nDet är det som jag i dag upplever att regeringen\r\nmissköter i sitt agerande utifrån vanliga människors\r\nperspektiv. Det är därför den här frågan håller på och\r\nältas och ältas. Det är för att öppenheten saknas. Den\r\nmodell som regeringen har valt uppfattas inte av van-\r\nliga människor som tillräcklig när det gäller att få\r\ninsyn och att få den här frågan avklarad.\r\nDet är därför vi har krävt en sanningskommission\r\nav samma modell som man hade i Norge. Den ledde\r\nju uppenbarligen till att människor i Norge kunde\r\nkänna att man nu hade öppnat det här så att de i alla\r\nfall kunde lita på att få ut den information som de\r\nförväntade sig. Det är där skillnaden ligger, och det är\r\ndärför detta är så oerhört viktigt och angeläget i en\r\ndemokrati där vi naturligtvis också måste kunna kän-\r\nna till vår egen historia.\r\nJag tycker att regeringen bör ta i det här på ett\r\nbetydligt tydligare sätt. Jag tycker inte att det räcker\r\nmed forskningspengarna. De kom ju till i något slags\r\npanik från regeringens sida när fyra partier började\r\nkräva en sanningskommission, när de krävde att frå-\r\ngan skulle komma upp i riksdagen och det blev en\r\ndebatt. Då gjorde regeringen upp med Moderaterna\r\nom att man skulle lägga det här på riksdagens bord för\r\natt på något vis lugna. Men det hjälpte inte. Det är\r\nfortfarande samma oro, och tilltron är noll.</pre><pre>Anf.  65  BO KÖNBERG (fp):\r\nFru talman! I den del av sitt svar där justitieminis-\r\ntern kommenterade mina synpunkter var hennes hu-\r\nvudsakliga ståndpunkt att hon inte trodde på någon\r\nenkel åtgärd. Det här var mycket mer svårt och\r\nkomplicerat.\r\nJag vet inte om jag själv har gjort mig känd för att\r\ntro att det alltid finns enkla lösningar på svåra pro-\r\nblem här i världen. Men just i det här fallet behöver vi\r\nju inte gå så väldigt långt från Sverige. Vi behöver\r\ninte söka oss till det inre av Afrika eller till öarna\r\nutanför Indonesien någonstans för att se på alternativ\r\ntill den lösning som den svenska regeringen har valt\r\nunder höstens och vårens diskussioner.\r\nVi behöver faktiskt bara vända oss till våra norska\r\nvänner, till ett samhälle som i mångt och mycket har\r\nen liknande historia som vi efter andra världskriget.\r\nDe står oss ju också kulturellt och demokratiskt väl-\r\ndigt nära. Där har man valt en annan lösning - visser-\r\nligen först efter att man i Stortinget hade hamnat i en\r\nsituation där socialdemokraterna befann sig i minori-\r\ntet och tvingades gå med på en uppläggning som\r\nsedan blev den s.k. sanningskommissionen.\r\nDet fanns väl en och annan i Norge som inte var\r\növertygad om att det här var den bästa lösningen på\r\nett svårt problem. Men såvitt jag har kunnat uppfatta\r\nsituationen är det så att man i dag i Norge - inklusive,\r\ntror jag, justitieministerns partivänner på andra sidan\r\nkölen - gör bedömningen att det här var en bra me-\r\ntod. Det är väl ändå inget fel att lära av andra?\r\nDen fråga man skulle vilja ha svar på i den här\r\ndebatten är därför: Vad är det som gör att justitiemi-\r\nnistern är så fullständigt övertygad om att den metod\r\nsom fungerade väl i Norge är omöjlig i Sverige, och\r\natt vi behöver tio, femton eller tjugo år för att lösa\r\ndetta svåra problem?\r\nDet kanske finns några fundamentala skillnader\r\nmellan norsk och svensk säkerhetstjänst och mellan\r\nNorges och Sveriges historia efter andra världskriget.\r\nMen de har inte framförts med någon större kraft i\r\ndebatten. Nu har justitieministern chansen att berätta\r\nför oss om den stora skillnad som finns mellan Norge\r\noch Sverige.\r\nI det sammanhanget tog justitieministern också\r\nupp det här långa perspektivet genom att tala om att vi\r\nbörjade redan för tio år sedan. Man ser framför sig\r\nhur socialdemokraterna planmässigt har gått igenom\r\nden här frågan med start någon gång 1987-1988 fram\r\ntill i dag. Den fråga som då pockar på ett svar är för-\r\nstås: Skulle regeringen ha givit något av de här tre\r\nuppdragen - i november, i december och i mars i år -\r\nom inte Leanderakten hade läckt ut, om inte fyra\r\npartier i riksdagen hade krävt en norsk kommission?\r\nDet finns gott om tid för justitieministern att svara på\r\nden frågan. Jag tror inte att jag är den ende som ser\r\nfram emot att få höra svaret på detta.\r\nTill sist vill jag ta upp något annat i detta inlägg.\r\nJustitieministern förklarade att hon inte tror att det här\r\när så plågsamt. Det är bara långvarigt och komplice-\r\nrat. Det har hållit på länge. Låt oss hoppas att det inte\r\när plågsamt. Men jag tror att det kan vara det, för det\r\när så oerhört svårt med säkerhetspolis. Och det är\r\nförstås svårt att för generationer som kommer senare\r\nförklara hur det var en gång i tiden, när det t.o.m.\r\nfanns riksdagspartier i vårt land som förespråkade\r\ndiktatur, och när vi på andra sidan Östersjön hade en\r\nav de mäktigaste diktaturer som världen har skådat.\r\nJag har trott att det kan vara svårt. Jag har försökt\r\natt hitta förklaringar till detta när jag har försökt att\r\nförstå och för andra människor förklara varför social-\r\ndemokraterna väljer den strategi som man nu återigen\r\nhar valt. Men om det inte ens är så är det väl väldigt\r\nlätt för justitieministern att välja den norska lösning-\r\nen?</pre><pre>Anf.  66  Justitieminister LAILA\r\nFREIVALDS (s):\r\nFru talman! Det är en sak som jag inte förstår med\r\nMarianne Samuelssons frågeställning - och det är\r\närligt att jag inte förstår det. Marianne Samuelsson\r\ntalar om att människor har rätt att få veta vad som\r\nfinns i säpos register, i det historiska materialet. Vilka\r\nregistrerades och vad var det som registrerades? Så\r\ntycker Marianne Samuelsson att det inte räcker med\r\nforskningen.\r\nMen det är inte det som forskningen skall ge svar\r\npå i förhållande till vad människor vill veta. Forsk-\r\nningen skall ge svar av ett mer allmänt, övergripande\r\nslag: Vad höll säpo på med? Hur arbetade man? Hur\r\nföljde man det regelverk som fanns? Man skall värde-\r\nra detta och sätta in det i det historiska, kulturella och\r\nsociala sammanhanget.\r\nNär det gäller människors rätt att få veta vad säpo\r\nregistrerade, vad som finns i säpos register, är det ju\r\nändringen av sekretessreglerna som är den viktiga\r\nåtgärden. Den berör inte Marianne Samuelsson över\r\nhuvud taget. Har det inget intresse att det på riksda-\r\ngens bord ligger ett lagförslag som innebär att vi\r\nhäver den absoluta sekretessen för säpo? Vi öppnar\r\noch gör det möjligt - och det är faktiskt en historisk\r\nhändelse - för enskilda människor att få rätt att veta\r\nvad som finns i säpos register. Har det ingen betydel-\r\nse för människors möjlighet att få veta och ha förtro-\r\nende för säpo i dag?\r\nDet här är nämligen ett av de viktigaste skälen i\r\nhela lagstiftningsarbetet. Vi har säkerställt att vi har\r\nett helt annat säpo som arbetar på ett annat sätt och\r\nsom har ett annat regelverk. Vi har en helt annan\r\nkontroll över vad de gör. Det är det som skall gälla i\r\ndag och framöver. Samtidigt ändrar vi regelverket så\r\natt man kan gå in och få veta hur det var tidigare och\r\nfå svar på alla sina frågor.\r\nMarianne Samuelsson åberopar Norge som en fö-\r\nrebild även i det här avseendet. Men det är som jag\r\nsade tidigare: Den norska utredningen har inte lett till\r\nen insyn för de norska medborgarna när det gäller vad\r\nsom finns i deras säkerhetspolisarkiv. Det pågår nu i\r\nNorge ett lagstiftningsarbete som syftar till att göra\r\nvissa öppningar, men det går inte alls så långt som det\r\nförslag som riksdagen här i Sverige skall ta ställning\r\ntill. Det är ett mycket begränsat förslag.\r\nJag är inte alls övertygad om att det är som ni tyd-\r\nligen har fått för er, att den här processen i Norge är\r\navslutad. Det tror inte jag. Jag tror inte att det är så\r\nstor skillnad mellan svenska medborgare och norska\r\nmedborgare och att man i Norge kommer att nöja sig\r\nmed att inte få en insyn i registren och få veta vad det\r\nfinns för uppgifter där. Jag är övertygad om att den\r\nhär debatten kommer att fortsätta i Norge. Det skulle\r\nden också ha gjort i Sverige om vi inte hade fattat\r\nbeslutet att vi nu måste ändra sekretessreglerna, att vi\r\nmåste öppna arkiven. Det är det arbetet har gått ut på.\r\nBo Könberg har något slags föreställning om att\r\ndet här är ett arbete som hela tiden genomförs under\r\ntvång. Vad skulle regeringen ha gjort om inte Lean-\r\nderakten hade läckt ut? Men snälla Bo Könberg, att\r\nLeanderakten skulle bli känd var ju förutsatt när vi\r\ngjorde den här ändringen, när vi öppnade sekretessen\r\noch gjorde det möjligt för forskare att gå in och få del\r\nav vad som finns in säpos arkiv.\r\nVi visste att i samma ögonblick vi öppnade för\r\nforskare kommer det naturligtvis att bli en debatt\r\nkring dessa frågor. Det var därför vi hade lagt upp ett\r\narbete som innebar att vi redan visste att vi skulle gå\r\nsteget vidare, nämligen att öppna även för vanliga\r\nmänniskor att få insyn i registren. Det var då beslutet\r\nkom att inte bara enskilda människor skall få rätt att\r\nleta efter uppgifter efter sig själva och möjligtvis\r\nsäga: Detta anser jag var fel.\r\nVi uppdrog åt den myndighet som var inrättad för\r\natt kontrollera säpos verksamhet att ta reda på: Vad\r\nfinns det för fall som är av det slag som Leanderfallet\r\nvisar på existerar, dvs. att uppgifter som inte var av\r\nsärskilt allvarligt slag användes vid personalkontroll\r\npå ett sådant sätt att det ledde till vad vi i dag anser\r\nvara orimliga konsekvenser för den enskilde? Vi vill\r\natt man skall ta reda på om det finns flera sådana fall.\r\nVi arbetar alltså i båda riktningarna. Enskilda\r\nmänniskor måste få rätt att veta det de är intresserade\r\nav. Men samtidigt måste det också bedrivas ett effek-\r\ntivt arbete för att kartlägga hur arbetet bedrevs och\r\nvilka konsekvenser det blev för enskilda.\r\nDet är detta jag menar är det stora och långsiktiga\r\narbete som måste göras. Om ni tror att Lundkommis-\r\nsionen har löst alla problemen i ett land när det gäller\r\nmänniskors krav på att få veta hur deras säkerhet-\r\nstjänst arbetar tror jag att ni rent ut sagt är litet naiva.</pre><pre>Anf.  67  MARIANNE\r\nSAMUELSSON (mp):\r\nFru talman! Det var intressant få veta att vi var\r\nnaiva för att vi tyckte att Lundkommissionen i Norge\r\nhade hanterat dessa frågor bättre än vad man gjort i\r\nSverige. Jag tror att vi delar den naiviteten med väl-\r\ndigt många svenskar som inte med den emfas som\r\njustitieministern har är övertygade om att regeringen\r\nhanterat den här frågan så perfekt. Det var precis så\r\ndet lät. Alltihop har under tio år skett precis på det\r\nsättet, och helt enligt de önskemål som har framförts\r\nfrån de medborgare som vill ha insyn.\r\nDet är väldigt intressant att notera vad som sades i\r\nden debatt som var här i riksdagen den 20 november\r\noch som begärdes av de partier som ville ha en ökad\r\ninsyn. Justitieministern meddelande då till riksdagen\r\natt dessa pengar skulle finnas för forskning och insyn.\r\nJustitieministern nämnde då att man också skulle\r\nforska på IB-affären och IB-materialet.\r\nDet har efter debatten framkommit att en hel del\r\nav IB-materialet lär vara förstört. I dag får vi höra att\r\narkiven har gallrats genom åren. Sedan säger justi-\r\ntieministern med en lugnande stämma att riksdagen nu\r\nskall ändra ordningen så att medborgarna själva kan\r\nfå reda på sina akter och få insyn. Vad är det de kan\r\nfå reda på?\r\nJag tycker att det blir alltmer förvirrande efter\r\ndenna redogörelse från justitieministern. Finns det\r\növer huvud taget den dagen riksdagen fattar ett sådant\r\nbeslut någon akt kvar på de personer som är berörda?\r\nEller är det så att arkiven då är så rensade att om jag\r\nbegär att få se min akt finns den helt enkelt inte, där-\r\nför att den har regeringen under tiden lyckats rensa\r\nbort?\r\nVad är det för demokrati, och vad är det för insyn\r\nför människor? Det är en skymf. Jag tycker faktiskt att\r\ndet är ganska upprörande att höra justitieministern\r\nsäga: Nu skall människor få kunna se och veta. Sam-\r\ntidigt vet man att allting har gallrats. De som finns\r\nkvar är naturligtvis de som är minst intressanta.</pre><pre>Anf.  68  BO KÖNBERG (fp):\r\nFru talman! Det är möjligt att några av oss är nai-\r\nva. Vi får väl leva med den anklagelsen.\r\nJag tycker dock att jag inte fick svar på några av\r\nmina frågor, annat än att det syntes vara ett svar, men\r\ndet var tydligen inget svar. Nu ställer jag frågan\r\nmycket enkelt inför den avslutande omgången. Hade\r\njustitieministern planerat uppdragen till Register-\r\nnämnden, Humanistisk-samhällsvetenskapliga forsk-\r\nningsrådet och Underrättelsenämnden före november\r\nmånad - ja eller nej?\r\nVi är väldigt många som har bilden att regeringen\r\noch justitieministern släpats från position till position\r\ni den här frågan, släpats steg för steg, utredning för\r\nutredning och debatt för debatt till att ge med sig\r\nprecis så mycket som man måste för att inte tappa\r\nmajoriteten i denna kammare. Så länge man har med\r\nsig Moderaterna och delvis Centerpartiet kommer\r\nman att släppa precis så mycket som man vill.\r\nJag talar nu - för att vara mycket tydlig - om det\r\nförflutna. Jag har redan i den debatt vi hade i höstas\r\nsagt att jag tycker att de steg som tas för framtiden på\r\ngrund av Registerutredningen är bra. Nu skall vi tala\r\nom det förflutna. Då tycker jag det skulle vara väldigt\r\nbra att få detta klarlagt.\r\nÄr det så, som justitieministern avslutade med att\r\nsäga, att vi som vill ha en Lundkommission tror att\r\nden löser alla problem? Det har väl ingen sagt, och\r\ndet har väl ingen trott. Frågan är i ett reformistiskt\r\nsamhälle: Är det så att den metoden löser dessa pro-\r\nblem på ett mycket bättre sätt? Tror man att den gör\r\ndet på ett mycket bättre sätt är det klart att man skall\r\nvälja den metoden.\r\nÅterigen: Vore det inte bra om justitieministern\r\ntog kontakt med sina norska partivänner och försökte\r\nfå en bedömning från deras sida om det är klokt att\r\nlåta sig släpas från position till position eller om det\r\ninte vore bättre att ta ett helhetsgrepp?</pre><pre>Anf.  69  ROSE-MARIE FREBRAN (kd):\r\nFru talman! Jag vill utifrån mitt första anförande\r\nsnabbt upprepa två av mina viktiga frågor. För det\r\nförsta: Varför har regeringen lagt ned så stor energi på\r\natt förskjuta perspektivet från säpo till IB? För det\r\nandra: Vad har regeringen emot ett helhetsgrepp?\r\nVäldigt många med mig ser inte fördelarna med frag-\r\nmentiseringen.\r\nFru talman! Låt andra döma vilka som är naiva,\r\nvilka som möjligen är förslagna, och vilka som kan\r\nvara realister i den här frågan.\r\nRegisternämnden har fått ett uppdrag. Underrättel-\r\nsenämnden har fått ett annat. I debatten den 20 no-\r\nvember i höstas utlovades att Registernämnden skulle\r\nbreddas. Det har vi inte sett någonting av. Det är m\r\noch s som inte vill ha en kommission som sköter detta\r\npå eget bevåg.\r\nUnderrättelsenämnden skall få sköta de utfråg-\r\nningar som är så viktiga. Där är det politiker, inte av\r\nalla kulörer, utan av somliga, och inga historiker. På\r\nvilket material skall ledamöterna ställa frågor? Ja, inte\r\nutifrån helheten. Inte utifrån vad som växer fram i en\r\növergripande utredning i en sammanhållen process.\r\nVad blir det för frågor? Registernämnden och Under-\r\nrättelsenämnden är ju själva delar av de strukturer\r\nsom en kommission borde granska.\r\nNej, jag kan faktiskt inte annat utifrån mina per-\r\nspektiv än att underkänna hela upplägget. Jag tror att\r\nden här frågan tyvärr kommer att leva länge, i stället\r\nför att vi får en ordentlig utredningsprocess som\r\nmånga kunde vara nöjda med.</pre><pre>Anf.  70  Justitieminister LAILA\r\nFREIVALDS (s):\r\nFru talman! Marianne Samuelsson frågar om jag\r\nanser att frågorna har blivit hanterade perfekt. Nej,\r\ndet tror jag att man aldrig kan påstå. Däremot kan\r\nman säga att de har hanterats med hög ambition av\r\nalla regeringar som har haft ansvaret sedan slutet av\r\n80-talet.\r\nJag reagerar mycket starkt mot Marianne Samu-\r\nelssons antydan om att regeringen på något sätt i dag,\r\neller nyligen, skulle ägna sig åt att rensa i säpos regis-\r\nter. Det är en ren oförskämdhet. Det jag syftade på\r\noch som Marianne Samuelsson måste känna till - i\r\nvarje fall var den frågan uppe i debetten när detta\r\ndiskuterades tidigare - är den omfattande gallring\r\nsom skedde i säpos verksamhet som skedde i anslut-\r\nning till att riksdagen beslutade om nya personalkun-\r\ngörelsen år 1970, då förbudet mot åsiktsregistrering\r\ninfördes. Då skedde en omfattande gallring av säpos\r\nregister. Någon gallring sker inte i dag annat än inom\r\nde lagliga ramar som finns för hur arkiv skall hanteras\r\növer huvud taget.\r\nBo Könberg undrar om det fanns en planläggning\r\nav varenda åtgärd som skulle göras. Nej, det är inte så\r\nman arbetar. Det tror jag att Bo Könberg också vet,\r\nsom antagligen är ambitiös i det arbete han utför. Man\r\nfattar inte beslut om vad nästa steg skall vara förrän\r\nman ser resultatet av det steg man har tagit. Det är när\r\nman har ett underlag för att bedöma vad som är nöd-\r\nvändigt i nästa steg som man fattar beslut om det.\r\nJag kan försäkra Bo Könberg att efter att de ut-\r\nredningar som gjordes på 80-talet, när vi påbörjade\r\ndet stora lagstiftningsarbetet och förändringen av\r\nsäpo, visste vi att det var många steg som skulle be-\r\nhöva tas.\r\nJag är fullständigt övertygad om att när Register-\r\nnämnden redovisar sitt uppdrag i en rapport kommer\r\nvi att behöva ta ställning till vad nästa steg är. Jag kan\r\ninte svara på det i dag. Kan Bo Könberg det?\r\nRose-Marie Frebran är inte nöjd med hur den här\r\nfrågan har hanterats. Jag kan förstå det. Hennes parti\r\nhar ju inte varit involverat i mycket av detta. Men jag\r\nvill påminna om att även Rose-Marie Frebrans parti\r\nhar suttit i regeringsställning och haft ansvaret för hur\r\nsäpos verksamhet, och även försvarets del av säker-\r\nhetstjänsten, har bedrivits. Kanske det kan finnas\r\nanledning för henne att gå tillbaka till sina partikamra-\r\nter och fråga hur de agerade i sin ansvarsställning och\r\nbe dem fundera över om de då tyckte att de gjorde ett\r\nbra jobb.\r\nI varje fall anser jag att de regeringar som under\r\nde senaste tio åren har hanterat de här frågorna har\r\ngjort det med en hög ambition. Varje anspelning på\r\natt det skulle ligga någonting annat bakom än att kasta\r\nså mycket ljus som möjligt över det säkerhetspolitiska\r\narbetet i Sverige under andra världskriget och tiden\r\ndärefter tycker jag är oförsynt. Det krävs att ni sätter\r\ner mer in i vad det arbete som nu pågår innebär, och\r\natt ni inte vilseleder allmänheten om innebörden av\r\ndet.</pre><pre>Överläggningen var härmed avslutad.</pre><pre>6 §  Svar på interpellation 1997/98:265 om års-\r\nredovisningslagen</pre><pre>Anf.  71  Justitieminister LAILA\r\nFREIVALDS (s):\r\nFru talman! Rune Evensson har frågat mig om re-\r\ngeringen är beredd att omedelbart initiera sådana\r\nändringar i årsredovisningslagen (1995:1554) att små\r\noch medelstora företag får samma villkor som sina\r\nkonkurrenter på den internationella marknaden. Jag\r\nhar förstått att hans fråga framför allt gäller om ifall\r\nett företag i sin redovisning skall vara skyldigt att\r\nlämna ut information som är känslig från konkurrens-\r\nsynpunkt, t.ex. uppgifter om omsättning och kostna-\r\nder i resultaträkningen.\r\nJag vill först understryka att reglerna om redovis-\r\nning fyller en viktig roll i ett ekonomiskt väl utvecklat\r\nsamhälle. Det är väsentligt att aktörerna på markna-\r\nden kan skaffa sig viss grundläggande information om\r\nolika företags förhållanden. Därigenom får de bättre\r\nmöjligheter att fatta ekonomiskt välgrundade beslut.\r\nDetta gynnar hela näringslivet och därmed i förläng-\r\nningen också samhället. Inte minst för mindre företag,\r\nsom ofta inte själva kan förhandla sig till information\r\nom motpartens kreditvärdighet, är det viktigt att det\r\nfinns offentliga redovisningar och att dessa innehåller\r\nrelevant information.\r\nSamtidigt bör naturligtvis kraven på redovisning\r\nligga på en rimlig nivå. Kraven på redovisning får inte\r\nge upphov till kostnader och andra olägenheter för\r\nden enskilde företagaren som inte står i proportion till\r\nden nytta som redovisningen för med sig. Det innebär\r\nemellertid inte att kraven på redovisningen bör ligga\r\npå den ofta lägre nivå som finns i andra länder med\r\nandra traditioner på redovisningsområdet. Det är\r\nnämligen bra för det svenska näringslivet att svenska\r\nföretag upprättar informativa redovisningar.\r\nÅrsredovisningslagen som trädde i kraft den\r\n1 januari 1996 innebär ett genomförande i svensk\r\nlagstiftning av de regler som har beslutats om inom\r\nEG angående redovisning. I en del avseenden går den\r\nsvenska lagen längre än vad EG-rätten kräver. Det\r\nberor på att Sverige inte har velat genomföra direkti-\r\nven på ett sådant sätt att den svenska redovis-\r\nningsnormering som fanns redan före årsredovisning-\r\nslagen, och som allmänt har ansetts vara av hög stan-\r\ndard, försämras.\r\nEftersom den nya lagen än så länge bara har till-\r\nlämpats under en kortare tid är det för tidigt att utvär-\r\ndera den. En sådan utvärdering kommer dock så\r\nsmåningom; sådana utvärderingar görs regelmässigt\r\nnär en lag har varit i tillämpning under ett antal år. En\r\nnaturlig fråga i samband med en sådan utvärdering är\r\nom företagets uppgiftsskyldighet har hamnat på en\r\nlämplig nivå eller om det kanske finns uppgiftsskyl-\r\ndigheter som bör utmönstras. I det sammanhanget\r\nanser jag att det särskilt finns skäl att granska upp-\r\ngiftsskyldigheten för de mindre företagen.\r\nEn sådan allmän utvärdering bör dock anstå ett par\r\når till dess att vi har bättre erfarenhet att bygga på.\r\nMen det bör inte hindra att man dessförinnan tar itu\r\nmed de enstaka frågor som påkallar åtgärder. Rege-\r\nringen har i dagarna överlämnat en proposition till\r\nriksdagen med förslag till förenklingar i redovisning-\r\nslagstiftningen bl.a. avseende tilläggsupplysningar i\r\nårsredovisningar och koncernupplysningar i delårs-\r\nrapporter.\r\nRegeringen har också gett den s.k. Förenklingsut-\r\nredningen i uppdrag att överväga förenklingar i redo-\r\nvisningen för vissa mindre företag. Ytterligare för-\r\nenklingsförslag har lämnats av Redovisningskommit-\r\ntén i betänkandet Översyn av redovisningslagstift-\r\nningen. De förslagen kommer regeringen troligen att\r\nta ställning till under hösten.\r\nJustitiedepartementet kommer också att ta itu med\r\nen annan fråga, nämligen de under våren diskuterade\r\nreglerna kring s.k. förkortad resultaträkning. Det\r\nhandlar här om huruvida aktiebolag skall vara tvung-\r\nna att ange omsättningen och kostnaderna i resul-\r\ntaträkningen. Lagen säger att uppgifterna skall läm-\r\nnas, men den medger samtidigt att posterna slås sam-\r\nman till en gemensam post om det finns\r\n\"konkurrensskäl\". Rätten att slå samman posterna är\r\nframför allt tänkt för de fall då en öppen redovisning\r\nav samtliga poster skulle tvinga särskilt konkurrensut-\r\nsatta företag att avslöja sina vinstmarginaler. I Dan-\r\nmark har man en liknande regel, men företagen får\r\nsjälva avgöra om det finns konkurrensskäl. Det har\r\nenligt uppgift lett till att 60 % av de danska företagen\r\nutelämnar uppgift om omsättning. Det är mot den\r\nbakgrunden som den svenska regeln har kommit att\r\nutformas som en dispensregel så att den här informa-\r\ntionen, som ofta är av stor betydelse för kreditbe-\r\ndömning o.d., kan utelämnas endast där det verkligen\r\nfinns skäl för det.\r\nFrågan om dispens prövas av Patent- och registre-\r\nringsverket. Verkets beslut kan överklagas till rege-\r\nringen. Regeringen har i flertalet ärenden som hittills\r\nhar prövats gett bolagen de begärda tillstånden.\r\nPrövningen av ärendena har emellertid gett oss an-\r\nledning att fråga oss om reglerna är alltför stränga.\r\nJag är därför angelägen om att så snart som möjligt se\r\növer bestämmelsen. Det är emellertid ännu för tidigt\r\natt säga vad den översynen kommer att leda till.</pre><pre>Anf.  72  RUNE EVENSSON (s):\r\nHerr talman! Jag vill tacka justitieministern för\r\nsvaret på min interpellation. Jag ser svaret som posi-\r\ntivt.\r\nAnledningen till att jag tar upp detta är att vi i min\r\nhemkommun har ett mycket framgångsrikt företag\r\nmed 140 anställda. Dess existens hotas av de här\r\nreglerna för årsredovisning. Företaget är ett av Sveri-\r\nges finaste tillväxtföretag - ett företag som blev ut-\r\nnämnt till årets företag i Sverige härom året. Det\r\nkanske är ett blivande LM Ericsson. Företaget är\r\nledande i sin bransch, och ligger i teknikutvecklingens\r\nabsoluta framkant. Det lägger ned stora summor årli-\r\ngen på forskning och utveckling. 80 % av produktio-\r\nnen går på export. Jag använder detta företag som\r\nexempel i min interpellation.\r\nNu tycker jag att vi politiker har krånglat till det\r\nför företaget genom att fatta beslut om en årsredovis-\r\nningslag som kräver lika stor öppenhet för detta\r\nnischföretag som för vilket börsnoterat företag som\r\nhelst. Jag har inget emot den större insyn som den nya\r\nlagen ger, men undantag måste göras för små och\r\nmedelstora företag i likhet med vad som görs i andra\r\neuropeiska länder.\r\nMeningen med den nya årsredovisningslagen är att\r\naktieägarna i de börsnoterade företagen skall få större\r\ninsyn och bättre information. Det är positivt. Men\r\nprivata bolag får inte sprida sina aktier. Därför före-\r\nligger inte samma behov för dem. Ägarna har all den\r\ninformation och insyn de behöver.\r\nDet företag som jag har åberopat i min interpella-\r\ntion, och många andra som befinner sig i samma utsat-\r\nta läge, är mycket oroade inför framtiden om inte\r\nlagen ändras. Vi jobbar ju ändå mot samma mål, jus-\r\ntitieministern! Vi vill ha fler jobb och lättnader för\r\nsmå och medelstora företag. Den lag som vi nu debat-\r\nterar hotar att få stora konsekvenser i rakt motsatt\r\nriktning. Därför måste regeringen vidta åtgärder för\r\natt förhindra detta.\r\nOseriösa konkurrenter kan nu med lätthet gå in i\r\nårsredovisningen och ta reda på företagets styrka,\r\nuthållighet, forskningsresurser, marknadsandelar m.m.\r\nDetta kan sedan kompletteras med statistik från tull\r\noch import, och användas för att manövrera bort före-\r\ntaget från marknaden.\r\nVarför skall Sverige ha dessa regler när andra län-\r\nder i Europa och Nordamerika - länder som det här\r\nföretaget konkurrerar med - inte har dem? Lagen bör\r\nomfatta offentliga företag. Generell dispens bör ges\r\ntill privata små och medelstora företag. Jag tycker att\r\nvi i Sverige skall ha samma länder som våra konkur-\r\nrentländer. Vi behöver ju inte vara först med allt.\r\nVi måste lyssna på dessa tillväxtföretag och ge\r\ndem möjlighet att konkurrera på samma villkor som\r\nkonkurrenterna. Nischföretag är extremt känsliga, och\r\nmåste ges möjlighet att utveckla sina produkter utan\r\natt vi politiker slår undan fötterna för dem.</pre><pre>Anf.  73  Justititeminister LAILA\r\nFREIVALDS (s):\r\nHerr talman! Jag delar Rune Evenssons uppfatt-\r\nning om att reglerna för redovisning inte får vara\r\nsådana att de slår undan fötterna för t.ex. ett nischfö-\r\nretag så att det inte kan utvecklas. Jag vill nog påstå\r\natt reglerna inte heller är utformade så. Men som jag\r\npekade på i mitt svar kan det finnas vissa problem\r\nmed den dispensregel som finns för att tillgodose\r\nmindre och medelstora företags behov i det här avse-\r\nendet.\r\nDet är inte riktigt att påstå att vi skulle vara\r\nsträngast i det här avseendet eller ensamma om såda-\r\nna här regler. Det är riktigt att de svenska reglerna för\r\nredovisning av resultaträkning, nettoomsättning och\r\nkostnader är strängare än reglerna i de flesta andra\r\nEU-länder, men det finns länder som har ännu\r\nsträngare regler. Dessutom har vi alltså en dispensre-\r\ngel. Någon sådan finns t.ex. över huvud taget inte i\r\nFinland. I andra länder har man gjort andra avgräns-\r\nningar som innebär att det inte heller där är så lätt för\r\nde små och medelstora företagen att undgå en omfat-\r\ntande redovisning.\r\nSom jag pekade på i mitt svar finns det ett pro-\r\nblem med en av de här bestämmelserna, som kanske\r\nhar blivit för sträng. Jag tror att det är just den frågan\r\nsom Rune Evensson har skjutit in sig på. I och med\r\nden praxis som har utvecklats i samband med över-\r\nklaganden av de här ärendena till regeringen har vi\r\nvisat att vi menar att den skall användas på ett sådant\r\nsätt att företag inte hamnar i konkurrensunderläge.\r\nDet är det som är avsikten med hela dispensregeln,\r\noch då skall den också fungera på det viset. Om den\r\npraxis som regeringen har börjat lägga fast inte är\r\ntillräcklig är jag beredd att göra ändringar i själva\r\nregelverket.</pre><pre>Anf.  74  RUNE EVENSSON (s):\r\nHerr talman! Justitieministerns inlägg var bra. Det\r\när alldeles självklart att vi har samma uppfattning i de\r\nhär frågorna.\r\nJag tolkar justitieministerns svar som positivt. Hon\r\nsäger där att det är bra för det svenska näringslivet att\r\nsvenska företag upprättar informativa redovisningar.\r\nMen för nischföretag som lever på en unik produkt\r\nsom man forskat fram kan det få förödande konsek-\r\nvenser. Eftersom de inte har en diversifierad verk-\r\nsamhet kan känslig information läsas ut på ett sätt\r\nsom inte är möjligt för företag med mer diversifierad\r\nverksamhet. Dessa företag är alltså rädda för att kon-\r\nkurrenterna i exportländerna slår ut dem genom den\r\ninformation som de tvingas lämna men som deras\r\nkonkurrenter inte behöver lämna ut.\r\nJustitieministern säger också i sitt svar att vi har\r\nlagstiftat i denna fråga enligt de regler som utfärdats\r\ngenom EU. Jag vill påstå att vi i en del avseenden har\r\ngått längre än vad EU:s regler säger, medan andra\r\nländer har lägre krav på mindre och medelstora före-\r\ntag. Jag tycker inte att vi skall gå längre än vad EU:s\r\nrätt kräver och på detta sätt utsätta våra känsliga före-\r\ntag för risker.\r\nJustitieministern talar också i sitt svar om en ut-\r\nvärdering. Jag hoppas att den sker skyndsamt och\r\nomfattar de delar som jag har berört i min interpella-\r\ntion och de frågor som bör påkalla de åtgärder som\r\njustitieministern pratar om i sitt svar. Det förslag som\r\ndepartementet jobbar med och som innebär att poster\r\ni redovisningen får slås ihop av konkurrensskäl är ett\r\nsteg i den riktning som jag förespråkar.\r\nJustitieministern pratar också om dispensmöjlighe-\r\nten, men jag anser att dispensmöjligheten är ett trub-\r\nbigt instrument, eftersom underlaget för ansökan om\r\nsådan dispens är offentlig handling och företagen är\r\nmycket försiktiga med att lämna ut de utgifter som\r\nbehövs för att man skall kunna ta ställning till dis-\r\npensansökan. Företagen har i det här sammanhanget\r\nalltså hamnat i något av en Moment 22-situation.\r\nJustitieministern uttrycker i slutet av sitt svar att\r\nhon är angelägen om att så snart som möjligt se över\r\nde delar i lagen som jag har kritiserat, och det tycker\r\njag är ett mycket positivt besked. Jag ser fram emot\r\natt de ändringarna kommer till stånd.</pre><pre>Anf.  75  Justitieminister LAILA\r\nFREIVALDS (s):\r\nHerr talman! Jag vill återigen understryka att det\r\nsom Rune Evensson vill uppnå faktiskt är precis det\r\nsom dispensregeln är avsedd att uppnå. Den skall\r\nförhindra konkurrensmässigt negativa konsekvenser\r\nför nischföretag av det slag som Rune Evensson be-\r\nskriver. Detta är inte alls ett trubbigt instrument, utan\r\ndet är ett utmärkt instrument för att göra en avväg-\r\nning. När öppenhet är enbart positivt och inte innebär\r\nnågon nackdel för företaget skall den också efterlevas,\r\nmen när den leder till konkurrensnackdelar skall re-\r\ngeln om öppenhet inte vara lika sträng.\r\nAtt det skulle vara ett problem att handlingar hos\r\nPatent- och registreringsverket är offentliga handling-\r\nar måste jag med det bestämdaste invända mot.\r\nHandlingar som lämnas in till en myndighet är själv-\r\nfallet allmänna handlingar, men sedan har vi ju sekre-\r\ntessregler som gör det möjligt att affärshandlingar inte\r\nblir offentliga om det skulle innebära negativa kon-\r\nsekvenser för företagen. Detta är ju en regelmässig\r\nsituation i denna typ av handläggning av ärenden. Det\r\när icke någon Moment 22-situation som företag ham-\r\nnar i när de vänder sig med krav på dispens till Pa-\r\ntent- och registreringsverket.</pre><pre>Överläggningen var härmed avslutad.</pre><pre>7 §  Svar på interpellation 1997/98:290 om sam-\r\nhällets förhållningssätt till dem som drabbats av\r\nsexuellt våld</pre><pre>Anf.  76  Justitieminister LAILA\r\nFREIVALDS (s):\r\nHerr talman! Lennart Rohdin har frågat mig vad\r\nregeringen avser att göra för att se till att offer för\r\nsexualbrott alltid informeras omedelbart om gär-\r\nningsmannen avviker under straffets avtjänande.\r\nUnderrättelser till brottsoffer om att en frihetsbe-\r\nrövad gärningsman har avvikit eller av andra skäl\r\nvistas utanför anstalten utan bevakning är i många fall\r\nav stor betydelse. Detta gäller inte bara offer för sex-\r\nualbrott. Jag vill dock poängtera att det som huvudre-\r\ngel är målsäganden som skall avgöra om han eller hon\r\nvill ha sådan information.\r\nBestämmelser om underrättelser till målsäganden\r\nfinns för olika former av frihetsberövanden.\r\nNär det gäller personer som avtjänar fängelsestraff\r\nfinns bestämmelser i 35 § lagen (1974:203) om kri-\r\nminalvård i anstalt. Om det är fråga om brott som\r\nriktar sig mot liv eller hälsa, frihet eller frid, skall\r\nmålsäganden tillfrågas om han eller hon vill bli under-\r\nrättad om den intagnes vistelser utanför anstalten. Om\r\nmålsäganden vill ha sådan information skall informa-\r\ntion ges om i vilken anstalt den intagne befinner sig,\r\nom förflyttningar till öppen anstalt, om permissioner\r\noch andra vistelser utanför anstalten, om frigivning\r\nsamt om rymning eller uteblivande efter permission.\r\nInformationen skall lämnas så tidigt som möjligt.\r\nInformation om frigivning skall lämnas i lämplig tid\r\nföre frigivningen.\r\nI propositionen Ändringar i kriminalvårdslag-\r\nstiftningen, m.m. (prop. 1997/98:95) föreslås att un-\r\nderrättelseskyldigheten enligt 35 § anpassas till fall\r\ndär den fyller ett verkligt behov. Underrättelseskyl-\r\ndigheten föreslås utvidgad till att också gälla frigång\r\noch obevakade fritidsvistelser utanför anstalten.\r\nDessutom föreslås att underrättelse skall kunna under-\r\nlåtas när den på grund av beslutad bevakning eller\r\nandra förhållanden är uppenbart obehövlig. Här avses\r\ni första hand s.k. lufthålspermissioner som sker på\r\nplatser där det är osannolikt att målsäganden kommer\r\natt befinna sig. En underrättelse skall också kunna\r\nunderlåtas när den skulle kunna innebära fara för den\r\nintagnes liv eller hälsa, t.ex. när målsäganden tillhör\r\nett rivaliserande mc-gäng.\r\nNär det gäller den nya påföljden för unga lagöver-\r\nträdare, sluten ungdomsvård, föreslås i propositionen\r\nVissa reformer av påföljdssystemet (prop.\r\n1997/98:96) en bestämmelse som i huvudsak motsva-\r\nrar den som föreslås för 35 § lagen om kriminalvård i\r\nanstalt.\r\nBeträffande personer som har dömts till rättspsy-\r\nkiatrisk vård med särskild utskrivningsprövning kan,\r\nenligt 28 § lagen (1991:1129) om rättspsykiatrisk\r\nvård, en målsägande som så önskar i vissa fall få\r\ninformation om den dömdes vistelser utanför vårdin-\r\nrättningens område och om beslut att vården skall\r\nupphöra. Målsägande skall kontaktas och ges möjlig-\r\nhet att få sådan information om det är påkallat med\r\nhänsyn till brottet eller övriga omständigheter. Kon-\r\ntakt skall i första hand tas om patienten har begått ett\r\ngrovt våldsbrott och det med hänsyn till målsägandens\r\nsäkerhet är befogat att information lämnas (prop.\r\n1990/91:58, s. 327 f.). En rätt till information finns\r\nockså om målsäganden själv kontaktar vårdinrättning-\r\nen och begär att få bli underrättad. Om det finns sär-\r\nskilda skäl för det får underrättelse dessutom lämnas\r\nutan att målsäganden har begärt det. Det kan t.ex. ske\r\nom det finns en överhängande risk för att patienten\r\nkommer att utöva våld mot målsäganden (prop.\r\n1991/92:59, s. 31 f.).\r\nI betänkandet Rättssäkerhet, vårdbehov och sam-\r\nhällsskydd vid psykiatrisk tvångsvård (SOU 1998:32)\r\nföreslås dels att underrättelseskyldigheten skall utvid-\r\ngas till situationer när vården övergår till öppen vård\r\nmed särskilda villkor, dels att det skall dokumenteras\r\ni patientjournalen om målsäganden önskar bli under-\r\nrättad och när sådana underrättelser lämnas. Sist-\r\nnämnda förslag är föranlett av de problem med under-\r\nrättelseskyldigheten som visat sig förekomma i vissa\r\nfall.\r\nNär det gäller personer som är gripna, anhållna\r\neller häktade skall målsäganden enligt 13 c § förun-\r\ndersökningskungörelsen (1947:948) endast underrät-\r\ntas i de fall den frihetsberövade personen avviker och\r\nom det behövs. Bestämmelsen diskuterades i proposi-\r\ntionen Brottsoffren i blickpunkten - en brottsofferfond\r\noch andra åtgärder för att främja brottsoffrens ställ-\r\nning (prop. 1993/94:143, s. 48 f.). Med hänsyn till att\r\ndet är en grannlaga uppgift att sprida upplysningar om\r\npersoner som endast är misstänkta - inte dömda - för\r\nbrott begränsades underrättelseskyldigheten jämfört\r\nmed vad som gäller i andra fall.\r\nI samma proposition diskuterades frågan om un-\r\nderrättelse i de fall påföljden för brottet blir överläm-\r\nnande till vård, men några bestämmelser om underrät-\r\ntelser till målsägande i dessa fall föreslogs inte. Frå-\r\ngan om underrättelser avseende dem som har omhän-\r\ndertagits enligt lagen (1990:52) med särskilda be-\r\nstämmelser om vård av unga togs också upp i den\r\nproposition om påföljdssystemet som jag nyss nämn-\r\nde och som bl.a. rör påföljder för unga lagöverträdare\r\n(prop. 1997/98:96, s. 171). Då underlag saknades för\r\natt ta ställning till frågan lämnades inga förslag i den\r\ndelen.\r\nSom framgår av min redogörelse finns bestämmel-\r\nser som i stor utsträckning säkerställer att offer för\r\nbrott underrättas om gärningsmannen avviker eller av\r\nandra skäl vistas på fri fot utan bevakning. Våra regler\r\när dock inte heltäckande. Det kan naturligtvis inträffa\r\natt de regler som finns i något fall inte följs på ett\r\nkorrekt sätt. Regeringen har följt upp de fall där det\r\nhar visat sig att reglerna inte har fungerat tillfredsstäl-\r\nlande. I de fall reglerna inte tillämpats korrekt har jag\r\nstor tilltro till att de ansvariga myndigheterna ser till\r\natt de åtgärder vidtas som är nödvändiga, t.ex. för att\r\nförbättra rutiner och förbättra kunskapen om de regler\r\nsom gäller.\r\nDet finns dock ytterligare behov att förbättra re-\r\ngelverket. En sådan situation har påvisats av Justitie-\r\nombudsmannen i ett beslut så sent som den 24 april i\r\når. Beslutet rörde ett fall där en man som var intagen i\r\nkriminalvårdsanstalt hade meddelats ett besöksförbud\r\ntill skydd för en kvinna som inte var offer det brott\r\nmannen avtjänade straff för. I ett sådant fall har en\r\nkriminalvårdsanstalt inte någon författningsenlig\r\nskyldighet att lämna underrättelse om den intagnes\r\nvistelser utanför anstalten. JO påpekar att det kan\r\nfinnas behov av en underrättelseskyldighet också i ett\r\nsådant fall. Det håller jag med om.\r\nEn annan situation där det finns behov av en änd-\r\nring är den som jag tror att Lennart Rohdin syftar på i\r\nsin interpellation. Det är ett fall som har uppmärk-\r\nsammats i pressen och som gäller en kvinna som\r\nutsatts för en mycket allvarlig våldtäkt. Gärningsmän-\r\nnen skulle efter avtjänat straff utvisas ur Sverige. En\r\nav männen begärde hos regeringen att utvisningsbe-\r\nslutet skulle upphävas. När mannen frigavs från\r\nfängelsestraffet togs han i förvar enligt bestämmelser i\r\nutlänningslagen i avvaktan på regeringens beslut med\r\nanledning av mannens ansökan. Innan regeringen\r\nhade fattat sitt beslut att inte upphäva utvisningen\r\navvek han från Invandrarverkets förvarslokal. Det\r\nfinns inte någon författning eller annan föreskrift som\r\ninnebär att målsägaren skall underrättas om att den\r\ndömde befinner sig på fri fot i ett sådant fall. Även\r\nhär finns ett behov av en ändring.\r\nJag kommer att se till att åtgärder vidtas för att\r\ntäppa till den form av luckor i lagen som de här fallen\r\när exempel på. Kontakt har redan tagits med Invand-\r\nrarverket som kommer att se över rutinerna när det\r\ngäller underrättelse beträffande personer som är tagna\r\ni förvar.\r\nSom Lennart Rohdin alldeles säkert känner till har\r\nBrottsofferutredning nyligen överlämnat sitt betän-\r\nkande Brottsoffer - Vad har gjorts? Vad bör göras?\r\n(SOU 1998:40). Där behandlas vissa frågor om un-\r\nderrättelse till brottsoffer om frihetsberövade gär-\r\nningsmän. Betänkandet remissbehandlas för närva-\r\nrande.\r\nJag kommer att fortsätta reformarbetet för\r\nbrottsoffer med stöd av den ytterligare kunskap som\r\narbetet med utredningsförslaget kommer att ge. Jag\r\nkommer också att arbeta vidare med åtgärder för att\r\nförebygga våld mot kvinnor och att underlätta för\r\nkvinnor som har utsatts för brott med utgångspunkt i\r\nde åtgärder vi har vidtagit och som har redovisats i\r\npropositionen Kvinnofrid (prop. 1997/98:55).</pre><pre>Då Lennart Rohdin, som framställt interpellation\r\nnr 290, anmält att han var förhindrad att närvara vid\r\nsammanträdet medgav tredje vice talmannen att Ann-\r\nKristin Føsker i stället fick delta i överläggningen.</pre><pre>Anf.  77  ANN-KRISTIN FØSKER (fp):\r\nHerr talman! Jag tackar för svaret på Lennart\r\nRohdins vägnar. Jag tycker att det är bra att vår justi-\r\ntieministern kommer att fortsätta reformarbetet för\r\nbrottsoffer. Jag tycker också att det är bra att minis-\r\ntern kommer att arbeta vidare med åtgärder för att\r\nförebygga våld mot kvinnor och underlätta för kvin-\r\nnor som har utsatts för brott.\r\nDen aktuella frågan gäller kvinnan som inte fick\r\nveta att den gärningsman som ca 3 ½ år tidigare utsat-\r\nte henne för ett fruktansvärt avskyvärt brott hade\r\navvikit från den plats där han satt i förvar. Hon som\r\nbrottsoffer fick inte veta att han, gärningsmannen, var\r\npå rymmen slarvigt uttryckt. Att den aktuella händel-\r\nsen skulle bero på en lucka i lagen är för mig en gåta.\r\nDen aktuella gärningsmannen hade vid ett flertal\r\ntillfällen under sin fängelsevistelse gjort framställ-\r\nningar till regeringen om att utvisningen av honom\r\nefter avtjänat fängelsestraff skulle upphävas.\r\nEftersom jag fick det här på mitt bord i dag och\r\ninte hade bakgrunden, har jag i dag varit i kontakt\r\nmed såväl Invandrarverket i Malmö som polisen i\r\nMalmö.\r\nRegeringen avslog, säkert med all rätt, gärnings-\r\nmannens önskan under tiden han satt i fängelset. Trots\r\ndetta inhiberas verkställigheten av utvisningen på\r\nlivstid, dvs. den skjuts upp. Det är faktiskt justitiemi-\r\nnistern själv som gör det. Gärningsmannen tas i för-\r\nvar. En grov brottsling sätts i Invandrarverkets för-\r\nvarslokal. Det är i sig anmärkningsvärt att mannen\r\ninte hålls kvar i fängelset eller sätts i häktet, som det\r\när svårare att avvika från.</pre><pre>Anf.  78  TREDJE VICE TALMANNEN:\r\nJag måste erinra om att kammaren inte bör över-\r\nlägga om det enskilda fallet.</pre><pre>Anf.  79  ANN-KRISTIN FØSKER (fp):\r\nHerr talman! Jag måste i alla fall säga att sex må-\r\nnader efter avviker mannen. Rapporten lämnas till\r\nJustitiedepartementet.\r\nJag har svårt att förstå var luckan i lagen finns.\r\nHär borde väl Justitiedepartementet, som hade ären-\r\ndet på sitt bord, kunnat se till så att kvinnan fick in-\r\nformationen. Därför är min fråga till justitieministern:\r\nPå vilket sätt är det exempel som interpellationen\r\nhandlar om en lucka i lagen?\r\nSedan vill jag också fråga om det beror på en\r\nlucka i lagen att polisen inte får vetskap om detta\r\nförrän tre veckor efter att mannen har avvikit. Beror\r\nallt det verkligen på luckor i lagen? Eller är det så att\r\nman faktiskt har slarvat i det här enskilda ärendet?</pre><pre>Anf.  80  Justitieminister LAILA\r\nFREIVALDS (s):\r\nHerr talman! Jag anser nog att det är en lucka i la-\r\ngen, nämligen i utlänningslagen. Det är ju den lag\r\nsom reglerar förvarstagandet av personer. Det är inte\r\nlängre lagen om vård i anstalt som gäller, eftersom\r\nhan är frigiven från fängelsestraffet och nu är frihets-\r\nberövad i avvaktan på att bli utvisad från landet. Då\r\när det alltså förvarstagandereglerna i utlänningslagen\r\nsom gäller. Där finns det en lucka vad gäller skyldig-\r\nhet att informera målsäganden i samband med t.ex. en\r\nrymning som det här är frågan om. Det är den luckan\r\njag anser måste fyllas igen.\r\nSedan finns det ju andra frågeställningar som\r\nAnn-Kristin Føsker med rätta, tycker jag, lyfter fram.\r\nÄr det lämpligt att en person av det här slaget förva-\r\nras i Invandrarverkets förvarslokaler? Borde inte\r\nhäkteslokal användas i stället?\r\nJag vill inte gå in på den diskussionen utifrån det\r\nenskilda fallet. Men rent principiellt måste de myn-\r\ndigheter som har att fatta beslut i den här typen av\r\närenden naturligtvis överväga vilken säkerhetsnivå\r\nsom behövs på den lokal där en person skall förvaras.\r\nDet finns ju möjlighet att använda t.ex. häkteslokaler i\r\nde här sammanhangen. Det är viktigt att myndigheter,\r\nnär de fattar dessa beslut, alltid överväger vad säker-\r\nhet och andra förhållanden kräver vid val av lokal att\r\nförvara personer i.</pre><pre>Anf.  81  ANN-KRISTIN FØSKER (fp):\r\nHerr talman! Då vill jag ställa en följdfråga. Justi-\r\ntieministern lovar här i dag att se över och täppa till\r\nde luckor som finns lagen. Det är ju en process som\r\nbrukar ta sin tid innan det kommer fram till ett regel-\r\nrätt beslut och innan lagen träder i kraft. Det är pro-\r\npositioner som skall ut och behandlas osv. Har justi-\r\ntieministern varit i kontakt med t.ex. Invandrarverket\r\noch polisen för att under den här tiden, med gällande\r\nlag, kunna förhindra att sådana här saker inträffar\r\nfram till dess att vi får en regelrätt lag som styr det\r\nhela?</pre><pre>Anf.  82  Justitieminister LAILA\r\nFREIVALDS (s):\r\nHerr talman! Invandrarverket har, efter samtal från\r\nJustitiedepartementet, redan satt i gång att överväga\r\nhur detta kan regleras. Det sker i samarbete med\r\nKriminalvårdsstyrelsen som är den myndighet som\r\nansvarar för verkställighet av fängelsestraff och i\r\nmånga fall också för verkställighet av beslut om för-\r\nvar. Det går inte i dag att säga om det är författning-\r\nsändringar som behövs eller om den här frågan kan\r\nomhändertas genom att man lämnar föreskrifter av\r\nnågot slag. Det är en betydligt enklare åtgärd som kan\r\ngå mycket snabbare.</pre><pre>Anf.  83  ANN-KRISTIN FØSKER (fp):\r\nHerr talman! Det var det som jag åsyftade inled-\r\nningsvis. Det är för mig en gåta att det här bara skulle\r\nbero på en lucka i lagen. Det gläder mig att justitie-\r\nministern skall se över detta och kanske ordna det på\r\nett enklare sätt.\r\nDet hör ju också till fakta i det här ärendet att det\r\nhamnade mellan stolarna precis samtidigt som In-\r\nvandrarverket tog över ärenden från polisen den\r\n1 oktober förra året.\r\nDet här är kanske ett olycksfall i arbetet. Men det\r\när ett mycket olyckligt olycksfall i arbetet för det\r\nbrottsoffer som lever under skräck. Jag vill ändå säga\r\ndet.</pre><pre>Anf.  84  Justitieminister LAILA\r\nFREIVALDS (s):\r\nHerr talman! Utan att kommentera det enskilda\r\nfallet vill jag säga att det naturligtvis är oerhört viktigt\r\natt myndigheter, särskilt i samband med förändringar\r\nnär ansvar övergår från en myndighet till en annan, är\r\nsärskilt uppmärksamma på frågor som har att göra\r\nmed människors säkerhet.\r\nJag är övertygad om att det finns en mycket djup\r\ninsikt hos myndigheterna om det. Likafullt kan ibland\r\nmindre övervägda beslut komma att fattas, och det är\r\nmycket olyckligt.</pre><pre>Överläggningen var härmed avslutad.</pre><pre>8 §  Svar på interpellation 1997/98:281 om of-\r\nfentlig upphandling</pre><pre>Anf.  85  Finansminister ERIK\r\nÅSBRINK (s):\r\nHerr talman! Yvonne Ruwaida har frågat hur jag\r\navser att verka för att kommuner inte fråntas rätten att\r\nställa miljökrav vid offentlig upphandling.\r\nLagen om offentlig upphandling reglerar i det\r\nnärmaste all offentlig upphandling av varor, tjänster\r\noch byggentreprenader. Över vissa värden, de s.k.\r\ntröskelvärdena, grundar sig lagen i huvudsak på EG-\r\ndirektiv. Under tröskelvärdena motsvarar bestämmel-\r\nserna i stort de bestämmelser som gällde för stat och\r\nkommun innan lagen trädde i kraft den 1 januari\r\n1994.\r\nEnligt bestämmelserna i lagen skall en kommun\r\nvid en upphandling anta antingen det anbud som är\r\ndet ekonomiskt mest fördelaktiga eller det anbud som\r\nhar lägst anbudspris. Vid bedömningen av vilket\r\nanbud som är det mest fördelaktiga skall kommunen\r\nta hänsyn till bl.a. pris, leveranstid, driftskostnader,\r\nkvalitet, miljöpåverkan m.m.\r\nEuropeiska gemenskapernas kommission har\r\nframfört kritik mot vårt sätt att införliva upphand-\r\nlingsdirektiven i denna del. Kommissionen anser att\r\nen upphandlande enhet inte har rätt att ställa mil-\r\njökrav på det sätt som den svenska lagen om offentlig\r\nupphandling medger. Vi har inte samma inställning\r\nsom kommissionen och har därför inte ändrat lagen.\r\nKommissionen har nyligen i ett meddelande om\r\noffentlig upphandling inom Europeiska unionen tagit\r\nupp miljöfrågan. Kommissionen anser att gällande\r\nupphandlingsregler gör det möjligt att i viss utsträck-\r\nning beakta miljöaspekter. Men kommissionen beto-\r\nnar att upphandlingsreglernas syfte är ekonomiskt och\r\natt miljöaspekter noga bör värderas från denna ut-\r\ngångspunkt.\r\nKommissionen avser att i ett tolkningsmeddelande\r\nutveckla och klarlägga möjligheterna att ta hänsyn till\r\nmiljöaspekter vid offentlig upphandling. Samtidigt\r\nsäger man emellertid att ett tolkningsmeddelande inte\r\nkan användas för att vidga hänsynstagande till miljön,\r\nutan i så fall fordras ändringar i upphandlingsdirekti-\r\nven.\r\nKommissionens meddelande om offentlig upp-\r\nhandling har nyligen diskuterats vid inre marknads-\r\nrådsmötet. Sverige och Danmark gjorde då ett gemen-\r\nsamt uttalande i miljöfrågan. I detta understryker vi\r\nvikten av att miljöhänsyn tas inom alla områden. Vi\r\nanser att det vore önskvärt att analysera om den rätta\r\nbalansen har uppnåtts i den gällande gemen-\r\nskapslagstiftningen rörande offentlig upphandling.\r\nSlutligen uppmanar vi kommissionen att ta hänsyn till\r\nmiljöaspekter när ny lagstiftning inom området före-\r\nslås.\r\nNämnden för offentlig upphandling har på rege-\r\nringens uppdrag analyserat hur miljökrav och andra\r\nkrav på ekologisk hållbarhet kan ställas vid offentlig\r\nupphandling. Av rapporten framgår att miljöfaktorer\r\nkan tillmätas betydelse vid val av det mest fördelakti-\r\nga anbudet endast under förutsättning att det förelig-\r\nger ett samband mellan miljökraven och föremålet för\r\nupphandlingen.\r\nEn särskild delegation för ekologiskt hållbar upp-\r\nhandling har tillsatts med uppgift att arbeta pådrivan-\r\nde för att den offentliga upphandlingen skall vara ett\r\ninstrument för att åstadkomma en ekologiskt hållbar\r\nsamhällsutveckling.\r\nSlutligen har det inom Regeringskansliet tillsatts\r\nen arbetsgrupp som skall ta fram en svensk position\r\nom vilka miljökrav som bör kunna ställas vid offentlig\r\nupphandling. Gruppen skall även analysera hur dessa\r\nkrav överensstämmer med upphandlingsdirektiven.\r\nDet händer således mycket inom detta område\r\nsom är viktigt för regeringen. Mot bakgrund av vad\r\njag nu har sagt kommer jag i dagsläget inte att vidta\r\nnågra ytterligare åtgärder.</pre><pre>Anf.  86  YVONNE RUWAIDA (mp):\r\nHerr talman! Jag vill tacka för svaret. Även om\r\ndet arbete som regeringen gör framkommer av svaret\r\nvill jag ändå ställa några klargörande frågor.\r\nVilka miljökrav skall man kunna ställa? Situatio-\r\nnen i samhället i dag är att många kommuner vill\r\nkunna ställa olika miljökrav vid offentlig upphand-\r\nling. Ofta vänder man sig till sin inköpschef eller till\r\nsin tekniska chef för att få klarhet i om man kan ställa\r\nde här miljökraven.\r\nDessa vänder sig i sin tur ofta till Nämnden för of-\r\nfentlig upphandling. Nämnden har hårda riktlinjer för\r\nnär man kan ställa miljökrav vid offentlig upphand-\r\nling. Ofta får kommunfullmäktige ett besked av in-\r\nköpschefen eller den tekniska chefen att man inte kan\r\nställa de kraven.\r\nDet finns i landet också en stor oro. Vad är det för\r\nkrav som gäller? På vilket sätt kan vi verka? Det finns\r\nen bild av att miljökrav inte är förenliga med offentlig\r\nupphandling.\r\nNämnden för offentlig upphandling å sin sida har i\r\nsin rapport sagt just det som finansministern också\r\nsäger, nämligen att miljöfaktorer kan - observera kan\r\n- tillmätas betydelse vid val av det mest fördelaktiga\r\nanbudet endast under förutsättning att det föreligger\r\nett samband mellan miljökraven och föremålet för\r\nupphandlingen.\r\nDet nämnden pratar om är just föremålet för upp-\r\nhandlingen. Vid flera tillfällen och även i den senaste\r\nrapporten skiljer Nämnden för offentlig upphandling\r\npå två olika former av miljökrav. Jag vill ta ett exem-\r\npel. Tvättmedel innehåller tensider. Det är ett mil-\r\njökrav att man inte vill ha tensider vad gäller föremå-\r\nlet. När det gäller papper kanske man vill ha icke\r\nklorblekt papper. Produktionssättet är alltså det man\r\nvill angripa. Man vill inte att det vid tillverkningen\r\nskall finnas klor. Man vill köpa upp papper utan klor.\r\nI många fall vågar inte kommuner lägga anbud\r\noch ställa miljökrav därför att Nämnden för offentlig\r\nupphandling gör en väldigt hård bedömning. Nämn-\r\nden säger att miljökrav oftast är oförenliga med den\r\noffentliga upphandlingen.\r\nJag vill veta om regeringen vill klargöra vilka\r\nmiljökrav som gäller. Vilka miljökrav skall man kun-\r\nna ställa? Jag tycker inte att finansministern ger något\r\nsvar på det.\r\nJag tycker att det är anmärkningsvärt om det är så\r\natt man har tillsatt en arbetsgrupp för att ta fram en\r\nsvensk position om vilka miljökrav som bör kunna\r\nställas vid offentlig upphandling. Har regeringen i dag\r\ningen egen åsikt om och ingen egen analys av vilka\r\nmiljökrav som man skall kunna ställa? I landet är det\r\nmånga som vill ha miljövänlig konsumtion för att ta\r\nsteget mot ett ekologiskt hållbart samhälle och som\r\ninte vågar göra detta.\r\nJag vill gärna ha svar på de två frågorna.</pre><pre>Anf.  87  Finansminister ERIK\r\nÅSBRINK (s):\r\nHerr talman! Det är viktigt att ha klart för sig\r\ngrunderna för att vi har en reglering när det gäller\r\noffentlig upphandling. Syftet med de regler som finns\r\när att skapa garantier för att upphandlingen sker på ett\r\nså ekonomiskt rationellt sätt som möjligt. Det innebär\r\natt kommunen, eller vilken den upphandlande enheten\r\nnu är, sammanväger de olika aspekterna. Dit hör inte\r\nbara priset utan även en rad andra faktorer som sam-\r\nmantaget ger det bästa ekonomiska utfallet. Det är\r\ngrunden för den lagstiftning vi har på området. Det\r\nnämns särskilt att en av de aspekter som man skall\r\nkunna beakta är miljökraven.\r\nNär det sedan gäller tolkningen av miljökraven får\r\nman skilja på två olika förhållanden. Det ena är om\r\nvaran eller produkten i sig kan förorsaka mil-\r\njöproblem. Då är det helt klart en viktig aspekt som\r\nkan vägas in i bedömningen när man fattar beslut om\r\nupphandling.\r\nEn annan sak är det däremot inte möjligt att ta\r\nhänsyn till. Det är om själva produktionsprocessen har\r\nmiljöaspekter men som inte har någon direkt inverkan\r\npå upphandlaren. Då finns det inte möjlighet att ta\r\nsamma hänsyn.\r\nSedan är vi naturligtvis i viss mån bundna av EU-\r\nreglerna på området. Jag har redogjort för det i mitt\r\nsvar. Man kan sammanfatta läget som att Sverige är\r\nett av de länder som driver miljökraven hårdast. Vi är\r\ninte ensamma - Danmark har intagit en likartad\r\nståndpunkt - men man kan konstatera att vi befinner\r\noss i minoritet. Flertalet av medlemsländerna är inte\r\nberedda att gå lika långt som vi. Det är naturligtvis ett\r\nbekymmer.\r\nÅ andra sidan kan det inte gärna leda till någon\r\nannan slutsats än att vi skall fortsätta våra ansträng-\r\nningar att bilda opinion och påverka andra länder i en\r\nmer miljövänlig riktning. Miljöfrågorna är ju i syn-\r\nnerligen hög grad av den karaktären att de har inter-\r\nnationella återverkningar. Det kan alltså inte vara\r\nnågot alternativ att vi drar oss ur ett internationellt\r\nsamarbete därför att vi inte omedelbart får gehör för\r\nvåra ståndpunkter. Tvärtom måste vi fortsätta och\r\nkanske ytterligare förstärka våra ansträngningar för att\r\nså småningom också få gehör för våra uppfattningar.\r\nYvonne Ruwaida tog också upp den arbetsgrupp\r\nsom är tillsatt i Regeringskansliet och frågade om vi\r\ninte har någon egen uppfattning. Syftet med den här\r\narbetsgruppen är ju att skaffa ett ytterligare underlag\r\nsom kan påverka vårt kommande agerande. Arbets-\r\ngruppen har inte slutfört sitt arbete. Jag tycker att den\r\nskall få göra det, och jag hoppas och räknar med att\r\nden kommer att ge ett viktigt bidrag i den fortsatta\r\nmiljöpolitik som vi skall bedriva från regeringens\r\nsida.</pre><pre>Anf.  88  YVONNE RUWAIDA (mp):\r\nHerr talman! Det är någonting jag inte riktigt för-\r\nstår här. I en marknadsekonomi, i en fri konkurrens,\r\nmåste ju jag som konsument ha möjlighet att ställa de\r\nkrav jag vill ställa. Det innefattar både krav på varans\r\nmiljöeffekter och krav på produktionssättets miljöef-\r\nfekter.\r\nAnledningen till att jag ställde den här frågan var\r\natt Ekerö kommun hade beslutat att upphandla s.k.\r\ngrön eller miljömärkt el till kommunens fastigheter\r\noch anläggningar. Detta anmäldes till länsrätten, som\r\nbeslöt om inhibition av detta beslut. Inhibitionsbeslu-\r\ntet kom upp i kammarrätten, och nu har kammarrätten\r\ni en dom upphävt inhibitionsbeslutet och fastställt att\r\nEkerö kommun har rätt att upphandla grön el samt att\r\ndetta inte strider mot någon lag eller något EG-\r\ndirektiv. Detta var kammarrättens bedömning, som\r\nalltså skiljer sig från finansministerns åsikt i den här\r\nfrågan.\r\nDetta skapar naturligtvis en situation som blir\r\nväldigt förvirrande för alla som vill upphandla olika\r\nvaror eller tjänster.\r\nI morgon skall Ekerö kommun på nytt ta upp det\r\nhär och gå ut med ett anbudsförfarande för att försöka\r\nupphandla grön el. Det är alltså produktionssättet man\r\nvill komma åt. Vad jag undrar är: Skulle finansminis-\r\ntern vilja råda Ekerö kommun att inte göra detta? Det\r\nblir konsekvensen av det finansministern har sagt.\r\nJag tycker att situationen i dag är väldigt olycklig.\r\nHela arbetet med att få en hållbar utveckling och en\r\nmiljövänlig konsumtion hämmas av att man inte vet\r\nvad som gäller, och också av att det kommer olika\r\nsignaler från olika departement på regeringsnivå.\r\nMiljödepartementet anser ju att man skall vara mer\r\nprogressiv och även försöka angripa produktionssät-\r\ntet, inte bara varornas egna miljöeffekter.\r\nDen fråga jag ställer är: Hur skall Ekerö kommun\r\nagera? Är finansministerns råd att man inte skall gå ut\r\nmed detta anbud?\r\nJag tycker att det här är en viktig frågeställning.\r\nNämnden för offentlig upphandling har tagit ställ-\r\nningen att man inte kan påverka produktionsproces-\r\nsen. Men i t.ex. arbetet med certifiering är ju produk-\r\ntionssättet en av de saker man skall försöka angripa\r\nnär man upphandlar. Man kommer då i ett dilemma\r\ndär olika beslut står mot varandra. Denna situation är\r\nsom sagt olycklig.</pre><pre>Anf.  89  Finansminister ERIK\r\nÅSBRINK (s):\r\nHerr talman! När det gäller Ekerö kommun och\r\ndess önskan att upphandla grön el är det ju inte jag\r\nsom har uttryckt en uppfattning utan länsrätten. I\r\nenlighet med gällande lagar har länsrätten beslutat om\r\ninhibition, dvs. att ställa in upphandlingen tills vidare\r\ni ärendet. Detta kan möjligen förebåda att länsrätten i\r\nsin kommande prövning kommer till slutsatsen att\r\nman upphäver kommunens beslut. Det är inte mitt\r\nagerande, utan det är länsrätten som agerar.\r\nSedan kan man diskutera hur lagarna är utforma-\r\nde. Det är naturligtvis möjligt att anse att de bör änd-\r\nras på det ena eller andra sättet. Jag tycker att vi skall\r\nha ordentligt på fötterna om vi skall revidera lagen\r\nom offentlig upphandling. Grunden för den lagstift-\r\nningen är, som jag sade i mitt föregående inlägg, att\r\nskapa garantier för att offentliga myndigheter, inklu-\r\nsive kommuner, uppträder på ett ekonomiskt rationellt\r\nsätt. Det handlar om att hantera skattebetalarnas\r\npengar på ett så ansvarsfullt sätt som möjligt. Vägle-\r\ndande när man bestämmer sig för att upphandla en\r\nviss produkt skall vara vad som totalt sett är mest\r\nfördelaktigt ekonomiskt. Där ingår priset, men där\r\ningår också en rad andra faktorer som kan vara vikti-\r\nga. Miljöaspekter hör till dessa.\r\nOm man vill gå ifrån den ordningen får man, som\r\nsagt, tänka sig noga för. Den offentliga sektorn har\r\ngenom sin storlek en mycket stor inverkan på olika\r\nmarknader, och om helt andra typer av hänsyn skall\r\ntas än vad som gäller i dag kan det få långtgående\r\neffekter. Jag avvisar inte att vi för en sådan diskus-\r\nsion, och de exempel jag har nämnt visar också att vi\r\nfrån regeringen är öppna och lyhörda när det gäller att\r\nta fram ett ytterligare underlag på det här området.\r\nJag har också redovisat att vi aktivt driver de här\r\nfrågorna i EU-sammanhang, där vi utan tvivel är ett\r\nav de länder som är mest pådrivande för att låta mil-\r\njöhänsyn spela en större roll än vad som hittills varit\r\nfallet. Fortfarande ligger dock en majoritet av med-\r\nlemsländerna på en annan linje som är mer restriktiv.\r\nDet kan man beklaga, men det tillhör realiteterna i\r\ninternationellt samarbete. Slutsatsen kan, som jag\r\nsade förut, inte gärna bli en annan än att vi skall fort-\r\nsätta att driva på. Vi kan inte mäla oss ur detta samar-\r\nbete. Tvärtom måste vi fortsätta att anstränga oss för\r\natt få större förståelse för våra ståndpunkter.</pre><pre>Anf.  90  YVONNE RUWAIDA (mp):\r\nHerr talman! Som jag sade förut har ju kammarrät-\r\nten upphävt inhibitionsbeslutet. Man har också sagt\r\natt Ekerö kommuns beslut att upphandla grön el inte\r\nstrider mot någon av de lagar som finns i dag, varken\r\nEU-lagar eller svenska lagar. Detta var kammarrättens\r\nbedömning, som alltså skiljer sig från länsrättens.\r\nFinansministern säger att skattebetalarnas pengar\r\nskall användas på ett så ekonomiskt rationellt sätt som\r\nmöjligt. Att ställa miljökrav är ju ett sätt att se till\r\nhelheten i ekonomin, för miljö är också ekonomi. Det\r\nhandlar om en hållbar utveckling. Det handlar om de\r\nkostnader vi får på grund av miljöutsläpp och annat\r\nsom påverkar både hälsa och miljö på olika sätt.\r\nSkattebetalarnas pengar borde alltså, tycker jag, kun-\r\nna användas för att handla miljövänligt, eftersom det\r\när ekonomiskt lönsamt i längden.\r\nJag blir litet förundrad, ty för mig är fri konkur-\r\nrens och marknadsekonomi att man också har rätten\r\natt ställa vissa krav. Att ställa kravet, såsom Ekerö\r\nkommun har gjort, att till sina fastigheter få upphand-\r\nla grön el är ett val som beslutsfattarna i Ekerö kom-\r\nmun har gjort. De som är valda av folket på Ekerö har\r\nfattat detta beslut utifrån den folkliga opinion som\r\nfinns på Ekerö: Så här vill vi använda våra pengar.\r\nDärför förstår inte jag vare sig finansministerns\r\ndemokratisyn eller hans syn på marknadsekonomi. Att\r\nsäga att vissa miljökrav kan vara befogade är inte\r\ndetsamma som att säga att man skall kunna påverka\r\nmiljökraven i större omfattning. Här verkar finans-\r\nministern dela den bedömning som Nämnden för\r\noffentlig upphandling gör. Om det är så kan jag bara\r\nbe finansministern att svara på det.</pre><pre>Anf.  91  Finansminister ERIK\r\nÅSBRINK (s):\r\nHerr talman! Jag har ingen anledning att överprö-\r\nva vare sig länsrättens eller kammarrättens bedöm-\r\nningar. Domstolarna agerar i enlighet med gällande\r\nlagar och sina tolkningar av lagarna, och den proces-\r\nsen får ha sin gång. Vad vi som politiker kan göra är\r\natt diskutera om lagarna är ändamålsenliga eller inte.\r\nDet är naturligtvis en rättighet som vi har även i detta\r\nfall. Man kan naturligtvis diskutera om lagen om\r\noffentlig upphandling är ändamålsenligt utformad.\r\nMen jag menar att grundfilosofin bakom den upp-\r\nhandlingen har starka skäl som talar för sig, att ut-\r\ngångspunkten och de avgörande kriterierna skall vara\r\nen sammanvägning av de olika faktorer som är eko-\r\nnomiskt mest fördelaktiga för den upphandlande en-\r\nheten. Att gå ifrån detta kan leda till väldigt svåröver-\r\nskådliga konsekvenser.\r\nEftersom vi talar om att hantera skattebetalarnas\r\npengar så effektivt och rationellt som möjligt, vill jag\r\nåterigen säga att det finns mycket som talar för att\r\ndetta även i framtiden bör vara grundfilosofin. Sedan\r\nkan jag dela uppfattningen att miljöhänsyn och eko-\r\nnomiska hänsyn i långa stycken kan gå hand i hand.\r\nJag vill inte gå så långt som att säga att de alltid går\r\nhand i hand, så enkelt är det inte här i tillvaron. Men i\r\nväldigt stor utsträckning är det säkert på det sättet, att\r\ndet som är miljömässigt förnuftigt också är ekono-\r\nmiskt förnuftigt. Därför behöver detta i normalfallet\r\ninte innebära någon stor konflikt, utan till stor del kan\r\nmiljömässiga och ekonomiska hänsyn peka i samma\r\nriktning.</pre><pre>Överläggningen var härmed avslutad.</pre><pre>9 §  Svar på interpellation 1997/98:303 om\r\nbarns rätt i samhället</pre><pre>Anf.  92  Statsrådet MAJ-INGER\r\nKLINGVALL (s):\r\nHerr talman! Marianne Samuelsson har frågat\r\nstatsministern dels vad han avser att göra för att\r\nfrämja barns positiva utveckling, dels vad han avser\r\natt göra för att få kommuner att ta sitt ansvar för att\r\ndet finns personal inom förskola, skola och övrig\r\nsocial verksamhet som omfattar barnen. Arbetet är så\r\nfördelat inom regeringen att det är jag som skall svara\r\npå frågorna.\r\nDen socialdemokratiska familjepolitiken sätter\r\nbarnets bästa i centrum och syftar genom generella\r\nåtgärder till att minska klyftorna i samhället. Vi vill ha\r\nett bra samhälle för barn att leva i. En viktig del är att\r\nderas föräldrar har en acceptabel tillvaro utan arbets-\r\nlöshet, med rimliga ekonomiska resurser och med\r\ntillräcklig tid för att bygga upp stabila och trygga\r\nrelationer med barnen. Kampen mot arbetslösheten är\r\nsåledes ett betydelsefullt led i arbetet för en god barn-\r\npolitik. Utöver de generella åtgärderna finns det möj-\r\nligheter till stöd och hjälp från samhällets sida från\r\nolika verksamheter som exempelvis socialtjänst och\r\nbarn- och ungdomspsykiatrin.\r\nRegeringens uppgift under mandatperioden har\r\nframför allt varit att sanera statens finanser för att\r\nkunna trygga framtidens välfärd. Saneringen av eko-\r\nnomin har inneburit att också barnfamiljerna har fått\r\nvara med och betala. Den kommunala sektorn har\r\nockså tvingats genomföra en rad besparingar. Det är\r\nmot den bakgrunden regeringen, så snart det funnits\r\nmöjlighet till det, ställt extra pengar till kommunernas\r\noch landstingens förfogande för att de skall kunna\r\nmotsvara de krav som medborgarna ställer på dem.\r\nRegeringen har klart angivit att de extra pengarna bör\r\ngå till vård, omsorg och utbildning. Det ger förutsätt-\r\nningar för kvalitetshöjande satsningar. Från den 1\r\njanuari 1998 har vi också kunnat höja barnbidrag och\r\nflerbarnstillägg.\r\nFörskolan är en av samhällets viktigaste resurser\r\nnär det gäller att skapa goda uppväxtvillkor för bar-\r\nnen. Förskolan och skolan har genomgått stora för-\r\nändringar under senare år. Förskolan har fått en läro-\r\nplan för sin verksamhet som tydliggör förskolans\r\nuppdrag, mål och riktlinjer. Regeringen har också lagt\r\nfram ett förslag om en gemensam läroplan för skolan,\r\nförskoleklassen och fritidshemmet. Genom detta ökar\r\nmöjligheterna att utveckla en helhetssyn på barn och\r\nbarns lärande och utveckling. På många håll pågår\r\nintressant utvecklingsarbete med att integrera försko-\r\nleklassen, den obligatoriska skolan och fritidshemmet\r\ntill en helhet.\r\nJag delar Marianne Samuelssons uppfattning att\r\nde förebyggande momenten är viktiga delar i arbetet\r\nmed att förbättra villkoren för barnen.\r\nDe generella åtgärder som kommer alla barn till\r\ndel är av största vikt. Till dessa kommer de särskilda\r\ninsatser som är nödvändiga för att stödja och hjälpa\r\nbarn i utsatta situationer. Ändringar har bl.a. genom-\r\nförts i socialtjänstlagen för att stärka barnets ställning\r\ninom socialtjänsten. Flera statliga utredningar har\r\nunder senare år behandlat barnfrågor. Det gäller bl.a.\r\nBarnkommittén, Utredningen om föräldrautbildning\r\noch Barnpsykiatrikommittén. De frågor som tagits\r\nupp i dessa utredningar kommer att redovisas i pro-\r\npositioner som avses lämnas dels i vår, dels i vinter.\r\nArbetet med att förbättra barns och ungdomars\r\nlivsvillkor måste ständigt pågå. Barnkommittén pekar\r\npå hur viktigt det är att det finns ett tydligt barnpers-\r\npektiv vid allt beslutsfattande som berör barn; i statli-\r\nga myndigheter lika väl som hos landsting och kom-\r\nmuner och att barnets bästa finns med som riktmärke\r\nför besluten.</pre><pre>Anf.  93  MARIANNE\r\nSAMUELSSON (mp):\r\nHerr talman! Jag tackar ministern för svaret. I stort\r\nkan jag säga att jag också skulle vilja att det vore på\r\ndetta sätt i dag, att alla myndigheter, kommuner och\r\nlandsting kunde sätta barns bästa som riktmärke i alla\r\nsina beslut. Tyvärr ser det inte ut så och har inte heller\r\ngjort det under denna besparingsperiod.\r\nI dag kunde vi läsa i Expressen om en rapport som\r\nBarnombudsmannen har skrivit. Enligt rapporten\r\nstämplas 200 000 svenska barn som fattiga. Detta är\r\nbara en del av problemet, att besparingspolitiken har\r\nslagit väldigt ojämlikt. Barnfamiljerna och de svaga\r\ngrupperna i samhället har fått bära mer av sanerings-\r\npolitiken än vi som har det någorlunda bra ställt. Det\r\nkan man se om man tittar på hur mycket de med dålig\r\nekonomi procentuellt har drabbats av nedskärningar\r\njämfört med oss som har litet bättre ekonomi. Detta\r\nleder naturligtvis till konsekvenser i samhället.\r\nDet stora bekymmer som vi i dag ser och som har\r\ngjort att jag har framställt denna interpellation är att\r\nvåra barn i många fall mår fysiskt bra men att de bör-\r\njar må allt sämre psykiskt. Detta är naturligtvis kon-\r\nsekvenser bl.a. av de nedskärningar som har skett i\r\nbarnens värld.\r\nJag har ägnat en del tid åt att besöka barn- och\r\nungdomspsykiatriska mottagningar. Där har man fått\r\n60-100 % ökning av köerna, men man har inte fått\r\nmer personal. Det innebär att ett barn som är i kris,\r\nmår dåligt, hotar att ta livet av sig, osv. ställs i vän-\r\ntekö och kan inte längre få komma akut som tidigare.\r\nDe vackra mål som man har klarar man inte av efter-\r\nsom resurserna inte räcker till. Detta tycker jag är\r\noerhört allvarligt, och det var därför som jag fram-\r\nställde interpellationen till statsministern, eftersom jag\r\ntycker att han har ett övergripande ansvar för samhäl-\r\nlet som helhet och borde lyfta in barnfrågorna mycket\r\ntydligare i all planering än vad som hitintills har synts\r\ni regeringens beslut.\r\nMinistern säger att de nya ordningarna inom sko-\r\nlan och förskolan skall ge bättre möjligheter. Men\r\nproblemet är att det inte finns tillräckligt med tid för\r\nbarnen. Det finns inte tillräckligt med personal. Det\r\nfinns inte resurspersoner i barnens värld längre. Man\r\nhar ryckt undan kuratorn, barnpsykologen, vaktmästa-\r\nren och skolsköterskan har mindre tid. Detta drabbar\r\nbarn väldigt hårt, barn som har behov av att få tid.\r\nJag tycker att det är mycket fint att ministern skri-\r\nver att en mycket viktig del är att man skall ha tid med\r\nbarnen. Därför är jag litet förundrad över att regering-\r\nen så konsekvent sätter sig emot 35-timmarsveckan.\r\nDet är precis det som barnen skulle behöva, kortare\r\narbetstid för föräldrarna så att de får möjlighet till mer\r\ntid för barnen.\r\nDen andra delen vill jag också ställa några frågor\r\nom. Arbetslösheten är ju ett problem som innebär\r\nökade kostnader för samhället och ökade problem\r\ndärför att människor mår sämre av den. Men varför\r\ninte flytta en del av de kostnader som man i dag har\r\nför arbetslösheten till kommuner och landsting så att\r\nde kan ha personal. Det kom ju nyligen en rapport där\r\ndet framkom att arbetslösheten kostar 155 miljarder\r\nper år. Det är ju våra gemensamma pengar som vi\r\nanvänder för att betala människor för att inget göra.\r\nVarför inte använda pengar för att låta människor ha\r\nordinarie jobb där de behövs?</pre><pre>Anf.  94  Statsrådet MAJ-INGER\r\nKLINGVALL (s):\r\nHerr talman! Det är väldigt bra att Marianne Sa-\r\nmuelsson har tagit upp den här frågan och att vi har\r\nmöjlighet att på nytt diskutera barnens situation. Jag\r\ntror att vi är många som är engagerade och som är\r\nintresserade av att påverka politiken i en sådan rikt-\r\nning att det blir ännu bättre för barnen i vårt land.\r\nVi har haft en tuff saneringstid - dessbättre har vi\r\nnu den bakom oss. Därigenom har vi skaffat oss ett\r\nekonomiskt och politiskt handlingsutrymme. Det skall\r\nvi nu använda väl. På många håll, det vet vi, behöver\r\nvi satsa mera. Det gör vi också genom de extrapengar\r\nsom nu går till kommuner och landsting, 72 miljarder\r\nkronor under fem år.\r\nDetta bygger naturligtvis på den insikt som vi alla\r\nhar: Det behövs fler vuxna i barnens värld. Vi behö-\r\nver öka kvaliteten i förskolan och skolan. I början, när\r\nbarnen är små, är det alltid föräldrarna och det när-\r\nmaste nätverket som är viktigt. Men föräldrarna är\r\nviktiga även när barnen växer upp. De är de viktigaste\r\npersonerna men andra människor tillkommer också.\r\nGenom de generella åtgärderna finns det ett nätverk\r\nsom består av vuxna på barnavårdscentralen, på möd-\r\nravårdscentralen och i förskolan och skolan. På\r\nmånga håll finns det möjligheter för föräldrar att få\r\nstöd i deras föräldraskap. Vidare finns det vuxna i en\r\nrad fritidsverksamheter för barn, i samhällets regi men\r\nockså i organisationers och frivilliga föreningars regi.\r\nVi vet att det är de allmänna insatserna, de insatser\r\nsom riktas till alla, som ger det bästa resultatet. Vi vet\r\nockså att det finns barn som behöver extra stöd. Ett\r\nexempel på att de generella åtgärderna, som alltså\r\nriktar sig till alla barn, är bra för barnen är väl vad vi\r\nvet om barns hälsoläge. Även jag delar Marianne\r\nSamuelssons oro inför detta med att det ser ut som att\r\nden psykiska ohälsan ökar hos barnen, medan den\r\nfysiska hälsan blir allt bättre.\r\nVidare är det i dag roligt att det händer så mycket\r\nute i kommunerna. Regeringen har ju lagt fram en\r\nstorstadsproposition som handlar om en fortsatt sats-\r\nning på generella åtgärder och på förskoleverksamhet,\r\ni första hand i de områden runt våra storstäder där det\r\nbehövs litet extra. I dag hörde jag på nyheterna att\r\nStockholms kommun tänker gå i gång med en deltids-\r\nförskoleverksamhet för alla barn. När jag rest ute i\r\nlandet har jag sett många exempel på hur man utveck-\r\nlar verksamheten, hur man gifter samman olika områ-\r\nden - BVC, MVC, öppna förskolan och socialtjäns-\r\ntens stöd till familjerna - för att få ut så mycket som\r\nmöjligt av de gemensamma resurser som vi har för att\r\nsatsa på barn. Mycket som är spännande är alltså på\r\ngång. Därför är det väldigt bra att vi nu kan ge de här\r\nextrapengarna till kommuner och landsting som ett\r\nytterligare stöd för att få ytterligare en process i gång.</pre><pre>Anf.  95  MARIANNE\r\nSAMUELSSON (mp):\r\nHerr talman! Detta låter lovvärt men jag tycker\r\nmig känna igen tongångarna. De har funnits med\r\nganska länge. Ändå ser det ut som det gör i dag när\r\ndet gäller våra barn.\r\nJag tycker att det är helt oacceptabelt att behöva\r\nhöra att sjuåringar hämtas i skolan av polis därför att\r\nman inte klarar av en liten sjuåring. Det är en signal\r\nsom barnet ger om att det inte mår bra, en signal om\r\natt resurserna inte räcker till. Det här är dock bara en\r\ndel i det hela. Därtill kommer att det är ett ökat våld\r\noch en ökad mobbning. Egentligen finns det ofantligt\r\nstora problem i barnens värld som vi på något sätt inte\r\ntar itu med.\r\nDet är gott och väl att vi äntligen har fått upp ögo-\r\nnen för att personalen inte räcker bland de gamla. Det\r\nbehövs alltså mera personal där. Där är det tydligt vad\r\nsom händer när det inte finns tillräckligt med perso-\r\nnal. De gamla får trycksår och kommer inte ur sängen\r\nosv. När det däremot gäller våra barn finns inte den\r\ntydligheten eftersom barn reagerar annorlunda när de\r\ninte mår bra. Det är då som det blir ett ökat våld, en\r\nökad aggressivitet osv. Det är barnens sätt att försöka\r\nväcka uppmärksamhet.\r\nJag hör många lärare klaga och säga att de inte or-\r\nkar. Man hinner inte med barnen i skolan på det sätt\r\nsom man borde. Klasserna/grupperna är alltför stora -\r\ndet är för många barn per vuxen.\r\nSamtidigt möter jag ganska ofta människor som är\r\narbetslösa och som skulle kunna göra en insats om\r\npengarna användes till att betala dessa människor för\r\natt de gör ett jobb; detta i stället för att betala dem för\r\natt ingenting göra. Samhällsekonomiskt är det väl\r\nbilligare att ha människor i ordinarie jobb än att de är\r\nföremål för en åtgärd. Här borde det alltså gå att, för\r\nbarnens skull, använda våra gemensamma pengar på\r\nett bättre sätt.\r\nDet skulle vara intressant att samlas kring att det\r\nborde finnas en bättre ekonomisk rapportering om hur\r\nbeslut och annat slår för barnens del och om hur barn\r\nmår.\r\nI medierna i dag får vi många rapporter om hur fi-\r\nnansmarknaden reagerar. Det kom en rapport när\r\nregeringen sänkte barnbidraget. Då reagerade finans-\r\nmarknaden positivt. En kommentar var ungefär föl-\r\njande: Den förväntade räntesänkningen blev något\r\nmindre än väntat eftersom många aktörer på markna-\r\nden hoppats på en ännu större sänkning av barnbidra-\r\nget.\r\nIngen rapporterade om de familjer vars ekonomi\r\ndrabbades. Ingen ens räknade på konsekvenserna för\r\nbarnen och deras situation. Det är ganska allvarligt\r\nnär vi hemma vid våra TV-apparater får en bild av att\r\nbesparingar avseende barnen ger en positiv effekt;\r\ndetta utan att någon vill visa på den andra sidan av det\r\nhela.\r\nLitet sådant tycker jag borde läggas in i ledarska-\r\npet, i detta med att vara politiker. Det gäller alltså att\r\nvåga visa på konsekvenserna av besluten, hur besluten\r\nslår och vilka som drabbas. I alla ekonomiska beslut\r\ngäller det att ha tydliga konsekvensberäkningar på hur\r\nbarnen drabbas av neddragningar eller förändringar i\r\nsamband med olika beslut.\r\nSedan vill jag säga några ord om kommunernas\r\nekonomi och förbättrade möjligheter. Det är gott och\r\nväl att kommunerna nu får litet mera pengar men\r\nsamtidigt blir det höjda egenavgifter, vilket innebär\r\natt i stort sett större delen av extrapengarna äts upp av\r\natt egenavgiften slår undan möjligheterna att få en\r\nbättre ekonomi.</pre><pre>Anf.  96  Statsrådet MAJ-INGER\r\nKLINGVALL (s):\r\nHerr talman! Jag tror att det är viktigt att vi, när vi\r\nskall diskutera barnens situation, också vinnlägger oss\r\nom att ha en nyanserad debatt, att se att det finns olika\r\nbilder och olika intryck.\r\nDen årsrapport som Barnombudsmannen för en tid\r\nsedan avlämnade och som belyser situationen för\r\ntioåringar i Sverige var en glädjande läsning. Det\r\nvisar sig att tioåringen i Sverige mår bra både fysiskt\r\noch psykiskt, tycker om att vara med vuxna, gillar\r\nskolan, har goda kamratrelationer osv. Den här rap-\r\nporten var det alltså väldigt roligt att läsa.\r\nSedan har vi den rapport som kom i går, som jag i\r\noch för sig inte har tagit del av. Även jag har bara läst\r\ntidningarna i dag. Det handlar om statistikredovisning\r\navseende gruppen upp till 18 år. För att även där\r\nnyansera debatten vill jag säga att den grupp som\r\ndrabbats mest av en sämre disponibel inkomst faktiskt\r\nvar gruppen 18-29 år, alltså inte barnen utan de unga\r\ni Sverige. Det handlar om att de inte har kommit in på\r\narbetsmarknaden. Arbetslösheten är således en vä-\r\nsentlig orsak till den sämre ekonomiska situationen.\r\nSedan var Marianne Samuelsson också inne på\r\nkonsekvensanalyser som en del i att mer se vad vi gör\r\noch vad det får för effekter. Det är en fråga som finns\r\nmed i Barnkommitténs genomgång och som vi nu\r\nhåller på och bereder i Regeringskansliet.\r\nMarianne Samuelsson var också inne på frågan\r\nom finansmarknadseffekter. Det är väl i så fall också\r\nintressant att komplettera den bilden med att finans-\r\nmarknaden inte reagerade negativt när vi höjde barn-\r\nbidraget.\r\nMen kanske är det sista jag vill säga i den här re-\r\npliken det viktigaste när det gäller hur vi skall se på\r\nvåra möjligheter. Det handlar om att också se att vi\r\nfortfarande har mycket stora resurser till vårt förfo-\r\ngande. Då är det, som jag var inne på i min förra\r\nreplik, oerhört glädjande att se hur man på väldigt\r\nmånga håll i landet försöker att utveckla arbetsformer\r\nför att använda våra gemensamma resurser så effek-\r\ntivt och så bra som möjligt så att de skall komma\r\nbarnen till godo.</pre><pre>Anf.  97  MARIANNE\r\nSAMUELSSON (mp):\r\nHerr talman! Jag håller helt med om det sista, att\r\nvi skall använda våra resurser så effektivt som möjligt\r\nså att de kommer barnen till del. Men vi är nog inte\r\nense om hur effektiviteten skall se ut. Jag tycker t.ex.\r\natt en av effektivitetsdelarna skulle vara att korta\r\narbetstiden till 35 timmar per vecka. Därmed skulle\r\nfler få arbete, eftersom det är ett problem att många\r\nmår dåligt av att inte behövas i samhället. Dessutom\r\nskulle fler få mer tid över för sina barn.\r\nDen andra delen av att använda resurserna på rätt\r\nsätt tycker jag är att använda de pengar som vi i dag\r\nbetalar människor för att inget göra till att i stället\r\nbetala människor för att göra de nödvändiga jobb som\r\nbehöver göras, inte minst i och kring barnen och deras\r\nverksamhet. Vi har inte för många som har tid för\r\nvåra barn, utan vi har för få. Det är för litet personal\r\npå väldigt många av de ställen där barnen är, för få\r\nlärare, för få på dagiset osv. Det har varit en mycket\r\nkraftfull resursneddragning de senaste åren när det\r\ngäller antalet vuxna per barn. Det drabbar naturligtvis\r\nbarnen, hur de mår och hur vi har tid med dem.\r\nDet är väl en oändlig tur att inte majoriteten av\r\nbarnen mår dåligt, utan att majoriteten mår och har\r\ndet bra, trivs bra med livet. Det är den grupp som är\r\nmest utsatt och som kanske mår sämst som vi i första\r\nhand måste satsa resurserna på för att få dem att må\r\nbra. För att klara av det behövs det riktade åtgärder.\r\nDär tror jag att man inte minst måste satsa på barn-\r\noch ungdomspsykiatriska mottagningarna och på de\r\nresurspersoner som behövs i barnens värld, i skolan,\r\nt.ex. kuratorn och skolpsykologen.</pre><pre>Anf.  98  Statsrådet MAJ-INGER\r\nKLINGVALL (s):\r\nHerr talman! Låt mig först bara säga till Marianne\r\nSamuelsson att jag inte behöver övertygas om det\r\npositiva med en förkortad arbetsdag. Jag har arbetat\r\nlänge i kvinnoförbundet med den frågan. Det är nå-\r\ngonting som har diskuterats länge och som uppenbar-\r\nligen Miljöpartiet är inne på.\r\nJag vill egentligen bara i min avslutande replik\r\ntacka Marianne Samuelsson för den här debatten. Vi\r\nhar ett gemensamt ansvar när det gäller att förbättra\r\nbarns villkor. Jag tror inte att det råder någon egentlig\r\nmotsättning om hur vi skall göra. Jag tror att även\r\nMarianne Samuelsson tycker att det utvecklingsarbete\r\nsom pågår framför allt ute i kommunerna är mycket\r\nbra. Det har vi all anledning att stödja och att även\r\nstödja det med de extra pengar som nu kommer att gå\r\nut till kommuner och landsting.\r\nVarje debatt som vi har om barn och barns villkor\r\nsätter också barnen ytterligare på dagordningen. Varje\r\ngång vi pratar om detta i Sveriges riksdag understry-\r\nker vi frågans betydelse. Jag tror också att det är ett\r\nviktigt sätt att föra frågan om barns rättigheter och\r\nförbättrade levnadsvillkor vidare.</pre><pre>Överläggningen var härmed avslutad.</pre><pre>10 §  Svar på interpellation 1997/98:270 om\r\npatientcentrerad rehabilitering</pre><pre>Anf.  99  Statsrådet MAJ-INGER\r\nKLINGVALL (s):\r\nHerr talman! Roland Larsson har frågat socialmi-\r\nnister Margot Wallström på vilket sätt regeringen\r\navser att underlätta en patientcentrerad rehabilitering i\r\nlinje med de metoder som bedrivs vid det psykoso-\r\nmatiska centret Hälsonätet AB i Stockholm. Arbetet i\r\nregeringen är så fördelat att jag skall svara på frågan.\r\nRegeringen har i olika sammanhang betonat re-\r\nhabiliteringens betydelse. Framgångsrika rehabilite-\r\nringsinsatser är positiva ur såväl den enskildes som\r\nsamhällets synvinkel. Regeringen har därför vidtagit\r\nen rad åtgärder för att främja rehabiliteringsarbetet.\r\nVåren 1997 lämnade regeringen den s.k. samver-\r\nkanspropositionen (prop. 1996/97:63) till riksdagen.\r\nPropositionen understryker att det är mycket viktigt\r\natt utveckla samverkan mellan olika aktörer när det\r\ngäller rehabilitering. Den enskilde individen bör stå i\r\ncentrum och få stöd och hjälp utifrån ett helhetspers-\r\npektiv i stället för att skickas mellan olika myndighe-\r\nter som alla ser till just sin del i rehabiliteringsarbetet.\r\nFörutom att det är till den enskildes fördel gynnas\r\neffektiviteten om samverkan kan förbättras och för-\r\ndjupas.\r\nRiksdagen biföll propositionen och i budgetpro-\r\npositionen för år 1998 har vissa ytterligare precise-\r\nringar gjorts, bl.a. har vissa hinder undanröjts för\r\nkommun och landsting att delta i och finansiera sam-\r\nverkansinsatser. Försäkringskassorna har också fått\r\nsärskilda medel för samverkan och rehabilitering.\r\nDessa medel har skapats bl.a. genom att regeringen\r\nhar lagt ihop de flesta delkontona i rehabiliteringsan-\r\nslaget till ett konto. I stället för att tänka kameralt och\r\npå enskilda kontoställningar skall nödvändiga insatser\r\nfinansieras genom de särskilda medlen. Tillsammans\r\nmed de medel som de andra aktörerna, t.ex. landsting,\r\nställer till förfogande bör det inte vara brist på pengar\r\nsom avgör resultatet.\r\nJag kan konstatera att verksamheten vid Hälsonä-\r\ntet AB, som Roland Larsson beskriver den, ligger väl\r\ni linje med regeringens tankar och intentioner i sam-\r\nverkanspropositionen, dvs. den enskilde sätts i cent-\r\nrum, övriga aktörer samarbetar kring den enskilde, det\r\nupprättas en individuell handlingsplan osv.\r\nRoland Larsson påpekar att socialförsäkringens\r\ngräns på ett år för den arbetslivsinriktade rehabilite-\r\nringen ofta är en för kort tid för en person som varit\r\nsjuk i åratal. Här vill jag göra följande förtydligande:\r\n22 kap. lagen om allmän försäkring (AFL) anger\r\nmål och ramar för rehabilitering. Rehabilitering enligt\r\ndetta kapitel skall syfta till att återge den som har\r\ndrabbats av sjukdom sin arbetsförmåga och sina för-\r\nutsättningar att försörja sig själv genom eget arbete.\r\nRehabiliteringsåtgärder skall planeras i samråd med\r\nden försäkrade och utgå från dennes individuella\r\nförutsättningar och behov. I lagen anges inte någon\r\nbegränsning av rehabiliteringstiden till ett år.\r\nEnligt lagens förarbeten bör inriktningen på re-\r\nhabiliteringsarbetet vara att en försäkrad skall ha\r\nåterfått sin arbetsförmåga efter ett år och att i vart fall\r\nen eventuell utbildning bör vara avslutad inom denna\r\ntid. Ett övergripande mål är dock att en sjuk person\r\nverkligen blir rehabiliterad och kan komma tillbaka i\r\narbete. Utbildningstiden kan också vara beroende av\r\nutbildningsbehovet och omständigheterna i det en-\r\nskilda fallet. Särskilt när det gäller handikappade\r\npersoner kan det bli nödvändigt med längre utbild-\r\nningstider.\r\nDet finns således inte något krav att rehabilite-\r\nringsarbetet skall vara avslutat inom ett år. Det är i\r\nstället omständigheterna i det enskilda fallet som\r\navgör rehabiliteringstidens längd.\r\nJag kan hålla med Roland Larsson om att gränsen\r\nmellan behandling och rehabilitering ibland riskerar\r\natt bli kontraproduktiv. Men med de nya riktlinjer och\r\nregler för samverkan som gäller fr.o.m. årsskiftet har\r\nregeringen skapat förutsättningar för att motverka\r\ndenna gränsdragningsproblematik.\r\nRoland Larsson påstår att samhället inte satsar på\r\nrehabilitering för den som fått förtidspension eller är\r\növer 55 år. Enligt gällande regler kan även en förtids-\r\npensionär vara skyldig att genomgå rehabiliteringsåt-\r\ngärder enligt 22 kap. lagen om allmän försäkring. Om\r\nden försäkrade utan giltig anledning vägrar att delta i\r\nåtgärder kan han eller hon helt eller delvis förlora sin\r\nrätt till förtidspension.\r\nFörtidspensionsutredningen (SOU 1997:166)\r\növerlämnade den 13 november 1997 ett förslag till ett\r\nnytt system för förtidspension och sjukbidrag. Utred-\r\nningen föreslår bl.a. att den som beviljats hel förtids-\r\npension inte skall vara skyldig att medverka i rehabili-\r\nteringsåtgärder. Däremot skall en förtidspensionär ha\r\nmöjlighet att med vissa begränsningar ansöka om att\r\nfå ta del av sådana åtgärder.\r\nRegeringen har den 11 mars överlämnat proposi-\r\ntionen 1997/98:111 Reformerad förtidspension m.m.\r\ntill riksdagen. I propositionen anges principerna för\r\nett nytt system för förtidspension och sjukbidrag. Av\r\npropositionen framgår även att de förändrade reglerna\r\nom förtidspension skall utformas så att de stimulerar\r\ntill arbetslivet och ett i övrigt aktivt liv. Mot bakgrund\r\nav pågående utredningsarbete tog regeringen inte\r\nställning till utredningens förslag om rehabilitering.\r\nAvslutningsvis kan jag också informera Roland\r\nLarsson om att rehabiliteringsområdet har varit före-\r\nmål för flera utredningar. Statskontoret har haft rege-\r\nringens uppdrag att göra en översyn av de senaste\r\nårens rehabiliteringssatsningar med inriktning på den\r\narbetslivsinriktade rehabiliteringen. En promemoria\r\nom företagshälsovården har utarbetats inom Rege-\r\nringskansliet, och ett betänkande har överlämnats till\r\nSocialdepartementet med förslag om den den framtida\r\nrollen för Riksförsäkringsverkets sjukhus.\r\nSlutligen kan jag också nämna att en särskild utre-\r\ndare för närvarande har i uppdrag att utreda arbetsgi-\r\nvarens åtgärds- och kostnadsansvar vid rehabilitering.\r\nUppdraget, som skulle ha redovisats i mars 1998, har\r\nfått förlängd tid till den 10 augusti 1998.\r\nRegeringen kommer i den fortsatta beredningen att\r\nnoga överväga vilka åtgärder som ytterligare behöver\r\nvidtas för en effektiv rehabilitering.\r\nDen sammanfattning som jag nu har gjort dels om\r\nregelförändringar, dels om aktuella utredningar som\r\nbereds eller kommer att beredas inom Regeringskans-\r\nliet anser jag mycket tydligt visar på de ambitioner\r\nsom regeringen har för att främja patientcentrerad\r\nrehabilitering. Syftet med regeringens arbete är att\r\nöka människors möjligheter till såväl medicinsk som\r\narbetslivsinriktad rehabilitering vid nedsatt arbetsför-\r\nmåga.</pre><pre>Anf.  100  ROLAND LARSSON (c):\r\nHerr talman! Fru statsråd! Jag vill börja med att\r\ntacka så mycket för svaret. Det var ett uttömmande\r\noch tydligt svar, som gav många bra besked. Jag tyck-\r\ner också att det är ett positivt svar så till vida att rege-\r\nringen genom statsrådet ger klara besked om att ett\r\nmål som är överordnat över detaljregler på olika om-\r\nråden är att den enskilde skall kunna bli rehabiliterad\r\noch återkomma i arbete.\r\nHälsonätet är inte det enda exemplet på att regel-\r\nverket kan leda till problem och förhindra att ett på-\r\nbörjat arbete fullföljs. Detta har vi stött på också i\r\nandra sammanhang.\r\nJag tycker därför att det är bra att statsrådet och\r\nregeringen på det här sättet klargör att den principiella\r\nutgångspunkten måste vara den enskildes möjligheter\r\natt bli rehabiliterad och återgå i arbete.\r\nHerr talman! Här aktualiseras litet grand också en\r\nannan frågeställning som jag tycker hänger ihop med\r\ndet här. Jag har någon gång emellanåt sett att det finns\r\nnågot slags problem i överföringen av information\r\nmellan å ena sidan regeringen och å andra sidan rege-\r\nringens myndigheter. Ibland går intentionerna på\r\nnågot sätt förlorade i de detaljregler som utformas\r\nt.ex. av Riksförsäkringsverket.\r\nJag skulle vilja vädja till statsrådet att skicka en\r\nkopia av sitt uttömmande svar även till Riksförsäk-\r\nringsverket. Om det skulle föranleda något problem,\r\nskulle jag kunna tänka mig att i stället göra det själv.\r\nDet kunde vara lämpligt för att tydliggöra intentioner-\r\nna på det här området. Är det så, statsrådet, att man\r\nnär man utfärdar regeringsbrev o.d. inte kan komma\r\nförbi sådana här detaljregler? Utgör de, i detta och i\r\nandra fall, hinder mot goda ambitioner i viktig lag-\r\nstiftning? Jag tycker att jag som ledamot i socialut-\r\nskottet har stött på det här problemet förut.\r\nJag är tacksam för svaret, men jag skulle gärna\r\nockså vilja höra statsrådets synpunkter på hur man\r\nskall få igenom de intentioner som kan sägas vara\r\nmjukvaran i den hårdvara som texten och lagstiftning-\r\nen utgör.</pre><pre>Anf.  101  Statsrådet MAJ-INGER\r\nKLINGVALL (s):\r\nHerr talman! Regeringens och min ambition är\r\nnaturligtvis att vi skall ha en tydlig och klar lagstift-\r\nning. Efter att ha lyssnat på Roland Larssons inlägg\r\ntror jag också att Roland Larsson och jag är väldigt\r\növerens på den punkten. Det är väldigt spännande att\r\nse att vi har en utveckling på gång på rehabiliterings-\r\nområdet när det gäller att öka kompetensen och att\r\nutveckla arbetsmetoder men också när det gäller ut-\r\nvärdering.\r\nNågot som vi också framgent behöver för att bli\r\nännu bättre är att ta till vara sådan kunskap som\r\nforskningen ger oss om behandlingsmetoder och ef-\r\nfekter av olika åtgärder.\r\nVi väntar nu på remissvar, bl.a. på Statskontorets\r\nutvärdering av departementspromemorian om före-\r\ntagshälsovården. I det fortsatta arbetet skall regering-\r\nen börja bereda frågan om rehabilitering och sedan\r\nåterkomma till riksdagen med förslag. Den här frågan\r\nstår alltså högt på dagordningen bland de ärenden\r\nsom jag arbetar med.</pre><pre>Anf.  102  ROLAND LARSSON (c):\r\nHerr talman! Det kan kanske vara av värde att litet\r\ngrand kommentera det arbete som bedrivs av Hälso-\r\nnätet. Denna verksamhet har, som framgått här, nått\r\nett mycket gott resultat. Man arbetar med en grupp av\r\nmänniskor som har varit mycket svåra att rehabilitera,\r\noftast personer som på ett eller annat sätt upplevt sig\r\nha blivit misshandlade inom vården eller ha blivit\r\nmissförstådda av myndigheterna. Det är fråga om\r\nåkommor som ibland är litet svårgripbara både för\r\nläkare och för försäkringskassa, eftersom de är diffu-\r\nsa. Kanske saknas det ibland också tillräcklig kunskap\r\nom vilka effekter olika åkommor egentligen har. Jag\r\ntänker på sådant som whip-lash-skador, fibromyalgi\r\noch liknande saker.\r\nDet är ofta fråga om människor som under mycket\r\nlång tid har gått igenom vårdapparaten och inte känt\r\natt de har fått det stöd som de hade önskat sig. Hälso-\r\nnätet har lyckats med att nå ett mycket gott resultat\r\njust inom den gruppen.\r\nSådant här skulle jag gärna vilja se litet varstans i\r\nlandet. Hälsonätet arbetar i Stockholm, men jag skulle\r\ngärna se en sådan verksamhet också i mitt hemlän. Jag\r\nvet att det finns liknande problem där.\r\nDet är viktigt att det inte växer upp en sådan typ\r\nav detaljregler som inte utgår från lagtexten och inte\r\nheller från regeringens intentioner utan som formule-\r\nras på vägen från regeringen och ut i systemet. Här\r\nfinns en stor grupp människor som vi skulle kunna\r\nhjälpa att återgå i arbete. Det gäller dessutom att\r\nåterkomma till ett värdigt liv, att återfå den livskvali-\r\ntet som deltagandet i arbetslivet ger. Detta innebär\r\nnaturligtvis också att inte bara dessa personer själva\r\nutan också människor i deras omgivning, familjer och\r\nanhöriga, mår bättre.\r\nDet är alltså en stor social välgärning som görs i\r\ndet här arbetet. Jag skulle som sagt gärna se att det\r\nkunde vidareutvecklas. Jag är därför, fru statsrådet,\r\nväldigt tacksam för det svar som har lämnats. Det ger\r\nen antydan om att det här sättet att jobba är eftersträ-\r\nvansvärt och att man bör försöka komma längre på\r\nden här vägen. Det är också viktigt att det går ut be-\r\nsked om att ettårsgränser och liknande regler som inte\r\när grundade på lagstiftning inte får tillämpas in absur-\r\ndum.</pre><pre>Anf.  103  Statsrådet MAJ-INGER\r\nKLINGVALL (s):\r\nHerr talman! Jag tror inte att det finns så mycket\r\natt tillägga. Jag tror att Roland Larsson och jag är\r\nväldigt överens om behovet av en tydlig lagstiftning\r\nutan några krångligheter. Jag tycker att jag i svaret har\r\nförsökt vara väldigt tydlig just vad avser de frågor\r\nsom Roland Larsson ställt.\r\nJag kan inte kommentera just det här aktuella pri-\r\nvata rehabiliteringsalternativet. Jag kan bara konstate-\r\nra att man på många håll i landet både i samhällelig\r\noch i privat regi kan visa på goda resultat från reha-\r\nbiliteringsverksamhet. Det är också det som skall vara\r\nvägledande för försäkringskassornas köp av rehabili-\r\ntering.</pre><pre>Anf.  104  ROLAND LARSSON (c):\r\nHerr talman! Det finns en sak till som det finns\r\nanledning att kommentera. Det gäller bemötandet från\r\nmyndigheters sida och offentliga verksamheter som\r\nmänniskor kommer i kontakt med. Det är oerhört\r\nviktigt inte bara på det sociala området utan även vid\r\nt.ex. arbetsförmedlingar att dessa personer kan känna\r\nempati och har förmåga att sätta sig in i enskilda\r\nmänniskors situation. Det är inte alltid lätt när man\r\ninte själv är drabbad. Men det är viktigt att denna\r\nförmåga finns med.\r\nÄven om vi är överens, kan jag inte låta bli att pe-\r\nka på att utbildning är en viktig sak som måste finnas\r\nmed i bilden. Utan kunskap och kompetens hos de\r\nmänniskor som har att hantera denna typ av frågor blir\r\nofta detaljregler överordnade de grundläggande och\r\növergripande principerna.</pre><pre>Anf.  105  Statsrådet MAJ-INGER\r\nKLINGVALL (s):\r\nHerr talman! Självklart har man rätt att bli bemött\r\nmed respekt. Det är en självklarhet, och på den punk-\r\nten är vi helt överens.\r\nVisst handlar det hela om kunskap och kompetens.\r\nDet är också en viktig del i den utveckling jag ser\r\nframför mig.</pre><pre>Överläggningen var härmed avslutad.\r\nAjournering</pre><pre>Kammaren beslutade kl. 16.31 på förslag av tredje\r\nvice talmannen att ajournera förhandlingarna till\r\nkl. 18.00.\r\nÅterupptagna förhandlingar</pre><pre>Förhandlingarna återupptogs kl. 18.00.</pre><pre>11 §  Svar på interpellation 1997/98:289 om\r\nvalfrihet i barnomsorgen</pre><pre>Anf.  106  Statsrådet MAJ-INGER\r\nKLINGVALL (s):\r\nFru talman! Chatrine Pålsson har frågat mig om\r\nregeringen avser att vidta åtgärder för att svenska\r\nföräldrar själva skall få välja vilken barnomsorg som\r\npassar dem bäst. Chatrine Pålsson har vidare frågat\r\nom regeringen avser att vidta åtgärder för att skapa\r\nförutsättningar för mer tid med barnen samt om rege-\r\nringen avser att lägga fram förslag för att förbättra\r\nbarnfamiljernas ekonomiska situation, framför allt för\r\ndem med de lägsta inkomsterna.\r\nChatrine Pålsson ställde i juni förra året frågor i en\r\ninterpellation med i huvudsak samma innebörd som\r\nde nu aktuella. Eftersom jag inte har ändrat uppfatt-\r\nning i frågan lämnar jag ett svar som i långa stycken\r\när detsamma som jag då lämnade.\r\nMålet för den socialdemokratiska familjepolitiken\r\när att barnets behov och rättigheter skall sättas i\r\nfrämsta rummet. Familjepolitiken har inriktats på att\r\nstödja barnfamiljerna ekonomiskt, främst via ett\r\nbarnbidrag lika för alla barn, men också genom bo-\r\nstadsbidrag till barnfamiljer med låga inkomster och\r\nstor försörjningsbörda. Familjepolitiken skall också\r\nunderlätta för föräldrar att välja den omsorg för bar-\r\nnen och den arbetsfördelning som passar dem och\r\nbarnen bäst. Den svenska föräldraförsäkringen är unik\r\ni världen. Den sätter barnet i centrum och har genom\r\nsin flexibilitet givit familjer med mycket olika villkor\r\nmöjlighet till tid med barnen efter vars och ens behov.\r\nOm varje familj får möjlighet att lösa barnom-\r\nsorgsfrågan på det sätt som den själv önskar skapas\r\nstörre trygghet för barn och föräldrar. Det innebär att\r\ndet måste finnas en barnomsorg utanför hemmet för\r\ndem som vill ha det. De flesta av dagens föräldrar ser\r\ndet också som självklart att det skall finnas daghems-\r\nplats till deras barn när föräldrarna skall börja att\r\narbeta efter föräldraledigheten. Riksdagen har därför\r\nbeslutat att kommunerna är skyldiga att utan oskäligt\r\ndröjsmål tillhandahålla barnomsorg för barn vars\r\nföräldrar förvärvsarbetar eller studerar eller på grund\r\nav barnens eget behov.\r\nDe samhälleliga målen för barnomsorgen täcker in\r\ntvå viktiga områden, dels skall barnomsorgen göra det\r\nmöjligt för småbarnsföräldrar att kombinera arbete\r\neller studier med sitt föräldraskap, dels skall barnom-\r\nsorgen ge barnen pedagogisk stimulans. Barnomsor-\r\ngen fyller både en arbetsmarknadspolitiks och en\r\npedagogisk/utbildningspolitisk funktion. Målet att\r\nkunna erbjuda föräldrarna möjligheter att kombinera\r\nföräldraskap med arbete eller studier har varit styran-\r\nde vid valet av barnomsorgsform under utbyggnaden.\r\nSverige har till skillnad från vissa andra länder valt att\r\nutforma barnomsorgen så att det är möjligt för båda\r\nföräldrarna att arbeta heltid. Daghem som är öppna\r\nhela dagarna och under hela året har därmed kommit\r\natt bli den vanligaste svenska barnomsorgsformen. De\r\npedagogiska målen för barnomsorgen har i första\r\nhand varit styrande för verksamhetens inre utform-\r\nning.\r\nDen svenska modellen har rönt internationell\r\nuppmärksamhet just av den anledningen att vi i Sveri-\r\nge har klarat av att möta både omsorgsbehovet och\r\nbehovet av pedagogisk stimulans i samma verksam-\r\nhet.\r\nVad som skiljer årets interpellation från den tidi-\r\ngare är att Chatrine Pålsson i klartext uttalar att hon\r\nönskar återinföra vårdnadsbidraget, denna gång med\r\nett betydligt högre belopp. Inte heller när det gäller\r\nvårdnadsbidraget har vare sig jag eller regeringen\r\nändrat uppfattning. Argumenten är desamma som vi\r\ntidigare har fört fram.\r\nJag anser att vårdnadsbidraget innebär ett allvar-\r\nligt hot mot jämställdheten och att det skulle bli en\r\nklar kvinnofälla. För deltidsarbetande och lågavlöna-\r\nde kvinnor skulle det knappt bli lönsamt att arbeta.\r\nMed ett vårdnadsbidrag skulle det bli ännu svårare för\r\nunga kvinnor att ta sig in på arbetsmarknaden. Vi får i\r\ndag signaler om att unga kvinnor när de söker arbete\r\nfår frågan om de tänker skaffa barn. Ensamstående\r\nmammor skulle i de flesta fall inte få någon nytta av\r\nett vårdnadsbidrag eftersom de - i de fall att de har ett\r\narbete - har betydligt längre arbetstider än kvinnor i\r\nparförhållanden.\r\nSamtidigt som bidraget skulle göra det olönsamt\r\nför lågavlönade kvinnor att arbeta skulle bidraget,\r\ntrots att ett något högre belopp föreslås, knappast\r\ninnebära att någon pappa skulle stanna hemma med\r\nbarnen. Därmed skulle också barnens möjligheter till\r\nnära kontakt med pappan försämras.\r\nEtt återinfört barnbidrag skulle bli ett bidrag till\r\ndem som redan har råd att stanna hemma. Mest lön-\r\nsamt skulle det bli för familjer där bägge föräldrarna\r\nförvärvsarbetar, har höga inkomster och t.ex. har\r\nbarnflicka. De skulle få behålla hela bidraget eftersom\r\nde också skulle kunna göra avdrag för kostnaderna för\r\nbarnflickan vid taxeringen.</pre><pre>Anf.  107  CHATRINE PÅLSSON (kd):\r\nFru talman! Jag vill börja med att tacka för svaret.\r\nJag hade kanske hoppats att ett år i regeringen skulle\r\nha givit Maj-Inger Klingvall litet mera insikt om hur\r\noerhört viktigt det är med situationen för våra barn i\r\ndag.\r\nTyvärr får vi dagliga rapporter om att barn inte\r\nmår bra. Det är kanske nyttigt för oss alla att utifrån\r\nolika perspektiv analysera hur vi skall kunna skapa en\r\nlagstiftning som ger förutsättningar för flexibla lös-\r\nningar.\r\nBarnen först, säger vi ofta. Vi talar väldigt ofta om\r\nFN:s barnkonvention som bl.a. säger att konventions-\r\nstaterna skall se  familjen som den grundläggande\r\nenheten i samhället och som den naturliga miljön för\r\nalla dess medlemmar och särskilt för barnens utveck-\r\nling och välfärd.\r\nOfta blir det tyvärr bara fagert tal. Jag kan ännu en\r\ngång konstatera att socialdemokratisk familjepolitik\r\när en familjepolitik med ett och två sätt att ordna\r\nbarnomsorg och med avsaknaden av flexibilitet.\r\nDet som är bekymmersamt är de dubbla budska-\r\npen. På s. 1 i svaret säger statsrådet: \"Om varje familj\r\nfår möjlighet att lösa barnomsorgsfrågan på det sätt\r\nden själv önskar, skapas större trygghet för barn och\r\nföräldrar.\" Vi är överens, Maj-Inger Klingvall. Det\r\nstår säkert också i det kristdemokratiska programmet.\r\nStatsrådet fortsätter: \"Det innebär att det måste finnas\r\nbarnomsorg utanför hemmet för dem som vill ha det.\"\r\nDet ställer jag också upp på. Vidare: \"De flesta av\r\ndagens föräldrar ser det också som självklart att det\r\nskall finnas daghemsplats till deras barn när de skall\r\nbörja arbeta efter föräldraledigheten.\" Det är också en\r\nbra målsättning.\r\nMen på s. 2 i svaret talas det om kvinnofälla, och\r\ndå blir jag genast mer skeptisk till vad som egentligen\r\nligger bakom den socialdemokratiska familjepoliti-\r\nken, om man inte tror att föräldrar själva klarar av att\r\nbestämma hur vilken barnomsorgsform de vill ha. Det\r\nfinns ju inte heller någon valfrihet i familjepolitiken i\r\ndag. Det ställer sig alla - småbarnsföräldrar och andra\r\n- bakom. Man är hänvisad till en eller två modeller i\r\nen kommun, oftast dagis och familjedaghem. Vill man\r\nha ett annat alternativ är det omöjligt. Man har inte\r\nlaglig rätt. Man har inte ens laglig rätt att anordna ett\r\nföräldrakooperativ. Det är kommunen och staten som\r\nbestämmer hur föräldrarna skall ordna sin barnom-\r\nsorg. Väljer man någonting annat får man inte del av\r\nsamhällets subventioner.\r\nDet är detta som vi kristdemokrater har reagerat\r\nmycket kraftigt mot. Vi säger att det är självklart att\r\ndet är familjerna själva som skall bestämma hur de\r\nvill ordna sin barnomsorg. Staten och kommunen\r\nskall se till att det finns de alternativ som man vill ha.\r\nFör att det inte skall råda den minsta osäkerhet om\r\ndet vill jag säga att vi kristdemokrater tycker att det\r\nskall finnas bra barnomsorg i kommunal regi, självfal-\r\nlet. Det är också självklart att familjer som väljer\r\nnågot annat som passar deras behov bäst också skall\r\nfå del av samhällets resurser till familjepolitiken.\r\nJag vill fråga Maj-Inger Klingvall: Tycker Maj-\r\nInger Klingvall att det är rättvist som det är i dag?</pre><pre>Anf.  108  MONICA GREEN (s):\r\nFru talman! När jag såg rubriken på interpellatio-\r\nnen, Valfrihet i barnomsorgen, tänkte jag: Vad roligt\r\nom kd också vill vara med och jobba för de här frå-\r\ngorna! Men sedan tittade jag närmare på interpellatio-\r\nnen och insåg att det handlade om den icke-valfrihet\r\nsom man kallar vårdnadsbidrag. Man insinuerar att\r\ndet skulle innebära ökad valfrihet för barnfamiljer,\r\nvilket det inte är. Det är raka motsatsen.\r\nDet innebär ju, precis som statsrådet tidigare sade,\r\natt det inte blir någon valfrihet för t.ex. lågavlönade\r\nkvinnor och ensamstående mammor. Det ökar inte\r\nmöjligheterna för papporna att ta en större del av\r\nansvaret för barnens uppväxt. Det ökar inte heller\r\nvalfriheten när vi inte vet hur man skulle finansiera ett\r\nvårdnadsbidrag.\r\nNär jag såg rubriken om valfrihet tänkte jag mera\r\npå sådana saker som ännu inte är riktigt bra i samhäl-\r\nlet, t.ex. att de som är arbetslösa i vissa kommuner\r\ninte får behålla sin barnomsorgsplats. Där finns ingen\r\nvalfrihet. Det finns kommuner som fortfarande har det\r\nså att barn till föräldralediga inte får träffa sina kom-\r\npisar under den tiden. Där finns ingen valfrihet. Det\r\nfinns kommuner som har så hög barnomsorgsavgift att\r\nföräldrar inte kan välja det alternativet. Det är inte\r\nheller någon valfrihet.\r\nJag vill - och s-kvinnorna jobbar för det - att vi\r\npå sikt skall ha en barnomsorg som är gratis, att den\r\nskall trappas ned stegvis så att det räknas som skolan,\r\nsom är gratis för alla. Den möjligheten vill jag ha. Jag\r\nser att vi har en valfrihet när vi har barnomsorg för\r\nalla barn och att man några timmar per dag skall kun-\r\nna träffa andra vuxna och andra barn och få en peda-\r\ngogisk stimulans. Det är mycket bra för både föräld-\r\nrarna och barnen. Det är det som ger den ökade val-\r\nfriheten.\r\nI dag måste vi jobba mer för jämställdheten på ar-\r\nbetsplatserna och få upp kvinnors löner. Så länge som\r\nkvinnorna tjänar mindre än männen har vi ingen val-\r\nfrihet när det gäller att vara hemma hos barnen. Det är\r\nkvinnorna som väljer för att familjen inte skall förlora\r\nså mycket i inkomst.\r\nVi måste också jobba mer för den delade föräldra-\r\nledigheten. Det är då som vi får den ökade valfriheten\r\nför barnfamiljerna. Vi skall naturligtvis också uppma-\r\nna de som har små barn att jobba sextimmarsdag, dvs.\r\nbåde mamman och pappan. Det är när barnen får\r\nmöjlighet att träffa både mamma och pappa som vi\r\nger ökad valfrihet.\r\nDet är de här sakerna jag ser i valfriheten. Jag blev\r\nbesviken över att kd inte hade vägt in de begreppen i\r\nvalfriheten.</pre><pre>Anf.  109  Statsrådet MAJ-INGER\r\nKLINGVALL (s):\r\nFru talman! Jag kan förstå av Chatrine Pålssons\r\ninterpellation att valet närmar sig. Jag kan också för-\r\nstå av den motion som kd har väckt i anslutning till\r\nregeringens vårbudget att valet närmar sig. Nu är det\r\nen löfteskarusell som är i gång igen med ofinansiera-\r\nde kostnadsökningar och ofinansierade skattesänk-\r\nningar.\r\nOm vi ser på ämnet för interpellationen, nämligen\r\nsamhällets stöd till barnfamiljerna - det är så som jag\r\nhar uppfattat Chatrine Pålssons inlägg - består det av\r\nen rad olika delar som tillsammans utgör en helhet.\r\nDet är barnbidraget, som går till alla barn. Det är\r\nflerbarnstillägget, som tack vare att vi har lyckats få\r\nordning på de offentliga finanserna kan återinföras för\r\nalla barn födda efter den 1 januari 1995. Det är bo-\r\nstadsbidraget, som är behovsprövat men som också är\r\nen viktig del. Det är föräldraförsäkringen, som ger\r\nstora möjligheter för föräldrarna att bestämma hur\r\nmycket de vill arbeta och hur mycket de vill vara\r\nhemma hos sina barn. Inkomstbortfallsprincipen i\r\nföräldraförsäkringen gör också att papporna har möj-\r\nlighet att vara hemma och ta ansvar för sina små barn.\r\nVi har en barnomsorgslag, som är nog så viktig i detta\r\nstöd, som stadgar att kommunerna har en skyldighet\r\natt utan oskäligt dröjsmål tillhandahålla barnomsorg\r\nför barn över ett år för de föräldrar som så önskar.\r\nFöräldrarna skall också få möjlighet att säga sitt när\r\ndet gäller val av barnomsorgsform, t.ex. föräldrako-\r\noperativ. Jag förstod för övrigt inte vad Chatrine\r\nPålsson menade när hon nämnde föräldrakooperati-\r\nven.\r\nVi har också ett viktigt stöd, som går bl.a. till\r\nbarnomsorgen och till kvaliteten i barnomsorgen, och\r\ndet är statsbidraget. Tack vare att vi har fått ordning\r\npå ekonomin under fem år kan vi nu öka det så att vi\r\nger 72 miljarder extra till kommuner och landsting.\r\nDen här uppräkningen som bildar ramen för vårt\r\nstöd till barnfamiljerna ger också en väldigt stor val-\r\nfrihet. Här kan man kombinera arbete och studier med\r\natt ta ett stort ansvar för sina barn och sin familj. Vi\r\nvet att det finns ett starkt stöd för den här livsformen\r\noch det här sättet att leva. Det handlar inte om att alla\r\nbarn, alla föräldrar och alla familjer är lika, utan\r\ntvärtom finns det stora olikheter. Det finns olika öns-\r\nkemål och olika sätt att välja hur man vill leva till-\r\nsammans i en familj. De som vill vara hemma får\r\nnaturligtvis vara hemma med det stöd som samhället\r\nger. Den här ramen, som jag kallar den, för stöd och\r\nservice är det som skapar den stora valfriheten för\r\ndagens barnfamiljer.\r\nDet vårdnadsbidrag som vi levde med under några\r\nmånader 1994, som kd nu uppenbarligen vill återinfö-\r\nra, verkade dessvärre i rakt motsatt riktning. Det gav\r\ninte valfrihet åt någon lågavlönad ensamstående\r\nmamma att välja något annat än att fortsätta att för-\r\nvärvsarbeta och försörja sig själv.\r\nDet skulle vara väldigt intressant att i den här in-\r\nterpellationsdebatten få svar från kd på frågan: På\r\nvilket sätt ökar valfriheten för de ensamstående\r\nmammorna med förslaget om vårdnadsbidrag? På\r\nvilket sätt gör vårdnadsbidraget det lättare för pap-\r\nporna att vara hemma hos sina barn? Hur tänker kd\r\nfinansiera det här förslaget? Om jag har förstått det\r\nrätt handlar det om flera miljarder; i synnerhet när\r\nChatrine Pålsson också säger att hon vill bevara barn-\r\nomsorgen.\r\nDetta är en stor kostnadsökning, och jag har inte\r\nfått något grepp om hur den skall finansieras.</pre><pre>Anf.  110  CHATRINE PÅLSSON (kd):\r\nFru talman! Det är ingen kostnadsökning.\r\nJag blir så beklämd varje gång när socialdemo-\r\nkratiska företrädare inte vill lyssna på sakskäl. De\r\nfrågar: På vilket sätt ökar detta valfriheten för ensam-\r\nstående mammor? Jag undrar vilken valfrihet de har i\r\ndag - det finns ju ingen valfrihet. Jag har träffat\r\nmånga som vill vara hemma litet längre med sina\r\nbarn, men de har inte råd utan tvingas ut för att kunna\r\nexistera.\r\nVi kristdemokrater har lagt ett förslag - statsrådet\r\nskall få det innan vi lämnar kammaren - som är till\r\nfördel för alla. Även en ensamstående som väljer att\r\narbeta deltid får ett vårdnadsbidrag, som är reducerat.\r\nDär lägger vi upp ett sätt som gör det möjligt att klara\r\nekonomin.\r\nDet finns ingen valfrihet i dag. Den är ju beskuren.\r\nDå får man säga vad man vill, men föräldrar piskas ut.\r\nDet är den största ofrihet som finns. Maj-Inger Kling-\r\nvall säger att svenska kvinnor skulle piskas tillbaka\r\ntill spisen. De väljer väl själva om de vill vara hem-\r\nma! Det är inget som förvärrar för någon. Man har\r\nfortfarande möjlighet att välja den kommunala barn-\r\nomsorgen, men det gäller inte om man vill ha privata\r\nalternativ. Jag skall tala om för statsrådet vad jag\r\nmenade när jag talade om föräldrakooperativen. Det\r\nfinns ingen laglig rätt att få bidrag till ett föräldrako-\r\noperativ, utan i dag är det kommunens välvillighet\r\nsom avgör, och den är inte stor på många ställen.\r\nDet låter som om Maj-Inger Klingvall tror att den\r\nkommunala barnomsorgen är gratis. Den kommunala\r\nbarnomsorgen subventioneras i dag för barn i ålders-\r\ngruppen mellan ett och tre år, som vi kristdemokrater\r\nhar räknat på, med i snitt 70 000-80 000 kr per år.\r\nDet är samhällets subvention. Att då påstå att samhäl-\r\nlet inte skulle ha råd att omfördela om någon förälder\r\nvill ha det är ju en skymf. Det är att lura både sig själv\r\noch andra.\r\nSedan undrar jag: Vilket stöd ger samhället till\r\nden som väljer att vara hemma? Statsrådet sade nyss\r\natt den förälder som vill får vara hemma med det stöd\r\nsom samhället ger. Jag vill fråga vilket stöd det är.\r\nFöräldraförsäkringen är inte heller rättvis. Den\r\nbygger på att man har hunnit få ett jobb. Alla får inte\r\ndel av föräldraförsäkringen - en del får nästan ingen-\r\nting. Jag tycker inte att den är någonting som man\r\nskall lovprisa, utan det är de som redan har det bra\r\nsom får den. De ensamstående som inte har hunnit ha\r\nnågot arbete har det sannerligen inte för fett.\r\nSedan detta med ofinansierade förslag: Vår bud-\r\ngetmotion är finansierad i alla sina delar, men det är\r\nriktigt att det innebär en omfördelning därför att vi\r\nkristdemokrater gör en annorlunda prioritering. Vad\r\nvi har hävdat och vad jag vill säga en gång till är att\r\nvåra förslag inte försvårar för någon utan ökar valfri-\r\nheten för alla. Ingen tvingas till någonting, vare sig\r\nman är pappa eller mamma, utan vi vill underlätta för\r\nfler än de allra rikaste att kunna ordna sin barnomsorg\r\npå annat sätt.</pre><pre>Anf.  111  MONICA GREEN (s):\r\nFru talman! Det förs här fram argument om att\r\nvårdnadsbidraget skulle öka valfriheten. Det är märk-\r\nligt att man försöker göra detta till en sanning genom\r\natt säga det tillräckligt många gånger. Det kan ju vara\r\nen taktik i och för sig. På vilket sätt skulle det öka\r\nvalfriheten? Det blir ju en avgrundsskillnad så länge\r\nvi inte ser till att vi har ett jämställt samhälle. Efter-\r\nsom vi fortfarande har en maktstruktur som gör att det\r\när männen som beslutar i samhället och som har de\r\nhöga inkomsterna, skulle det inte bli någon valfrihet\r\nom ett vårdnadsbidrag skulle införas. Det skulle i\r\nstället bli kvinnorna som så att säga skulle välja vård-\r\nnadsbidraget, eftersom man inte vill förlora för\r\nmycket i inkomst. Det innebär alltså definitivt ingen\r\nvalfrihet för papporna att införa ett vårdnadsbidrag.\r\nDet skulle tvärtom försvåra för papporna att ta del i\r\nsina barns uppväxt.\r\nNär det gäller argumentet att barnomsorg kostar\r\nmycket pengar vill jag säga att de föräldrar som är ute\r\ni produktionen bidrar till produktionen, de gör en\r\ninsats och betalar skatt. Man kan inte säga att dag-\r\nhemsplatserna kostar så mycket för samhället som\r\nChatrine Pålsson här säger. De som väljer att gå ut i\r\nproduktionen får också möjlighet till barnomsorg. På\r\nsikt tycker jag att vi skall ha barnomsorg till alla. Vi\r\nhar en barnomsorgslag som alla kommuner tyvärr inte\r\nlever upp till, eftersom de arbetslösas barn inte ges\r\nmöjlighet att behålla sin plats. Föräldrarna får inte ens\r\nmöjlighet att söka arbete. På sikt vill jag att den val-\r\nfriheten ytterligare utökas genom att erbjuda gratis\r\nbarnomsorg till alla barnfamiljer. En riktig valfrihet i\r\nsamhället är när alla barn får samma möjligheter att\r\nträffa kompisar och andra vuxna.</pre><pre>Anf.  112  Statsrådet MAJ-INGER\r\nKLINGVALL (s):\r\nFru talman! Jag kan bara konstatera att jag inte\r\nfick något svar på mina tre frågor om på vilket sätt\r\nvalfriheten skulle öka för den lågavlönade ensamstå-\r\nende mamman eller hur papporna skulle få mer tid.\r\nNär det gällde finansieringen talade Chatrine Pålsson\r\nom omfördelning men inte från vad. Därför är det\r\nväldigt svårt att förstå vad det är man skall spara på\r\nför att ge det här utrymmet på rätt många miljarder.\r\nDet är möjligt att vi inte fick något svar från\r\nChatrine Pålsson därför att vårdnadsbidraget ju inte\r\nger någon ökad valfrihet utan mindre valfrihet. Det\r\nlönar sig dåligt att arbeta. Det ger sämre villkor i\r\narbetslivet, försämrad löneutveckling, sämre pension.\r\nKvinnorna blir mer ekonomiskt beroende av mannen.\r\nEtt vårdnadsbidrag kommer därigenom att öka orätt-\r\nvisorna, minska valfriheten och hota jämställdheten.\r\nChatrine Pålsson talade om rättvisa i sitt första\r\ninlägg. Då kan man undra vari rättvisan består när den\r\nensamstående lågavlönade mamman genom sin skatt\r\nskall betala vårdnadsbidraget till dem som ändå har\r\nmöjlighet att vara hemma eftersom vårdnadsbidraget\r\nligger på en så låg nivå.\r\nChatrine Pålsson var också inne på detta med eko-\r\nnomi. Hon nämnde kostnaden för barnsomsorgen. Det\r\när väldigt viktigt att vara tydlig på den här punkten.\r\nDet som har gjort att vi i vårt land har haft möjlighe-\r\nter att bygga ut välfärden är att både män och kvinnor\r\nhar förvärvsarbetat och förvärvsarbetar, för det ger ju\r\ninkomster och möjligheter till familjestöd. Föräldrar-\r\nna betalar genom sitt eget förvärvsarbete kostnaderna\r\nför barnomsorgen. De är också genom skatten med\r\noch betalar till de bidrag som går till barn som har en\r\nförälder hemma.\r\nFörutom de frågor som jag redan tidigare har upp-\r\nrepat men inte fått svar på vill jag ställa frågan: Tror\r\nChatrine Pålsson verkligen att det är mer lönsamt för\r\nsamhället att människor inte förvärvsarbetar?</pre><pre>Anf.  113  CHATRINE PÅLSSON (kd):\r\nFru talman! Maj-Inger Klingvall, tiden för en in-\r\nterpellationsdebatt är inte tillräcklig för att jag skall\r\nkunna föredra vår budget. Jag vill bara tala om att den\r\när balanserad. Som sagt, jag skall lämna över vårt\r\nförslag där vi gör beräkningar för olika familjetyper.\r\nHur tror Maj-Inger Klingvall att det känns för\r\nsmåbarnsföräldrar i Sverige i dag, som blir omyndig-\r\nförklarade den ena gången efter den andra därför att\r\nde vill välja ett annat alternativ? 70 % av alla små-\r\nbarnsföräldrar som under den borgerliga regeringens\r\ntid hade barn mellan ett och tre år valde vårdnadsbi-\r\ndraget och valde bort någonting annat, nämligen den\r\nkommunalt subventionerade barnomsorgen.\r\nDet andra jag vill fråga är: Hur skulle vårdnadsbi-\r\ndraget försvåra för papporna, som Monica sade? Det\r\när för mig obegripligt att någon pappa skulle få det\r\nförsvårat med vårt förslag.\r\nSedan är det ju otäckt att både jag och svenska\r\nfolket gång på gång skall få i oss att den insats man\r\ngör om man vårdar sina barn hemma eller om någon\r\nannan gör det inte är värt någonting i bruttonational-\r\nprodukttermer. Detta arbete är värt noll och räknas\r\ninte heller med i bruttonationalprodukten, utan det är\r\nförst när man går utanför husknuten och vårdar någon\r\nannans barn och barn på dagis som det är värt någon-\r\nting arbetsprestationsmässigt. Detta är ju obehagligt.\r\nÄr det inte så enligt den nya pensionsuppgörelsen\r\n- det borde väl Maj-Inger Klingvall veta - att barn-\r\nledighetsåren också skall räknas som en merit? Jag\r\nhoppas att vi är överens om det. Äntligen finns det en\r\npunkt där man kan säga att detta arbete har uppvärde-\r\nrats.\r\nJag kan tala om att vi kristdemokrater kämpar för\r\nfamiljepolitik varenda år, vare sig det är val eller inte,\r\nså det är inget nytt. Vi kommer att fortsätta kämpa\r\näven efter valet, var så säker.\r\nJag skall nu lämna över vårt förslag.</pre><pre>Anf.  114  Statsrådet MAJ-INGER\r\nKLINGVALL (s):\r\nFru talman! Jag kan på nytt bara notera att jag inte\r\nhar fått svar på mina frågor, inte heller på frågan om\r\nvi skulle tjäna mer på att föräldrar inte förvärvsarbe-\r\ntade. Jag är nog av den uppfattningen att föräldrars\r\nförvärvsarbete är ett oerhört viktigt bidrag både för\r\ndem själva och för samhället.\r\nJag blir oerhört ledsen när Chatrine Pålsson talar\r\nom att familjer och föräldrar i Sverige i dag inte\r\nskulle vara myndiga. I Sverige är föräldrarna oerhört\r\nväl medvetna. De vet vad som är bra för deras barn,\r\noch de tar naturligtvis ett väldigt stort ansvar för sina\r\nfamiljer.\r\nDet var inte så att man valde bort barnomsorgen\r\nnär man ansökte om vårdnadsbidrag. Det finns inga\r\nsiffror i kommunernas barnomsorgsredovisningar som\r\nvisar att föräldrar valde bort barnomsorgen. Det är\r\ninte sant, som Chatrine Pålsson säger, att det skulle ha\r\nfått en sådan effekt.\r\nSedan har jag aldrig sagt någonting om piska, vil-\r\nket var något som Chatrine Pålsson påstod i sitt förra\r\ninlägg.\r\nMin uppfattning är väldigt klar: Om man vill för-\r\nbättra barnfamiljernas ekonomi och samtidigt öka\r\nvalfriheten och jämställdheten, krävs det helt andra\r\nåtgärder än de som kristdemokraterna föreslår. Om\r\njag hade de pengar som vårdnadsbidraget kostar,\r\nskulle jag använda dem till helt andra reformer. De\r\npengar som kristdemokraterna vill lägga på ett vård-\r\nnadsbidrag, som jag har uppfattat handlar om ungefär\r\n5 miljarder, skulle faktiskt räcka till en barnbidrags-\r\nhöjning för en miljon barnfamiljer med 250 kr per\r\nbarn och månad eller till ytterligare sex månaders\r\nersättning på sjukpenningnivå i föräldraförsäkringen.\r\nDet måste vi sätta i relation till de ca 150 000 barn-\r\nfamiljer som skulle få del av ett vårdnadsbidrag.\r\nMånga av de familjer som i dag är hemma med\r\nett- och tvååringar har genom att utnyttja flexibiliteten\r\nfortfarande ersättning från föräldraförsäkringen eller\r\nföräldrapenning för ännu ett barn.\r\nDen socialdemokratiska familjepolitiken har fak-\r\ntiskt lett till att vi i dag lever i ett av världens mest\r\njämställda länder. Den svenska modellen betraktas\r\nockså i många länder som en förebild. Det tycker jag\r\natt vi svenskar kan vara stolta över.</pre><pre>Överläggningen var härmed avslutad.</pre><pre>12 §  Svar på interpellation 1997/98:301 om\r\nbarnkonsekvensbeskrivningar</pre><pre>Anf.  115  Statsrådet MAJ-INGER\r\nKLINGVALL (s):\r\nHerr talman! Per Lager har frågat socialministern\r\nom hon avser att verka för att barnkonsekvensbe-\r\nskrivningar görs vid alla statliga offentliga utredning-\r\nar. Arbetet är så fördelat inom regeringen att jag skall\r\nsvara på frågan.\r\nDet är angeläget att det finns med ett barnpers-\r\npektiv i allt offentligt beslutsfattande som rör barn.\r\nDet gäller oavsett om besluten fattas på statlig eller\r\nkommunal nivå. Besluten kan också vara av olika\r\nkaraktär. Det kan gälla budget, lagstiftning eller ut-\r\nredningsdirektiv. Det kan gälla sociala frågor, skola,\r\ntrafik eller den fysiska miljöns utformning.\r\nBarnens bästa har länge varit en ledstjärna i den\r\nlagstiftning som direkt tar sikte på barn. Nu finns det\r\nskäl att gå vidare och föra in ett barnperspektiv i allt\r\nbeslutsfattande som rör barn. Detta understryks av att\r\nSverige anslutit sig till FN:s konvention om barnets\r\nrättigheter.\r\nDen parlamentariska barnkommittén har gjort en\r\ngenomgång av hur svensk lagstiftning förhåller sig till\r\nbarnkonventionen och har därvid konstaterat att\r\nsvensk lagstiftning inte står i strid med åtagandena\r\nenligt konventionen. Kommittén betonar dock i sitt\r\nbetänkande Barnets bästa i främsta rummet (SOU\r\n1997:116) hur viktigt det är att utveckla former för att\r\nförverkliga barnkonventionens anda och innebörd\r\nockså i det praktiska handlandet på såväl nationell\r\noch regional som lokal nivå. I detta arbete med ge-\r\nnomförandet är barnkonsekvensbeskrivningar vid\r\noffentligt beslutsfattande ett viktigt inslag.\r\nKommittén betonar också att det faktum att Sveri-\r\nge ratificerat barnkonventionen innebär särskilda\r\nåtaganden när det gäller att befrämja barns intressen.\r\nBarnkonventionens bestämmelser, som Sverige såle-\r\ndes anslutit sig till, innebär att barn har en särskild\r\nprioritet. Barnkonventionen bör därför beaktas också\r\nvid utformningen av utredningsdirektiv.\r\nRegeringen kommer under våren att lämna en\r\nproposition där bl.a. Barnkommitténs betänkande\r\nbehandlas.</pre><pre>Anf.  116  PER LAGER (mp):\r\nHerr talman! Jag får tacka för svaret. Det är alltid\r\nbarnen som kommer först i kläm och som råkar värst\r\nut. Barnen har aldrig kunnat få sina röster hörda i den\r\nutveckling av det moderna industrisamhället vi haft.\r\nDet är inte bara rent fysiskt våld som barnen råkar ut\r\nför bland en massa olyckliga vuxna människor, utan\r\ndet är också effekterna av den teknifierade värld av\r\nstress och livsfarliga transportmedel, buller, samhäl-\r\nlets elektrifiering och kemikalisering med bl.a. aller-\r\ngiframkallande inomhusmiljöer, materialexperimen-\r\ntering, byggteknik och vatten- och luftförödelse.\r\nJag har många gånger funderat på säkerhetsav-\r\nstånd, som är ett begrepp vi använder. Hur ser säker-\r\nhetsavståndet ut till en bil för ett barn? Det är rätt\r\nintressant att tänka sig att själva avgasröret kommer ut\r\nprecis i höjd med det lilla barnet. Det går på något\r\nsätt inte ihop. Det finns ett systemfel någonstans.\r\nDet är vi vuxna som formar och ger förutsättning-\r\nar för framtiden, och det är barnen själva som är\r\nframtiden. Om vi skall ta vårt ansvar på allvar innebär\r\ndet att alla våra beslut borde ha barnens bästa i fokus.\r\nFör att komma ett steg längre skrev jag en motion\r\ni höstas, där jag just föreslog att alla offentliga utred-\r\nningar skall förses med ett särskilt barndirektiv precis\r\npå samma sätt som man gör med jämställdhetspers-\r\npektivet i dag. Ministern har i interpellationssvaret\r\nlyft fram barnkonventionen, och det tycker jag är\r\nväldigt bra. Hon har också understrukit vikten av att\r\nföra in just ett barnperspektiv i allt beslutsfattande\r\nsom rör barn på nationell, regional och lokal nivå,\r\ndvs. i så gott som alla beslut. Ministern hänvisar ock-\r\nså till Barnkommitténs mening att detta bl.a. innebär\r\natt barnkonsekvensbeskrivningar är ett viktigt inslag\r\nvid offentligt beslutsfattande.\r\nBetyder detta att den föranmälda propositionen\r\nkommer att innehålla just förslag till generellt utred-\r\nningsdirektiv om barnkonsekvensbeskrivningar i alla\r\noffentliga utredningar? Det är min fråga till ministern.\r\nJag vet att man inte brukar avslöja vad som står i\r\npropositioner, men jag skulle ändå vilja höra minis-\r\nterns personliga inställning till detta. Det verkar ändå\r\nsom om vi har ungefär samma åsikt i frågan.</pre><pre>Anf.  117  Statsrådet MAJ-INGER\r\nKLINGVALL (s):\r\nHerr talman! Jag tror inte att Per Lager och jag har\r\nsärskilt mycket att vara oense omkring. Det konkreta\r\nförslag som finns i interpellationen ligger med som ett\r\nförslag från Barnkommittén. Vi håller nu på och be-\r\nreder Barnkommitténs betänkande och de remissvar\r\nvi har fått. Detta är en viktig och angelägen punkt.\r\nDet kommer att ges svar när propositionen läggs fram.</pre><pre>Anf.  118  PER LAGER (mp):\r\nHerr talman! Det låter hoppfullt. Det var åtta år\r\nsedan som barnkonventionen ratificerades av Sverige.\r\nÄndå fanns det i slutet av 1997 faktiskt bara fyra\r\nkommuner som införlivat barnkonventionen i sina\r\nbeslutande organ. Det är Trollhättan, Jönköping,\r\nKrokom och Stockholm. Enligt Barnombudsmannen\r\nLouise Sylwander, som följt denna fråga, har kommu-\r\nnerna egentligen inget val. De måste helt enkelt inför-\r\nliva barnkonventionen. Det är litet tragiskt att det har\r\ngått så trögt.\r\nPositivt är i alla fall att Trollhättan, som ligger i\r\nVästra Götaland, numera har en barnchecklista för\r\npolitiska nämnder och styrelser. Där utropade man\r\n1997 till barnens år. Sedan har kommunerna i Hal-\r\nland, Bohuslän och Skaraborg satsat på en Rädda-\r\nBarnen-utbildning av konventionspiloter, som skall\r\ninformera lokala beslutsfattare om konventionens\r\nparagrafer.\r\nJag har samma uppfattning som utredningen - det\r\nvet jag inte om ministern har - när det gäller att inrät-\r\nta en särskild enhet på Regeringskansliet underställd\r\nen minister, precis som när det gäller jämställdhets-\r\nfrågorna. Då får man en samordningsfunktion för\r\nfrågor som rör barn. Jag menar att en samordning av\r\nbarnpolitiken i hela samhället är så viktig. I dag kan\r\nman konstatera att det på såväl nationell som regional\r\noch lokal nivå saknas samlad uppföljning av politiska\r\nbeslut vad det gäller barnen. Vad betyder t.ex. bud-\r\ngetnedskärningar för barnen?\r\nVad har ministern för åsikt om en särskild enhet?</pre><pre>Anf.  119  Statsrådet MAJ-INGER\r\nKLINGVALL (s):\r\nHerr talman! Per Lager nämnde fyra kommuner.\r\nJag tror att vi kan lägga till Hässleholms kommun,\r\nsom är en femte kommun som har kommit litet längre\r\nän andra.\r\nNär det gäller barnkonventionen är det viktigt att\r\nman ser arbetet som en process. För att uttrycka mig\r\nlitet drastiskt kan jag säga att man inte lagstiftar fram\r\nbarnkonventionen. Det handlar väldigt mycket om en\r\nprocess när det gäller att införliva andan och intentio-\r\nnerna i barnkonventionen.\r\nSom en extra puff i den processen beslutade rege-\r\nringen 1996 att satsa 20 miljoner från Allmänna arvs-\r\nfonden på projekt. Det är frivilligorganisationerna på\r\nbarnområdet som söker dessa projektpengar. Jag har\r\nredan beviljat 10 miljoner, och nu är jag inne i nästa\r\nomgång med beslut om pengar till dessa projekt.\r\nDe riktar sig till beslutsfattare, politiker och\r\ntjänstemän i kommuner och landsting. Vi gör också\r\ndetta tillsammans med Barnombudsmannen och\r\nkommun- och landstingsförbunden. Jag ser detta som\r\nett led i en sådan här process - med ringar på vattnet\r\nnaturligtvis.\r\nSedan vill jag säga något om de här konkreta för-\r\nslagen från Barnkommittén. Nu tog Per Lager upp ett\r\nannat sådant förslag, nämligen förslaget om en samlad\r\nenhet. Då vill jag på nytt säga att alla de här idéerna,\r\ntankarna och förslagen i Barnkommittén nu behandlas\r\ni det beredningsarbete som pågår inom Regerings-\r\nkansliet.</pre><pre>Anf.  120  PER LAGER (mp):\r\nHerr talman! Som avslutning vill jag säga att det\r\nverkar som om ministern och jag egentligen är över-\r\nens om alltihop. Det enda man får hoppas är att det\r\nhär också kommer att synas i den proposition som vi\r\nkanske gemensamt kan tycka bra om.\r\nFör mig är det så att barnkonventionen är oerhört\r\nviktig. Men det finns också en rad andra områden i\r\nsamhället som är dolda. Det kanske är svårt för oss att\r\nförstå att de har samband med just barnen. Vi använ-\r\nder en begreppsapparat som jag tycker att vi måste\r\nvara väldigt observanta på. Vi talar t.ex. om hushåll.\r\nIbland är barnen hushåll. Ibland är de antal kvadrat-\r\nmeter yta. Ibland är de familj.\r\nDå menar jag att man måste säga: Var finns bar-\r\nnen? Man måste plocka fram barnen. Man måste visa\r\ndem. Barnen måste få ett ansikte för oss. När vi gör\r\nkonsekvensbeskrivningar som rör barn måste vi veta\r\natt det är för barnen och inte för något annat som vi\r\ngör dem. Vi är ju säkert överens om att barnen är\r\nframtiden. Därför måste de så att säga alltid ha före-\r\nträde i våra beslut, framför allt i våra långsiktiga be-\r\nslut.\r\nJag hoppas att man särskilt inom mitt eget område,\r\nsom handlar om bostäder och byggande, tittar på\r\nkonsekvenserna av vår ny- och ombyggnation, att\r\nman tittar på vad det har för konsekvenser för barnen.\r\nVi har inte riktigt kommit till rätta med det här. Vi\r\nmåste vi bygga ekologiskt och hälsomässigt riktigt.\r\nMen vi måste också få byggt så att barnen får möjlig-\r\nhet att leva sunt och riktigt. Vi får inte ha inomhusmil-\r\njöer som skapar de allergi- och överkänslighets-\r\nproblem som uppgår till 30-40 %. I Stockholm har\r\nman ju passerat 50 %. Så får det helt enkelt inte vara.\r\nInomhusmiljön måste rensas upp med hjälp av barn-\r\nkonsekvensbeskrivningar. Utomhusmiljön likaså.</pre><pre>Anf.  121  MAJ-INGER KLINGVALL (s):\r\nHerr talman! Jag säger gärna detsamma till Per\r\nLager som jag sade till Marianne Samuelsson. Jag\r\ntycker att det är väldigt bra att vi gång på gång disku-\r\nterar barnfrågorna här i riksdagen. Vi tar hela tiden ett\r\nsteg framåt, tror jag, för att göra barnen mer synliga,\r\nprecis som Per Lager också exemplifierade.\r\nDessutom tog Per Lager också upp just ett väldigt\r\ntydligt och klart exempel från Barnkommittén. Det\r\ngäller en sak som vi naturligtvis också diskuterar i\r\nBarnkommittén, nämligen förslaget att låta Boverket\r\noch Barnombudsmannen utreda hur barns intressen\r\nskall tas till vara i plan- och bygglagen.</pre><pre>Överläggningen var härmed avslutad.</pre><pre>13 §  Svar på interpellation 1997/98:262 om\r\nexport till Tyskland</pre><pre>Anf.  122  Statsrådet LEIF\r\nPAGROTSKY (s):\r\nHerr talman! Carina Hägg har frågat näringsminis-\r\ntern vad regeringen gör för att undanröja problemen\r\nmed utebliven betalning för export till Tyskland.\r\nArbetet inom regeringen är så fördelat att det är jag\r\nsom skall svara på interpellationen.\r\nAtt företag i träbranschen haft problem med ute-\r\nbliven betalning för export till Tyskland är allvarligt.\r\nPrecis som Carina Hägg skriver i sin interpellation\r\nbehöver Sverige fler små företag som vågar satsa på\r\nexport. Det är därför bekymmersamt om småföretag\r\nväljer bort den tyska marknaden för export för att den\r\nskulle anses för riskabel.\r\nBetalningssystemet är en fundamental ingrediens i\r\nett lands näringsklimat, vilket de problem som Carina\r\nHägg beskriver visar. I Sverige har vi ett ganska väl\r\nfungerande system för betalningar och för att reglera\r\nvad som händer när betalningar uteblir. Sverige är\r\näven på detta område ett modernt land med ett gott\r\nföretagsklimat.\r\nTyvärr är inte situationen alltid densamma i övriga\r\nEU-länder. Enligt vissa undersökningar ligger den\r\ngenomsnittliga betalningsfristen på 50-60 dagar i\r\nEuropa. I Sverige är den litet mer än 30 dagar. Tysk-\r\nland hör inte till de värsta länderna i Europa, men\r\növer 50 % dröjer avsiktligt med betalningarna i\r\nTyskland. Detta är problem som inte bara möter\r\nsvenska företag utan även tyska företag.\r\nSena betalningar är ett allvarligt problem för Eu-\r\nropas småföretag och diskuteras på EU-nivå. Europe-\r\niska kommissionen antog redan 1995 en rekommen-\r\ndation om hur principer kan utformas för att förkorta\r\nbetalningsfrister. En utvärdering av rekommendatio-\r\nnen visade dock att i de flesta länder har litet eller\r\ningenting åstadkommits sedan rekommendationen\r\ntillkom.\r\nKommissionen presenterade därför på industrirå-\r\ndet den 7 maj 1998 ett förslag till direktiv om sena\r\nbetalningar vid affärstransaktioner. Syftet är att försö-\r\nka förbättra skyddet mot sena betalningar och skapa\r\nökad säkerhet vid export. Förslaget följer i stort sett\r\nnordisk lagstiftning på området och tar upp frågor\r\nsom rör betalningsfrister, rätt till dröjsmålsränta,\r\nstorlek på dröjsmålsränta m.m. Detta förslag kommer\r\nnu att förhandlas och kan antas av ministerrådet tidi-\r\ngast i november i år.\r\nVi är positiva till arbetet på europeisk nivå för att\r\nkomma åt de allvarliga problem för näringsklimatet i\r\nEuropa som sena betalningar utgör. Det är min och\r\nregeringens förhoppning att den här typen av gemen-\r\nsam lagstiftning på området skall kunna förbättra\r\nsituationen för svenska exportföretag.\r\nEtt annat problem som Carina Hägg tar upp gäller\r\natt det finns tyska regler om att kvarhålla 5 % av\r\nköpeskillingen vid husköp under fem år som en sä-\r\nkerhetsgaranti för kunden. Detta är dock inget som\r\ndiskriminerar mot svenska trähusleverantörer i förhål-\r\nlande till tyska och utgör därför inget handelshinder i\r\nordets vanliga mening.\r\nNär det gäller krångliga regelverk som kan uppfat-\r\ntas som konkurrensbegränsningar har vi och Kom-\r\nmerskollegium mottagit en del klagomål från företag\r\nsom exporterar till Tyskland. Det gäller t.ex. frågan\r\nom de tyska semesterkassorna samt problem med\r\ntyska märknings- och provningskrav. I dessa frågor\r\nhar den svenska regeringen agerat genom att ta upp\r\nfrågorna med den tyska regeringen och kräva att dessa\r\nproblem skall lösas.</pre><pre>Anf.  123  CARINA HÄGG (s):\r\nHerr talman! Bakgrunden till min interpellation är\r\nde erfarenheter som jag har fått hemma i min valkrets,\r\nframför allt då på höglandet, när jag varit i kontakt\r\nmed näringslivsföreträdare och anställda i träbran-\r\nschen.\r\nNär jag först kom i kontakt med det här problemet\r\ntrodde jag inte att ett skulle behöva leda till en inter-\r\npellation här i kammaren. Men problemet har visat sig\r\nvara både mer utbrett och svårbemästrat än jag hade\r\nväntat mig. Under tiden har åtminstone ett av de före-\r\ntag jag har besökt också tvingats i konkurs. Därför är\r\ndet glädjande att statsrådet här i dag genom sitt svar\r\ninstämmer i att detta är ett reellt problem och att\r\nfrågan nu tas på allvar i departementet.\r\nDet finns också litet av dåligt samvete med i bil-\r\nden för min del. Jag har ju, liksom många andra poli-\r\ntiker, uppmuntrat träbranschen att i större utsträck-\r\nning än tidigare ge sig ut på exportmarknaden, och då\r\nlämpligtvis den stora tyska marknaden som ligger\r\ngeografiskt nära oss. Att tyskarna i så stor omfattning\r\nsatt i system att inte betala på utsatt tid var då föga\r\nkänt för mig och många andra. Betalningsosäkra\r\nmarknader är något som vi främst förknippar med\r\nmindre välutvecklade länder, inte med Tyskland.\r\nStatsrådet säger att om det visar sig att det finns\r\ntyska regelverk som utgör handelshinder kommer den\r\nsvenska regeringen naturligtvis att agera. På det vill\r\njag svara att det delvis handlar om en uppstramning\r\nav de tyska betalningssystemet. Men när det gäller\r\nkunder som satt i system att inte betala i visshet om\r\natt det med all sannolikhet kommer att sluta med att\r\nde, även om de inte slipper betala helt i alla fall kom-\r\nmer undan med en starkt reducerad betalning, är det\r\nmycket svårare att komma åt det här.\r\nI t.ex. en förlikning handlar det om att möta var-\r\nandras bud och att man då reducerar betalningen. Man\r\nfår inte så mycket betalt som man från början kommit\r\növerens om. Problemet är av den karaktären att det\r\nfinns en tendens att frågorna hamnar mellan stolarna.\r\nDet är känt att det också finns svårigheter för svenska\r\nföretag att driva processer i Tyskland.\r\nSå sent som i går stämde jag av min bild av läget\r\nmed Träindustriarbetareförbundet. Deras bild över-\r\nensstämmer med min. Det bekräftade samtidigt det\r\njag tidigare understrukit, att företag - seriösa företag\r\nvill jag också understryka - t.o.m. har tvingats i kon-\r\nkurs på grund av uteblivna betalningar.\r\nÄven Sveriges trähusfabrikers riksförbund, STR,\r\när medvetet om problemet. STR bekräftar också att\r\ndet finns företag som tvingats i konkurs när Tysk-\r\nlandsaffärerna blivit droppen som fått bägaren att\r\nrinna över. Särskilt små företag och ofta familjeföre-\r\ntag med knappa resurser riskerar att råka illa ut.\r\nOfta har man dessutom gett sig ut på exportmark-\r\nnaden utifrån en redan svag position. Företaget har\r\nsökt sig ut därför att hemmamarknaden har sviktat.\r\nFår man inte betalt hjälper det föga att Sveriges Trä-\r\nhus Exportutvecklingsbolag, STRU, bildades för att\r\nbl.a. bryta den tyska attityden mot svenska trähus eller\r\natt staten på olika sätt arbetar med exportfrämjande\r\nåtgärder.\r\nVi får heller inte glömma snickeribranschen, som\r\nockså har drabbats. Snickeriindustrins riksförbund,\r\nSNIRI, har tagit upp frågan om femprocentsregeln\r\nsom statsrådet här har besvarat. Den klassas inte som\r\nett handelshinder. Det argumentet tar jag till mig,\r\näven om jag förstår att man fortfarande upplever det i\r\npraktiken som en försvårande omständighet vid ex-\r\nport. Även från SNIRI:s sida talar man om konkurser.\r\nDet var t.ex. en snickerifabrik på höglandet som gick i\r\nkonkurs i samband med leveranser av fönster till\r\nTyskland.\r\nJag skulle vilja ställa en fråga till statsrådet. Den\r\ninformation som jag har fått här i dag och det som\r\nkommer fram under interpellationsdebatten är det\r\noerhört viktigt att man når ut med till branschorgani-\r\nsationerna så att de får del av den här dialogen. Skall\r\nman kunna förändra någonting är det viktigt att också\r\nstatsrådet får de konkreta fallen och exemplen sig till\r\ndel.\r\nJag tror inte att dessa företag ringer till en klago-\r\nmur i första hand. Men ju mer man sprider kännedom\r\nom problemet desto fler telefonsamtal tror jag att man\r\nkan få. Kommer statsrådet att ta kontakt med bran-\r\nschorganisationerna?</pre><pre>Anf.  124  Statsrådet LEIF\r\nPAGROTSKY (s):\r\nHerr talman! Jag skall berätta för Carina Hägg att\r\ndet var en överraskning också för mig när jag nu på\r\ngrund av denna interpellation fick sätta mig in i den\r\nhär frågan att det faktiskt var ett så utbrett problem\r\nsom vi nu kan konstatera. Det är ett lika utbrett pro-\r\nblem för tyska företag och för företag från andra län-\r\nder som försöker sälja på den tyska marknaden.\r\nVad vi nu märker när våra näringsliv integreras i\r\nEuropa och företag lär sig sälja på andra marknader är\r\natt sederna skiljer sig åt. De som inte är vana vid dem\r\nkan få betala dyra lärpengar för detta, och det kan\r\nibland sluta olyckligt. Men jag tror att vi på litet sikt\r\nkommer att se ett närmande mellan affärskulturerna i\r\nEuropas olika länder. Det direktiv från kommissionen\r\nsom jag nämnde i mitt svar är ett uttryck för detta.\r\nJag har som följd av den här interpellationen och\r\natt Carina Hägg har fäst min uppmärksamhet på de\r\nhär problemen begärt ett särskilt samtal med min\r\ntyske kollega under vårt möte i Genève i förra veckan\r\ndär vi var på ett stort möte med Världshandelsorgani-\r\nsationen för att med honom diskutera detta och fram-\r\nföra vårt bekymmer över det.\r\nHans svar till mig är: Jovisst, detta är förkastligt.\r\nDet här borde vara oacceptabelt. Men tyvärr, herr\r\nPagrotsky: Detta är seden i mitt land, och folk är inte\r\nbättre än så här. Det är någonting som vi får försöka\r\ngöra någonting åt på längre sikt, men det är en fråga\r\nom kultur och sed och inte fråga om lagregler. Han\r\nbeklagade detta, och därmed stod jag ju ganska\r\nsvarslös. Jag hade inget särskilt krav att framföra till\r\nhonom efter detta avväpnande svar.\r\nMitt råd är att genom upplysning och annat se till\r\natt de företag som funderar på att sälja till Tyskland i\r\nsin kalkyl tar till en marginal för räntekostnader och\r\natt de talar med banken om huruvida dessa rörel-\r\nsekrediter är belåningsbara. Det är skillnad mellan att\r\nha utestående fordringar på en kund som är säker och\r\ntrygg och som kommer att betala men som dröjer\r\njämfört med att ha pengarna förlorade. Att företag går\r\ni konkurs låter på mig som att bankerna inte har be-\r\ngripit vad det är för sorts kunder de har fordran på.\r\nJag vill också göra litet reklam för vad vi kan gö-\r\nra. Jag inser att det kanske inte är så lätt att ringa till\r\nmin klagomur på telefonnummer 405 21 39 i Stock-\r\nholm. Men de som har problem med diskriminering\r\npå den tyska marknaden, eller andra marknader, som\r\ninte beror på att det är svårt i största allmänhet på\r\ndetta lands marknad utan som beror på att de har råkat\r\nsämre ut än sina tyska konkurrenter vill jag skall höra\r\nav sig till mig så att jag får den kunskapen. Då kan jag\r\nta upp frågan och klaga, jag kan skriva och begära\r\nändringar eller vi kan reda ut om det är eventuella\r\nmissförstånd.\r\nPrecis som Carina Hägg säger är det jätteviktigt\r\nför Sveriges regering att känna till sådan här erfaren-\r\nheter även i de fall där vi inte omedelbart kan gripa in\r\noch lösa problemen.</pre><pre>Anf.  125  CARINA HÄGG (s):\r\nHerr talman och statsrådet! Det känns väldigt\r\nhoppfullt med det EU-direktiv som vi nu har fått\r\ninformation om här i kammaren. Vi har här en näring\r\nsom är hårt trängd. Träbranschen har blivit hårt åt-\r\ngången under de senaste åren. Samtidigt kämpar vi för\r\natt skapa nya arbetstillfällen och på olika sätt utveckla\r\nträbranschen.\r\nMan möter i dag företagare som säger: Tyskland\r\nkan man inte ha affärer med, eftersom de inte betalar\r\ndär. Det är väldigt trist att höra detta från seriösa\r\nföretagare, särskilt när man vet att det också finns en\r\nverklighet bakom den bild som de beskriver.\r\nSom jag skrev i min interpellation har betalning\r\nför leveranser på hela 100 miljoner uteblivit enbart\r\nför levererade småhus, och det är enbart de siffror\r\nsom är kända. Det finns en hel del att göra här, och\r\ndet är oerhört viktigt. Det är därför bra att den tyska\r\nmotsvarigheten till ministern också är medveten om\r\ndetta problem. Det är väldigt hoppfullt.\r\nMinistern tog upp frågan om bankerna. Jag vet att\r\ndet har varit svårigheter med bankerna. Man kan inte\r\nbedöma i vilken omfattning bankerna kan har varit en\r\norsak till problemen. Men jag tror nog att också ban-\r\nkerna är väldigt ovana vid den här situationen och har\r\nsvårt att hantera frågan. Jag tror inte att vi skall bortse\r\nfrån att bankerna kan ha haft en roll som de borde\r\nkunnat använda på ett positivare sätt.\r\nJag är för min del väldigt nöjd med det svar jag\r\nhar fått från ministern har och inga ytterligare frågor.\r\nJag tror att vi kommer att lösa detta problem på sikt.\r\nJag vill också påpeka att man inte stöter på det här\r\nproblemet inom t.ex. metallbranschen. Detta problem\r\när specifikt inom träbranschen. Därför borde det ock-\r\nså kunna gå att lösa så småningom.</pre><pre>Överläggningen var härmed avslutad.</pre><pre>14 §  Svar på interpellation 1997/98:258 om\r\nalkoholskattelagstiftningen</pre><pre>Anf.  126  Statsrådet THOMAS\r\nÖSTROS (s):\r\nHerr talman! Sten Andersson har frågat mig vilka\r\nåtgärder jag är beredd att vidta i syfte att skapa för-\r\ntroende för alkohollagstiftningen.\r\nSvensk alkoholpolitik syftar till att begränsa alko-\r\nholens sociala och medicinska skadeverkningar. De\r\nviktigaste medlen för att åstadkomma detta är att\r\nbegränsa tillgängligheten genom främst Systembola-\r\ngets detaljhandelsmonopol och prisinstrumentet. Al-\r\nkoholdrycker är liksom många andra varor tämligen\r\npriskänsliga. När priset går upp minskar försäljning-\r\nen. Sverige bedriver därför sedan länge en prispolitik\r\nmed relativt sett höga alkoholskatter.\r\nNär Sverige blev medlem i Europeiska unionen\r\nförändrades förutsättningar för delar av den svenska\r\nalkoholpolitiken. De viktigaste delarna - detaljhan-\r\ndelsmonopolet och prisinstrumentet - har dock kunnat\r\nbibehållas. EG-domstolen har godkänt Systembola-\r\ngets monopol, och vi har tills vidare medgivits inför-\r\nselbegränsningar för resande och rätt att ta ut svensk\r\npunktskatt på alkoholdrycker som införs från annat\r\nEU-land.\r\nDet är riktigt att det finns tecken som tycker på att\r\nden illegala alkoholhanteringen har ökat i Sverige på\r\nsenare år. Enligt en nyligen publicerad undersökning\r\när 13 % av svenskarnas alkoholkonsumtion illegal.\r\nDetta är naturligtvis en alldeles för hög siffra, och\r\nutvecklingen följs noga av regeringen. Socialdepar-\r\ntementet har i samarbete med branschorganisationer,\r\nförsäkringsbolag och berörda myndigheter inom ra-\r\nmen för det s.k. Oberoende Alkoholsamarbetet - OAS\r\n- nyligen inlett en omfattande opinionsinsats mot den\r\nillegala alkoholhanteringen. Regionala konferenser i\r\nsamtliga län, ökade kontrollinsatser från polis och tull\r\nsamt informationsinsatser i olika medier kommer att\r\nfortgå långsiktigt under de närmaste åren.\r\nTullen föreslås i den nyligen till riksdagen över-\r\nlämnade propositionen om förbättrade möjligheter till\r\npunktskattekontroll få ökade resurser och kontrollbe-\r\nfogenheter när det gäller transporter av bl.a. alkohol.\r\nMöjligheten att använda alkoholskatten som ett\r\nstyrmedel för att begränsa totalkonsumtionen av alko-\r\nhol beror i hög grad på om man kan skattebelägga all\r\nalkoholkonsumtion i Sverige. Den svenska ekonomins\r\nökade öppenhet och medlemskapet i EU är förhållan-\r\nden som kan påverka detta. Det är därför viktigt att ha\r\nberedskap för en situation där prisinstrumentet kan få\r\nförsvagad betydelse för alkoholpolitiken i Sverige.</pre><pre>Anf.  127  STEN ANDERSSON (m):\r\nHerr talman! Jag är ledsen om statsrådet missar\r\nden inledande drinken i kväll på partiets gruppfest.\r\nMen jag har hört att han kan kompensera det litet\r\nsenare genom att hamna i den stämning som den ma-\r\njoritet av svenska folket som kan hantera alkoholen\r\nkan göra.\r\nJag övergår nu till interpellationen. Under de se-\r\nnaste åren har en formlig våg av smuggling avseende\r\ntobak och alkohol vällt in över Sverige. Orsaken är\r\nendast en, nämligen de unikt höga svenska priserna.\r\nVad är det då statsrådet svarar? Jo, han pratar om\r\nden här gamla vanliga skivan som man kan lägga på\r\ngång på gång - nya konferenser, mer information och\r\nökade insatser från tull och polis. Konferenser och\r\ninformation har vi sett tidigare i många sammanhang,\r\noch det har inte haft någon verkan.\r\nVad gäller ökade polisinsatser undrar jag snart hur\r\nen i dag redan uttröttad poliskår skall kunna hantera\r\ndetta också. Jag vill inte påstå att stämningen inom\r\npolisen är i bottenläge, men den är dålig. I morgon\r\neller i övermorgon skall vi behandla en proposition\r\nom kvinnofrid, som också kräver stora polisinsatser.\r\nOch nu kommer detta ovanpå allt.\r\nOavsett det vet vi om att enormt mycket väller in i\r\ndag över Sverige. Det finns TV-reklam där man pratar\r\nom att man inte skall gynna de kriminella. Men hur är\r\ndet, herr statsråd - är inte även köparna kriminella?\r\nDet gäller den här miljonen - kanske - människor i\r\nSverige som struntar i den svenska lagstiftningen och\r\nköper antingen tobak eller alkohol som är obeskattad.\r\nTroligtvis är det så att många utanför riksdagen anser\r\natt både regering och riksdag är kriminella eftersom vi\r\nhar de priser som vi har i dag. Hade statsrådet besökt\r\nländer söder om Sverige hade de svenska priserna\r\ngaranterat betraktats som kriminella.\r\nHerr talman! Jag försvarar inte folk som köper\r\nsmuggelsprit eller smuggeltobak. Men jag måste säga\r\natt jag kan förstå dem. Jag kan förstå en lågavlönad\r\nindustriarbetare eller kommunalanställd. Jag kan\r\nförstå en arbetslös som i det nuvarande läget skall\r\nbetala 45 kr för ett paket cigaretter, som han eller hon\r\nkan köpa för 25 kr. Om man tänker sig in i hans eller\r\nhennes situation är valet faktiskt inte så svårt. Det är\r\nförödande ur demokratisk synpunkt, men man måste\r\ntänka sig in i den situation som de här människorna\r\nlever i.\r\nNu har statsrådet även lanserat en ny idé. Han vill\r\natt tullen skall kolla alla brev och paket. Då kommer\r\nman in på integriteten, som jag tror att Harry Schein\r\nbeskrev i morse i DN på ett sätt som var mycket av-\r\nslöjande. Man säger att man har fått detta godkänt av\r\nEU eftersom Sverige lider allvarlig skada om det\r\nfortsätter som nu. Jag tror att Sverige lider mer all-\r\nvarlig skada av sina höga priser på alkohol och tobak\r\nän av att gå in och kontrollera vad som står skrivet\r\noch vad som finns i eventuella brev eller paket.\r\nTill sist vill jag fråga statsrådet om han inte känner\r\natt det är litet konstigt att så många människor bryter\r\nmot lagar stiftade av Sveriges riksdag. Min andra\r\nfråga är: Kan statsrådet förstå den arbetslöse eller den\r\nlåginkomsttagare som faktiskt struntar i de regler och\r\nde priser vi har bestämt i Sveriges riksdag, och köper\r\nsmuggeltobak och smuggelalkohol?</pre><pre>Anf.  128  Statsrådet THOMAS\r\nÖSTROS (s):\r\nHerr talman! Jag får tacka för Sten Anderssons\r\nönskan om att jag skall få en trevlig kväll med riks-\r\ndagsgruppen.\r\nSten Andersson har en väldigt konsekvent, litet\r\nraljerande inställning till alkoholpolitiken. Konsek-\r\nvensen kan man väl känna respekt för, men just denna\r\nlitet bekymmerslösa hållning tycker jag man kan ställa\r\nsig litet undrande inför. Alkohol är självfallet en del\r\nav vår kultur. Det finns varken någon önskan eller\r\nmöjlighet att totalt avskaffa alkoholen. För många\r\nmänniskor är det något som man använder sig av för\r\natt förhöja stämningen eller vad det nu är.\r\nMen både Sten Andersson och jag vet att alkoho-\r\nlen även medför bekymmer. Vi har olycksbröder och\r\nolyckssystrar som inte kan hantera alkoholen. Vi vet\r\nockså ganska säkert att tillgänglighet och pris spelar\r\nroll för hur många som faller dit i ett missbruk. I Sve-\r\nrige har vi haft en tradition av att använda prisinstru-\r\nmentet, bl.a. i form av alkoholskatter för att göra det\r\ndyrare att inhandla och för att även minska konsum-\r\ntionen. Man kan tycka vad man vill om det, men\r\nonekligen har det historiskt varit en ganska fram-\r\ngångsrik politik.\r\nIngen politik är förstås opåverkad av vad som\r\nhänder i människors sinnen och i vår omvärld. Det är\r\nviktigt att ta till sig det som händer i form av ökad\r\nsmuggling, ökad öppenhet, ökat resande och ökat\r\ninköp både legalt och illegalt av alkohol. Det får ock-\r\nså konsekvenser för skattepolitiken. En sådan effekt\r\nkom för ett och ett halvt år sedan då vi mycket kraftigt\r\nsänkte starkölsskatterna i Sverige. Det var orsakat av\r\natt vi hade en snabbt ökande trafik - och den har vi\r\nfortfarande - över Öresund där människor fullt legalt\r\nköpte öl i Danmark. Det måste förstås få effekt. Skat-\r\ntepolitiken måste vara rationell i det avseendet.\r\nDet är viktigt att man hela tiden följer utveckling-\r\nen och är beredd att agera. Sten Andersson verkar\r\nföreslå, och tycker att det skulle vara en enkel sak att\r\nbara säga att vi avskaffar den traditionella svenska\r\nalkoholpolitiken, hoppas att allt går vägen, håller för\r\nögon och öron och sänker drastiskt skatterna på alla\r\nalkoholdrycker. Det tror inte jag är en särskilt klok\r\npolitik. Vi kommer att behöva förstärka andra instru-\r\nment än prisinstrumentet på grund av att öppenheten,\r\nresandet och handeln över gränserna ökar. Den illega-\r\nla hanteringen är också ett problem.\r\nSten Andersson raljerar också över informationen.\r\nDet skall man inte heller pyssla med, därför att det är\r\nmeningslöst, säger han. Man skall alltså avskaffa\r\nalkoholskatterna och man skall inte informera utan\r\nman skall bara låta det vara som det är. Då är jag, och\r\nantagligen också Sten Andersson innerst inne, säker\r\npå att resultatet blir ökat fylleri, ökade alkoholskador\r\noch ökat våld i hemmet. Allt detta är ju förknippat\r\nmed alkohol. Det är inte det enda av alkoholens\r\nverkningar, men det finns där som en av dem. Jag\r\nskulle önska att Sten Andersson hade en litet mer\r\nbekymrad hållning.\r\nMin bedömning är att vi har tid att resonera och\r\ndiskutera oss fram till vilka typer av strategier vi skall\r\nanvända oss av i takt med att prisinstrumentet försva-\r\ngas. Det är viktigt att se till och motverka den grova\r\nkriminalitet som ofta är förknippad med smugglingen.\r\nDet är också ett viktigt argument gentemot dem som\r\nväljer att köpa svartsprit att de faktiskt stöder grov\r\nkriminalitet som också kan innefatta andra typer av\r\nkriminell verksamhet. Tullen får nu ökade resurser\r\noch ökade befogenheter. Man kan anställa mer folk\r\nför att vara med och motverka den illegala verksam-\r\nheten. Tullen får också befogenheter att sätta stopp\r\nför yrkesmässig trafik som håller på att smuggla alko-\r\nhol. Det är också viktigt. Men inte heller det ställer\r\nSten Andersson upp på.\r\nVilka metoder föreslår Sten Andersson för att be-\r\ngränsa alkoholens negativa verkningar?</pre><pre>Anf.  129  STEN ANDERSSON (m):\r\nHerr talman! Om inte jag har uppfattat interpella-\r\ntionsinstrumentet helt fel är det i första hand jag som\r\nskall få svar på de frågor som jag ställer. Jag ställde\r\nfaktiskt två stycken, och dem svarade inte statsrådet\r\npå.\r\nVisst är det viktigt med information. Men all värl-\r\ndens informationsinsatser kombinerat med ett fortsatt\r\nhögt pris på alkohol och tobak kommer inte att leda\r\ntill någonting.\r\nDet är klart att smuggling är kriminellt. Det är\r\nkriminellt att bryta mot lagar stiftade av Sveriges\r\nriksdag. Men jag förstår att människor undrar hur\r\nnågot kan uppfattas som kriminellt i Sverige som inte\r\nuppfattas som kriminellt söder om Sverige. Jag tror\r\natt det är svårt att få in det i folks medvetande.\r\nStatsrådet behöver inte stå här och hymla - det här\r\nhandlar om skattepengar, inte om folkhälsa. Jag har\r\ntyvärr rökt i 40 år. Det är inget jag är stolt över, men\r\njag har betalt min premie. För de pengar jag har betalt\r\ni skatt under de här åren för min rökning skulle jag\r\nkunna ligga hundratals år på sjukhus - jag har ännu\r\ninte gjort det, och jag hoppas att jag slipper. Jag inser\r\natt det inte är bra att röka, men det är mitt eget val.\r\nJag har ändå betalt för det, och jag belastar alltså\r\ningen annan ekonomiskt.\r\nOm man i dag, herr statsråd, räknar samman Sys-\r\ntembolagets försäljning, hembränningen och smugg-\r\nlingen ligger vi i snittet av Europa. Så vår alkohol-\r\npolitik kan inte betraktas som framgångsrik.\r\nJag fick inte något svar på mina andra två frågor,\r\nmen jag vill ändå ställa en fråga till angående EU-\r\nundantaget vad gäller införsel. Tänker statsrådet driva\r\natt vi skall behålla det undantaget efter det datum som\r\ni dag är fastställt? Jag upprepar också de frågor som\r\nstatsrådet missade: Känns det som ett demokratiskt\r\nunderskott att så många människor medvetet och\r\nberäknande bryter mot gällande lagar? Kan statsrådet\r\nförstå en lågavlönad eller arbetslös som i stället för att\r\nbetala 45 kr för ett paket cigaretter köper det under\r\nbordet för 25 kr?</pre><pre>Anf.  130  Statsrådet THOMAS\r\nÖSTROS (s):\r\nHerr talman! Sten Anderssons frågor rör snarare\r\nmitt känsloliv än sakfrågorna, och jag vet inte om det\r\när så intressant i den här diskussionen.\r\nDen konkreta fråga som Sten Andersson har\r\nhandlar om införselreglerna och om Sverige när det\r\nundantag vi har om några år kommer upp till diskus-\r\nsion kommer att driva att vi även i fortsättningen skall\r\nha införselregler. Den överenskommelse vi har med\r\nEU-kommissionen är att införselreglerna fortsätter att\r\ngälla. Vid ett visst datum tas de på nytt upp till dis-\r\nkussion. Sverige vidhåller den uppfattning vi hade\r\noch som den dåvarande regeringen förespeglade\r\nsvenska folket, att vi hade fått ett permanent undantag\r\ni införselreglerna. Den åsikten har också denna rege-\r\nring drivit, och den åsikten kommer vi sannolikt att\r\ndriva när det är dags att ta den diskussionen med EU-\r\nkommissionen.\r\nEn annan sak är att det som förespeglades av den\r\ndåvarande regeringen vad gäller införselreglerna inte\r\nverkar gälla när det väl kom till prövotid med kom-\r\nmissionen. Men den diskussionen får vi fortsätta att\r\ndriva.\r\nMan kan här välja att ha en något mindre bekym-\r\nmerslös hållning än Sten Andersson. Alkoholen är en\r\ndel av vår kultur, något som de flesta av oss kan an-\r\nvända utan större problem, men rätt många av oss kan\r\nfå ganska stora problem. Detta är något de flesta av\r\noss vet väldigt konkret, i och med att vi har det nå-\r\ngonstans i vår närhet. Om man ser det på det sättet\r\nhandlar det litet grand om solidaritet. Kan vi tillsam-\r\nmans föra en politik som gör att litet färre råkar illa\r\nut?\r\nTraditionellt har vi i Sverige valt ett antal instru-\r\nment för detta. Det gäller för det första monopolet\r\nmed Systembolaget, som innebär att tillgängligheten\r\ninte är så stor. Det skall inte vara möjligt att köpa en\r\nflaska sprit i snabbköpet på kvällen. Fastän det skulle\r\nvara bekvämt för många av oss är det väl rimligt att vi\r\navstår från det för att alkoholen inte skall vara så\r\nlättillgänglig.\r\nDet andra instrumentet är priset. Priset på alkoho-\r\nlen, själva tillverkningskostnaden, är om vi tittar på\r\nsprit närmast försumbar. Det är det som gör det så\r\noerhört svårt att konkurrera med svartsprit. Det kan-\r\nske kostar 1:50 eller 2 kr att tillverka en liter. Vilken\r\nskattesänkning klarar av att konkurrera med detta?\r\nPriset på alkohol motsvarar heller inte den samhälls-\r\nekonomiska kostnaden på alkohol. Det är en rimlig\r\nidé och en bra politik att försöka få ett pris som bättre\r\növerensstämmer med de kostnader som är förknippa-\r\nde med alkohol - sjukvårdskostnader, sociala pro-\r\nblem, allt detta som vi vet också finns i samband med\r\nalkohol.\r\nDet finns alltså en mycket god grund för den\r\nsvenska alkoholpolitik som vi har fört under lång tid.\r\nMen det finns också en utveckling i vår omvärld på så\r\nsätt att det nu finns en större tillgänglighet till billiga-\r\nre alkohol på andra sidan gränserna, och människors\r\nsätt att tänka och fundera förändras också över tiden.\r\nIngen alkoholpolitik kan därför vara konstant. Det går\r\ninte att säga att vi alltid kommer att ha dessa alkohol-\r\nskatter, utan vi måste vara beredda att agera om vi ser\r\natt verkligheten förändras. Det gjorde vi på starköls-\r\nsidan, och det får vi även överväga i framtiden.\r\nMen vi måste också föra ett seriöst resonemang\r\nom vilken alkoholpolitik vi skall driva i framtiden.\r\nJag tror inte ett dugg på Sten Anderssons strategi att\r\nbara ta det med en klackspark och hoppas att allt går\r\nvägen. Vi vet genom svenska historiska erfarenheter\r\noch genom vad som hänt i vår omvärld att många av\r\nSten Anderssons och mina bröder och systrar i så fall\r\nskulle råka illa ut.\r\nJag hoppas därför, fastän det är riksdagen som\r\nställer frågor och regeringen som svarar, att Sten\r\nAndersson funderar ett slag över hur alkoholpolitiken\r\nser ut i en förändrad omvärld.</pre><pre>Anf.  131  STEN ANDERSSON (m):\r\nHerr talman! Jag begärde inte att statsrådet skulle\r\nvika ut sitt känsloliv, utan jag bara frågade hur han\r\nkänner det som politiker att en så stor del människor,\r\ninklusive de i hans egen väljarkår, kallt, beräknande\r\noch medvetet bryter mot de lagar som Sveriges riks-\r\ndag faktiskt har stiftat genom att köpa obeskattad\r\ntobak och alkohol.\r\nFärre råkar illa ut, säger statsrådet. Om jag tittar\r\nmig runt om i Stockholm i dag ser jag att det faktiskt\r\när ganska många som har råkat illa ut. Ibland, i ett\r\nsvart ögonblick, kan jag tänka att det kanske är på\r\ngrund av den alkoholpolitik vi har bedrivit som de här\r\nproblemen har uppstått.\r\nHuruvida snabbköpen skall få lov att sälja alkohol\r\neller ej är mot bakgrund av dagens marknad helt oint-\r\nressant. Marknaden finns där oavsett om snabbköpen\r\nkan sälja eller inte.\r\nSedan till frågan om kostnader, herr talman. När\r\nman följer med i den svenska alkohol- och tobaksde-\r\nbatten får man ibland intryck av att den som är abso-\r\nlutist, som inte röker och inte dricker något, dör vid\r\n85 års ålder i joggningsspåret och då inte har legat en\r\nenda dag på sjukhus. Är det någon som fortfarande\r\ntror på den myten? Okej, vi som röker dör statistiskt\r\nsett några år tidigare, men det är ett val vi har gjort\r\nsjälva. Vi har också betalat notan för detta. Att påstå\r\natt vi skulle kunna avskaffa sjukhusen, förutom BB,\r\nom det inte fanns någon som rökte eller drack alkohol\r\när alltså en myt. Det går inte längre att köra med det\r\nhär.\r\nTill sist hoppas jag ändå att statsrådet kan svara på\r\nmin fråga. Stör det statsrådet att så många människor\r\nmedvetet bryter mot lagar stiftade av Sveriges riks-\r\ndag?</pre><pre>Anf.  132  Statsrådet THOMAS\r\nÖSTROS (s):\r\nHerr talman! Det är klart att det är bekymmersamt\r\natt vi har en svart sektor på både tobaks- och alko-\r\nholsidan. Det råder inget tvivel om det. Därför är det\r\nockså viktigt med åtgärder. På tobakssidan sänker vi\r\nskattesatsen ordentligt på grund av att vi har den här\r\ntypen av avancerad brottslighet, som söker sig till alla\r\n- åtminstone många - europeiska länder, inte minst\r\nSverige. Vi måste därför agera både genom att sänka\r\nskatten och genom att förstärka tullens resurser, ge-\r\nnom att se till att tullen får befogenheter och folk så\r\natt man kan ingripa. Det här handlar inte om något\r\nsmåtjyveri, utan det handlar om en avancerad brotts-\r\nlighet.\r\nAlkoholpolitiken handlar i väldigt hög grad om\r\nsolidaritet och väldigt litet om det som Sten Anders-\r\nson talade om då han talade om sig själv som rökare.\r\nSjälv har jag bara en fjärdedel av den rökartid som\r\nSten Andersson har. Om man själv är samhällseko-\r\nnomiskt lönsam eller inte tycker jag är mindre intres-\r\nsant. Det handlar i stället om solidaritet. Är vi bered-\r\nda att orsaka oss själva litet besvärligare omständighe-\r\nter för att se till att några av våra kompisar slipper åka\r\ndit?\r\nOm detta, att det är rimligt att föra en alkoholpoli-\r\ntik för att minska alkoholens skadeverkningar, tror jag\r\natt vi har en väldigt bred samstämmighet bland folk i\r\nSverige och i Sveriges riksdag. Den alkoholpolitiken\r\nmåste följa med sin tid, vad människor tycker och hur\r\nmänniskor agerar. Ökad illegal smuggling men även\r\nökad legal handel över gränserna påverkar naturligtvis\r\nmöjligheterna att använda prisinstrumentet.\r\nMen detta innebär inte att vi skall överge alkohol-\r\npolitik och ambitioner eller att vi skall överge soli-\r\ndariteten. Sten Andersson har litet för lätt att ta det\r\nsteget. Det har kanske att göra med det parti ha tillhör\r\noch den tradition som finns där.\r\nMen jag tror att Sten Andersson, om han tänker\r\nefter, också är intresserad av att försöka finna en\r\nstrategi för att minimera alkoholskadorna i den värld\r\nvi lever i.</pre><pre>Överläggningen var härmed avslutad.</pre><pre>15 §  Hänvisning av ärenden till utskott</pre><pre>Föredrogs och hänvisades\r\nPropositioner\r\n1997/98:118 till lagutskottet\r\n1997/98:158 till jordbruksutskottet\r\n1997/98:159 till näringsutskottet\r\n1997/98:160, 162 och 164 till finansutskottet\r\n1997/98:166 till lagutskottet\r\n1997/98:169 till utbildningsutskottet\r\n1997/98:170 till finansutskottet\r\n1997/98:173 till socialförsäkringsutskottet\r\n1997/98:174 och 175 till utrikesutskottet\r\n1997/98:177 till arbetsmarknadsutskottet\r\n1997/98:178 till socialförsäkringsutskottet</pre><pre>Skrivelse\r\n1997/98:171 till kulturutskottet</pre><pre>Motioner\r\n1997/98:Fi69-FiU61 till finansutskottet</pre><pre>16 §  Förnyad bordläggning</pre><pre>Föredrogs men bordlades åter\r\nKonstitutionsutskottets betänkande 1997/98:KU25\r\nFörsvarsutskottets betänkanden 1997/98:FöU10 och\r\nFöU11</pre><pre>17 §  Bordläggning</pre><pre>Anmäldes och bordlades\r\nJustitieutskottets betänkande\r\n1997/98:JuU13 Kvinnofrid</pre><pre>Konstitutionsutskottets betänkande\r\n1997/98:KU24 En ny Europadomstol</pre><pre>Finansutskottets betänkanden\r\n1997/98:FiU25 Statlig fastighetsförvaltning och lokal-\r\nförsörjning, m.m.\r\n1997/98:FiU29 Förvaltningen av statsskulden</pre><pre>Skatteutskottets betänkande\r\n17      1997/98:SkU29 Gruppregistrering i mervärdes-\r\nskattesystemet, m.m.</pre><pre>Justitieutskottets betänkande\r\n1997/98:JuU23 Immunitet och privilegier för kom-\r\nmissionen för skydd av Östersjöns marina miljö</pre><pre>Lagutskottets betänkande\r\n1997/98:LU26 Aktiebolagets organisation</pre><pre>Kulturutskottets betänkande\r\n1997/98:KrU17 Folkbildning</pre><pre>Utbildningsutskottets betänkanden\r\n1997/98:UbU16 Läroplan för förskolan\r\n1997/98:UbU17 Vissa FoU-frågor m.m.\r\n1997/98:UbU18 Läroplan för det obligatoriska skol-\r\nväsendet, förskoleklassen och fritidshemmet, m.m.\r\n1997/98:UbU19 Riksbankens Jubileumsfonds verk-\r\nsamhet under år 1997\r\n1997/98:UbU20 Uppskov med behandling av ärenden</pre><pre>18 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts\r\nden 25 maj</pre><pre>1997/98:787 av Marianne Samuelsson (mp) till utri-\r\nkesministern\r\nWEU\r\n1997/98:788 av Juan Fonseca (s) till utrikesministern\r\nWEU\r\nden 26 maj</pre><pre>1997/98:789 av Lars Hedfors (s) till statsrådet Ylva\r\nJohansson\r\nPRAO</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 2 juni.</pre><pre>19 §  Anmälan om skriftliga svar på frågor</pre><pre>Anmäldes att följande skriftliga svar på frågor in-\r\nkommit\r\nden 26 maj</pre><pre>1997/98:734 av Åke Carnerö (kd) till statsrådet Ylva\r\nJohansson\r\nSamlevnadsundervisning\r\n1997/98:746 av Ulf Melin (m) till statsrådet Ylva\r\nJohansson\r\nMöjlighet att höja betyg i gymnasieskolan\r\n1997/98:754 av Per Lager (mp) till utrikesministern\r\nAkin Birdal\r\n1997/98:760 av Marianne Andersson (c) till\r\nutrikesministern\r\nMänskliga rättigheter i Turkiet</pre><pre>Svaren redovisas i bilaga som fogas till riksdagens\r\nsnabbprotokoll tisdagen den 2 juni.</pre><pre>20 §  Kammaren åtskildes kl. 19.21.</pre><pre>\r\nFörhandlingarna leddes\r\nav talmannen från sammanträdets början t.o.m. 1 §\r\nanf. 4 (delvis),\r\nav andre vice talmannen därefter t.o.m. anf. 18\r\n(delvis),\r\nav talmannen därefter t.o.m. 5 § anf. 59 (delvis),\r\nav andre vice talmannen därefter t.o.m. 6 § anf. 71\r\n(delvis),\r\nav tredje vice talmannen därefter till ajourneringen\r\nkl. 16.31,\r\nav andre vice talmannen därefter t.o.m. 11 § anf. 113\r\n(delvis) och\r\nav förste vice talmannen därefter till sammanträdets\r\nslut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}