{"dokumentstatus":{"dokument":{"hangar_id":"2349268","dok_id":"GH092","rm":"1993/94","beteckning":"2","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"2","slutnummer":"0","datum":"1993-10-05 00:00:00","systemdatum":"2005-10-27 13:35:30","publicerad":"1993-10-05 00:00:00","titel":"Riksdagens snabbprotokoll 1993/94:2 Tisdagen den 5 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{FE929166-0FA5-45FD-B1F4-A3D9E36024EC}","dokument_url_text":"http://data.riksdagen.se/dokument/GH092/text","dokument_url_html":"http://data.riksdagen.se/dokument/GH092","dokumentstatus_url_xml":"http://data.riksdagen.se/dokumentstatus/GH092","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:2</div>\r\n<div class=\"sidhuvud_datum\">Tisdagen den 5 oktober</div>\r\n<div class=\"sidhuvud_klockslag\">Kl. 14.00--14.50</div>\r\n<hr class=\"sidhuvud_linje\">\r\n<pre>Efter gudstjänst i Storkyrkan, där predikan hölls av\r\närkebiskop Gunnar Weman, öppnades riksmötet i\r\nkammarens plenisal enligt det program som i bilaga\r\nfogats till detta protokoll.</pre><pre>1 §  Öppnande av riksmötet</pre><pre>Anf. 1  TALMANNEN:</pre><pre>Jag hemställer att Ers Majestät måtte förklara\r\n1993/94 års riksmöte öppnat.</pre><pre>Anf. 2  HANS MAJESTÄT KONUNGEN:</pre><pre>Fru talman, ärade riksdagsledamöter! Det är för\r\nmig en stor glädje och tillfredsställelse att vid\r\nriksmötets öppnande få framföra mitt varma tack\r\ntill riksdagen och regeringen och därigenom till\r\nhela svenska folket för uppvaktning med anledning\r\nav 20-årsjubileet som statschef. All vänlighet och\r\nuppskattning som vid detta tillfälle riktades mot\r\nmig kommer att vara en stimulans i mitt arbete\r\nunder kommande år.</pre><pre>Sedan slutet av 1980-talet har stora förändringar ägt\r\nrum i vår omvärld. Händelserna i det tidigare\r\nSovjetunionen har varit av avgörande betydelse för\r\nden utrikes- och säkerhetspolitiska utvecklingen.\r\nSverige har kunnat välkomna flera nya grannstater,\r\noch vårt land spelar en aktiv roll för att stödja deras\r\nutveckling, både bilateralt och som ordförandeland\r\ni ESK.</pre><pre>Men en omvandling av det slag Europa nu\r\ngenomgår är dessvärre aldrig smärtfri.\r\nMotsättningar mellan etniska grupper och folkslag\r\nhar medfört förödande konflikter på Balkanhalvön\r\noch i delar av det gamla Sovjetunionen. Detta har\r\nmedfört stora lidanden och umbäranden för\r\ncivilbefolkningen i dessa områden.</pre><pre>Det är med stor oro vi tagit del av de senaste\r\ndagarnas rapporter om våldsamma oroligheter i\r\nMoskva. Dessa har krävt många dödsoffer. Det är\r\nvår förhoppning att demokratiseringsprocessen i\r\nRyssland skall kunna fullföljas.</pre><pre>Den politiska osäkerheten, inte bara i Europa utan\r\nockså i andra delar av världen, innebär hot och fara\r\nför befolkningen. Här i Sverige har vi märkt detta\r\ngenom att många människor från andra länder tagit\r\nsin tillflykt hit för att söka trygghet.</pre><pre>Miljöproblemen kvarstår och t.o.m. växer i vissa\r\navseenden, trots att medvetenheten i dessa frågor\r\nhar ökat på ett glädjande sätt. Vi måste minska\r\nföroreningen av luft och vatten. Sådana åtgärder\r\nkräver ett omfattande internationellt arbete. Men\r\näven som enskilda medborgare, inom våra egna\r\nländers gränser, kan vi åstadkomma mycket för att\r\nuppnå en dräglig miljö för framtida generationer.</pre><pre>Sverige, som av tradition deltar aktivt i det\r\ninternationella arbetet inom olika områden, har\r\nalltid visat ett starkt engagemang i Förenta\r\nNationerna. Vårt ekonomiska och humanitära\r\nbistånd är omfattande, och den svenska\r\nflyktingpolitiken är generös i jämförelse med andra\r\nländers. Redan från starten av FN:s militära\r\nverksamhet har Sverige deltagit med\r\nfredsbevarande styrkor. Därför är det naturligt att\r\nvi nu bidrar med en bataljon för att uppnå fred i det\r\nforna Jugoslavien.</pre><pre>Det blir allt viktigare att stödja arbetet inom FN för\r\natt åstadkomma förutsättningar för ett konstruktivt\r\ninternationellt samarbete i syfte att skapa en bättre\r\nvärld för oss alla.</pre><pre>Sedan jag öppnade förra årets riksmöte har arbetet\r\nmed att stärka Sveriges ekonomi stått i centrum för\r\nriksdagens arbete. Det finns en bred uppslutning i\r\nhela vårt land bakom viljan att minska\r\narbetslösheten och förbättra statsfinanserna.</pre><pre>Under våra resor i landet har Drottningen och jag\r\nmött både initiativkraft och optimism. Det gäller\r\natt ta vara på allt positivt för att gemensamt komma\r\ntill rätta med problemen inom ekonomi och\r\nsamhälle.</pre><pre>Ni, valda ombud för Sveriges folk, har ett\r\nansvarsfullt och krävande arbete framför er. Många\r\nfrågor av stor vikt för vårt land och dess\r\nmedborgare kommer att bli föremål för diskussion\r\noch beslut.</pre><pre>Vi alla kommer att med uppmärksamhet och\r\nintresse följa ert arbete för vårt lands bästa. Jag\r\nönskar er välgång i detta viktiga värv och förklarar\r\nhärmed 1993/94 års riksmöte öppnat.</pre><pre>2 §  Regeringsförklaring</pre><pre>Anf. 3  Statsminister CARL BILDT (m):</pre><pre>Eders Majestäter, Eders Kungliga Högheter, fru\r\ntalman, ledamöter av Sveriges riksdag!</pre><pre>Sveriges utrikespolitik är en klar röst för mänskliga\r\nrättigheter, frihet och demokrati.</pre><pre>Ryssland är vårt grannland. Vad som sker i\r\nRyssland är av avgörande betydelse för hela det\r\ninternationella samarbetet under kommande år och\r\ndecennier.</pre><pre>När de rödbruna krafterna tog till öppet våld på\r\nMoskvas gator höll Sverige och världen andan --\r\nsamma rödbruna krafter som för två år sedan tog\r\ntill våld mot de baltiska nationernas strävan efter\r\nfrihet, samma krafter som vill vrida klockan\r\ntillbaka i Ryssland och i Europa.</pre><pre>Vårt stöd till Rysslands folkvalde president i hans\r\nsträvan att så snabbt som möjligt lösa den politiska\r\nkonflikten genom fria och demokratiska val är\r\nentydigt.</pre><pre>Det är med valsedeln, inte med vapnen, som\r\nRysslands framtid måste avgöras.</pre><pre>Det gångna året har inneburit betydelsefulla\r\ngenombrott för demokrati och rätt i olika delar av\r\nvärlden.</pre><pre>I Sydafrika bereds nu vägen för demokratiska val\r\noch ett demokratiskt styre. Vårt stöd till mänskliga\r\nrättigheter och demokrati i Sydafrika förblir\r\nviktigt. De återstående ekonomiska sanktionerna\r\navvecklas nu snabbt.</pre><pre>I Mellersta Östern har fredssamtalen gjort\r\nhistoriska framsteg. Sverige förbereder nu\r\nbiståndsinsatser för att understödja fredsprocessen\r\nmellan israeler och palestinier.</pre><pre>Förenta nationernas arbete är av stor betydelse i\r\ndenna tid av global förändring. Sverige arbetar\r\naktivt för att förstärka och effektivisera FN:s\r\narbete.</pre><pre>Sverige fullföljer en u-lands- och biståndspolitik\r\nsom syftar till att lindra fattigdom och nöd och som\r\när ett starkt stöd för mänskliga rättigheter,\r\ndemokrati och marknadsekonomi och främjar\r\nrättvisa och utveckling.</pre><pre>För alla länders möjlighet till utveckling och tillväxt\r\nhar de pågående förhandlingarna inom GATT i\r\nsyfte att frigöra världshandeln stor betydelse.\r\nSverige verkar för en snabb och heltäckande\r\nuppgörelse med utgångspunkt i de\r\nförhandlingsresultat som uppnåtts.</pre><pre>I Europa kommer utvecklingen -- som de\r\ndramatiska händelserna i Moskva på nytt har\r\nvisat -- att präglas av omvandlingen efter de\r\nsocialistiska systemens sammanbrott.</pre><pre>Sverige spelar en aktiv roll i arbetet att återförena\r\nEuropa. Vi fullgör detta år en viktig uppgift som\r\nordförande i den europeiska säkerhets- och\r\nsamarbetskonferensen (ESK).</pre><pre>Av särskild betydelse är vårt stöd till Estlands,\r\nLettlands och Litauens självständighet och\r\nutveckling. Återstående ryska trupper bör lämna\r\nEstland och Lettland snarast.</pre><pre>Inom kort grupperas den andra nordiska FN-\r\nbataljonen i Bosnien som ett led i de gemensamma\r\nansträngningarna att lindra lidande och säkra fred.\r\nKonkret, och i nordisk samverkan, visar vi att vi\r\nmenar allvar med vår vilja att bidra till Europas\r\ngemensamma säkerhet.</pre><pre>För denna spelar också vårt försvar en betydelsefull\r\nroll. Sverige står utanför militära allianser. Det\r\nställer krav på vår egen förmåga att upprätthålla ett\r\nstarkt försvar.</pre><pre>Förhandlingarna om medlemskap i den\r\nframväxande europeiska unionen är ett uttryck för\r\nvår strävan att delta i arbetet med att bygga ett\r\nmedborgarnas Europa. Bara genom att fullt ut\r\ndelta i det europeiska samarbetet kan vi vara med\r\noch besluta om viktiga frågor som rör också vår\r\nframtid.</pre><pre>Det gäller ansträngningarna att bekämpa\r\narbetslösheten lika väl som att förbättra miljön och\r\natt säkra fred och stabilitet i Europa.</pre><pre>Sveriges positioner i förhandlingarna med EG:s\r\nmedlemsstater har lagts fast under stor enighet\r\nmellan riksdagens partier. Regeringen strävar efter\r\nfortsatt brett samförstånd kring dessa\r\nförhandlingar.</pre><pre>Vi utgår från målet om den utvidgning av EG:s\r\nmedlemskrets den 1 januari 1995 som satts upp av\r\nEG:s stats- och regeringschefer. Det ger oss bäst\r\nmöjlighet till inflytande över de viktiga steg i\r\nsamarbetet som skall tas därefter.</pre><pre>***</pre><pre>Vårt land är inne i en period av stora ekonomiska\r\npåfrestningar. Den ekonomiska krisen drabbar oss\r\nalla: enskilda medborgare, företag, stat och\r\nkommuner.</pre><pre>Orsakerna till den ekonomiska nedgången är väl\r\nkända. Dagens svårigheter är i första hand\r\nresultatet av missgrepp under lång tid som inte kan\r\ngöras ogjorda och vars konsekvenser inte längre\r\nkan skjutas på framtiden.</pre><pre>Mycket har redan skett som förbättrar villkoren för\r\ninvesteringar och produktion i Sverige. Sänkta\r\narbetsgivaravgifter, låga löneavtal och en god\r\nproduktivitetsutveckling under senare år har\r\ntillsammans med den lägre kronkursen medfört ett\r\ngynnsamt kostnadsläge. Den underliggande\r\ninflationstakten är låg.</pre><pre>Sjunkande räntor har mildrat de senaste årens\r\nrealräntechock och underlättar företagens\r\ninvesteringar i ny produktion och nya jobb.</pre><pre>Återhämtningen i det finansiella systemet ökar\r\nförutsättningarna för banker och kreditinstitut att\r\nfungera normalt i den förestående uppgångsfasen.</pre><pre>Rekordstora nyemissioner omvandlar ett högt\r\nprivat sparande till riskkapital i företagen och\r\nlindrar sviterna efter 1980-talets överhettning på de\r\nfinansiella marknaderna.</pre><pre>Den ekonomiska situationen förbättras nu gradvis.\r\nExporten stiger. Industriproduktionen ökar.\r\nVarslen om friställning minskar. Antalet lediga\r\nplatser ökar. Företagskonkurserna minskar och\r\nföretagens lönsamhet förbättras.</pre><pre>Svårigheterna är emellertid långt ifrån övervunna.\r\nNågon allmän uppgång är ännu inte i sikte.\r\nTvärtom måste den ekonomiska politiken under\r\nhela 1990-talet inriktas på att återställa den\r\nsamhällsekonomiska balansen. Vägen tillbaka till\r\nuthållig tillväxt och full sysselsättning är lång.</pre><pre>*</pre><pre>Sveriges förnyelse är en utmaning för hela folket.\r\nDen kräver av oss alla hårt arbete, sparande och\r\nsunda långsiktiga investeringar. Endast därigenom\r\nkan arbetslösheten bekämpas och välfärden tryggas\r\nför framtida generationer.</pre><pre>Exporten och investeringarna i det privata\r\nnäringslivet måste under överskådlig tid vara\r\ntillväxtmotorerna i ekonomin. Regeringens\r\nekonomiska politik skapar nu steg för steg\r\nförutsättningarna för detta.</pre><pre>Finanspolitiken har en viktig uppgift i att skapa\r\nförutsättningar för en fortsatt räntenedgång.\r\nInriktningen av finanspolitiken fullföljs.</pre><pre>Av avgörande betydelse för den ekonomiska\r\nutvecklingen under kommande år är att arbetet\r\nmed att sanera statsfinanserna förs vidare med kraft\r\noch uthållighet. Den snabba skuldökningen måste\r\nbrytas om vi inte skall äventyra själva basen för\r\nmorgondagens välfärd.</pre><pre>Detta kräver såväl fortsatta besparingar i\r\nstatsutgifterna som egenavgifter i olika\r\ntrygghetssystem och att vissa indirekta skatter höjs.</pre><pre>Riksdagen har sedan regeringen tillträdde fattat\r\nbeslut som innebär att de offentliga finanserna har\r\nstärkts med ca 80 miljarder kronor. Dessutom\r\nbeslöt riksdagen i våras om ett nytt lika omfattande\r\nlångsiktigt saneringsprogram fram till budgetåret\r\n1997/98.</pre><pre>Detta kommer nu successivt att förverkligas genom\r\nkonkreta propositioner. Redan under hösten\r\nkommer förslag om arbetslöshetsförsäkringen och\r\ntandvårdsförsäkringen samt förslag om att vissa\r\npunktskatter skall följa inflationen.</pre><pre>*</pre><pre>Ingen uppgift framstår i dag som mera betydelsefull\r\nän att skapa förutsättningar för nya jobb genom ett\r\nväxande näringsliv. Långvarig arbetslöshet föröder\r\nmänniskors livschanser och riskerar att leda till\r\nallvarliga personliga och sociala problem för\r\nindivider och familjer.</pre><pre>Det är nya jobb i de enskilda företagen som kan ta\r\noss ur arbetslöshetens gissel. Det är mot denna\r\nbakgrund som reformeringen av arbetsrätten och\r\nregeringens förslag till skattelättnader skall ses.\r\nDet är av avgörande betydelse att ge företagen\r\ndetta stöd i ett läge när vi börjar se ljuspunkter i den\r\nekonomiska utvecklingen.</pre><pre>Det är framför allt i de nya och de små företagen\r\nsom nya arbeten skapas. Utvecklingskraften i\r\ndessa, men också i större basindustrier, är\r\nbetydelsefull för den regionalt spridda\r\nsysselsättningen. Alla, oavsett bostadsort, skall\r\nkunna dra nytta av de nya möjligheterna.</pre><pre>Marginalskatten på egenföretagarnas egna kapital\r\nhalveras när beskattningen i praktiken likställs med\r\naktiebolagens skatteregler.</pre><pre>Nya företag stimuleras genom ökade möjligheter\r\natt kvitta förluster mot inkomst av tjänst. Förslag\r\nläggs fram om förbättrade villkor för innovatörer.\r\nBeskattningen av privata tjänster ses över.</pre><pre>Dubbelbeskattningen av aktier avskaffas. Detta\r\nfinansieras genom en höjning av\r\narbetsgivaravgifterna med 0,2 procentenheter samt\r\nskärpt beskattning av utlandstraktamenten.</pre><pre>Förslag kommer att läggas fram om förändringar i\r\narbetsrätten. Rätten till provanställningar och\r\nvisstidsanställningar förlängs. Det fackliga vetot\r\nmot entreprenader avskaffas. Turordningsreglerna\r\nmodifieras.</pre><pre>Förslag läggs fram om en förnyad regionalpolitik.\r\nJordbruket spelar stor roll såväl som miljöresurs\r\nsom för landsbygdens utveckling.</pre><pre>*</pre><pre>Omvandlingen i stat och kommun går vidare.\r\nÅtgärder för att ytterligare öka konkurrensen\r\nmellan offentlig egenregiverksamhet och enskilda\r\nalternativ bereds.</pre><pre>I regeringens tillväxtstrategi ingår att kraftigt rusta\r\nupp Sveriges vägar och järnvägar. Nu genomförs ett\r\ntioårigt och mycket omfattande\r\ninvesteringsprogram.</pre><pre>Konkurrensen inom kommunikationsområdet\r\nfrämjas genom den nya telepolitiken och\r\navvecklingen av monopolen på järnvägstrafik\r\nsamtidigt som en fullgod service tryggas i hela\r\nlandet. En ny postlag föreläggs riksdagen.</pre><pre>Avregleringsarbetet fullföljs bl.a. genom en reform\r\nav elmarknaden i syfte att öka konkurrensen.</pre><pre>Avregleringen av bostads- och byggmarknaderna\r\noch sjunkande räntor pressar hyror och kostnader.\r\nRätten att själv förhandla om sin hyra förstärks.\r\nMöjligheter införs att skjuta upp beskattningen av\r\nrealisationsvinster vid försäljning av villor och\r\nbostadsrätter.</pre><pre>Ett viktigt led i tillväxtpolitiken är också den största\r\nsamlade investeringen i modern tid i forskning och\r\nhögre utbildning som blivit möjlig bl.a. genom\r\navvecklingen av löntagarfonderna.</pre><pre>Det höga privata sparandet innebär att det finns\r\ngoda förutsättningar att fortsätta att sprida ägandet\r\ngenom privatisering av statliga företag.</pre><pre>*</pre><pre>Regeringens insatser för att bekämpa den öppna\r\narbetslösheten är mer omfattande än någonsin\r\ntidigare.</pre><pre>Särskild vikt kommer att läggas vid förändringar\r\nsom ger fler ungdomar arbete.\r\nLångtidsarbetslösheten motverkas genom insatser\r\nför att öka flexibiliteten på arbetsmarknaden,\r\nundvika utslagning och ge arbetslösa bättre\r\nmöjligheter att möta arbetsmarknadens krav.</pre><pre>Hårdare krav måste ställas på\r\narbetsmarknadspolitikens effektivitet. Kostnaden\r\nper insats måste bli lägre och kvaliteten i insatserna\r\nöka. I takt med att antalet platser har ökat i det\r\nordinarie utbildningsväsendet och att\r\nföretagsutbildningen fått ökat stöd minskas\r\nbehovet av arbetsmarknadsutbildning.\r\nArbetsmarknadspolitiken i dess helhet ses över.</pre><pre>***</pre><pre>Välfärdspolitiken syftar till att ge människor\r\nekonomisk trygghet vid sjukdom och arbetslöshet\r\noch på ålderdomen samt att erbjuda sociala tjänster\r\nav god kvalitet anpassade till medborgarnas skilda\r\nbehov.</pre><pre>En rad reformer har genomförts. Vårdköer har\r\nkortats och valfriheten har ökat. Men ännu återstår\r\nett omfattande förändringsarbete.\r\nValfrihetsrevolutionen i välfärdspolitiken måste gå\r\nvidare.</pre><pre>Förslag om den fortsatta reformeringen av\r\nfamiljepolitiken läggs fram.</pre><pre>Kommunens skyldighet att tillhandahålla\r\nbarnomsorg preciseras genom ändringar i\r\nsocialtjänstlagen. Ett vårdnadsbidrag införs den 1\r\njuli 1994. Samtidigt införs viss avdragsrätt för\r\nstyrkta barnomsorgskostnader.</pre><pre>Reformeringen av sjukvårds- och\r\ntandvårdssystemen fortsätter. Husläkarreformen\r\nfullföljs. Etableringsfrihet införs under 1994 för\r\nläkare och tandläkare. Det allmännas\r\nkostnadskontroll stärks. Förändringarna skall utgå\r\nfrån patienternas behov.</pre><pre>Regeringen går vidare med reformeringen av\r\nsocialförsäkringarna. Arbetslöshetsförsäkringen\r\nblir obligatorisk. Finansieringen sker genom\r\narbetsgivaravgifter och egenavgifter. Därigenom\r\nställs ingen utan försäkringsskydd samtidigt som\r\nkostnaderna för arbetslösheten delas av alla som\r\nhar ett arbete.</pre><pre>Vi följer noga utvecklingen efter den s.k. ÄDEL-\r\nreformen liksom utvecklingen för barnen i dessa\r\nförändringstider.</pre><pre>Ungdomspolitiken skall vara inriktad på att\r\növerföra ideal och visioner och visa lyhördhet för\r\nungdomars livsvillkor. Regeringen ser allvarligt på\r\nvissa företeelser inom ungdomsvärlden. Stor\r\nuppmärksamhet kommer att ägnas åt problem när\r\ndet gäller främlingsfientlighet, våld och\r\ndrogmissbruk.</pre><pre>Handikappreformen följs upp med ytterligare\r\nförslag.</pre><pre>Ideella insatser skall främjas.</pre><pre>Det frivilliga sociala arbetet bidrar till förnyelsen av\r\nvälfärdspolitiken och är ett omistligt komplement\r\ntill de offentliga insatserna.</pre><pre>En proposition om den fortsatta inriktningen av\r\njämställdhetsarbetet läggs fram under våren.</pre><pre>*</pre><pre>Utbildningsväsendets kvalitet spelar en central roll\r\nför vårt lands förnyelse.</pre><pre>Rätten att välja skola har blivit en stor framgång.\r\nAntalet fristående skolor har fördubblats och den\r\nallmänna skolan genomgår en snabb vitalisering\r\nnär den möter nya krav från föräldrar och elever.\r\nDen nyvunna friheten måste vara en frihet under\r\nansvar för alla -- föräldrar och skola -- att leva upp\r\ntill läroplanens mål om alla barns rätt till en god\r\nutbildning.</pre><pre>Skolans verksamhet skall bygga på de normer om\r\ntolerans och respekt för varje människas lika och\r\nokränkbara värde som grundas i kristen etik och\r\nvästerländsk humanism och som har djup\r\nförankring i vårt land. Hem och skola skall ge barn\r\noch ungdomar en klar uppfattning om rätt och\r\norätt.</pre><pre>Förslag har redan lagts fram för riksdagen om nya\r\nläroplaner och betyg som mäter elevens egna\r\nkunskaper och prestationer. Särskilda insatser\r\nkommer att göras för att öka rekryteringen till\r\nnaturvetenskaplig och teknisk utbildning.</pre><pre>Frågorna om allmän skolstart från sex års ålder och\r\ntioårig grundskola utreds.</pre><pre>Universitetens frigörelse och den\r\nforskningsproposition som riksdagen antog i våras\r\nfullföljs genom förslag om den högre utbildningens\r\nfortsatta utveckling och om forskningspolitiken.\r\nFrågorna om studiestöden, ledarskapet i skolan och\r\nen förbättrad lärarutbildning bereds.</pre><pre>Av långsiktigt avgörande betydelse är att skapa\r\nmöjligheter för alla att lära hela livet. Arbetet har\r\ninletts med att finna nya vägar för att tillgodose\r\nkraven på en kontinuerlig kompetensutveckling.</pre><pre>*</pre><pre>Kulturlivet är bärare av ett folks traditioner men\r\nbidrar också till samhällets förnyelse.</pre><pre>Det offentliga stödet till det fria kulturlivet är ett\r\nviktigt bidrag till ett öppet och dynamiskt\r\nsamhällsklimat.</pre><pre>I vården av kulturarvet ligger värnet av en nationell\r\nidentitet som har en självklar plats i ett\r\nmångkulturellt Europa.</pre><pre>Kulturpolitiken skall främja kvalitet och\r\nprofessionalism.</pre><pre>Mediapolitikens liberalisering, som gett Sverige en\r\nav världens mest liberala radiolagar, fullföljs på\r\nTV-området.</pre><pre>Frågan om Svenska kyrkans framtida relation med\r\nstaten bereds i en öppen dialog med alla berörda\r\nparter.</pre><pre>***</pre><pre>Miljöskulden får inte öka. Regeringsförslag med\r\nden inriktningen förbereds. Ekonomiska styrmedel\r\nkommer att användas i ökad utsträckning för att\r\nvärna och förbättra miljön. Kväveoxidavgiften\r\nbreddas.</pre><pre>Sverige skall vara pådrivande i det internationella\r\nmiljövårdsarbetet. Riokonferensens beslut och\r\nklimatkonventionen följs upp.</pre><pre>Sverige kommer att stå som värdland för en\r\ninternationell kemikaliekonferens våren 1994.\r\nFörslag läggs fram om att begränsa\r\nkemikalieanvändningen.</pre><pre>Ett nytt internationellt svavelprotokoll för att\r\nbegränsa nedfallet av svavelföroreningar arbetas\r\nfram under svenskt ordförandeskap.</pre><pre>Länderna kring Östersjön har ett gemensamt\r\nansvar för vattenmiljön. Miljöinsatserna i Baltikum\r\nprioriteras. Fortsatta insatser görs för\r\nkärnsäkerheten i östra Europa.</pre><pre>Energipolitikens mål är att trygga tillgången på el\r\noch annan energi på internationellt\r\nkonkurrenskraftiga villkor. Den skall utgå från vad\r\nnatur och miljö långsiktigt tål.</pre><pre>Miljövänlig energi från biobränslen, solenergi och\r\nvindkraft utvecklas. Hushållning främjas. Arbetet\r\nmed att ge energibeskattning en tydligare\r\nmiljöprofil och att introducera alternativa\r\nfordonsbränslen fortsätter. Miljöklasser för\r\ndrivmedel utreds.</pre><pre>Förslag kommer att föreläggas riksdagen att skärpa\r\nmiljölagstiftningen och att sammanföra den i en\r\nmiljöbalk. Regeringen har utsett en\r\nkretsloppsdelegation med uppgift att följa upp\r\nvårens riksdagsbeslut. Producentansvaret vidgas\r\ntill nya varugrupper.</pre><pre>Förslag läggs fram om åtgärder för att bevara den\r\nbiologiska mångfalden.</pre><pre>Regeringen ser över plan- och bygglagen med\r\ninriktning mot fortsatt stärkt medborgarinflytande\r\noch förenklad lagstiftning.</pre><pre>Såsom förutsatts i det gällande avtalet med\r\nDanmark genomförs prövningen enligt\r\nnaturresurslagen och vattenlagen av den fasta\r\nförbindelsen över Öresund.</pre><pre>***</pre><pre>Sverige skall vara ett tolerant samhälle.\r\nInvandrings- och flyktingpolitiken måste präglas av\r\nhumanitet och öppenhet. Rasistiska och\r\nfrämlingsfientliga tendenser skall bekämpas.\r\nFörslag läggs fram om förbud mot etnisk\r\ndiskriminering i arbetslivet. Skärpta åtgärder mot\r\nmänniskosmuggling föreslås.</pre><pre>Kostnaderna för flyktingmottagningen har kunnat\r\nbegränsas avsevärt. Arbetet på att effektivisera\r\nverksamheten måste emellertid drivas vidare.\r\nVistelsetiderna på flyktingförläggningarna skall\r\nkortas och mottagandet präglas mindre av\r\nomhändertagande och mera av ökat\r\nansvarstagande.</pre><pre>Regeringens principbeslut att ge uppehållstillstånd\r\ntill flyktingar från krigsområdet i Bosnien ställer\r\ndet svenska samhället inför en svår uppgift.\r\nRegeringen eftersträvar ett brett samförstånd med\r\nkommuner, organisationer, politiska partier och\r\nenskilda för att vi gemensamt skall klara denna.</pre><pre>*</pre><pre>Rättssamhället skall stärkas.</pre><pre>All brottslighet skall bekämpas med kraft. Särskild\r\nvikt läggs vid vålds- och narkotikabrottsligheten.</pre><pre>Insatserna mot den ekonomiska brottsligheten\r\nförstärks.</pre><pre>Kriminalpolitikens förnyelse inriktas på att minska\r\nbrottsligheten, öka den enskildes rättstrygghet och\r\nstärka stödet till brottsoffer.</pre><pre>Frågan om skärpta regler för att motverka\r\nnarkotikamissbruket på de slutna anstalterna\r\nbereds.</pre><pre>Regeringen kommer att förslå riksdagen sänkt\r\npromillegräns och skärpta straff för grovt\r\nrattfylleri. Arbetet med att införa alternativa\r\npåföljder till fängelsestraff som samhällstjänst,\r\nelektronisk övervakning och individanpassade\r\nstraff för rattfyllerister fortsätter.</pre><pre>Ungdomskriminaliteten ägnas ökad\r\nuppmärksamhet. Förslag om åtgärder för snabbare\r\noch mer bestämda ingripanden mot unga\r\nbrottslingar kommer att föreläggas riksdagen.</pre><pre>Förslag om skärpta straff för brott med rasistiska\r\nmotiv läggs fram.</pre><pre>Polisväsendet effektiviseras och avbyråkratiseras.\r\nPolisen måste bli synlig och tillgänglig genom ökad\r\npatrullering och fler kvarterspoliser.</pre><pre>En brottsofferfond inrättas.</pre><pre>*</pre><pre>Förslag kommer att föreläggas riksdagen om\r\nviktiga förändringar i vår grundlag. Det gäller bl.a.\r\nett förstärkt skydd av centrala fri- och rättigheter\r\ngenom att Europakonventionen införlivas med\r\nsvensk lagstiftning. Ett ökat inslag av personval i\r\nvalsystemet, mandatperiodernas längd samt frågor\r\nsom aktualiseras i samband med medlemskap i den\r\neuropeiska gemenskapen kommer också att bli\r\nföremål för riksdagens ställningstagande.</pre><pre>Regeringen kommer att kalla riksdagens partier till\r\nfortsatta överläggningar i dessa frågor.</pre><pre>***</pre><pre>Två år har gått sedan Moderata samlingspartiet,\r\nFolkpartiet liberalerna, Centerpartiet och\r\nKristdemokratiska samhällspartiet gemensamt\r\nbildade regering för att förändra och förnya\r\nSverige.</pre><pre>Under dessa två år har vi steg för steg genomfört\r\nden politik som lades fast i den första\r\nregeringsförklaringen. Förnyelsen av Sverige är på\r\ngod väg.</pre><pre>Vi övertog regeringsansvaret i en tid när ekonomin\r\nbefann sig i en brant utförsbacke. Under det gångna\r\nåret medförde den europeiska finansiella oron att\r\nsituationen i många avseenden blev än mer\r\nbesvärlig. I likhet med ett stort antal andra\r\neuropeiska länder har Sverige i dag en rörlig\r\nväxelkurs.</pre><pre>Trots detta finns det nu skäl att tala om ljuspunkter\r\ni ekonomin. Men just därför och just nu ställs\r\nalldeles speciella krav på styrkan och uthålligheten\r\ni vår politik.</pre><pre>De politiska beslut som kommer att krävas under\r\nde närmaste åren kommer ofta att vara svåra och\r\nlångtifrån alltid att vara populära. Icke desto\r\nmindre kommer de att vara absolut nödvändiga.\r\nDet gäller främst arbetet med att sanera\r\nstatsfinanserna.</pre><pre>Regeringen kommer inte att vika från sitt ansvar.\r\nMen vi hoppas att det skall vara möjligt att uppnå\r\nett så brett samförstånd som möjligt kring de\r\nåtgärder som de allra flesta av oss innerst inne vet\r\när nödvändiga. Kortsiktig popularitetsjakt får\r\naldrig ersätta långsiktigt ansvarstagande.</pre><pre>Strävan efter samförstånd måste gälla alla\r\nområden. Men av speciell vikt är vad vi gemensamt\r\nkan uppnå i förhandlingarna med den Europeiska\r\nGemenskapen, när det gäller att bygga ett tryggare\r\noch bättre pensionssystem och i fråga om de viktiga\r\nförfattningsfrågor som jag nyss nämnt.</pre><pre>Problemen dominerar förvisso dagen. Men bortom\r\ndessa anar vi redan ett Sverige bättre än det vi\r\nlämnat bakom oss.</pre><pre>Med större utrymme för individers och familjers\r\neget ansvarstagande. Med större möjligheter till\r\narbete, sparande och företagande. Med en\r\ndynamik och vilja till förändring som ger oss styrka\r\noch stolthet i det nya Europa som vi är en del av.</pre><pre>Regeringens politik har utformats med sikte på\r\n1990-talet i dess helhet. På viktiga områden ser vi\r\nredan hur den börjar att ge resultat.</pre><pre>Men än återstår mycket. Gemensamt kommer vi att\r\nsöka väljarnas stöd i nästa års val för att fortsätta\r\noch fullfölja den politik för förändring och\r\nförnyelse som vi nu inlett.</pre><pre>3 § Sammanträdet avslutades kl. 14.50.</pre><pre></pre><pre>pm2 &gt; f300 &gt; c28,1,8,10 &gt; Bilaga till</pre><pre>Riksdagens protokoll</pre><pre>1993/94:2</pre><pre>Program för öppnandet av riksmötet 1993/94 tisdagen den 5 oktober 1993 kl. 14.00</pre><pre>Musik under samlingen</pre><pre>Linnékvintetten och Mikaeli kammarkör framför</pre><pre>p12,12 &gt; ur Liten svit för brass: Marsch -- Waltz -- Allegretto</pre><pre>Musik: Bernhard Crusell</pre><pre>ur Sex visor i folkton</pre><pre>Musik: August Söderman</pre><pre>--------------------</pre><pre>p12,12 &gt; FANFAR</pre><pre>KUNGSSÅNGEN</pre><pre>Mikaeli kammarkör framför</pre><pre>Sverige</pre><pre>Text: Verner von Heidenstam</pre><pre>Musik: Wilhelm Stenhammar</pre><pre>TALMANNEN</pre><pre>HANS MAJESTÄT KONUNGEN</pre><pre>FANFAR</pre><pre>Mikaeli kammarkör framför</pre><pre>ur Tre citat för blandad kör</pre><pre>Nr 2 . . . kär blir stunden dig då</pre><pre>Text: Horatius</pre><pre>Nr 1 Ingen fågel flyger för högt</pre><pre>Text: William Blake</pre><pre>Musik: Lars-Erik Larsson</pre><pre>STATSMINISTERN</pre><pre>Mikaeli kammarkör framför</pre><pre>Brusala</pre><pre>Text: Erik Axel Karlfeldt</pre><pre>Musik: Knut Håkansson</pre><pre>NATIONALSÅNGEN</pre><pre>--------------------</pre><pre>Linnékvintetten framför</pre><pre>GRANDE MARCHE</pre><pre>Musik: Charles Voss</pre><pre>h1 &gt; </pre><pre>p8,9 &gt; MEDVERKANDE</pre><pre>Fanfartrumpetare Mikael Nilsson, Göran Lundberg, Stig Persson</pre><pre>och Martin Lundberg</pre><pre>Linnékvintetten</pre><pre>Mikaeli kammarkör</pre><pre>Arméns musikpluton konserterar före riksmötets öppnande.</pre><pre>I trapphallen medverkar Mariakören från Västerås domkyrka och</pre><pre>Leksands spelmanslag.</pre><pre>Folkdansgillet Kedjan paraderar med Sveriges landskapsfanor.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}