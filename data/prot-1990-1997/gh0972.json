{"dokumentstatus":{"dokument":{"hangar_id":"2349338","dok_id":"GH0972","rm":"1993/94","beteckning":"72","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"72","slutnummer":"0","datum":"1994-03-15 00:00:00","systemdatum":"2005-10-27 13:40:08","publicerad":"1994-03-15 00:00:00","titel":"Riksdagens snabbprotokoll 1993/94:72 Tisdagen den 15 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{360D228E-E745-4480-96EE-A5B2253D6870}","dokument_url_text":"http://data.riksdagen.se/dokument/GH0972/text","dokument_url_html":"http://data.riksdagen.se/dokument/GH0972","dokumentstatus_url_xml":"http://data.riksdagen.se/dokumentstatus/GH0972","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:72</div>\r\n<div class=\"sidhuvud_datum\">Tisdagen den 15 mars</div>\r\n<div class=\"sidhuvud_klockslag\">Kl. 14.00 -- 14.53</div>\r\n<hr class=\"sidhuvud_linje\">\r\n<pre>1 §  Meddelande om svar på interpellation</pre><pre>Till riksdagen hade inkommit följande skrivelse:</pre><pre>Interpellation 1993/94:101</pre><pre>Till riksdagen</pre><pre>Jag har fått en interpellation med nr 1993/94:101 av\r\nCarl Fredrik Graf (m) om pensionsregler för\r\nreservofficerare. Interpellationen kommer ej att\r\nbesvaras inom utsatt tid på grund av tjänsteresor.</pre><pre>Interpellationen kommer i stället att besvaras den\r\n16 maj.</pre><pre>Stockholm den 2 mars 1993</pre><pre>Anne Wibble</pre><pre>2 §  Svar på fråga 1993/94:394 om\r\narbetssituationen på vissa åklagarmyndigheter</pre><pre>Anf. 1  Justitieminister GUN HELLSVIK\r\n(m):</pre><pre>Fru talman! Magnus Persson har mot bakgrund av\r\nuppgifter om arbetsförhållandena inom\r\nåklagarväsendet frågat mig vilka konkreta åtgärder\r\nsom jag avser att vidta i anledning av den\r\nuppkomna situationen vid vissa av landets\r\nåklagarmyndigheter.</pre><pre>Åklagarväsendet har, liksom rättsväsendet i övrigt,\r\nett ansträngt arbetsläge. Ett omfattande arbete\r\npågår emellertid för att söka komma till rätta med\r\nen del av de problem som finns när det gäller\r\nåklagarnas arbete.</pre><pre>Åklagarutredningen avlämnade i augusti 1992 sitt\r\nbetänkande Ett reformerat åklagarväsende. I det\r\nföreslogs bl.a. vidgade möjligheter för polis och\r\nåklagare att förelägga straff och förverkande,\r\nrenodling av polis- och åklagarrollen samt\r\nförenklingar i förundersökningsförfarandet. I\r\nbetänkandet föreslogs vidare bl.a.\r\navkriminalisering och restriktivare åtalsregler för\r\nvissa brottstyper och införande av särskilda\r\nrestriktioner för att väcka åtal för vissa brott.</pre><pre>Förslagen bereds nu i Justitiedepartementet.\r\nLängre fram i år kommer regeringen att lämna en\r\nproposition med förslag om att merparten av de\r\nprocess- och straffrättsliga förslagen som\r\nåklagarutredningen lämnade skall genomföras.\r\nMin förhoppning är att det skall medverka till ett\r\neffektivare åklagarväsende, i vilket åklagaren kan\r\nkoncentrera sig på de viktigaste uppgifterna.</pre><pre>Som en följd av de organisatoriska överväganden\r\nsom åklagarutredningen gjorde uppdrog\r\nregeringen i november förra året åt Riksåklagaren\r\natt bl.a. se över indelningen i åklagardistrikt,\r\nutreda behovet av förändrad gränsdragning mellan\r\nolika åklagardistrikt samt ange\r\ndimensioneringsprinciper. I uppdraget ligger även\r\nen översyn av förstärkningsverksamheten med\r\nsikte på att den fasta åklagarorganisationen skall\r\ndimensioneras rätt för normala förhållanden\r\nsamtidigt som en effektiv vikariats- och\r\nförstärkningsverksamhet organiseras. Uppdraget\r\nskall utföras i samarbete med överåklagarna och\r\nredovisas senast den 1 september 1994. Syftet med\r\nuppdraget är att åstadkomma en effektivare\r\nresursanvändning och därmed skapa bättre\r\narbetsförutsättningar för åklagarna.</pre><pre>I årets budgetproposition föreslår regeringen att\r\nåklagarväsendet tillförs ytterligare resurser för\r\nbekämpning av ekobrott, motsvarande 30 nya\r\ntjänster som ekoåklagare.</pre><pre>I budgetpropositionen föreslår regeringen även att\r\nRiksåklagaren tillförs ytterligare medel för arbete\r\nmed s.k. metodutveckling. Samtidigt redogörs i\r\nbudgetpropositionen för regeringens avsikt att\r\nomorganisera Riksåklagarens kansli så att det\r\nbildas en särskild metodutvecklingsfunktion. Syftet\r\nmed det sistnämnda är att försäkra sig om att\r\nmetodutvecklingen inom åklagarväsendet skall\r\nbedrivas med kraft. En effekt på sikt torde även här\r\nbli att åklagararbetet kan göras mer effektivt.</pre><pre>Även frågorna om samverkan mellan polis och\r\nåklagare har betydelse när det gäller effektiviteten\r\ni åklagararbetet. Dessa frågor har hög prioritet i\r\nJustitiedepartementet och hos Riksåklagaren och\r\nRikspolisstyrelsen. Det kommer att finnas\r\nanledning att inom kort återkomma till riksdagen i\r\ndenna fråga.</pre><pre>Som framgått pågår det ett intensivt arbete med att\r\nförbättra åklagarväsendets arbetssituation över\r\nhela landet. Däremot kan inte regeringen vidta\r\nkonkreta åtgärder för att hjälpa enskilda\r\nåklagarmyndigheter som har det besvärligt. Det är\r\nett ansvar för högre myndigheter inom\r\nåklagarväsendet att se till att underställda\r\nmyndigheter kan fungera så bra som möjligt inom\r\nden ram som finns för verksamheten.</pre><pre>Anf. 2  MAGNUS PERSSON (s):</pre><pre>Fru talman! Jag får tacka statsrådet för svaret på\r\nmin fråga.</pre><pre>Anledningen till att jag har ställt frågan är den\r\norimliga arbetsbelastning som råder vid vissa lokala\r\nåklagarmyndigheter i landet. Det är naturligtvis\r\notillfredsställande att utredningen har fördröjts,\r\ninte minst för enskilda i olika mål. Att finnas med i\r\nen akt och känna hotet av ett eventuellt åtal -- när\r\noch om det kommer att ske -- utgör en pressande\r\nsituation. Det är väl det som har gjort att man har\r\nreagerat i de olika distrikten. Osäkerheten för den\r\nenskilde uppfattas som djupt otillfredsställande.</pre><pre>Statsrådets svar är långt och i många stycken\r\ntillfredsställande. Hon säger att regeringen\r\nkommer att lägga fram en proposition längre fram\r\ni år. Kan statsrådet redan i dag säga vilket datum?\r\nVidare säger statsrådet att i fråga om effektiviteten\r\ni åklagararbetet finns det anledning för regeringen\r\natt inom kort återkomma till riksdagen.\r\nBakgrunden är naturligtvis att antalet inkommande\r\nmål till regionåklagarmyndigheterna ökat med\r\n30 % samtidigt som balansen ökat med 50 %. Det\r\när väl det som många upplever som djupt\r\notillfredsställande.</pre><pre>Kan statsrådet komplettera sitt svar med att ange\r\nungefär när dessa förslag skall läggas på riksdagens\r\nbord?</pre><pre>Anf. 3  Justitieminister GUN HELLSVIK\r\n(m):</pre><pre>Fru talman! Som Magnus Persson säker förstår kan\r\njag inte precisera datum. Men jag har försökt att i\r\nmitt svar litet grand antyda vilka tidpunkter det är\r\nfråga om.</pre><pre>När jag talar om en proposition längre fram i år,\r\ninnebär det att jag inte lovar en proposition i vår.\r\nDet bör också framgå av den\r\npropositionsförteckning som finns. Här är det fråga\r\nom ett förslag som skall läggas fram till hösten.</pre><pre>När jag däremot talar om åtgärder för att\r\neffektivisera samverkan mellan polis och åklagare,\r\nräknar jag med att i den del lagändringar krävs --\r\nhär finns mycket som kan göras utan lagändringar --\r\nkan resultatet presenteras i form av förslag under\r\nvåren. Det är därför jag har sagt ''inom kort''.</pre><pre>Anf. 4  MAGNUS PERSSON (s):</pre><pre>Fru talman! Kommer något förslag att finnas med i\r\nkompletteringspropositionen?</pre><pre>Fru talman! I övrigt är jag nöjd med svaret. Jag\r\ntycker att det är bra att man på bl.a. ADB-sidan\r\noch även på andra håll genomför effektiviseringar\r\nför att få ned ärendebalansen till en rimlig nivå. Det\r\när väl det vi alla eftersträvar.</pre><pre>Anf. 5  Justitieminister GUN HELLSVIK\r\n(m):</pre><pre>Fru talman! Jag sade tidigare att vi kan konstatera\r\natt en stor del av den ökade effektiviteten som skett\r\nsom en följd av den ökade samverkan mellan polis\r\noch åklagare utgörs av ändrade arbetsmetoder och\r\nkräver därför inte lagändringar.</pre><pre>En del har redan presterats och finns i verkligheten.\r\nEn viktig förutsättning är att åklagarna har rätt att\r\nvara närvarande vid polisstyrelsernas\r\nsammanträden. Det är en viktig pusselbit i detta\r\narbete.</pre><pre>Anf. 6  MAGNUS PERSSON (s):</pre><pre>Fru talman! Det sista noterar jag med\r\ntillfredsställelse. Vi är helt överens.</pre><pre>Överläggningen var härmed avslutad.</pre><pre>3 §  Svar på fråga 1993/94:385 om rätten till\r\numgänge med barn</pre><pre>Anf. 7  Statsrådet REIDUNN LAURÉN (-\r\n):</pre><pre>Fru talman! Ulf Eriksson har frågat mig vad\r\nregeringen tänker göra för att svensk lagstiftning\r\navseende icke vårdnadshavande förälders eller\r\nannan nära anhörigs rätt till skolbesök respektive\r\numgänge med vardagskontakt skall vara i\r\növerensstämmelse med barnkonventionens artikel\r\n18.</pre><pre>Enligt artikel 18 i FN:s barnkonvention skall\r\nkonventionsstaterna göra sitt bästa för att\r\nsäkerställa erkännandet av principen att båda\r\nföräldrarna har ett gemensamt ansvar för barnets\r\nuppfostran och utveckling. Föräldrarna eller, i\r\nförekommande fall, vårdnadshavaren har enligt\r\nartikeln det främsta ansvaret för barnets uppfostran\r\noch utveckling. För föräldrarna eller\r\nvårdnadshavaren skall därvid barnets bästa komma\r\ni främsta rummet. Konventionsstaterna åläggs att\r\nge lämpligt bistånd till föräldrar och\r\nvårdnadshavare då de fullgör sitt ansvar för barnets\r\nuppfostran. Konventionsstaterna skall därvid\r\nsäkerställa utvecklingen av institutioner,\r\ninrättningar och serviceorgan för vård av barn.\r\nVidare skall konventionsstaterna vidta alla\r\nlämpliga åtgärder för att säkerställa att ett barn till\r\nförvärvsarbetande föräldrar har rätt att åtnjuta den\r\nbarnomsorg som barnet har rätt till.</pre><pre>Inför Sveriges ratificering av barnkonventionen\r\ngjordes en grundlig genomgång av vår inhemska\r\nlagstiftning i syfte att utröna om den stod i\r\növerensstämmelse med konventionen (se prop.\r\n1989/90:107). Vid den genomgången kunde man\r\nkonstatera att artikel 18 inte behövde föranleda\r\nnågon lagändring. Det har därefter inte inträffat\r\nnågonting som ger mig anledning att ifrågasätta den\r\nbedömningen.</pre><pre>Anf. 8  ULF ERIKSSON (nyd):</pre><pre>Fru talman! Jag tackar statsrådet för det utförliga\r\nsvaret. Jag vill komplettera frågan litet när det\r\ngäller artikel 18 i barnkonventionen vad avser\r\nbarnets rätt till sitt ursprung, dvs. till bägge sina\r\nföräldrar. Jag undrar om konventionen på något\r\nsätt påverkat svensk lagstiftning när det gäller icke\r\nvårdnadshavares rätt att ta del av sina barns\r\nprestationer, t.ex. genom skolbesök, besök på\r\nförskola m.m. Vi båda förde en diskussion i delvis\r\nsamma ärende för något år sedan. Kanske kan jag\r\nfå en något utförligare utläggning om detta än den\r\nsom redan gjorts.</pre><pre>Anf. 9  Statsrådet REIDUNN LAURÉN (-\r\n):</pre><pre>Fru talman! FN:s kommitté för barnens rättigheter\r\ngranskade i januari 1993 en svensk rapport om hur\r\nSverige har efterlevt barnkonventionen, och vid\r\nden granskningen fann kommittén inte anledning\r\ntill anmärkning mot svensk lagstiftning i de\r\nhänseenden som vi nu talar om. Svaret på Ulf\r\nErikssons fråga är alltså att ingen ändring av\r\nlagstiftningen har föranletts efter januari 1993.</pre><pre>Den svenska lagstiftningen har liksom\r\nbarnkonventionen satt barnets bästa i centrum, och\r\ndet är det som genomsyrar all lagstiftning\r\nbeträffande barnens rättigheter i Sverige. Jag kan\r\nförstå Ulf Erikssons engagemang i denna fråga. Det\r\nbottnar förmodligen i negativa erfarenheter som\r\nvissa umgängesföräldrar har gjort. Separationer är\r\nsmärtsamma, kanske mest för barnen, och det är\r\nockså därför som lagstiftaren ansett att det är just\r\nbarnens rätt som skall sättas i främsta rummet.</pre><pre>Som framkom vid vår tidigare genomgång skall i\r\nförsta hand föräldrarna gemensamt ha vårdnaden,\r\nmen om så inte kan ske, är det vårdnadshavaren\r\nsom har rättigheterna beträffande barnet.</pre><pre>Anf. 10  ULF ERIKSSON (nyd):</pre><pre>Fru talman! Jag tackar Reidunn Laurén även för\r\ndetta svar. Man kan gå vidare i detta sammanhang\r\noch även tala om mormoders och farmoders rätt till\r\nskolbesök osv. Vi berörde också detta förra\r\ngången. Jag är inte själv verksam i den förening\r\nsom engagerat sig i dessa frågor, men den har tagit\r\nkontakt med mig, och man vill gärna ha så\r\nuttömmande svar som möjligt. Jag vill därför\r\nfortsätta med en fråga om hur FN-konventionen\r\npåverkar den övriga släktens och övriga nära\r\nanhörigas möjligheter att t.ex. informera sig om\r\nbarnens utbildning.</pre><pre>Anf. 11  Statsrådet REIDUNN LAURÉN (-\r\n):</pre><pre>Fru talman! Som jag sade är det i första hand\r\nvårdnadshavaren som bestämmer över barnet. Om\r\nfar- eller morföräldrar så att säga på den andra\r\nsidan vill ha kontakt med barnet, får de i första\r\nhand träffa en överenskommelse med\r\nvårdnadshavaren. Om det visar sig att den\r\nvårdnadshavande föräldern inte är så\r\ntillmötesgående som man kan förvänta sig eller inte\r\nutövar vårdnaden på det sätt som man kan förvänta\r\nsig, har faktiskt umgängesföräldern en möjlighet\r\natt få vårdnadshavarens beslut prövat av domstol.</pre><pre>Om någon annan än en umgängesförälder inte vill\r\nnöja sig med vad vårdnadshavaren har beslutat,\r\nkan inte denna anhöriga vända sig till domstol\r\ndirekt, utan får i så fall gå genom socialnämnden.\r\nBarnkonventionen har alltså inte påverkat svensk\r\nlagstiftning i det här avseendet. Man har ansett att\r\nsvensk lagstiftning på denna punkt överensstämmer\r\nmed barnkonventionen.</pre><pre>Anf. 12  ULF ERIKSSON (nyd):</pre><pre>Fru talman! Jag vill tacka statsrådet Laurén för detta\r\nuttömmande och bra svar. Jag tycker att det är\r\nviktigt att nu år 1994, som är FN:s familjeår, ställa\r\nsådana här frågor. Det är alltid aktuellt, men nu är\r\ndet extra aktuellt.</pre><pre>Överläggningen var härmed avslutad.</pre><pre>4 §  Svar på fråga 1993/94:383 om\r\nflyttningsbidrag till arbetslösa</pre><pre>Anf. 13  Arbetsmarknadsminister BÖRJE\r\nHÖRNLUND (c):</pre><pre>Fru talman! Magnus Persson har frågat mig om jag\r\när beredd att föreslå förändring av nuvarande\r\nregelverk så att flyttningsbidrag i form av\r\nbohagstransport återinförs i syfte att öka\r\nrörligheten bland de arbetslösa.</pre><pre>Denna fråga ligger redan på riksdagens bord. Jag\r\navvaktar riksdagens beslut.</pre><pre>Anf. 14  MAGNUS PERSSON (s):</pre><pre>Fru talman! Jag får tacka statsrådet för svaret på\r\nmin framställda fråga.</pre><pre>Regeringen begärde i kompletteringspropositionen\r\når 1993 ett bemyndigande från riksdagen att\r\ngenomföra en förändring av flyttningsbidraget,\r\nmen jag tror inte, fru talman, att någon hade tänkt\r\nsig att statsrådet med ett penndrag skulle avskaffa\r\ndetta viktiga bidrag. Nu är skadan redan skedd, och\r\nvi kan i efterhand konstatera att det var ett\r\nförhastat beslut som Börje Hörnlund tog. Det\r\nresulterade i författningen SFS 1994:7, där det\r\nkonstateras att bidraget upphört.</pre><pre>En arbetslös som nu drabbas av arbetslöshet under\r\nsex månader får vidkännas ett inkomstbortfall om\r\n15 000 kr, och efter tolv månader har det stigit till\r\n30 000 kr. Som lök på laxen tillkommer att man, om\r\nman får ett jobb långt från hemorten, själv skall\r\nbekosta flyttningen. Jag tycker att statsrådet, med\r\nbortseende från prestigen, redan i dag borde säga\r\natt det är fråga om ett misstag.</pre><pre>Jag vill också fråga om regeringen är för en\r\nrörlighet på arbetsmarknaden och om i så fall Börje\r\nHörnlund som arbetsmarknadsminister delar den\r\nuppfattning som de andra i regeringen har om\r\nrörligheten på arbetsmarknaden. Många\r\narbetsförmedlare ute i krokarna tycker att nu\r\nrådande förhållanden är felaktiga och vill ha en\r\nannan tingens ordning redan i dag.</pre><pre>Fru talman! Svaret var kort, och jag tycker att\r\nBörje Hörnlund redan i dag hade kunnat säga att\r\nhan gjorde ett misstag och att han nu är beredd att\r\nlåta riksdagen ändra på detta. Det hade varit litet\r\nhederligare i den allmänna villervallan.</pre><pre>Anf. 15  Arbetsmarknadsminister BÖRJE\r\nHÖRNLUND (c):</pre><pre>Fru talman! Efter 15 år i denna kammare har jag en\r\nmycket stor respekt för riksdagen och dess\r\nbeslutsfattande. Flyttningsbidrag har i huvudsak\r\noch i stor utsträckning använts för personer som\r\nflyttar till orter där det har rått brist på arbetskraft.\r\nTyvärr har vi inte det läget i dag, utan det finns gott\r\nom lämpliga kandidater på nästan alla orter.</pre><pre>Det gäller här ett sparförslag, och alla sparförslag\r\när smärtsamma. Innevarande budgetår beräknas\r\nstaten låna upp så mycket pengar att det motsvarar\r\ni runt tal 60 000--65 000 kr per arbetande svensk. På\r\ndessa pengar utgår ränta, och lånen skall betalas\r\ntillbaka. Detta har lett till smärtsamma besparingar\r\noch till krav på vissa statliga inkomstförstärkningar,\r\noch detta får vi leva med framöver. Vi måste\r\ndessutom komma tillbaka till en fullgod\r\narbetsmarknad för att klara våra stora underskott.</pre><pre>Anf. 16  MAGNUS PERSSON (s):</pre><pre>Fru talman! För arbetsförmedlarnas och inte minst\r\nför de arbetslösas skull borde Börje Hörnlund i dag\r\nha sagt att han begått ett misstag. Det finns faktiskt\r\narbetslösa på bruksorterna hemma i Värmland\r\nsamtidigt som det både i Kristianstads län och i\r\nVärmlands län lokalt finns ett sug efter arbetskraft.\r\nFrån arbetsförmedlingshåll sägs att man hade\r\nkunnat ge vissa personer jobb om\r\nflyttningsbidragen hade funnits kvar.</pre><pre>Det är också beklagligt, fru talman, att detta\r\ndrabbar de svaga grupperna. Det är de svaga och\r\nutsatta som får stryk, eftersom de inte har de\r\n10 000--15 000 som behövs för att flytta, t.ex. från\r\nHagfors till Landskrona eller Karlskrona.</pre><pre>Det var ett kortsiktigt beslut. Det är kortsynt och\r\nsnårigt, och det finns all anledning att hoppas att en\r\nriksdagsmajoritet kommer att ändra det. Det\r\nhandlar om nålpengar, fru talman och herr statsråd.\r\nFlyttningsbidragen är bara en liten del i\r\narbetsmarknadsbudgeten.</pre><pre>Överläggningen var härmed avslutad.</pre><pre>5 §  Svar på fråga 1993/94:370 om\r\nanställningsförfarandet vid\r\nskogsvårdsstyrelserna</pre><pre>Anf. 17  Jordbruksminister KARL ERIK\r\nOLSSON (c):</pre><pre>Fru talman! Margareta Israelsson har frågat mig om\r\njag ämnar vidta någon åtgärd för att decentralisera\r\nanställningsförfarandet vid skogsvårdsstyrelserna.</pre><pre>Sedan skogsvårdsstyrelserna förstatligades 1981 är\r\nSkogsstyrelsen chefsmyndighet för styrelserna.\r\nSkogsstyrelsen har det samlade budgetansvaret\r\ninför regeringen för hela\r\nskogsvårdsorganisationen.</pre><pre>Tillsättningen av tjänster regleras i regeringens\r\ninstruktion för skogsvårdsorganisationen. Enligt\r\ninstruktionen tillsätter regeringen cheferna för\r\nSkogsstyrelsen och skogsvårdsstyrelserna. Vidare\r\ntillsätter regeringen cheferna för Skogsstyrelsens\r\nhuvudenheter. Övriga tjänstetillsättningar har\r\ndelegerats till Skogsstyrelsen med rätt att delegera\r\nvidare till skogsvårdsstyrelserna. Skogsstyrelsen\r\nhar sedan flera år delegerat till\r\nskogsvårdsstyrelserna att tillsätta samtliga tjänster\r\nutom dem som chef för huvudenhet.</pre><pre>Besluten om tillsättning av chefstjänster har stor\r\nekonomisk betydelse. Därför tas besluten om\r\ndelegering på nivåer som överensstämmer med var\r\nbudgetansvaret ligger. Jag har för närvarande ingen\r\navsikt att föreslå regeringen någon ändring i denna\r\nordning.</pre><pre>Då Margareta Israelsson, som framställt frågan,\r\nanmält att hon var förhindrad att närvara vid\r\nsammanträdet, medgav talmannen att Göran\r\nMagnusson i stället fick delta i överläggningen.</pre><pre>Anf. 18  GÖRAN MAGNUSSON (s):</pre><pre>Fru talman! Jag ber att få tacka statsrådet för\r\nsvaret.</pre><pre>Av det framgår att läget inte är lika centraliserat\r\nsom man kunde få intryck av när man läste själva\r\ninstruktionen. Det är alltså bra att Skogsstyrelsen\r\nhar tagit tillfället i akt att decentralisera en del av\r\ntjänstetillsättningarna.</pre><pre>Eftersom tjänstetillsättningarna styrs av var\r\nbudgetansvaret ligger, skulle jag dock vilja fråga\r\nstatsrådet om det inte vore på tiden att man också\r\ninom denna statliga verksamhet diskuterade ett\r\nmer decentraliserat budgetansvar, t.ex. till\r\nskogsvårdsstyrelserna. Då skulle man där kunna\r\ntillsätta tjänsterna som chef för huvudenhet.</pre><pre>Anf. 19  Jordbruksminister KARL ERIK\r\nOLSSON (c):</pre><pre>Fru talman! Jag tror att det system som vi har\r\ntillämpat har fungerat väl. Regeringen,\r\nSkogsstyrelsen och skogsvårdsstyrelserna har alltså\r\nmöjlighet att decentralisera. Naturligtvis är det\r\nrimligt att man vill flytta budgetansvaret så långt\r\nned som möjligt.</pre><pre>Jag tror att vi för närvarande har en ganska god\r\nordning i det sammanhanget. Nu pågår dock en\r\nbetydande förändring inom Skogsstyrelsen. Frö-\r\noch plantverksamheten skiljs ut, och därmed blir\r\nSkogsstyrelsen en något mindre organisation.</pre><pre>Vad det kommer att leda till i fortsatt\r\ndecentralisering är svårt att bedöma. Men jag vill\r\ninte utesluta att man kan gå vidare på olika\r\nområden med att förenkla och flytta ned ansvar.</pre><pre>Anf. 20  GÖRAN MAGNUSSON (s):</pre><pre>Fru talman! Det är bra att statsrådet uttalar sig på\r\ndet sättet. Under flera år har det skett en\r\ndecentralisering av budgetansvaren och därmed\r\nockså av ansvaret för tjänstetillsättningar och det\r\nfaktiska resultatet av olika enheters verksamheter.\r\nI en sådan tid tycker jag att det är angeläget att man\r\nockså inom den här sektorn följer upp det med ett\r\ndecentraliserat budgetansvar och följaktligen också\r\nett ansvar för tjänstetillsättningarna på regional\r\nnivå.</pre><pre>Överläggningen var härmed avslutad.</pre><pre>6 §  Svar på fråga 1993/94:386 om spekulation i\r\nskogsfastigheter m.m.</pre><pre>Anf. 21  Jordbruksminister KARL ERIK\r\nOLSSON (c):</pre><pre>Fru talman! John Andersson har frågat mig om jag\r\ntänker vidta några åtgärder som förhindrar\r\nspekulation i och skövling av skogsfastigheter.</pre><pre>John Andersson anför att det på många håll händer\r\natt förvärvstillstånd erhålls i glesbygd utan att\r\nbosättning sker på fastigheten.</pre><pre>Riksdagen beslutade våren 1991 om en omfattande\r\navreglering av jordförvärvslagen. Samtidigt\r\nförstärktes lagstiftningen kraftigt som\r\nregionalpolitiskt instrument, och reglerna om\r\nprisprövning togs bort. Ambitionen i lagstiftningen\r\nhar varit att bevaka boendet och sysselsättningen i\r\nglesbygden.</pre><pre>Myndigheterna kan dock bevilja förvärvstillstånd\r\nutan att det kommer till stånd någon bosättning på\r\negendomen. Det kan ske t.ex. om förvärvaren inte\r\nkan flytta till egendomen eller om det inte finns\r\nnågra på orten bosatta intressenter. Andra exempel\r\när om ett vägrat tillstånd bedöms inte få någon\r\ndirekt eller påvisbar effekt på sysselsättningen i\r\nområdet eller om det saknas möjlighet att vara\r\nbosatt på förvärvsegendomen.</pre><pre>Om myndigheterna ändå bedömer det angeläget\r\noch realistiskt att få till stånd en varaktig\r\ninflyttning, får förvärvstillstånd vägras. Jag vill i\r\ndetta sammanhang erinra om bestämmelserna i\r\njordförvärvslagen i fråga om utebliven bosättning.\r\nOm en förvärvare inte uppfyller sitt åtagande om\r\nbosättning, får staten lösa in egendomen.\r\nLänsstyrelsen skall genast anmäla till\r\nJordbruksverket om det föreligger förutsättningar\r\nför att lösa egendomen.</pre><pre>När det gäller avverkningsreglerna i\r\nskogsvårdslagstiftningen har inga större\r\nförändringar skett den 1 januari i år, då de nya\r\nbestämelserna trädde i kraft. På brukningsenheter\r\nsom är större än 100 ha får inte mer än 50 % av\r\narealen bestå av kalmark eller skog under 20 år. För\r\nbrukningsenheter som är större än 1 000 ha gäller\r\nytterligare begränsningar. Möjligheterna att få\r\nundantag från dessa begränsningar är mycket små.\r\nFör de allra minsta brukningsenheterna finns det\r\ninte och fanns inte heller tidigare några\r\nbegränsningar för slutavverkningarnas omfattning.</pre><pre>Jag anser att man ännu inte kan dra slutsatsen att\r\njordförvärvslagen behöver ändras. Om\r\nmyndigheternas rättstillämpning i ett något längre\r\nperspektiv skulle tyda på behov av översyn av\r\nlagstiftningen, är jag beredd att på nytt diskutera\r\nfrågan.</pre><pre>Anf. 22  JOHN ANDERSSON (-):</pre><pre>Herr talman! Jag vill tacka jordbruksministern för\r\nsvaret. Det var positivt i den meningen att\r\njordbruksministern är beredd att åter diskutera\r\nfrågan och att han trots allt anser att det finns vissa\r\nsaker som bör följas uppmärksamt.</pre><pre>Jag hade inte tänkt diskutera enskilda fall, men\r\nklart är att det finns gott om reportage och\r\ntidningsartiklar som handlar om olika affärer. Det\r\nkan gälla alltifrån personer som inte uppfyller\r\nlöftena som gavs då fastigheten förvärvades till rena\r\nkriminella handlingar, då personer sticker\r\nutomlands med pengar osv.</pre><pre>Detta väcker oro på många håll. Även när det finns\r\nintresse på orten av att förvärva fastigheter kan\r\nnågon komma utifrån och förvärva fastigheten mot\r\nlöfte om att bosätta sig på fastigheten inom ett år.\r\nMen på ett år hinner man avverka fastigheten, och\r\nsedan kan man åka därifrån eller göra vad som helst\r\nmed fastigheten. Det är ingen större tröst för en\r\nintressent boende i byn att staten löser in\r\nfastigheten sedan den blivit kalavverkad.</pre><pre>Jag vet att detta är svårt och att meningen var att\r\nliberalisera lagstiftningen. Men i de fall det finns\r\nkrav på inflyttning undrar jag om det inte skulle\r\nvara möjligt att inte tillåta avverkning av\r\nfastigheten förrän förvärvaren har visat att han\r\nmenar allvar. Kravet på inflyttning bör inte vara att\r\nman måste bo på själva fastigheten, däremot\r\nkanske på orten. Enbart ett löfte om bosättning\r\ntycker jag är för vagt, men det går tydligen hem hos\r\nlantbruksenheterna.</pre><pre>Att man har dessutom har sänkt\r\nslutavverkningsåldern ganska mycket underlättar\r\nkalavverkning av fastigheter.</pre><pre>Anf. 23  Jordbruksminister KARL ERIK\r\nOLSSON (c):</pre><pre>Herr talman! Den avreglering som kom till stånd\r\n1990 har i många fall visat sig ändamålsenlig. I de\r\nallra flesta fall har den fungerat bra. Jag vill\r\nupprepa det jag sade i mitt första anförande,\r\nnämligen att man får medge förvärvstillstånd om\r\ndet finns särskilda skäl. Man behöver inte vägra\r\nförvärvstillstånd. Den här lagen är inte alltid\r\ntvingande. Principen i lagen är ändå att vi skall se\r\ntill att få bosättning och sysselsättning på orten. Det\r\nmåste vara huvudmålet. Jag förstår att det också är\r\nJohn Anderssons ambition när han tar upp dessa\r\nfrågor.</pre><pre>John Andersson undrar om löftet att bosätta sig\r\ninte skulle kunna innebära att man mister rätten till\r\navverkning under det första året. Det är en\r\nfrågeställning som naturligtvis kan diskuteras i\r\nsärskild ordning. Jag kan förstå bakgrunden till den\r\nsynpunkten. Jag vågar inte här och nu ge något\r\nomdöme om den. Det kan uppstå problem med att\r\nha ett särskilt system för just den här typen av\r\nförvärv. I många sammanhang är det angeläget för\r\nen förvärvare att göra avverkningar förhållandevis\r\nsnabbt även om förvärvet är gjort i god mening.</pre><pre>Anf. 24  JOHN ANDERSSON (-):</pre><pre>Herr talman! Enligt de upplysningar jag har fått\r\nfrån olika håll har folk ute i byarna inget emot att\r\ndet flyttar in folk som får förvärva dessa\r\nskogsfastigheter. Det var ju lagstiftarens mening.\r\nMan tog ut det här området och satte upp särskilda\r\nvillkor för det. Men syftet förfelas ju om det är\r\nmöjligt att kringå denna bestämmelse på allehanda\r\nvis för den som enbart är ute efter att ta ut de\r\nekonomiska fördelar som finns. Detta retar folk.\r\nJag har hört många som säger att man borde ta bort\r\nden särskilda bestämmelsen för det inre\r\nstödområdet eftersom det synes vara så svårt att\r\nreglera hanteringen av dessa fastigheter. Jag blir\r\nmycket skrämd när jag ser artiklarna i tidningarna.</pre><pre>Anf. 25  Jordbruksminister KARL ERIK\r\nOLSSON (c):</pre><pre>Herr talman! Det förefaller som om John\r\nAndersson nu är inne på tanken att man skulle ta\r\nbort den här paragrafen eftersom den inte efterlevs\r\ni vissa sammanhang. Jag ställer mig mycket\r\ntveksam till det. Jag tror att människor i de allra\r\nflesta fall upplever att detta är ett krav som är ställt\r\nav lagstiftaren och som finns nertecknat i\r\nlagstiftningen. Man skall bosätta sig i dessa\r\nglesbygdsområden om man förvärvar en fastighet.</pre><pre>Samtidigt är det uppenbart att det är svårast att leva\r\nupp till detta i de riktigt glesa glesbygderna. Det är\r\nfrån dessa områden som John Andersson har\r\nhämtat en del exempel. Vi skall nog lugna oss med\r\natt ta bort den här delen av lagstiftningen. Jag tror\r\natt den fyller en uppgift i glesbygden. Det är viktigt\r\natt vi håller ögonen på dem som förvärvar så att de\r\ninte bara tar fördelarna och sedan sticker, som John\r\nAndersson säger. Det är inte avsikten.</pre><pre>Anf. 26  JOHN ANDERSSON (-):</pre><pre>Herr talman! Då är jordbruksministern och jag\r\növerens om att vi skall ha kvar den här\r\nbestämmelsen. Vi får hjälpas åt att få den att\r\nfungera som det var tänkt.</pre><pre>I det här sammanhanget vill jag också nämna att det\r\ninte bara är försäljningen mellan fastighetsägare\r\nsom det handlar om. Det handlar också om ganska\r\nmånga utförsäljningar av statens mark, och även\r\nbolagsmark, i dessa områden. Ortsbefolkningen\r\nhar inte en chans. Det kommer folk utifrån som kan\r\nbjuda mycket mer än vad man kan göra om man\r\nskall bedriva ett långsiktigt jordbruk med en bra\r\nekonomi och bo på fastigheten. Man köper ett stort\r\nkalhygge samtidigt som man köper en väl beskogad\r\nfastighet. Man slår ihop dem och kan kalavverka\r\nhela fastigheten eftersom det räknas som en\r\nbrukningsenhet om de ligger i samma kommun.\r\nSätten och knepen är många. Jag tror att det\r\nerfordras att Lantbruksnämndens enheter tittar på\r\ndetta mycket snabbt.</pre><pre>Anf. 27  Jordbruksminister KARL ERIK\r\nOLSSON (c):</pre><pre>Herr talman! Det är bra att vi är överens om att ha\r\nkvar lagstiftningen. Vi är också överens om att\r\nmänniskor skall rätta sig efter den.</pre><pre>Den här typen av diskussioner i riksdagen visar att\r\ndet finns en uppmärksamhet från riksdagen och\r\nregeringen på hur lagstiftningen följs. Det hjälper\r\ntill att hålla ordning på detta område. Om det sedan\r\nvisar sig att det blir problem är jag beredd att se\r\növer hur detta skall hanteras i framtiden. Det sade\r\njag också tidigare. Alla vill vi värna om\r\nsysselsättning och bosättning i glesbygden.</pre><pre>Anf. 28  JOHN ANDERSSON (-):</pre><pre>Herr talman! Vi är överens om att vi skall ha kvar\r\ndessa bestämmelser. Vi är också överens om att se\r\növer det hela om det behövs. Jag vill åter tacka\r\njordbruksministern. Jag tycker att det är ett positivt\r\nbesked.</pre><pre>Överläggningen var härmed avslutad.</pre><pre>7 §  Svar på fråga 1993/94:391 om grustäkter</pre><pre>Anf. 29  Statsrådet GÖREL THURDIN (c):</pre><pre>Herr talman! Carin Lundberg har frågat mig om jag\r\när beredd att i Västerbottens län under en\r\nförsöksperiod pröva ett kommunalt övertagande av\r\ntäkttillsynen med åtföljande rationalisering.</pre><pre>Miljö- och naturresursdepartementet bereder för\r\nnärvarande en framställning från Länsstyrelsen i\r\nVästerbottens län om att de kommuner i länet som\r\nbedriver täkttillsyn enligt naturvårdslagen under en\r\nförsöksperiod skall få viss ersättning från de statliga\r\ntäktavgiftsmedlem. För sådan täkttillsyn som\r\nkommunerna bedriver enligt miljöskyddslagens\r\nbestämmelser får kommunerna redan i dag ut\r\nersättning.</pre><pre>Jag delar Carin Lundbergs uppfattning om att\r\nförhållandena i norra Sverige med bl.a. långa\r\nreseavstånd försvårar länsstyrelsens täkttillsyn.\r\nEmellertid kan jag inte närmare kommentera\r\nfrågan, eftersom den för närvarande är föremål för\r\nberedning inom regeringskansliet.</pre><pre>Anf. 30  CARIN LUNDBERG (s):</pre><pre>Herr talman! Jag vill först tacka statsrådet för\r\nsvaret. Anledningen till att jag ställt frågan är just\r\natt Västerbotten är ett stort län. Vi har många mil\r\nvägar och många mil grusvägar.</pre><pre>I Västerbotten har man länge försökt att få en\r\nändring till stånd, men inte kommit fram till något\r\nresultat. T.ex. har Norsjö kommun tröttnat på att\r\ngöra jobbet gratis. De har skickat en räkning till\r\nlänsstyrelsen, som i sin tur har skickat den vidare\r\ntill Miljö- och naturresursdepartementet.</pre><pre>Om vi fick ett kommunalt övertagande av tillsynen\r\nskulle det innebära kortare körsträckor och lägre\r\nkostnader. Entreprenörerna skulle också få en\r\nsnabbare tillsynsservice. Det skulle bl.a. innebära\r\natt de i många fall kan återfå sina säkerheter för\r\nefterbehandlingen snabbare.</pre><pre>Ministern svarar att det pågår en beredning inom\r\ndepartementet efter en framställan från\r\nlänsstyrelsen. Jag har fått uppgifter om att frågan\r\nhar diskuterats en längre tid. Jag skulle vilja ha en\r\nredogörelse för handläggningen och för hur det\r\nkommer sig att frågan har diskuterats så länge utan\r\natt man kommit fram till något resultat.</pre><pre>Anf. 31  Statsrådet GÖREL THURDIN (c):</pre><pre>Herr talman! Det är alldeles riktigt att det är\r\nungefär två år sedan vi fick in den första skrivelsen\r\ntill Miljö- och naturresursdepartementet. Den kom\r\nfrån det som man kallar för Samarbetsgruppen i\r\nmiljö- och hälsoskyddsfrågor för Torne och Kalix\r\nälvdalar. Strax efter kom Länsstyrelsen i\r\nVästerbotten in med likartade önskemål. Vi\r\nskickade detta direkt till Naturvårdsverket\r\neftersom det är den myndighet som har hand om\r\nden här typen av frågor. De tittar också på\r\ntillämpningen av lagstiftningen.</pre><pre>Sedan har vi haft kontakter med länsstyrelsen i\r\närendet. Det har också pågått ett\r\nlagstiftningsarbete, t.ex. när det gäller miljöbalken.\r\nVi har varit mycket noga med att lagstiftningen inte\r\nskall bli olika i olika delar av landet och att vi skall\r\nfå en riktig koppling till miljöbalken. Det får inte\r\nbli felaktigheter där.</pre><pre>Vi har haft ytterligare kontakter med Länsstyrelsen\r\ni Västerbotten. De har ombetts att ta fram\r\nytterligare material. Det gäller ju att titta på vilka\r\nvinster som kan göras och vilka kostnader var och\r\nen har. Detta har inte varit riktigt utrett.</pre><pre>Så småningom har vi fått det underlaget.\r\nFinansdepartementet har haft materialet i ett\r\nhalvår på grund av de täktavgifter som går in dit.\r\nDet är alltså en finansieringsfråga.</pre><pre>Nu hoppas jag att vi skall kunna lägga fram ett\r\nförslag som berör både organisation och ekonomi\r\noch som är kopplat till möjligheter för\r\nkommunerna att göra större insatser.</pre><pre>Anf. 32 CARIN LUNDBERG (s):</pre><pre>Herr talman! Jag ser fram emot att få besked i den\r\nhär frågan, eftersom den har diskuterats. Ett\r\nalternativ till att kommunerna skulle ta över är att\r\nstaten skulle höja täktavgiften. Det skulle bara\r\nbehövas några ören per ton. På så sätt skulle staten\r\nkunna få behålla sina intäkter, men man skulle\r\nockså få medel för att betala kommunerna för\r\njobbet. Jag undrar om statsrådet skulle kunna\r\ntänka sig ett sådant alternativ till lösning.</pre><pre>Anf. 33 Statsrådet GÖREL THURDIN (c):</pre><pre>Herr talman! Just nu undersöker vi inte\r\nmöjligheten att höja täktavgifterna. Men vi\r\nstuderar kopplingen till dessa, eftersom det ju de\r\nfacto tas ut täktavgifter.</pre><pre>Sedan är frågan om vad som är mer rationellt -- att\r\nlägga ut kostnaden på kommunerna eller att höja\r\nberedskapen hos länsstyrelserna. De som bor\r\nnärmare täkterna har kortare reseavstånd och\r\ndärmed också lägre kostnader.</pre><pre>Alla de här delarna finns med i diskussionerna som\r\nförs inom regeringskansliet. Jag hoppas att frågan\r\nskall få en lösning nu i vår.</pre><pre>Anf. 34 CARIN LUNDBERG (s):</pre><pre>Herr talman! Länsstyrelsens tjänstemän har räknat\r\nut att de skulle behöva köra ungefär 64 000 km om\r\nde skulle sköta alla besiktningar. I kommunal regi\r\nskulle man bara behöva köra hälften så många\r\nkilometer. I ett län som är så vidsträckt som\r\nVästerbotten finns det enorma avstånd. Det råder\r\nskilda villkor i skilda delar av landet.</pre><pre>Jag vill tacka så mycket för svaret. Jag är nöjd med\r\ndet, och jag ser fram emot att få ett besked så snart\r\nsom möjligt.</pre><pre>Överläggningen var härmed avslutad.</pre><pre>8 § Svar på fråga  1993/94:367 om\r\nskolundervisningen i matematik</pre><pre>Anf. 35 Statsrådet BEATRICE ASK (m):</pre><pre>Herr talman! Inger Lundberg har frågat mig om jag\r\nkommer att verka för att kursplanen i matematik\r\nbeaktar djup förståelse av ämnet.</pre><pre>Frågan är på sätt och vis redan besvarad. Regering\r\noch riksdag har lagt stor vikt vid att grundskolan\r\nskall koncentrera sin undervisning på att lära ut\r\nbasfärdigheter och bestående grundkunskaper. Till\r\ndessa viktiga basfärdigheter hör utan tvekan\r\nmatematik.</pre><pre>I den kursplan för matematik som regeringen\r\nkommer att ta ställning till inom kort betonas\r\nvikten av att utbildningen utformas så att eleverna\r\nförstår värdet av att behärska grundläggande\r\nmatematik och får tilltro till sin förmåga att lära sig\r\noch använda matematik. Att matematiken sätts in\r\ni ett sammanhang som tydliggör nyttan med ämnet\r\när viktigt. Stor betydelse måste också läggas vid att\r\nutveckla elevernas problemlösningsförmåga.</pre><pre>Av kursplanen skall framgå vilka mål eleverna skall\r\nha uppnått vid slutet av det femte och det nionde\r\nskolåret. Det är samma princip som för övriga\r\nämnen. Kommunerna har ansvar för att\r\nutbildningen har en sådan kvalitet att varje elev\r\nockså ges möjlighet att nå målen.</pre><pre>Det är givetvis viktigt att elever som har svårigheter\r\nges stöd tidigt. I propositionen 1992/93:220 om en\r\nny läroplan för grundskolan framhålls vikten av att\r\nmäta grundläggande färdigheter i att läsa, skriva\r\noch räkna redan i årskurs 2. Genom diagnostiska\r\nprov skall lärarna få bättre möjligheter att\r\ndiagnostisera elevernas svårigheter. Sådana prov\r\nskall även förekomma i årskurs 7.</pre><pre>Anf. 36 INGER LUNDBERG (s):</pre><pre>Herr talman! Jag vill tacka statsrådet för svaret.</pre><pre>Den svenska skolans matteundervisning har\r\nutvecklats under 80-talet, men det finns mycket\r\nkvar att göra om alla barn skall få ett verkligt\r\nintresse för ämnet.</pre><pre>Barnen tycker att matteämnet är viktigt, men de\r\ntycker också att det är svårt. Jag tror inte att jag är\r\nensam om att ha hört ungar tycka att ämnet är\r\nurtråkigt. Vi kommer att behöva bra\r\nmattekunskaper i framtiden, vare sig vi jobbar\r\ninom industrin, inom omsorgen eller på\r\nhögskolorna. Det finns alldeles för många barn som\r\när rädda för ämnet och alldeles för få som söker sig\r\ntill de naturvetenskapliga programmen.</pre><pre>Det är säkert brister i matematikundervisningen\r\nsom gör att många barn ser matten som ett\r\nnödvändigt ont i stället för som ett äventyr. De\r\ntvingas ofta att plocka in siffror i formler som de har\r\nlärt sig utantill utan att förstå varför. Det är alltid\r\nbråttom. Jag tror att man känner igen sig när man\r\nhör att barn tycker att det är viktigare att vara bäst\r\ni matten än att verkligen förstå vad det handlar om.</pre><pre>Både svenskan och matten intar en särställning i\r\nskolan, både tidsmässigt och som byggstenar. I\r\nsvenskämnet är det självklart att barn skall få stöd\r\nutifrån sin nivå. Många barn som saknar en riktig\r\ngrund i matte får inte stöd att bygga upp den.</pre><pre>Det är inte bara fråga om att vi skall prova och testa\r\nbarns kunskaper. Det är också fråga om att\r\nutveckla metoder och ha en kursplan som ställer\r\nförståelsen i centrum, som tar hänsyn till barns\r\nolika behov, som ser samband mellan matte och\r\nandra ämnen, som ger utrymme för laborationer\r\noch som knyter an till barns vardag. Jag vill fråga\r\nstatsrådet om den nya kursplanen kommer att\r\ninnehålla ett avsnitt för barn med särskilda behov.\r\nKommer laborativa arbetssätt och samverkan\r\nmellan olika ämnen att betonas?</pre><pre>Anf. 37 Statsrådet BEATRICE ASK (m):</pre><pre>Herr talman! Ja, samarbetet mellan olika ämnen\r\nsom kan integreras -- inte bara med matematik --\r\ntas upp i de nya kursplanerna. Frågan om\r\narbetsformerna och nödvändigheten av att sätta in\r\nundervisningen i ett sammanhang tas också upp i\r\nkursplanen.</pre><pre>När vi studerar resultaten i matematik kan vi\r\nkonstatera att ungefär 90 % av eleverna klarar att\r\nfå de nödvändiga kunskaperna i matematik på\r\nhögstadiet. Drygt hälften av eleverna tycker att\r\nundervisningen är rolig. Ganska många anser att\r\ndet är ett av de nyttigaste ämnena i skolan. Likväl\r\nhar även jag mött de synpunkter Inger Lundberg\r\ntar upp. Jag tror att de bl.a. beror på att\r\nundervisningen är onödigt teoretiserad. Det brister\r\nnär det gäller att sätta in matematik i dess\r\nsammanhang.</pre><pre>Det är desto roligare att konstatera att det ute i\r\nskolorna redan nu, innan de nya kursplanerna har\r\nkommit, bedrivs ett omfattande utvecklingsarbete\r\nför att åstadkomma förändringar. Jag besökte vid\r\nett tillfälle Björkhagens lågstadium i Stockholm.\r\nDär arbetar man mycket laborativt med\r\nmatematikundervisningen.</pre><pre>På olika håll i landet finns det en rad exempel på att\r\nman försöker hitta nya former för\r\nmatematikundervisningen, vilket jag tror är bra.\r\nDet betyder inte att vi kan vara helt nöjda, men jag\r\ntror att Inger Lundberg och jag kommer att vara\r\növerens om att den nya kursplanen i matematik\r\nkommer att bli ett stöd för den utveckling som vi\r\nbåda anser vara nödvändig.</pre><pre>Anf. 38 INGER LUNDBERG (s):</pre><pre>Herr talman! Precis som Beatrice Ask har jag sett\r\nmånga roliga exempel på att lärare jobbar\r\nentusiastiskt med matteämnet. Det visar sig också\r\natt det lönar sig att utveckla metoder i ämnet. Då\r\nblir det kul, och då ser plötsligt den unge som har\r\nkänt sig dålig i ämnet att matte kan vara ett väldigt\r\nspännande ämne.</pre><pre>Jag har haft förmånen att vara i Torsby och träffa\r\nett par mattelärare som har jobbat med barn som\r\nhar haft det svårt på låg-, mellan- och högstadiet.\r\nDe var litet oroliga för vad som kan hända när den\r\nnya kursplanen kommer. De undrade om\r\nutvecklingsarbetet som pågår ute i skolorna och det\r\nforsknings- och utvecklingsarbete som bedrivs på\r\nlärarhögskolorna verkligen beaktas i läroplanen.\r\nDe frågade mig speciellt om den nya kursplanen\r\nskulle innehålla något avsnitt om barn med\r\nsärskilda behov.</pre><pre>Anf. 39 Statsrådet BEATRICE ASK (m):</pre><pre>Herr talman! Det glädjer mig att Inger Lundberg\r\nhar träffat lärarna i Torsby. Det har även jag gjort,\r\noch jag är mycket imponerad av deras arbete. Jag\r\nhoppas att lärarna där kommer att finna den nya\r\nkursplanen positiv och att de kommer att tycka att\r\ndet är möjligt och viktigt att fortsätta att arbeta som\r\nde gör med matematikundervisningen.</pre><pre>I Torsby tar man sig an just elever som har\r\nsvårigheter. På ett mycket systematiskt sätt går man\r\ntillbaka för att få reda på när problemet uppstod.\r\nEn elev kan ofta dölja problem med matematik\r\nunder ganska lång tid. Men helt plötsligt gör en elev\r\nkonsekvent fel utan att läraren inser orsaken. Då\r\nhar problemet ofta uppstått på ett tidigare stadium.</pre><pre>Av det skälet tog jag upp de diagnostiska proven.\r\nDet är nämligen väldigt viktigt att tidigt veta att\r\neleverna har förstått vad det är som sker i de\r\ngrundläggande övningarna i matematiken. Om\r\nman enbart tillgodogör sig uppställningar och bara\r\nformellt kan hantera det hela, kan man nämligen få\r\nproblem senare under skoltiden.</pre><pre>Anf. 40  INGER LUNDBERG (s):</pre><pre>Herr talman! Jag instämmer i det statsrådet säger\r\nom att de diagnostiska proven är värdefulla. Jag\r\ntror att de kan vara ett stort stöd för barnen. Men\r\nman måste hantera dem, och man måste ha en\r\nmetod för att jobba med barnen. Det är därför jag\r\ni kursplanen har efterlyst både det djupa,\r\nanalyserande arbetssättet och ett avsnitt om barn\r\nmed särskilda behov.</pre><pre>Jag vet att statsrådet har haft frågan aktuell i ett\r\nantal veckor, och jag vet att ett antal lärare har\r\ntryckt på. Jag hoppas att kursplanen i matte\r\nkommer att bli bra och att det fina\r\nutvecklingsarbete som bedrivs ute i landet kommer\r\natt kunna leda till pedagogisk utveckling.</pre><pre>Jag nöjer mig därför nu med detta och tackar\r\nstatsrådet för svaret. Men jag lovar att vi\r\nsocialdemokrater kommer tillbaka om det inte blir\r\nen bra kursplan i matte.</pre><pre>Överläggningen var härmed avslutad.</pre><pre>9 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1993/94:146 till konstitutionsutskottet</pre><pre>1993/94:154 och 155 till skatteutskottet</pre><pre>10 §  Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkanden\r\n1993/94:KU20, KU25, KU26 och KU31--KU34</pre><pre>Skatteutskottets betänkanden 1993/94:SkU22,\r\nSkU23 och SkU29</pre><pre>Justitieutskottets betänkanden 1993/94:JuU14--\r\nJuU16</pre><pre>Utrikesutskottets betänkande 1993/94:UU12</pre><pre>Försvarsutskottets betänkande 1993/94:FöU8</pre><pre>Kulturutskottets betänkanden 1993/94:KrU11 och\r\nKrU13</pre><pre>Utbildningsutskottets betänkanden 1993/94:UbU5\r\noch UbU6</pre><pre>Trafikutskottets betänkanden 1993/94:TU1 och\r\nTU12--TU16</pre><pre>Jordbruksutskottets betänkande 1993/94:JoU14</pre><pre>Arbetsmarknadsutskottets betänkanden\r\n1993/94:AU7, AU9, AU10 och AU20</pre><pre>Bostadsutskottets betänkanden 1993/94:BoU10--\r\nBoU12</pre><pre>11 §  Bordläggning</pre><pre>Anmäldes och bordlades</pre><pre>Propositionerna</pre><pre>1993/94:135 Ungdomspolitik</pre><pre>1993/94:236 Vissa jordbrukspolitiska frågor</pre><pre>Redogörelse</pre><pre>1993/94:RR6 Riksdagens revisorers berättelse över\r\ngranskningen av Stiftelsen Riksbankens\r\nJubileumsfonds verksamhet under år 1993</pre><pre>Motionerna</pre><pre>med anledning av prop. 1993/94:162 Handel med el\r\ni konkurrens</pre><pre>1993/94:N17 av Bengt Kronblad och Bengt-Ola\r\nRyttar (s)</pre><pre>1993/94:N18 av Bengt Kindbom (c)</pre><pre>1993/94:N19 av Sigge Godin (fp)</pre><pre>1993/94:N20 av Ulf Björklund (kds)</pre><pre>1993/94:N21 av Sten Svensson (m)</pre><pre>1993/94:N22 av Leif Marklund m.fl. (s)</pre><pre>1993/94:N23 av Ingvar Carlsson m.fl. (s)</pre><pre>1993/94:N24 av Gudrun Schyman m.fl. (v)</pre><pre>1993/94:N25 av Ulla Orring och Sigge Godin (fp)</pre><pre>1993/94:N26 av Simon Liliedahl (nyd)</pre><pre>Socialförsäkringsutskottets betänkande</pre><pre>1993/94:SfU11 Mottagande av asylsökande m.m.</pre><pre>12 §  Anmälan om frågor</pre><pre>Anmäldes att följande frågor framställts</pre><pre>den 14 mars</pre><pre>1993/94:398 av Peeter Luksep (m) till\r\nutrikesministern om valet i Ukraina:</pre><pre>Inför valet i Ukraina den 27 mars kommer\r\noroväckande rapporter om politiskt våld. Den\r\nledande oppositionsrörelsen Ruhhs valledare\r\nMykhajlo Bojtjysin kidnappades i januari och är\r\nfortfarande försvunnen. Flera av Ruhhs kontor --\r\ndäribland huvudkontoret i Kiev men även kontoren\r\ni Odessa, Tarnopil och Tjernivtsi -- har attackerats\r\nunder de senaste veckorna av okända beväpnade\r\nmän. På Krim har ett par ledande krimtatarer\r\nmördats.</pre><pre>Vilka initiativ vidtar Sverige inom t.ex. ESK för att\r\ngarantera att valet går demokratiskt till?</pre><pre>1993/94:399 av Magnus Persson (s) till\r\nmiljöministern om byalagens ansvar för\r\nvandringsleder m.m.:</pre><pre>Runt om i vårt land finns i dag många uppskattade\r\nvandringsleder och stigar, där många frivilliga\r\ninsatser kan inräknas. Byalagens ideella och\r\nuppoffrande engagemang har i många fall lyckats\r\nförena enskilda och företag till större\r\nhänsynstagande till miljö och natur och till ett\r\nbevarande av kulturminnesvården. Byalag\r\npresenteras nu nya nyttjanderättsavtal av\r\nskogsägarna, däribland Stora Skog som innehåller\r\nförslag om ansvar för skada genom brand eller\r\nannan skada föranledd av ledens anläggande,\r\nskötsel eller dess nyttjande. Många byalag är\r\nförvånade över bolagets agerande och kämpar\r\nemot förslaget med både näbbar och klor. Än värre\r\när att förslaget allvarligt inkräktar på\r\nallemansrätten och innebär ett allvarligt hot mot\r\ndess erkänt höga status. Här åläggs ideella\r\norganisationer som med frivilliga krafter stött och\r\nblött en rad projekt att ta ett ökat ansvar för den\r\nturism arbetsinsatserna senare lett till. Det är en\r\nhelt annan sak att kräva sektorsansvar för de\r\nföretag som kommersiellt nyttjar allemansrätten till\r\nkanoting, fjällturer etc. och de aktiviteter som ryms\r\ninom kulturminnesvårdens område och omfattas av\r\nallemansrätten. Det kan enligt min mening inte\r\nvara rimligt att byalagen åläggs ett ökat ansvar för\r\nalla de människor som kommer att vandra utefter\r\ndessa leder och stigar.</pre><pre>Vad tänker miljöministern göra så att\r\nallemansrätten i detta fall inte kommer att hotas?</pre><pre>13 §  Meddelande om muntliga frågor till\r\nregeringen den 17 mars</pre><pre>Anf. 41  ANDRE VICE TALMANNEN:</pre><pre>Vid frågestunden torsdagen den 17 mars kl. 14.30\r\nkommer följande statsråd att närvara:</pre><pre>Statsminister Carl Bildt (m), socialminister Bengt\r\nWesterberg (fp), jordbruksminister Karl Erik\r\nOlsson (c), justitieminister Gun Hellsvik (m) och\r\ncivilminister Inger Davidson (kds).</pre><pre>Statsministern besvarar övergripande och\r\nallmänpolitiska frågor. Frågorna till övriga statsråd\r\nförutsätts beröra deras ansvarsområden inom\r\nregeringen.</pre><pre>Efter frågestunden följer som tidigare meddelats\r\ninformation av utrikesminister Margaretha af\r\nUgglas (m) och av justitieminister Gun Hellsvik\r\n(m).</pre><pre>14 §  Kammaren åtskildes kl. 14.53.</pre><pre>Förhandlingarna leddes</pre><pre>av talmannen från sammanträdets början t.o.m. 5\r\n§ anf. 20 (delvis) och</pre><pre>av andre vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}