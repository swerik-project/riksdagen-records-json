{"dokumentstatus":{"dokument":{"hangar_id":"2387626","dok_id":"GF0916","rm":"1991/92","beteckning":"16","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"16","slutnummer":"0","datum":"1991-10-25 00:00:00","systemdatum":"2005-10-27 13:51:47","publicerad":"1991-10-25 00:00:00","titel":"Riksdagens snabbprotokoll 1991/92:16 Fredagen den 25 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{39CE1F03-A64E-4AAD-917B-CFFC8BC78540}","dokument_url_text":"http://data.riksdagen.se/dokument/GF0916/text","dokument_url_html":"http://data.riksdagen.se/dokument/GF0916","dokumentstatus_url_xml":"http://data.riksdagen.se/dokumentstatus/GF0916","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:16</div>\r\n<div class=\"sidhuvud_datum\">Fredagen den 25 oktober</div>\r\n<div class=\"sidhuvud_klockslag\">Kl. 14.00</div>\r\n<hr class=\"sidhuvud_linje\">\r\n<pre>1 § Ledigheter</pre><pre>Ulla Tillander (c) hade ansökt om fortsatt ledighet\r\nunder tiden den 1--30 november på grund av\r\nsjukdom.</pre><pre>Kammaren biföll denna ansökan.</pre><pre>Anna Corshammar-Bojerud (c) skulle även i\r\nfortsättningen tjänstgöra som ersättare för Ulla\r\nTillander.</pre><pre>Richard Ulfvengren (nyd) hade ansökt om ledighet\r\nunder tiden den 8 november--den 9 december för\r\nFN-uppdrag.</pre><pre>Kammaren biföll denna ansökan.</pre><pre>Arne Jansson (nyd) skulle tjänstgöra som ersättare\r\nför Richard Ulfvengren.</pre><pre>Charlotte Branting (fp) hade ansökt om ledighet\r\nunder tiden den 9 november--den 9 december för\r\nFN-uppdrag.</pre><pre>Kammaren biföll denna ansökan.</pre><pre>Ronny Karlsson (fp) skulle tjänstgöra som\r\nersättare för Charlotte Branting.</pre><pre>2 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1991/92:24 till lagutskottet</pre><pre>1991/92:26 till justitieutskottet</pre><pre>1991/92:28 till skatteutskottet</pre><pre>1991/92:31 till lagutskottet</pre><pre>1991/92:33 till bostadsutskottet</pre><pre>3 § Bordläggning</pre><pre>Anmäldes och bordlades</pre><pre>Propositionerna</pre><pre>1991/92:29 Godkännande av ett avtal mellan\r\nSverige, Norge och EEG om civil luftfart, m.m.</pre><pre>1991/92:35 Sexuella övergrepp mot barn m.m.</pre><pre>1991/92:36 Avveckling av löntagarfonderna</pre><pre>1991/92:37 Ändringar i bankrörelselagen</pre><pre>4 § Anmälan om interpellationer</pre><pre>Anmäldes att följande interpellationer framställts</pre><pre>den 24 oktober</pre><pre>1991/92:21 av Ingvar Johnsson (s) till statsrådet\r\nBeatrice Ask om vuxenutbildningen:</pre><pre>För människors personliga utveckling, för deras\r\nmöjligheter att delta i samhällsarbetet och för deras\r\nchanser på arbetsmarknaden är möjligheten att\r\ndelta i vuxenutbildning viktig. Det gäller särskilt de\r\n800 000 i yrkesverksam ålder som har en kortare\r\nutbildning än nio år.</pre><pre>Men en väl utbyggd vuxenutbildning är också viktig\r\nför samhällets och näringslivets utveckling. En väl\r\nutbildad arbetskraft kommer att vara av avgörande\r\nbetydelse för vår förmåga att hävda oss i den\r\ninternationella konkurrensen.</pre><pre>Därför tilläts anslagen till vuxenutbildning att öka\r\nmer än prisutvecklingen under den senaste\r\nsocialdemokratiska regeringsperioden. Under\r\nsamma period tillkom det nya folkhögskolor och\r\nviktiga reformer genomfördes för såväl\r\nfolkbildningen som den kompetensgivande\r\nvuxenutbildningen.</pre><pre>Moderaterna har däremot varje år föreslagit\r\nkraftiga nerskärningar av anslagen till såväl\r\nfolkbildning, komvux som vuxenstudiestöd ibland\r\nmed stöd av folkpartiet. Moderaterna har därmed\r\ngivit negativa signaler till kommunerna om den\r\nkommunala vuxenutbildningen.</pre><pre>Vi socialdemokrater anser att den grundläggande\r\nvuxenutbildningen skall prioriteras men även att\r\nvuxenutbildning på gymnasienivå är viktig. Trots\r\natt det i skollagens 11 kap. 17 § heter att\r\n''Kommunerna skall erbjuda gymnasial\r\nvuxenutbildning.'' finns exempel på kommuner där\r\nen nedläggning av denna utbildning diskuteras.</pre><pre>Varken regeringsförklaringen eller uttalanden av\r\nskolministern innehåller några som helst besked\r\nom den nya regeringens syn på vuxenutbildningen.\r\nDet finns därför en stark oro för att moderaternas\r\nnegativa syn på vuxenutbildningen nu blivit\r\nregeringens politik.</pre><pre>För de vuxenstuderande och för\r\nsamhällsutvecklingen är det av stor vikt att de\r\ntidigare i år fattade besluten om såväl den\r\nkompetensgivande vuxenutbildningen som\r\nfolkbildningen står fast.</pre><pre>Lika angeläget är att de som har behov av\r\nvuxenutbildning ges ekonomiska förutsättningar\r\ntill detta. Förslag till förbättringar av de\r\nstudiesociala villkoren för vuxna har lämnats av den\r\ns.k. finvuxutredningen.</pre><pre>Mot bakgrund av ovanstående vill jag fråga\r\nstatsrådet Beatrice Ask följande:</pre><pre>Vilken är regeringens syn på behovet av livslångt\r\nlärande och kortutbildades behov av\r\nvuxenutbildning?</pre><pre>Kommer regeringen att föreslå ökad eller\r\noförändrad nivå på anslagen inom\r\nvuxenutbildningsområdet?</pre><pre>Kommer regeringen att framlägga förslag till\r\nstudiesociala förbättringar för vuxna?</pre><pre>1991/92:22 av Gudrun Schyman (v) till\r\nmiljöministern om kärnkraftsavveckling m.m. vid\r\neventuellt medlemskap i EG:</pre><pre>Under valrörelsen lyssnade många förgäves efter\r\nen seriös och framåtsyftande energidebatt. Hur\r\nskall alternativen utvecklas, när skall kärnkraften\r\navvecklas, var frågor som många väljare ville ha\r\nsvar på. Men de partier som ställt sig bakom\r\nenergiuppgörelsen från våren 1991 lät sig inte\r\ninvecklas i dylika resonemang. Man var ju överens.\r\nFrågan är bara vad det är man är överens om.\r\nKärnkraften skall avvecklas när samhällsekonomin\r\nså tillåter och när industrin kan garanteras\r\ntillräckligt tillgång på billig el. Om detta är man\r\növerens. Men vem skall göra tolkningen? Vem\r\nbedömer det samhällsekonomiska läget och vem\r\nbedömer när industrin har tillräcklig tillgång på\r\ntillräckligt billig el? Kommer industrin själv att\r\nnågonsin tycka det?</pre><pre>Jag har hört centerpartister säga att tillgången på el\r\nredan i dag är så god att det skulle gå alldeles\r\nutmärkt att påbörja avvecklingen redan nu, i\r\nmorgon dag. Men inte officiellt, i valrörelsen.\r\nEftersom man var överens om att man var överens\r\nså hade det väl blivit pinsamt att tala om att man\r\ninte var överens om vad man var överens om.\r\nSäkrare då med tystnad.</pre><pre>En annan fråga som lyste med sin frånvaro i\r\nvaldebatten var den om ett svenskt medlemskap i\r\nEG. Sällan har väl en så stor och avgörande politisk\r\nfråga mötts med en sådan kompakt tystnad i en\r\nvalrörelse. Men också här var de s.k. stora\r\npartierna överens. Överenskommelse hade nåtts\r\nefter hemligt studiearbete i det forum som saknar\r\nparlamentarisk insyn, nämligen utrikesnämnden,\r\ndär vänsterpartiet (och på den tiden även\r\nmiljöpartiet) inte får vara med. Utifrån analyser av\r\nett hemligt underlag framtaget av UD kom man\r\nfram till att det nog var bäst att Sverige ansökte om\r\nmedlemskap i EG. Så fort de olika\r\npartiföreträdarna kom ut från det hemliga mötet\r\nvisade det sig att de hade olika syn på vilket pris\r\nSverige skulle kunna tänka sig att betala, på hur\r\nvärdefull neutralitetspolitiken var och om Sverige\r\nkan vara med i en militär allians. Men eftersom de\r\nvar överens om att de var överens så blev det ingen\r\ndebatt under valrörelsen, trots att de inte var (är?)\r\növerens om vad de var (är?) överens om.</pre><pre>Kombinationen av dessa bägge frågor --\r\navvecklingen av kärnkraften med tillhörande\r\navfallsproblem i förhållande till ett eventuellt\r\nkommande EG-medlemskap -- kunde därför\r\n''naturliga'' skäl inte heller rymmas i valdebatten,\r\ntrots att ett eventuellt EG-medlemskap ju också\r\ninnefattar Euroatom-fördraget som uppmanar till\r\nspridning och ökning av kärnkraftsenergin.</pre><pre>Men bara någon vecka efter valet kunde vi läsa i\r\ntidningen (SvD 25 september 1991) att en\r\nkommande avfallslag kan stoppas av EG och att det\r\nnog blir svårt för Sverige att säga nej till\r\nslutförvaring av utländskt kärnbränsle. Det sitter\r\njust nu en statlig utredning som har till uppgift att\r\nutforma en lagparagraf som skall omöjliggöra\r\nlagring av utländskt kärnbränsle och kärnavfall i\r\nSverige, för att Sverige på så sätt skall kunna\r\nförsäkra sig om att inte bli en internationell\r\ndumpningsplats för atomsopor. Problemet är att\r\nlagen skall anpassas till EG, som inte har några\r\nregler för radioaktivt avfall. Inom EG klassas\r\nkärnavfall som en ''vara'' som skall kunna utbytas\r\nfritt över gränserna och det är ytterst osäkert om\r\nEG skulle acceptera att Sverige lagfäster ett förbud\r\nmot lagring av just utländskt avfall.</pre><pre>Vi kunde också läsa (Dagens Industri 24 september\r\n1991) att ett av Tysklands största elkraftsbolag,\r\nPreussenElektra, vill göra den svenska\r\nForsmarksanläggningen till en atomsopstation för\r\nEuropas alla kärnkraftverk. ''Forsmark är stort nog\r\nför att rymma hela Europas kärnkraftsavfall'', sade\r\nPreussenElektras VD Herman Krämer till de tyska\r\ntidningarna Die Welt och Frankfurter Rundschau.\r\nI dag finns i Forsmark en anläggning för låg- och\r\nmedelaktivt avfall, ägd av SKB (Svensk\r\nKärnbränslehantering). PreussenElektra är\r\ndelägare i SKBs Forsmarksanläggning genom att\r\ndet tyska elkraftsbolaget köpt in sig i Sydkraft.\r\nTyskarna äger i dag 10 % av Sydkraft och man vill\r\nöka den ägarandelen, enligt uppgifter från samme\r\nVD Krämer. Forsmarkanläggningen var enligt\r\nKrämer en viktig anledning till att PreussenElektra\r\ni våras köpte in sig i Sydkraft. Ägare till tyska\r\nkärnkraftverk är nämligen skyldiga att årligen göra\r\nstora avsättningar för att täcka kommande utgifter\r\nför slutförvaringen av utbränt bränsle och det är en\r\ndel av dessa avsättningar som man nu använt för att\r\nköpa in sig i Sydkraft.</pre><pre>Mot bakgrund av ovanstående vill jag ställa\r\nföljande frågor till miljöministern:</pre><pre>1.  Hur skulle ett eventuellt EG-medlemskap\r\npåverka Sveriges möjlighet att avveckla\r\nkärnkraften i Sverige och att dessutom verka för en\r\ninternationell avveckling?</pre><pre>2.  Hur påverkar EES-avtalet och ett eventuellt\r\nEG-medlemskap Sveriges möjligheter att säga nej\r\ntill lagring av utländskt atomavfall?</pre><pre>1991/92:23 av Karin Israelsson (c) till\r\nsocialministern om försäkring för\r\nsjuklönekostnader:</pre><pre>Under våren beslutade riksdagen att införa sjuklön\r\nför de första fjorton dagarna i ett sjukfall.\r\nSjuklönesystemet skall träda i kraft den första\r\njanuari 1992.</pre><pre>I propositionen och även i riksdagsbeslutet\r\nframhölls vikten av att företag med få anställda\r\nskall ges möjlighet att försäkra sig hos\r\nförsäkringskassan mot de sjuklönekostnader över\r\nen viss nivå som företaget kan drabbas av. Rätt att\r\nteckna en sådan försäkring skall finnas för\r\narbetsgivare vars sammanlagda lönekostnader\r\nunder ett kalenderår -- efter avdrag för sociala\r\navgifter o.d. -- beräknas inte överstiga summan av\r\n60 basbelopp. Avslutningsvis framhålls att de\r\nslutliga reglerna skall bestämmas av regeringen.</pre><pre>I dag återstår det knappt två månader till dess att\r\nsjuklönesystemet skall vara genomfört.\r\nFortfarande saknas regler för hur denna försäkring\r\nskall tecknas och inte minst viktigt till vilka premier\r\ndet skall ske.</pre><pre>Naturligtvis borde den föregående regeringen sett\r\ntill att fullfölja riksdagens uppdrag, men deras\r\nambition har tydligen inte räckt till detta.</pre><pre>Det finns från småföretagarnas sida en stor oro att\r\nden beslutade sänkningen av arbetsgivaravgiften\r\ntill sjukförsäkringen på 1,9 % ger allt för låg\r\nkompensation i förhållande till de verkliga utgifter\r\nsom kan bli fallet om någon anställd ofta är sjuk.</pre><pre>Jag vill med anledning av detta fråga statsrådet om\r\nnär dessa villkor för småföretagarnas försäkring\r\nkan väntas föreligga.</pre><pre>Samtidigt vill jag fråga om kostnadsneutraliteten\r\nkan kvarstå även för småföretagare i förhållande till\r\nnuvarande försäkringssystem.</pre><pre>1991/92:24 av Görel Bohlin (m) till\r\nkommunikationsministern om Bromma flygplats:</pre><pre>Frågan om Bromma flygplats har stötts och blötts i\r\ndecennier.</pre><pre>Den 15 november 1946 skrevs ett markbytesavtal\r\nmellan staten och staden, dvs. egentligen ett avtal\r\nom bytlåning. Staten lånade ut till staden ett\r\nmarkområde på Ladugårdsgärde om en miljon\r\nkvardratmeter och staden lät staten under samma\r\ntid, 50 år, få nyttja Brommamark för användning\r\nsom flygplats. Uppgörelsen godkändes av\r\nriksdagen.</pre><pre>Bromma flygplats blev emellertid dels för liten och\r\ndels föranledde så småningom buller och\r\nföroreningar klagomål från de omkringboende.\r\n1981 fattades beslut om överflyttning av jetflyget\r\ntill Arlanda, som efter tillkomsten blivit en allt\r\neffektivare flygplats. Genom att Arlanda fick\r\nfunktionen som nav i inrikesflyget skapades också\r\nmöjligheterna till smidiga övergångar. Flyget blev\r\nett folkflyg. Det blev möjligt att på kort tid ta sig\r\nfrån t.ex. en plats i Norrland till Arlanda för vidare\r\nbefordran till annan ort inom eller utom landet.\r\nFlyget blev av oerhörd betydelse för vår tillväxt och\r\ndärmed för vår välfärd.</pre><pre>1991 fattades beslut om en 3:e rullbana på Arlanda.\r\nUnder åren från Arlandas tillkomst hade emellertid\r\nmotståndet mot flyg och flygplatser ökat starkt och\r\nett försök att i stället för en 3:e bana på Arlanda\r\nbygga en storflygplats söder om Stockholm\r\nstoppades genom politiskt och organisatoriskt\r\nagerande. Det torde numera vara uppenbart, att\r\ndet är politiskt omöjligt att genomföra en\r\nnybyggnation av en stor trafikflygplats i\r\nstockholmsområdet. Tredje banan på Arlanda\r\nbeslutades också i elfte timmen. Även mot det\r\nutbyggnadsförslaget väcktes starkt motstånd.</pre><pre>Strax före valet lämnade den dåvarande\r\nsocialdemokratiska regeringen direktiv till en\r\nutredning för att söka alternativ flygplats till\r\nBromma samt att undersöka hur en överföring av\r\nflyg till 3:e banan kunde ske. Mot dessa direktiv\r\nprotesterade all luftfartsexpertis, Sigtuna kommuns\r\nrepresentanter och (m) i Stockholm stad.</pre><pre>Skälet till direktiven,som regeringen avvaktat med\r\natt offentliggöra sedan juni månad, var\r\npåtryckningar från Stockholms arbetarkommun,\r\nsom till varje pris vill avsluta avtalet om Bromma\r\nmed staten och bygga bostäder på Bromma-\r\nmarken.</pre><pre>Skälet till protesterna från luftfartssektorn och\r\ndessutom från de boende i Bromma-området,\r\nEkerö, Solna, Stockholm m.fl. är att Bromma, som\r\när den 2:a flygplatsen i Sverige i storleksordningen\r\nvad gäller flygplansrörelser, omöjligen kan läggas\r\nner och absolut inte bör bebyggas. Det finns, hur\r\nmånga utredningar som än görs, inte möjlighet att\r\nta emot så mycket flyg på Arlanda flygplats. Då går\r\nman miste om all kapacitetsökning man kunde fått\r\ngenom 3:e banan och mer därtill.</pre><pre>Att sedan uppföra ett bostadsområde på ca 10 000\r\nbostäder utan att ha klarat de flaskhalsar i\r\ntrafiksystemen som redan nu finns, är oansvarigt.\r\nDetta inser också de boende runt flygplatsen som\r\nenligt gjorda enkätundersökningar klart föredrar\r\natt behålla flygplatsen mot att få all den biltrafik\r\nextra som ett utbyggt bostadsområde skulle\r\nmedföra.</pre><pre>Flygplatschefen vid Bromma har undersökt\r\nmöjligheterna att till rimliga kostnader få en väl\r\nfungerande cityflygplats på Bromma. Starka\r\nnäringslivsintressen finns som vill gå in i en\r\nbolagsbildning för att driva Bromma och intresse\r\nborde finnas även från Stockholms stad. För staten\r\när Bromma av riksintresse som en med Arlanda\r\nkompletterande och avlastande flygplats, något\r\nsom även uttalats förutom av luftfartsverket jämväl\r\nav moderater och folkpartister samt tjänstemän i\r\nlänsstyrelsen.</pre><pre>Om ett återbyte tvingas fram från Stockholms sida\r\nkan jag inte förstå annat än att staten borde vara\r\nberättigad till en gottgörelse för en\r\nmarkvärdeförlust på åtskilliga hundratals miljoner\r\nkronor. Eftersom Bromma-marken kan bebyggas\r\nbetingar den ett mycket högt värde, medan ett\r\nområde av ungefär samma storlek -- den som staden\r\nfick ''låna'' av staten -- genom bl.a. plan- och\r\nbyggrestriktioner som Stockholm genomfört är\r\nomöjligt att använda annat än som friluftsmark. Ett\r\nmarkområde med sådana hinder för användning\r\nhar i praktiken blivit nästan värdelös och det torde\r\ndessutom vara omöjligt och ej önskvärt att häva\r\nrestriktionerna och bebygga Ladugårdsgärde.</pre><pre>Jag vill därför fråga kommunikationsministern:</pre><pre>1.  Delar kommunikationsministern min och\r\nluftfartsverkets uppfattning att Bromma-trafiken ej\r\nkan föras över till Arlanda och att därför Bromma\r\när av riksintresse och behövs för att flygtrafiken\r\nskall fungera.</pre><pre>2.  Är kommunikationsministern bererdd att\r\ntillsätta en snabbutredning för att utforma en\r\nbolagsbildning av Bromma som flera intressenter\r\narbetar för?</pre><pre>3.  Om inte Bromma-avtalet förnyas eller växlas om\r\ntill rent markbyte och Bromma behålls är då\r\nkommunkationsministern beredd att se över hur\r\nstor den ersättningen bör vara som staten skall\r\navkräva Stockholm stad för markvärdesförlusten?</pre><pre>5 § Anmälan om frågor</pre><pre>Anmäldes att följande frågor framställts</pre><pre>den 24 oktober</pre><pre>1991/92:60 av Ingbritt Irhammar (c) till\r\njustitieministern om fotbolls-EM och\r\npolisresurserna:</pre><pre>Nästa år kommer fotbolls-EM att hållas i Sverige.\r\nUnder tre veckor kommer nästan var fjärde polis av\r\nvår totala poliskår att tas i anspråk för bevakningen\r\nav detta idrottsarrangemang. Härtill kommer\r\nunder en längre tid nödvändig utbildning för dessa\r\npoliser. Denna påbörjas redan nu. Efter avslutat\r\nfotbolls-EM, behöver dessa poliser beredas\r\nmöjligheter att ta ut sin berättigade semester.\r\nSammantaget innebär detta att vår svenska poliskår\r\nkommer att vara reducerad med ca en fjärde-del,\r\nunder flera månader. Kostnaderna för denna stora\r\npolisiära insats beräknas till 167 milj.kr. Den totala\r\npoliskårens möjligheter att bedriva viktigt och\r\nnödvändigt polisarbete, kommer självfallet att\r\npåverkas mycket negativt både före, under och\r\nefter detta stora idrottsarrangemang.</pre><pre>Mot bakgrund av det anförda vill jag ställa följande\r\nfråga:</pre><pre>Vilka åtgärder ämnar justitieministern vidta så att\r\nallmän ordning och rättstrygghet för medborgarna\r\nkan upprätthållas på ett tillfredsställande sätt under\r\novannämnda tid?</pre><pre>1991/92:61 av Inger Lundberg (s) till statsrådet Bo\r\nLundgren om skatteutjämningsavgiften:</pre><pre>Av regeringsdeklarationen framgår att regeringen\r\nhar för avsikt att avveckla den särskilda\r\nskatteutjämningsavgiften. Avgiften är ett\r\ninstrument för omfördelning av resurser från\r\nkommuner med hög skattekraft till kommuner med\r\nlåg genomsnittlig inkomst hos medborgarna.</pre><pre>Innebär ställningstagandet att det framtida\r\nskatteutjämningssystemet enbart skall utgöra en\r\nomfördelning mellan stat och kommuner och hur\r\navser regeringen att finansiera bortfallet av för\r\nnärvarande ca 650 milj.kr. årligen?</pre><pre>1991/92:62 av Johan Lönnroth (v) till\r\nförsvarsministern om klarläggande av IB-affären:</pre><pre>I anslutning till den s.k. IB-affären skrev\r\nförsvarsdepartementet i en promemoria den 17\r\njanuari 1991 bl.a. att registren hos dåvarande\r\nförsvarsstabens säkerhetsavdelning och särskilda\r\nbyrå ''inte hade karaktären av åsiktsregistrering''.</pre><pre>Att döma av gjorda uttalanden anser\r\nförsvarsministern att sanningshalten i detta\r\npåstående ytterligare behöver utredas.</pre><pre>Jag vill med anledning av ovanstående fråga\r\nförsvarsministern:</pre><pre>Vilka initiativ avser försvarsministern ta för att\r\nunderlätta att det slutgiltiga klarläggandet av IB-\r\naffären enklast och snabbast skall komma till\r\nstånd?</pre><pre>1991/92:63 av Christina Linderholm (c) till\r\nfinansministern om investeringsavgiften på\r\nnybyggda kontorslokaler i Stockholm:</pre><pre>År 1989 infördes investeringsavgift på nybyggda\r\nkontorslokaler i Stockholmsregionen. Skälet till att\r\nden infördes var att föra över resurser från kontors-\r\ntill bostadsbyggande. Den 1 juli 1991 avskaffades\r\ndenna avgift.</pre><pre>Med anledning av detta vill jag ställa följande fråga:</pre><pre>Vilka initiativ ämnar finansministern vidtaför att de\r\nupplupna medlen, ca 130 milj.kr., snarast skall\r\nkomma Stockholmsregionen till godo?</pre><pre>6 § Kammaren åtskildes kl. 14.02.</pre><pre>Förhandlingarna leddes av tredje vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}