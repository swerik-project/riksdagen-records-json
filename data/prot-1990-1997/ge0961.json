{"dokumentstatus":{"dokument":{"hangar_id":"2438949","dok_id":"GE0961","rm":"1990/91","beteckning":"61","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"61","slutnummer":"0","datum":"1991-02-12 00:00:00","systemdatum":"2010-02-17 00:00:00","publicerad":"1991-02-12 00:00:00","titel":"Riksdagens snabbprotokoll 1990/91:61 Tisdagen den 12 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{F5EF3F5A-63E7-4A97-A16A-AFA96EA84A4F}","dokument_url_text":"http://data.riksdagen.se/dokument/GE0961/text","dokument_url_html":"http://data.riksdagen.se/dokument/GE0961","dokumentstatus_url_xml":"http://data.riksdagen.se/dokumentstatus/GE0961","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1990/91:61</div>\r\n<div class=\"sidhuvud_datum\">Tisdagen den 12 februari</div>\r\n<div class=\"sidhuvud_klockslag\">Kl. 14.30--18.39</div>\r\n<hr class=\"sidhuvud_linje\">\r\n<pre>Välkomsthälsning till gästande lettiska\r\ndelegationen</pre><pre>Anf. 1 TALMANNEN:</pre><pre>Vår riksdag gästas denna vecka av en delegation\r\nfrån det lettiska parlamentet. Jag hälsar\r\ndelegationen från Lettland välkommen till Sverige\r\noch Sveriges riksdag.</pre><pre>1 § Justering av protokoll</pre><pre>Justerades protokollet för den 6 februari.</pre><pre>2 § Svar på fråga  1990/91:364 om åtgärder mot\r\ndoping</pre><pre>Anf. 2 Socialminister INGELA THALÉN\r\n(s):</pre><pre>Herr talman! Lennart Brunander har frågat mig\r\nnär regeringens proposition om skärpt lagstiftning\r\nmot dopinghandel och utökning av det\r\nkriminaliserade området kommer.</pre><pre>Frågan bereds för närvarande i regeringskansliet.</pre><pre>Anf. 3 LENNART BRUNANDER (c):</pre><pre>Herr talman! Jag tackar för svaret, även om det var\r\nså kort som ett svar kan bli -- sex ord.</pre><pre>Jag hade själv kunnat räkna ut att frågan bereds i\r\nregeringskansliet. En utredning om skärpt\r\nlagstiftning mot doping blev klar för mer än ett\r\nhalvår sedan. Min fråga gällde egentligen hur länge\r\nregeringen tänker bereda denna fråga innan det\r\nkommer ett förslag.</pre><pre>Missbruket av doping i Sverige ökar. Det går att se\r\npå olika sätt; framför allt tar tullen mer och mer i\r\nbeslag. Vi har nu inte en lagstiftning som är\r\ntillräckligt skärpt för att klara denna situation.\r\nUtredningen hade i uppdrag att lägga förslag om\r\ndetta, och gjorde också så. Utredningens förslag\r\nhar varit ute på remiss, och de flesta, för att inte\r\nsäga alla, remissinstanser har varit positiva till\r\nförslaget. Idrottens representanter är också\r\npositiva. De är nu besvikna för att det inte händer\r\nnågot. De lägger själva ner ett stort arbete för att\r\nstoppa missbruket av dopingpreparat.</pre><pre>Nu sprids nyttjandet av dessa preparat inte bara till\r\nidrottare och elitidrottsmän utan också till\r\nmotionärer. Det är djupt allvarligt, och det är\r\nmycket svårt att hantera om det inte finns en\r\nlagstiftning som är tillräckligt stark. Sverige har\r\nskrivit på en internationell konvention, där man\r\nåtar sig att vidta åtgärder för att förbättra\r\nsituationen, bl.a. genom att skärpa lagstiftningen.\r\nJag skulle vilja ha ett litet mer preciserat besked\r\nfrån statsrådet om hur länge regeringen tänker\r\nbereda frågan och när vi kan förvänta oss att få ett\r\nförslag.</pre><pre>Anf. 4 Socialminister INGELA THALÉN\r\n(s):</pre><pre>Herr talman! Lennart Brunander har alldeles rätt\r\nnär han säger att detta är en besvärlig fråga. Det är\r\nett alldeles riktigt konstaterande att idrotten har\r\ngjort fantastiska framsteg. Därmed kan man säga\r\natt idrotten på sitt sätt har bidragit till att förbättra\r\nsituationen. Brunanders beskrivning av situationen\r\ni övrigt är också helt korrekt.</pre><pre>Frågan bereds i regeringskansliet, och det är svårt\r\natt just för dagen säga om vi kan komma med ett\r\nförslag under våren. Men det är min förhoppning\r\natt vi så snart som möjligt i samband med att vi\r\nkommer att behandla en del andra frågor också\r\nkommer att lyfta fram frågan om doping.</pre><pre>Anf. 5 LENNART BRUNANDER (c):</pre><pre>Herr talman! Det är bra att statsrådet håller med\r\nmig i min beskrivning. Men jag tycker att det skulle\r\nvara litet mer angeläget för regeringen att komma\r\nfram med ett förslag. Vari ligger bekymren som\r\nskulle förhindra att man går fram snabbare? En\r\nutredning har lagt fram ett förslag, där det finns en\r\nklar beskrivning av en skärpning av lagstiftningen\r\noch på vilket sätt den skulle kunna gå till. Det är\r\nförslag som har accepterats av tillfrågade\r\nremissinstanser. Varför tvekar regeringen att lägga\r\nfram ett förslag redan nu?</pre><pre>Anf. 6 Socialminister INGELA THALÉN\r\n(s):</pre><pre>Herr talman! Det är inte fråga om tveksamhet från\r\nregeringens sida. Frågan är ännu inte riktigt\r\nfärdigberedd. Lennart Brunander beskriver\r\nsituationen översiktligt. Hade jag också kunnat\r\nbeskriva den så översiktligt skulle jag ha gjort det.\r\nDet finns fortfarande en del frågor som behöver\r\nberedas ytterligare, och det arbetet pågår inom\r\nregeringskansliet. I övrigt är jag helt överens med\r\nBrunander om att frågan bör behandlas skyndsamt.\r\nSå förfar vi också. Det är min uppfattning att vi så\r\nsnart som möjligt skall komma med ett förslag. Det\r\när också min förhoppning att vi skall kunna göra det\r\ni anslutning till att vi tar fram ett antal andra frågor\r\npå angränsande områden.</pre><pre>Anf. 7 LENNART BRUNANDER (c):</pre><pre>Herr talman! Statsrådet säger att man skall arbeta\r\nskyndsamt och att en del frågor fortfarande inte är\r\nfärdigberedda. Hade inte utredningen ett bra\r\nförslag? Jag erkänner gärna att jag inte kan frågan\r\nså väl att jag kan beskriva allt det som borde tas\r\nupp. Jag kan kanske inte heller bedöma om\r\nutredningsförslaget var till fyllest i alla delar. Men\r\nuppenbarligen tycker inte regeringen det.\r\nRemissinstanserna tyckte att förslaget var bra. Vad\r\när det mer regeringen vill göra, eller vad tvekar\r\nregeringen om?</pre><pre>Överläggningen var härmed avslutad.</pre><pre>3 § Svar på fråga  1990/91:372 om kompensation\r\ntill pensionärer för pris- och hyreshöjningar</pre><pre>Anf. 8 Socialminister INGELA THALÉN\r\n(s):</pre><pre>Herr talman! Oskar Lindkvist har frågat mig om\r\nvilka åtgärder regeringen ämnar vidta för att\r\nkompensera speciellt pensionärer utan ATP för\r\npris- och hyreshöjningarna.</pre><pre>De kraftiga hyreshöjningar som beslutats har\r\nmedfört ökade levnadsomkostnader vilket framför\r\nallt medfört ekonomiska svårigheter för\r\npensionärer med låg eller ingen ATP. I kommuner\r\nmed relativt sett låga kommunala bostadstillägg\r\n(KBT) har hyreshöjningarna ibland lett till att\r\ndessa pensionärsgrupper fått svårigheter att klara\r\nsig ekonomiskt. Mot denna bakgrund har inom\r\nsocialdepartementet pågått ett arbete med att\r\nanalysera hur framför allt hyreshöjningarna slår för\r\npensionärer bosatta i olika kommuner. Såväl\r\nhyreshöjningarna som KBT-nivåerna varierar\r\nmellan kommunerna. Regeringen kommer inom\r\nkort att ta ställning till vilka åtgärder som kan\r\nbehöva sättas in för att förbättra dessa pensionärers\r\nekonomiska situation.</pre><pre>Anf. 9 OSKAR LINDKVIST (s):</pre><pre>Herr talman! Jag tackar socialministern för svaret\r\npå min fråga. Jag är naturligtvis helt nöjd med de\r\narbeten som pågår i socialdepartementet, och jag\r\nutgår ifrån att det kommer att ske något så snabbt\r\nsom det över huvud taget är möjligt.</pre><pre>Jag har tagit upp denna fråga eftersom det är en stor\r\npolitisk fråga. Det är många pensionärer som har\r\nråkat i svårigheter. Vi fick höra för någon vecka\r\nsedan av statsministern att det är 50 000--60 000\r\npensionärer som har råkat i ekonomiska\r\nsvårigheter på grund av att de inte är tillräckligt\r\nskyddade i den viktiga skatteomläggningen.</pre><pre>Med all respekt för de uppgifter som åligger\r\nsocialdepartementet är jag som gammal och\r\nerfaren politiker i den svenska riksdagen ledsen och\r\nbesviken över att räkneexperterna är så dåliga i\r\nfinansdepartementet. Det går alltså att skapa ett\r\nförslag till en skatteomläggning, som gynnar och är\r\nfördelaktig för de stora inkomsttagarna och kanske\r\npå sikt är viktig för den svenska skattemoralen.\r\nMen man lyckas samtidigt skapa en\r\nskatteomläggning med räkneexempel som innebär\r\natt de ekonomiskt sämst ställda pensionärerna, de\r\nsom har byggt upp det svenska samhället, råkar i\r\nsådana svårigheter att de måste söka socialhjälp hos\r\nkommunerna.</pre><pre>Jag förlitar mig på att Ingela Thalén och hennes\r\nmedhjälpare skyndar på ärendet. Det är viktigt att\r\ndet sker något och att det sker snabbt.</pre><pre>Anf. 10 Socialminister INGELA THALÉN\r\n(s):</pre><pre>Herr talman! Det är riktigt som Oskar Lindkvist\r\nsäger att en grupp av de sämst ställda pensionärerna\r\nuppenbarligen har drabbats i denna omläggning.\r\nJag vill ändå påminna om att det inför\r\nomläggningen gjordes beräkningar som sedermera\r\nhar visat sig vara korrekta att den genomsnittliga\r\nkostnadsökningen på en artonmånadersperiod var\r\n18 %. KBT, statsbidrag och pensionstillskott var på\r\ndrygt 22 %. Men egentligen är det ointressant vilka\r\nnationella generella beräkningar som är gjorda, om\r\nverkligheten ändå visar att ett antal av de\r\npensionärer som uppbär kommunalt bostadstillägg\r\ninte får en tillräcklig inkomst efter det att hyrorna\r\nhar höjts och att bostadstilläggen har betalats ut.\r\nDet är naturligtvis det som är skälet till att det nu\r\ngörs särskilda insatser.</pre><pre>Anf. 11 OSKAR LINDKVIST (s):</pre><pre>Herr talman! Det som socialministern sade är\r\nalldeles korrekt. Där har vi hela problemet.</pre><pre>Jag är irriterad, lika väl som andra ledamöter av\r\ndenna kammare, beroende på att de felberäkningar\r\noch felbedömningar som har gjorts drabbar framför\r\nallt de grupper i det svenska samhället som är\r\nförtjänta av att få en bra behållning i denna viktiga\r\nskatteomläggning.</pre><pre>Efter hand som reformen fortskrider är jag\r\növertygad om att det kommer att uppstå nya\r\nproblem som kanske också kommer att belasta\r\ndessa pensionärsgrupper. Vad finns det för\r\nbevakning i socialdepartementet? Jag har ett\r\navsevärt större förtroende för socialdepartementet\r\noch socialministern än för finansdepartementet och\r\nfinansministern i denna fråga. Det är ju därifrån\r\nsom beräkningarna har kommit. Vad finns det för\r\nberedskap i socialdepartementet för nya\r\nupptäckter, som kan innebära ökade svårigheter för\r\ndessa grupper?</pre><pre>Anf. 12 Socialminister INGELA THALÉN\r\n(s):</pre><pre>Herr talman! Egentligen skulle finansministern få\r\nlov att vara här själv. Jag tror att han har en alldeles\r\negen förmåga att svara för både sig själv och de\r\nberäkningar som är gjorda.</pre><pre>En av de punkter som lyftes fram mycket tidigt när\r\nskattereformen skulle genomföras var just det\r\nfaktum att effekterna av en så utomordentligt stor\r\nreform som denna kan innebära att det uppstår\r\nskevheter i själva omläggningen och att det kan\r\nuppkomma skevheter när reformen är genomförd.\r\nDärför har en grupp tillsatts som skall följa upp\r\ndetta mycket noga och också följa upp de\r\nfördelningspolitiska effekterna. Inom\r\nsocialdepartementet finns den utredning som\r\nsysslar med kostnadsfrågor för handikappade och\r\nför andra men också följer utvecklingen för\r\nbostadskostnaderna utomordentligt noggrant.\r\nDärutöver kommer en särskild utredning att\r\ntillsättas för att se över hela systemet för\r\nkommunala bostadstillägg. Den utredningen\r\ntillsätts i den månad som kommer.</pre><pre>Anf. 13 OSKAR LINDKVIST (s):</pre><pre>Herr talman! Jag kan till sist lova socialministern\r\natt jag i egenskap av ledamot av denna kammare\r\nmycket nära kommer att följa utvecklingen. Jag\r\nhoppas att jag inte skall behöva ställa flera frågor\r\npå området utan att socialministern kommer till\r\nriksdagen med klara besked om hur problemet skall\r\nlösas för de berörda pensionärerna.</pre><pre>Överläggningen var härmed avslutad.</pre><pre>4 § Svar på fråga  1990/91:390 om\r\narbetsskadeförsäkringen</pre><pre>Anf. 14 Socialminister INGELA THALÉN\r\n(s):</pre><pre>Herr talman! Sigge Godin har frågat mig vilka\r\nåtgärder regeringen avser att vidta vad gäller\r\narbetsskadeförsäkringen under innevarande år.</pre><pre>Regeringen har i det åtgärdsprogram för att\r\nstabilisera ekonomin som förelades riksdagen i\r\nhöstas aviserat en mera fullständig samordning av\r\nsjuk- och arbetsskadeförsäkringarna. Ett viktigt\r\nmotiv till detta var och är att\r\narbetsskadeförsäkringen av många\r\nrehabiliteringsaktörer ansetts som\r\nrehabiliteringshindrande. Den arbetsskadade vill i\r\nmånga fall ha ersättningsfrågan löst innan han är\r\nberedd att medverka i en rehabilitering.</pre><pre>Regeringen har emellertid vid sina diskussioner\r\nmed arbetsmarknadens parter funnit att det finns\r\nsåväl tekniska som avtalsmässiga komplikationer\r\nmed en sådan samordning. Eftersom parterna\r\nuttryckt önskemål om ytterligare beredning av\r\nfrågan har regeringen ansett att en samordning bör\r\nsenareläggas. Regeringens avsikt är dock att\r\ngenomföra den aviserade samordningen.</pre><pre>Anf. 15 SIGGE GODIN (fp):</pre><pre>Herr talman! Jag ber att få tacka socialministern\r\nför svaret.</pre><pre>Arbetsskadeförsäkringens utformning och praxis är\r\ni särklass den största enskilda orsaken till\r\nlångvariga sjukskrivningar och\r\nförtidspensioneringar. Det säger alla experter.\r\nGång efter gång har regeringen lovat att ta itu med\r\ndetta. Bl.a. den 23 februari i fjol sades detta.\r\nÖverenskommelsen med folkpartiet i april talade\r\nockså om en sammanläggning av sjukförsäkringen\r\noch arbetsskadeförsäkringen. Men alla\r\növerenskommelser står sig tydligen inte. I varje fall\r\ninte denna.</pre><pre>Eftersom alla myndigheter kommer till samma\r\nslutsats, förstår jag riksförsäkringsverkets chef som\r\nvar besviken över att ingenting sker. Nu har\r\nregeringen haft tio månader på sig att arbeta, och\r\ndet är tydligt att det är andra än regeringen som\r\nbestämmer vilka överenskommelser som skall\r\nhållas eller ej.</pre><pre>Vilka signaler tror socialministern att sådant här\r\nger till människor som behöver rehabilitering, dvs.\r\natt man ena gången tycker si och andra gången så?\r\nVad tänker regeringen göra under det kommande\r\nåret? Det var min fråga som jag inte har fått svar\r\npå. Hur ser regeringen på den praxis som har\r\nutvecklats på området? Det vore intressant att få\r\nveta.</pre><pre>Anf. 16 Socialminister INGELA THALÉN\r\n(s):</pre><pre>Herr talman! Först och främst är min uppfattning\r\natt det förslag som har gått till lagrådet om\r\nrehabiliteringsersättning, om utomordentligt\r\nskärpta krav när det gäller tidsordningen för när\r\nman skall lämna i från sig en\r\nrehabiliteringsutredning, när en rehabiliteringsplan\r\nskall upprättas, frågan om djupare läkarintyg --\r\nfrågor som riksdagen så småningom skall ta\r\nställning till -- är en utomordentligt viktig och tydlig\r\nsignal till dem som behöver och har rätt till\r\nrehabilitering.</pre><pre>Vidare har vi Sigge Godins fråga vad\r\nsocialdepartementet tänker göra omedelbart. Först\r\nkommer en beredning att tillsättas tillsammans med\r\nparterna. Jag vill understryka att samtalet med\r\nsamtliga parter -- det är inte fråga om en LO-\r\npåtryckning -- har inkluderat återkommande täta\r\nsamtal med folkpartiets företrädare. Man har där\r\nhaft stor förståelse för situationen.</pre><pre>När det gäller praxis och utveckling av praxis är\r\ndetta mer dubbelbottnat. Å ena sidan är det viktigt\r\natt de som är arbetsskadade och får skador\r\nbedömda som arbetsskador hålls skadeslösa. Å\r\nandra sidan är det uppenbart -- den uppfattningen\r\ndelar nog både Sigge Godin och jag med\r\nföreträdare för samtliga partier -- att utvecklingen\r\nav praxis har glidit i väg på ett sätt som inte är\r\nlyckligt. Därför kommer frågan om utvecklingen av\r\npraxis att finnas med i den beredning som skall titta\r\npå detta.</pre><pre>Anledningen till att en beredning tillsätts är att\r\nlagen om arbetsskadeförsäkring och avtalen på\r\nmarknaden, dvs. trygghetsförsäkringsavtalen, är\r\nskrivna och tecknade samtidigt. De är skrivna och\r\ntecknade på ett sådant sätt att förutsättningarna för\r\navtalsförsäkringarna rycks undan när lagen ändras.\r\nMin bedömning var att dessa avtal skulle kunna\r\nomförhandlas och förnyas. Nu har det visat sig att\r\ndet inte går. Det hänger i sin tur samman med\r\narbetsmarknadssituationen under våren,\r\nRehnbergavtal osv. I dessa samtal har jag bara\r\nkunnat konstatera att det krävs mer tid för\r\nberedning.</pre><pre>Anf. 17 SIGGE GODIN (fp):</pre><pre>Herr talman! Det hela är märkligt. Ni har haft tio\r\nmånader på er men har inte funderat över frågan.\r\nVi hade klart för oss i våras att detta som\r\nsocialministern talar om är knäckfrågan i ärendet.\r\nDet har alla känt till, och det måste även regeringen\r\nha gjort.</pre><pre>Det är väl riktigt att man skall försöka hålla\r\nmänniskor skadeslösa, men man skall väl se till att\r\nde kommer tillbaka till arbetet. Risken är annars att\r\nde aldrig kommer tillbaka till arbetslivet.</pre><pre>Socialministern säger att man skall se över\r\nutvecklingen av praxis. Har regeringen ingen\r\nuppfattning i den frågan redan i dag? Det är också\r\nen knäckfråga som vi har arbetat med år ut och år\r\nin. Hur ser regeringen på praxis själv? Det skulle\r\nvara intressant att få veta.</pre><pre>Anf. 18 Socialminister INGELA THALÉN\r\n(s):</pre><pre>Herr talman! Jag tror inte att vare sig Sigge Godin\r\neller jag, kan utan att ta till oss den kunskap som\r\nfinns hos arbetsmarknadens parter, myndigheter\r\noch läkare, kan göra en bedömning av hur\r\nutvecklingen av praxis ser ut. Jag har den bestämda\r\nuppfattningen att ju djupare man går in i detta\r\nproblemkomplex, desto svårare är det faktiskt att\r\nha en översiktlig och alldeles entydig inställning.\r\nDet finns många olika typer av problem som\r\nbehöver lösas. Sigge Godin har inte rätt när han\r\nsäger att det största problemet med de\r\nlångtidssjukskrivna är arbetsskadeförsäkringen.\r\nDet största problemet är den arbetsmiljö ur vilka\r\ndessa människor slås ut.</pre><pre>Anf. 19 SIGGE GODIN (fp):</pre><pre>Herr talman! När det gäller arbetsmiljön har\r\nfolkpartiet mycket mer radikala åsikter än vad\r\nregeringen har. Men vi får finna oss i vad\r\nmajoriteten bestämmer i kammaren.</pre><pre>I denna fråga om arbetsskadeförsäkringen har det\r\npåpekats av riksdagen, socialförsäkringsutskottet,\r\nsocialutskottet, riksdagens revisorer och parterna\r\npå arbetsmarknaden att det inte går att fortsätta på\r\ndetta sätt. Då behöver man faktiskt inte så lång tid\r\nför att konstatera att det finns knäckfrågor. Jag\r\nundrar därför: Har inte regeringen någon\r\nuppfattning om hur praxis skall behandlas?</pre><pre>Anf. 20 Socialminister INGELA THALÉN\r\n(s):</pre><pre>Herr talman! Det finns en utvärdering i\r\nrevisorernas utredning om\r\narbetsskadeförsäkringen. Denna utvärdering\r\nhandlar om praxisutvecklingen. Om jag inte minns\r\nalldeles fel, blev utvärderingen klar 1988. Efter den\r\ntidpunkten har det skett en förändring. Huruvida\r\ndenna förändring är stark eller inte går inte att\r\navgöra innan man har gått igenom hur\r\npraxisutvecklingen när det gäller arbetsskador ser\r\nut.</pre><pre>Det är självklart att en del av det som har skett inte\r\när positivt, samtidigt som annat kan konstateras\r\nvara effekter av nya sjukdomar och nya typer av\r\nskador.</pre><pre>Vi konstaterade mycket tidigt att avtalen måste\r\ngöras om. Men parterna kunde inte klara ut detta.\r\nNär man till sist finner att en part inte är villig att\r\nteckna sådana avtal som håller de arbetsskadade\r\nskadeslösa, måste en minister lyssna till parternas\r\nuppfattning. Jag kan inte stå för ett införande av en\r\nlag, som innebär att tre miljoner löntagare står utan\r\ntrygghetsförsäkringsavtal.</pre><pre>Anf. 21 SIGGE GODIN (fp):</pre><pre>Herr talman! Jag blev litet förvånad över\r\nsocialministerns uttalande. Vi har ju kommit\r\növerens i den här frågan.</pre><pre>Jag var väldigt glad över att det nu skulle ske\r\nnågonting, framför allt för de människor som är\r\nskadade, som inte kan komma tillbaka och som får\r\nvänta på rehabilitering år efter år och därför inte är\r\nmotiverade.</pre><pre>Problemet och knäckfrågan är just att det är\r\nmänniskor som drabbas. Jag trodde att det två\r\nparterna var överens i frågan, men för en dryg\r\nvecka sedan fick vi besked om att socialministern\r\noch regeringen inte har för avsikt att lägga fram\r\ndetta förslag nu. Det skall hux flux i stället beredas\r\nenligt ett beslut som fattades på ett möte i Sollefteå.</pre><pre>Anf. 22 Socialminister INGELA THALÉN\r\n(s):</pre><pre>Herr talman! Sigge Godin sade att beskedet kom\r\nhux flux. Jag föreslår att Sigge Godin tar ett samtal\r\nmed sin partiledare. Det är inte fråga om att jag hux\r\nflux har meddelat någon någonting sådant. Jag har\r\nhaft ett antal samtal med samtliga\r\narbetsmarknadens parter, där jag har redogjort för\r\nde problem som sammanhänger med de\r\narbetsskadade.</pre><pre>Signalerna till de arbetsskadade är entydiga.\r\nOavsett om man är sjuk av arbetsskada eller av\r\nnågon annan orsak, skall man få möjlighet till\r\nrehabilitering, som sätts in avsevärt tidigare än det\r\när möjligt med nuvarande system. Detta är såväl\r\nekonomiska som organisatoriska och praktiska\r\nmöjligheter som ger en tydlig signal till samtliga\r\nsom är sjuka och skadade och som är sjukskrivna,\r\noavsett vilken orsak som ligger bakom.</pre><pre>Anf. 23 SIGGE GODIN (fp):</pre><pre>Herr talman! Det är självklart att jag talar med min\r\npartiledare innan jag går upp i en sådan här debatt.\r\nHan har redovisat de samtal som ni har fört.</pre><pre>Anledningen till att folkpartiet är så intresserat av\r\natt göra någonting är framför allt att människor\r\nskadas, att de passiviseras, att deras hälsa står på\r\nspel och att det blir en oerhört stor\r\nproduktionsminskning i näringslivet. Kostnaderna\r\när orimliga. Underskottet i arbetsskadefondens\r\nbudget är nu 14 miljarder och det ser ut att växa till\r\nuppemot 50 miljarder.</pre><pre>Socialministern vet hur många grupper i vårt\r\nsamhälle som får stå tillbaka därför att det inte finns\r\npengar. Detta är skälet till att vi i folkpartiet driver\r\ndenna fråga så hårt.</pre><pre>Anf. 24 Socialminister INGELA THALÉN\r\n(s):</pre><pre>Herr talman! Det är riktigt att det finns många\r\ngrupper i vårt samhälle som behöver samhällets\r\nsolidaritet i olika situationer. Dessa grupper är inte\r\nbetjänta av att vi i ren iver genomför en\r\nsamordning. Effekterna blir då bara att nya\r\ngrupper ställs utanför arbetsmarknadens\r\nsolidaritet. Jag anser att en samordning av sjuk- och\r\narbetsskadepenningen skall genomföras fullt ut. Då\r\nkrävs emellertid besked om huruvida parterna är\r\nberedda att teckna sådana avtal som fyller ut det\r\nsom inte omfattas av den nya sjuk- och\r\narbetsskadeförsäkringen.</pre><pre>Anf. 25 SIGGE GODIN (fp):</pre><pre>Herr talman! Förslaget om sjuklönen skall nu\r\nberedas. Denna beredning får ta fyra veckor,\r\neftersom det är bråttom. När jag då frågade\r\nsocialministern hur lång tid\r\narbetsskadeförsäkringen skall beredas -- den skall\r\nvisserligen beredas tillsammans med\r\narbetsmarknadens parter -- och vad som utöver\r\ndetta skall ske under kommande år, fick jag inte\r\nnågot svar. Socialministern och regeringen måste\r\nha någon uppfattning om när detta arbete skall vara\r\nklart. Är det klart om en vecka, två månader, två år\r\neller hur lång tid rör det sig om?</pre><pre>Överläggningen var härmed avslutad.</pre><pre></pre><pre>5 § Svar på fråga  1990/91:403 om jordbruket\r\noch EG</pre><pre>Anf. 26 Statsrådet ANITA GRADIN (s):</pre><pre>Herr talman! Marianne Jönsson har frågat mig om\r\nregeringen avser att tillsätta en arbetsgrupp för att\r\nse över vilka åtgärder som krävs inom jordbruket\r\nvid ett närmande till EG.</pre><pre>Riksdagen behandlade frågan om Sverige och den\r\nvästeuropeiska integrationen i december 1990.\r\nDärvid beslutade riksdagen bl.a. att uttala sig för\r\n''att arbetet med att på olika sätt belysa\r\nkonsekvenserna av ett medlemskap i EG inleds så\r\nsnart som möjligt''.</pre><pre>Detta arbete har påbörjats inom regeringskansliet i\r\nde arbetsgrupper som tillsatts för att behandla\r\nfrågor som rör den västeuropeiska integrationen.\r\nEn av dessa arbetsgrupper har ansvar för samtliga\r\nfrågor som rör jordbruk, livsmedel och fiske. I\r\narbetsgruppen ingår företrädare för berörda\r\ndepartement och myndigheter. Till arbetsgruppen\r\nhar knutits en referensgrupp där bl.a. LRF och\r\nkonsumentintressena är representerade. Det finns\r\ndärför inget behov av att tillsätta en ny arbetsgrupp\r\nför jordbruksfrågorna.</pre><pre>Vi överväger för närvarande formerna för och\r\nuppläggningen av det fortsatta arbetet, och vi\r\nkommer inom kort att informera berörda\r\norganisationer.</pre><pre>Resultatet av det arbete som nu inletts kommer att\r\npresenteras i en ny ''grönbok'' i form av en\r\növersiktlig redovisning av läget i EG och i Sverige\r\npå berörda områden. Enligt planerna skall den\r\nkomma ut kring halvårsskiftet. Jag räknar\r\ndessutom med att kunna följa upp ''grönboken''\r\nunder hösten med en skriftlig redovisning av de\r\nEG-regler som är relevanta vid ett medlemskap.</pre><pre>Anf. 27 MARIANNE JÖNSSON (c):</pre><pre>Herr talman! Tack för svaret. Jag kan förstå att jag\r\ninte kan få mitt önskemål om en arbetsgrupp\r\ntillgodosett när det enligt statsrådet redan finns en\r\nsådan inom departementet. Jag har förgäves\r\nförsökt spåra och efterhöra några livstecken från\r\ndenna arbetsgrupp. Jag förstår nu att detta arbete\r\nskall intensifieras och att det skall dras upp\r\nriktlinjer för det fortsatta arbetet.</pre><pre>Det är utomordentligt viktigt att denna näring, som\r\nunder det senaste året har fått ta konsekvenserna\r\nav det beslut som riksdagen fattade den 9 juni i fjol,\r\nnu får klart för sig vilka spelregler som gäller. Det\r\nvar ett stort och viktigt beslut som fattades. Man\r\nbröt därmed en 60-årig tradition och ersatte den\r\nmed någonting annat. Beslutet fattades med GATT\r\nsom utgångspunkt. Det sades inte många ord i\r\ndebatten -- jag läste igenom det tjocka protokollet\r\ni går kväll -- om EG. Ändå vet vi att GATT-\r\nförhandlingarna kan leda till att EG tvingas ändra\r\nsin politik inom jordbruksområdet. På sistone har\r\nflera sådana förslag diskuterats och dessa\r\ndiskussioner har vi här i Sverige kunnat ta del av.\r\nInte minst finansministerns kryptiska ord här den\r\n10 januari om att gränsskyddet kanske skulle\r\nsänkas i ljuset av GATT fladdrar som ett spöke för\r\noss inom jordbruket.</pre><pre>Jag är väldigt nyfiken -- jag förstår att jag inte kan\r\nfå reda på uppläggningen och reglerna -- på vilka\r\norganisationer som skall få reda på uppläggningen\r\noch formerna. Det skulle jag gärna vilja veta.</pre><pre>Anf. 28 Statsrådet ANITA GRADIN (s):</pre><pre>Herr talman! Jordbruket blir en mycket viktig del\r\ni de förhandlingar som skall komma till stånd i\r\nsamband med en medlemsansökan, eftersom i stort\r\nsett hela jordbrukspolitiken är utesluten från de\r\nEG--EFTA-förhandlingar som i dag pågår.</pre><pre>Skälet till att den här arbetsgruppen, som arbetar\r\nmed de förslag om jordbruksprodukter som ligger\r\npå bordet med anledning av EG--EFTA-\r\nförhandlingarna, inte har den nya uppläggningen\r\nför det fortsatta arbetet är att man nu inom EG\r\nväldigt intensivt diskuterar hur EGs nya\r\njordbrukspolitik skall utformas. I förra veckan var\r\nde av EGs jordbruksministrar som har beslutat sig\r\nför att reformera jordbrukspolitiken mycket\r\nengagerade i detta, bl.a. mot bakgrund av de\r\nkonflikter som föreligger och de diskussioner som\r\nförs inom GATT.</pre><pre>Enligt det förslag som skall läggas fram får de stora\r\nproducenterna betydligt mindre stöd, medan de\r\nmindre producenterna får större stöd. Det direkta\r\nprisstödet när det gäller andra områden skall\r\nminskas. På så sätt försöker man förändra sin\r\njordbrukspolitik. Det är ju också\r\njordbrukspolitiken som vi så småningom skall\r\ndiskutera tillsammans med EG.</pre><pre>Om det är svårt att ta reda på hur den här\r\narbetsgruppen ser ut, kan jag till Marianne Jönsson\r\növerlämna en lista över deltagarna och även över\r\nvilka personer och organisationer som ingår som\r\nreferensgrupp.</pre><pre>Anf. 29 MARIANNE JÖNSSON (c):</pre><pre>Herr talman! Jag är tacksam för detta besked. Det\r\nbehövs spridas mycket ljus över detta område. Den\r\nhär näringen är hårt pressad. Så här i början av\r\ndenna omställningsperiod på fem år är det viktigt\r\natt man får spelreglerna klara för sig, så att man inte\r\nbehöver göra två omställningar för att uppfylla EGs\r\nkrav.</pre><pre>I detta sammanhang är jag väldigt nyfiken på\r\ninställningen inom departementet. Vems normer\r\nskall gälla? Jag har en bestämd känsla av att vi inte\r\nhar någonting att skämmas för när det gäller den\r\nsvenska jordbrukspolitiken. Vi har mycket att\r\ntillföra den europeiska politiken och traditionen\r\nnär det t.ex. gäller våra regler om etik på\r\ndjurskyddsområdet.</pre><pre>Enligt min uppfattning fick vi tidigare nästan\r\nunderordna oss EG. Jag minns då det restes krav\r\npå att vi skulle bygga om våra slakterier efter EGs\r\nstandard. Vems normer skall vi underkasta oss?</pre><pre>Anf. 30 Statsrådet ANITA GRADIN (s):</pre><pre>Herr talman! Vi har självfallet ingenting att\r\nskämmas för när det gäller det svenska jordbruket.\r\nDet är därför som vi har kunnat spela en\r\nbrobyggarroll i GATT-förhandlingarna. Vi har\r\nförsökt att göra många insatser för att skapa ett\r\nglobalt system. Som jag ser det är det väldigt\r\nallvarligt att just jordbruket sätter käppar i hjulet\r\nför att vi i de framtida förhandlingarna över huvud\r\ntaget skall kunna slå vakt om ett globalt,\r\ninternationellt handelssystem. Effekterna kan i\r\nstället bli protektionism, vilket alltid brukar drabba\r\nsådana små länder som t.ex. Sverige.</pre><pre>Vid en framtida förhandling om medlemskap i EG\r\nmåste vi först få klart för oss vad det är för\r\njordbrukspolitik som vi skall förhandla om, men\r\ndet vet vi inte förrän EG har presenterat sitt\r\nförslag.</pre><pre>Anf. 31 MARIANNE JÖNSSON (c):</pre><pre>Herr talman! Jag måste fråga vad statsrådet\r\nmenade med att jordbruket sätter käppar i hjulet.\r\nVi har ställt oss bakom den nya jordbrukspolitiken\r\noch omställningen har börjat. Min uppfattning är\r\natt vi måste få veta spelreglerna, så att man inte\r\nbehöver genomföra två omställningar. Vad menas\r\nmed att jordbruket sätter käppar i hulet?</pre><pre>Anf. 32 Statsrådet ANITA GRADIN (s):</pre><pre>Herr talman! Med uttrycket ''sätta käppar i hjulet''\r\nmenar jag att det är så låst kring\r\njordbruksförhandlingarna i GATT, att man inte\r\nkommer fram till något av de andra områdena. Det\r\när ändå 15 områden, varav jordbruket är ett, som\r\ndet skall förhandlas om.</pre><pre>På grund av osämjan beträffande\r\njordbruksområdet har man svårt att komma\r\növerens om regler för andra områden, såsom\r\ntjänstehandeln, tullarna, immaterialrätten, och\r\nspelreglerna över huvud taget. Det är tråkigt,\r\ntycker jag.</pre><pre>Vi måste förhandla om de regler som skall gälla den\r\ndag då det föreligger ett färdigt förslag om\r\njordbruket. Övergångstiden är fem år och för det\r\nsvenska jordbruket blir den aktuella tidpunkten\r\n1994. Den mest optimistiska tidtabellen för ett\r\nsvenskt medlemskap i EG anger 1995 som\r\ntidpunkt. Således måste ett nytt system avlösa det\r\nsom tidigare har tillämpats för svenskt jordbruk.</pre><pre>Anf. 33 MARIANNE JÖNSSON (c):</pre><pre>Herr talman! Då är min fråga till statsrådet: Blir\r\ndet här en ''grönbok'' av den typ som skall komma?</pre><pre>(Statsrådet ANITA GRADIN (s):</pre><pre>Nej.)</pre><pre>Det är alltså inte fråga om en sådan. Jag har\r\nstuderat rubrikerna i faktasamlingen Fakta\r\nEuropa. Inför den stora omställningsperioden\r\nmåste jordbruket snabbt ha tillgång till fakta för att\r\nman skall veta vad det är man skall ställa om till.</pre><pre>I fjol utgavs ett dokument med titeln Svensk\r\nmiljöpolitik i ett västeuropeiskt perspektiv. I dag\r\nfinns en produkt om jämställdhetsarbetet. Margot\r\nWallström uttalade i senaste numret av tidningen\r\nFrån riksdag och departement att svensk\r\njämställdhet är ett föredöme i Europa. Det skulle\r\nvara mycket roligt om man på baksidan av Från\r\nriksdag och departement kunde läsa att svensk\r\njordbrukspolitik är ett föredöme för Europa.</pre><pre>Min innerliga förhoppning är att detta arbete\r\nintensifieras. Jag vet att det är svårt, men det är\r\nockså ett huvudintresse. Det är viktigt med fasta\r\nspelregler, inte minst i vårt land där hela bygder är\r\nberoende av jordbruk.</pre><pre>Anf. 34 Statsrådet ANITA GRADIN (s):</pre><pre>Herr talman! Det mest angelägna just nu är EES-\r\nförhandlingarna, vilka har största prioritet, så att\r\ndet föreligger ett färdigt avtal till försommaren.</pre><pre>Det är för de områden som ingår i EES-\r\nförhandlingarna som det har upprättats\r\n''grönböcker'', dvs. sammanställningar över de\r\nregler som skall gälla. Dessa ''grönböcker'' är\r\nbetydligt tjockare än de skrifter som har utgivits,\r\nsom Marianne Jönsson säkert har sett.</pre><pre>''Grönböckerna'' innehåller EGs relevanta regler\r\nur bl.a. vitboken. Skrifterna däremot har tagits\r\nfram om de områden som nu är föremål för\r\nförhandlingar.</pre><pre>Jag har sagt att vi nu måste börja förbereda hur vi\r\nskall arbeta inför en kommande\r\nmedlemskapsförhandling. Där måste vi gå igenom\r\nvad EGs jordbrukspolitik innebär, en politik som i\r\ndag är utesluten från de förhandlingar och\r\ndiskussioner som pågår.</pre><pre>Anf. 35 MARIANNE JÖNSSON (c):</pre><pre>Herr talman! Jag är medveten om att det enbart\r\ningår handelspolitik i EES-förhandlingarna. Vi\r\nbehöver få besked om jordbrukspolitiken i dess\r\nhelhet. Det ser vi otåligt fram emot. Detta måste\r\nfinnas med i bilden inför den omställning som är på\r\ngång.</pre><pre>Jag ber att än en gång få tacka statsrådet för svaret.\r\nJag skall med stort intresse följa det fortsatta\r\narbetet.</pre><pre>Överläggningen var härmed avslutad.</pre><pre>6 § Svar på fråga  1990/91:382 om\r\nkällsorteringen av hushållsavfall</pre><pre>Anf. 36 Miljöminister BIRGITTA DAHL\r\n(s):</pre><pre>Herr talman! Annika Åhnberg har frågat mig vad\r\nregeringen avser att göra för att undanröja\r\nsvårigheter i samband med källsortering av\r\nhushållsavfall. Som svårigheter nämns dels vikten\r\nav att definiera begreppet källsortering för\r\nkommunernas avfallsplanering, dels avsättningen\r\nför insamlat material.</pre><pre>I samband med den omställning som krävs för att\r\nnå målen för källsortering av avfall kommer en del\r\nproblem på vägen att behöva lösas. Vår målsättning\r\när att dessa hinder skall övervinnas för att vi skall få\r\ntill stånd en bättre avfallshantering där\r\nkällsorteringen är själva nyckeln till ett bättre\r\nomhändertagande.</pre><pre>Från den 1 januari i år har kommunerna rätt att\r\nföreskriva om källsortering enligt\r\nrenhållningslagen. I den miljöproposition som skall\r\npresenteras på måndag kommer ett förslag som\r\ninnebär att kommunerna ges rätt att differentiera\r\nsina avfallstaxor för att stimulera till en ökad\r\nsortering och minimering av den totala volymen\r\navfall. Kommunernas arbete med källsortering är\r\nen process som måste utvecklas successivt och\r\nanpassas efter dels vunna erfarenheter, dels olika\r\nförutsättningar i olika kommuner. Vi måste därför\r\nvara uthålliga och inte låta oss avskräckas av\r\nproblem som uppstår under en utvecklingsfas.</pre><pre>Enligt de ändringar i renhållningslagen som antogs\r\nav riksdagen i maj förra året och som trädde i kraft\r\nden 1 januari i år är naturvårdsverket central\r\ntillsynsmyndighet för avfallsfrågor. I denna roll\r\nskall verket bl.a. följa utvecklingen på\r\navfallsområdet och hela tiden se till att den från\r\nmiljösynpunkt bästa hanteringen av avfallet\r\ntillämpas. Till verkets viktigaste uppgifter hör då\r\natt ge kommunerna stöd i deras arbete på\r\navfallsområdet, så att en hög ambitionsnivå kan\r\nhållas inom alla kommuner bl.a. när det gäller\r\nkällsortering. Jag har inhämtat att\r\nnaturvårdsverket i detta syfte inom kort kommer\r\natt ge ut allmänna råd för den kommunala\r\navfallsplaneringen.</pre><pre>När det gäller avsättning av insamlat material kan\r\ndet periodvis och i vissa regioner finnas problem.\r\nÄven avsättningsmarknader behöver tid för att\r\nväxa fram och utvecklas. Regeländringar och\r\nekonomiska styrmedel kan användas för att skapa\r\nmarknadsförutsättningar. Samtidigt är den\r\nviktigaste förutsättningen för att en\r\nåtervinningsmarknad skall uppstå och fungera att\r\nen tillräckligt stor och kontinuerligt tillgänglig\r\nmängd material sorteras ut. En någorlunda jämn\r\noch förutsägbar kvalitet är också en förutsättning.</pre><pre>Anf. 37 ANNIKA ÅHNBERG (v):</pre><pre>Herr talman! Jag ber att få tacka för svaret på min\r\nfråga. Jag tycker kanske att miljöministern är\r\nonödigt pessimistisk i sitt svar när hon säger att det\r\ngäller att vi är uthålliga och att målsättningen måste\r\nvara att vi övervinner svårigheterna. Visst måste\r\nmålsättningen vara denna, men egentligen har vi\r\nstor anledning att känna mycket stor optimism inför\r\ndet här beslutet om att gå över till källsortering.\r\nDet har ofta förvånat mig att det har väckt så liten\r\nuppmärksamhet i den offentliga debatten. Enligt\r\nmin uppfattning är detta en av de viktigaste\r\nåtgärder som vi har vidtagit. Den kommer, när den\r\nförverkligas, att förbättra miljön. Det är viktigt att\r\nförsöka jämna ut vägen och få bort en del\r\nsvårigheter.</pre><pre>Det är oerhört angeläget för kommunerna att redan\r\ni starten av arbetet veta hur man definierar\r\nkällsortering. Räcker det om man har litet\r\nglassortering eller papperssortering? Vad menar\r\nman egentligen från samhällets sida när man pratar\r\nom källsortering? Jag vet inte vad som kommer att\r\ningå i naturvårdsverkets allmänna råd och om det\r\nkommer att finnas en definition av begreppet\r\nkällsortering där. Jag vill gärna framhålla att jag\r\ntycker detta är mycket angeläget.</pre><pre>Miljöministern säger också att kommunerna får\r\nrätt att differentiera avgifterna. Det tycker jag är\r\nbra. Det är ett avsteg från självkostnadsprincipen,\r\nmen i det här fallet tror jag att det är nödvändigt. I\r\ninitialskedet kan det tyvärr vara så att det som på\r\nsikt är det bästa för miljön och naturen är förenat\r\nmed kostnader. Genom att sänka kostnaden för det\r\nkällsorterade avfallet får man kanske inte full\r\ntäckning, men jag tror att det är nödvändigt att gå\r\nden vägen när det gäller att åstadkomma en\r\nkällsortering.</pre><pre>Jag tror att det finns ett grundläggande problem när\r\ndet gäller avsättningen och marknaden för de\r\nåtervunna produkterna. Vi måste vara\r\nuppmärksamma på detta. När vi ålägger\r\nkommunerna att källsortera, kommer köparna av\r\nåtervinningsmaterialet att veta att råvaran finns där\r\ntill vilket pris som helst. Detta försätter\r\nkommunerna i en svår situation. Det blir inte några\r\nmarknadsmässiga relationer. Kommunerna måste\r\nbli av med det återvunna materialet. Det blir\r\nköparens marknad. Säljaren, dvs. kommunerna,\r\nhar mycket litet att säga till om. Eftersom\r\nåtervinning nu skall bli en grundläggande del i\r\nverksamheten, måste man stimulera kommunerna\r\ntill ett systematiskt samarbete kring detta med att\r\nfå avsättning för sina återvinningsprodukter i\r\nbolagsform eller på annat sätt.</pre><pre>Anf. 38 Miljöminister BIRGITTA DAHL\r\n(s):</pre><pre>Herr talman! Jag är personligen inte alls\r\npessimistisk, utan i likhet med Annika Åhnberg\r\noptimistisk. Jag tycker att detta är ett slags\r\nvändning i systemet som vi har åstadkommit. Det\r\när mycket positivt och hör framtiden till. Jag är\r\növertygad om att vi kommer att klara av detta. Jag\r\nskickade ut signalen om att inte ge upp utan\r\nfortsätta med det här arbetet till andra som uttalar\r\nsig mer pessimistiskt.</pre><pre>Förslaget med differentierade avgifter skall inte\r\navvika från självkostnadsprincipen i den meningen\r\natt kommunen skall få göra sig vinst på den här\r\nverksamheten. Man skall däremot kunna få sätta\r\navgifterna olika beroende på hur de olika aktörerna\r\nklarar av det här betinget. Det handlar om\r\nhushållen, industrin, byggbranschen och även vissa\r\nkommunala verksamheter. Det handlar också om\r\nt.ex. Mc Donalds.</pre><pre>När det gäller förpackningar kommer vi i\r\npropositionen att ta ett annat grepp, än det man\r\nhittills diskuterat, i syfte att underlätta för det här\r\nsystemet att fungera, nämligen att lägga ett\r\nhelhetsansvar på producenterna och handeln.\r\nDessa skall själva ha ansvar för att klara av system\r\nför återvinning och återföring av allt\r\nförpackningsavfall. Detta är en mycket stor del av\r\nmarknaden. Den innefattar även t.ex.\r\nglasåtervinningssystemet som vi har problem med.\r\nDet innefattar för övrigt återigen Mc Donalds.</pre><pre>Vi tror att vi på ett kostnadseffektivt och bra sätt\r\nkommer att lösa många av de problem som Annika\r\nÅhnberg tar upp genom att ta ett helhetsgrepp med\r\nlitet andra utgångspunkter än hittills. Det kommer\r\ndessutom att överensstämma med det system som\r\nnu börjar utvecklas i EG.</pre><pre>Anf. 39 ANNIKA ÅHNBERG (v):</pre><pre>Herr talman! Det som miljöministern säger om ett\r\nhelhetsförslag och om att lägga ansvaret hos\r\nproducenten och handeln gläder mig. Det stämmer\r\nväl överens med förslag som vi i vänsterpartiet har\r\nlagt fram flera gånger, bl.a. med utgångspunkt i det\r\narbete som påbörjats i Tyskland. Där har man ju\r\nkommit en bra bit längre på väg i en sådan process.\r\nJag ser verkligen fram emot att få tal del av det här\r\nförslaget. Jag tror att detta är en mycket viktig del\r\ni vårt arbete för att förbättra miljön.</pre><pre>Avslutningsvis vill jag återknyta till begreppet\r\nkällsortering. Jag har inte riktigt fått ett klart svar\r\npå om det kommer att finnas en definition på\r\nbegreppet källsortering. Jag vill gärna än en gång\r\nunderstryka att det är avgörande för kommunerna\r\natt veta hur man skall hantera hela det här\r\nproblemet och vad som ingår i begreppet\r\nkällsortering.</pre><pre>Anf. 40 Miljöminister BIRGITTA DAHL\r\n(s):</pre><pre>Herr talman! Får jag återigen understryka att det\r\nhär är fråga om att vi utvecklar system som fungerar\r\nbättre och bättre. Kommunerna skall under det här\r\nåret inventera allt avfall som genereras i\r\nkommunen, även från industrin och\r\nbyggbranschen. På grundval av det skall man lägga\r\nfram en avfallsplan. Meningen är att man den vägen\r\nskall kunna sortera upp det man har. Man skall\r\näven kunna lägga fram en plan för hur man skall\r\nhantera det. Det kommer naturligtvis att vara litet\r\nolika i olika kommuner. Naturvårdsverket skall\r\nhjälpa till. Deras riktlinjer har i själva verket varit\r\nfärdiga en tid, men naturvårdsverket och\r\nKommunförbundet är inte riktigt överens om\r\nhanteringen. Vi hoppas att det ganska snart skall bli\r\nklart.</pre><pre>Jag tror inte att kommunerna i detalj vill ha skrivet\r\npå näsan vad de skall göra. De vill ha hjälp och\r\nstöd, men även viss frihet att utforma system som\r\nfungerar utifrån hur det ser ut i Flen, Uppsala eller\r\nGöteborg.</pre><pre>Anf. 41 ANNIKA ÅHNBERG (v):</pre><pre>Herr talman! När det gäller konflikten mellan\r\nKommunförbundet och naturvårdsverket kan bara\r\nsägas att den bästa förutsättningen för att det här\r\narbetet skall komma i gång är att de två viktiga\r\ninstanserna är något så när överens om hur tagen\r\nskall tas.</pre><pre>Jag uppfattar det här svaret som att man inte\r\nkommer att definiera begreppet källsortering. Jag\r\nanser inte heller att man redan från starten skall ha\r\nen definitiv definition av begreppet för all framtid.\r\nMan skulle åtminstone kunna starta med en\r\nminiminivå. Sedan skulle man låta processen fortgå\r\nmed att utveckla definitionen. Det borde\r\nåtminstone från början finnas klart sagt att detta\r\noch detta måste ingå för att man skall kunna säga\r\natt en kommun har startat källsortering.</pre><pre>Anf. 42 Miljöminister BIRGITTA DAHL\r\n(s):</pre><pre>Herr talman! Jag tror egentligen inte att vi är\r\nosams, Annika Åhnberg. Vi kommer båda att följa\r\nutvecklingen och på olika sätt hjälpa till att påverka\r\nden, så att det blir ett bra och fungerande system.</pre><pre>Låt oss inte tvista om ord i det sammanhanget, utan\r\nlåt oss se till att det fungerar bra i verkligheten.</pre><pre>Överläggningen var härmed avslutad</pre><pre>7 § Svar på fråga  1990/91:392 om\r\nhalogenlampor</pre><pre>Anf. 43 Miljöminister BIRGITTA DAHL\r\n(s):</pre><pre>Herr talman! Annika Åhnberg har frågat mig om\r\nregeringen avser att vidta åtgärder för att öka\r\nsäkerheten vid användandet av halogenlampor.</pre><pre>Enligt statens strålskyddsinstituts instruktion skall\r\ninstitutet skaffa sig noggrann kännedom om de\r\nrisker som är förenade med strålning och med\r\nuppmärksamhet följa utvecklingen inom berörda\r\nområden.</pre><pre>Från strålskyddsinstitutet har jag inhämtat att\r\nhalogenglödlampor avger små men onödiga\r\nmängder ultraviolett strålning. Vid normal\r\nanvändning orsakar de varken akuta hud- eller\r\nögonskador, och enligt vad man i dag vet, heller\r\ninte allvarliga långsiktiga skadeeffekter.</pre><pre>Onödig UV-strålning från belysningsarmaturer är\r\nlätt att skärma av eller väsentligt reducera. I\r\nsamband med fortsatt produktuveckling av\r\nhalogenlampor och belysningsanläggningar är det\r\nönskvärt att belysningsbranschen leder\r\nutvecklingen mot belysningar med mindre\r\nultraviolett strålning. Strålskyddsinstitutet anser\r\nemellertid inte att det är nödvändigt att ge ut\r\nsärskilda föreskrifter om detta.</pre><pre>Befintliga armaturer anses inte utgöra en hälsorisk\r\neller motivera särskilda åtgärder.</pre><pre>Den samlade bedömningen från ansvarig\r\nmyndighet är att UV-strålning, som vid\r\növerexponering kan orsaka såväl akuta skador som\r\nrisk för sena skador, inte är skadlig i den omfattning\r\nhalogenlampor avger.</pre><pre>Anf. 44 ANNIKA ÅHNBERG (v):</pre><pre>Herr talman! Jag ber att få tacka för svaret även på\r\ndenna fråga. Jag känner fortfarande stor osäkerhet\r\noch tvekan efter det här svaret. Jag är på inget sätt\r\nexpert på det här området. Det är kanske just\r\ndärför som jag ställer den här frågan.</pre><pre>Miljöministern känner säkert till att det pågått en\r\nganska intensiv diskussion om de här lamporna och\r\nom deras farlighet. Det är klart att den här\r\ndiskussionen -- företrädesvis i massmedia --\r\nskrämmer och oroar människor, mig också. Den\r\nhar också lett till att en del företag har dragit in sina\r\nhalogenlampor som inte har ett skyddsglas, medan\r\nandra har sagt att det inte är någon fara.</pre><pre>Det finns en statlig myndighet som har till uppgift\r\natt tala om hur samhället ser på de här sakerna och\r\nvilka typer av skydd som eventuellt kan behövas.\r\nDen myndigheten uttalar sig ganska nonchalant,\r\nåtminstone mycket oklart, och sätter i första\r\nrummet frågan om hårdare restriktioner när det\r\ngäller dessa lampor möjliagen skulle kunna utgöra\r\ntekniska handelshinder. Samtidigt vet man att det\r\nfinns andra länder, t ex Australien, England och\r\nUSA, där man inte tillåter sådana lampor utan\r\nskyddsglas just av hänsyn till säkerheten för\r\nmänniskor. Då blir man ganska missnöjd med den\r\nhär attityden från en svensk myndighet. Om man\r\nanser att det inte finns några som helst risker och\r\natt det inte behövs några föreskrifter, vare sig om\r\nhur man skall använda lampan eller om skyddsglas\r\nbehövs tycker jag att man åtmintone skall begära\r\nen ordentlig redovisning av vilka fakta man grundar\r\nsitt ställningstagande på. Det är otillfredsställande\r\nmed den oklarhet som nu råder. Jag ifrågasätter\r\ndessutom själva ståndpunkten att det inte\r\nföreligger någon risk.</pre><pre>Anf. 45 Miljöminister BIRGITTA DAHL\r\n(s):</pre><pre>Herr talman! Jag tycker att det är bra att Annika\r\nÅhnberg har tagit upp den här frågan, dels därför\r\natt jag förstår att den debatt som har varit oroar\r\nmänniskor, dels därför att vi för en mycket\r\nberättigad diskussion i många likartade frågor om\r\nvar gränsen för s.k. lågdosstrålning egentligen går\r\nnär det gäller skadlighet. SSI har arbetat med de\r\nhär frågorna i tolv år. Det var för tolv år sedan de\r\nförst gav riktvärden, och de är så utformade att man\r\nskall undanröja varje risk för hälsofara för\r\nmänniskor.</pre><pre>En sådan här diskussion är alltid besvärlig, men om\r\nman jämför effekterna av dessa lampor med dem\r\nman utsätts för i andra sammanhang för att göra det\r\nhela begripligare, motsvarar -- som armaturerna\r\nmed halogenlampor vanligen är utformade --\r\nstrålningen från en 50 W-lampa under åtta timmar\r\npå en halvmeters avstånd en timmes vistelse i\r\nhögsommarsol. Det gäller alltså risken för\r\nmänniskan. Det som kan inträffa är på sin höjd en\r\nlätt hudrodnad, inte den typ av skador man kan få\r\nvid oförsiktigt solbad. På liknande sätt förhåller det\r\nsig med risken för ögonskador. Att man förser dem\r\nmed skyddsglas beror på risken för att papper skall\r\nfatta eld på grund av värmen eller på risken för\r\nbrännskador, men inte strålskador.</pre><pre>Anf. 46 ANNIKA ÅHNBERG (v):</pre><pre>Herr talman! Användningsområdet för de här\r\nlamporna har delvis förändras under de tolv åren\r\nsedan strålskyddsinstitutet började titta på det här\r\nproblemet. I dag är det mycket vanligare att man\r\nhar halogenlampor i arbetsbelysningar, dvs. att\r\nman har dem ganska nära ansiktet och kroppen.\r\nMan har dem som skrivbordsbelysningar t.ex. Då\r\nkanske man i högre grad utsätter sig för den\r\nstrålningen än vad man har gjort tidigare. Om jag\r\nhar förstått diskussionen rätt, grundar sig de som\r\nkänner stor oro på nya undersökningar som har\r\ngjorts i England. Dessa skulle visa att den här\r\nstrålningen faktiskt är farligare än vad man på\r\nmånga håll tidigare har trott. Jag tror nog att det\r\nfortfarande finns anledning till oro.</pre><pre>Anf. 47 Miljöminister BIRGITTA DAHL\r\n(s):</pre><pre>Herr talman! Jag kan försäkra Annika Åhnberg att\r\njag kommer att följa de här frågorna mycket noga.\r\nBåde strålskyddsinstitutet och arbetsmiljöinstitutet\r\narbetar kontinuerligt med de här frågorna. Det\r\npågår bl.a. just nu ett arbete med att ta fram\r\nkriterier för arbetsmiljöer för att hantera den typ av\r\nnya problem eller användningsområden som\r\nAnnika Åhnberg tog upp. Vi kommer inte att lägga\r\ndessa papper i någon låda och sluta att\r\nuppmärksamma problemet. Tvärtom måste vi\r\nnaturligtvis följa utvecklingen och se till att vi inte\r\npasserar någon gräns som vi inte bör passera.</pre><pre>Anf. 48 ANNIKA ÅHNBERG (v):</pre><pre>Herr talman! Jag är glad över att miljöministern\r\nhar den ambitionen att man skall raska på med det\r\nhär arbetet. Det är en situation där många undrar\r\nhur de skall ställa sig, hur de skall agera. Det gäller\r\nbl.a. företagen som säljer lamporna och\r\nmänniskorna som har dessa lampor. De undrar om\r\nde kan använda dem eller inte. Visst är det en fråga\r\nsom brådskar.</pre><pre>Överläggningen var härmed avslutad.</pre><pre></pre><pre>8 § Svar på fråga  1990/91:357 om\r\nmusikstiftelser och militärmusik</pre><pre>Anf. 49 Utbildningsminister BENGT\r\nGÖRANSSON (s):</pre><pre>Herr talman! Lola Björkquist har frågat mig vilka\r\nåtgärder regeringen tänker vidta för att inte den\r\nsvenska blåsartraditionen skall riskera att gå i\r\ngraven genom ett försvarspolitiskt beslut.</pre><pre>Regeringen uppdrog i mars 1990 åt chefen för armén\r\natt redovisa försvarsmaktens erfarenheter av den\r\nnu gällande ordningen angående musiktjänst inom\r\nförsvarsmakten. Chefen för armén skulle vidare\r\nutreda försvarsmaktens behov av tjänstemusik,\r\nlämna förslag till hur den lämpligast bör produceras\r\nsamt bedöma kostnaderna härför.</pre><pre>Chefen för armén överlämnade i början av\r\nnovember 1990 sina förslag i rapporten\r\nMusikutredning 1990. Förslagen innebär väsentliga\r\nförändringar i förhållande till nuvarande\r\norganisation. Bl.a. föreslås att försvarets\r\nanknytning till Stockholmsmusiken inom Svenska\r\nrikskonserter samt till länsmusikstiftelserna i\r\nÖstergötlands län och Göteborgs och Bohus län --\r\nMusik i Väst -- skall upphöra. Vidare föreslås att\r\nnya avtal skall träffas med övriga berörda landsting\r\nsom bättre tillgodoser försvarets behov när det\r\ngäller musik i försvaret.</pre><pre>Musikutredningen har remitterats av chefen för\r\narmén och remissvaren har fogats till rapporten. I\r\nnågra av remissvaren påpekas bl.a. att man anser\r\natt utredningen varit alltför begränsad och inte\r\nbeaktat de kulturpolitiska aspekterna såsom vilken\r\neffekt förslaget skulle få för\r\nblåsmusikverksamheten i dess helhet i landet.\r\nVidare saknas enligt några remissvar en analys av\r\nkonsekvenserna för de länsmusikstiftelser som --\r\nom förslaget genomförs -- skulle gå miste om sitt\r\nuppdrag för försvaret och därmed en inkomstkälla.</pre><pre>Utredningens förslag och remissvaren bereds för\r\nnärvarande i regeringskansliet. I beredningsarbetet\r\nbehandlas såväl försvarspolitiska som\r\nkulturpolitiska aspekter på denna fråga.</pre><pre>Anf. 50 LOLA BJÖRKQUIST (fp):</pre><pre>Herr talman! Jag ber att få tacka statsrådet för\r\nsvaret. Jag visste i och för sig att man nu har tagit\r\nupp detta i utbildningsdepartementet. Jag ställer\r\nfrågan därför att det under hela förra året var\r\nganska tyst kring detta. Utredningen gjordes\r\nmycket snabbt. Man arbetade ungefär fyra\r\nmånader. Musikerna hade fått uppgift om att det\r\nskulle gå fort och att avtalen kanske skulle sägas\r\nupp redan till den 1 januari i år. Om två år skulle\r\nderas situation se helt annorlunda ut.</pre><pre>Jag är bekymrad över att den här traditionen går i\r\ngraven. Hemma i Östergötland kommer man inte\r\natt kunna ha den här traditionen kvar med så få\r\nmusiker. Det skulle röra sig om 6--8 musiker till en\r\nkostnad av ungefär 2 miljoner. Jag tycker att det är\r\norättvist om man nu tänker sig att dra bort de här\r\npengarna utan vidare, eftersom de län som inte blev\r\ntilldelade försvarsmusik fick ersättning för de\r\nmusiker som de tog över.</pre><pre>Jag vill fråga statsrådet om han inte håller med mig\r\nom att man måste värna om den här traditionen.\r\nDet gör man inte om man går på det förslag som\r\narméchefen har förordat med en professionell\r\nmusikkår i Stockholm.</pre><pre>Anf. 51 Utbildningsminister BENGT\r\nGÖRANSSON (s):</pre><pre>Herr talman! Jag kan inte nu säga vilket förslag\r\nsom kan komma på grundval av den här\r\nutredningen. Jag är angelägen om att understryka\r\natt vi för närvarande bereder frågan. Jag är mycket\r\nangelägen om att hävda de kulturpolitiskt viktiga\r\npunkterna.</pre><pre>Jag vill emellertid understryka att när man talar om\r\nbehovet av att slå vakt om blåsmusiken ute i landet\r\när det naturligtvis inte bara krigsmakten som kan\r\ngöra detta. Det krävs även att man hos berörda\r\norkestrar har en stark vilja att bevara just denna\r\nmusik. En del av de synpunkter som har\r\nframkommit under utredningens gång handlar om\r\natt man från försvarets sida inte har tyckt att man\r\nmånat tillräckligt om detta. Det finns alltså\r\nanledning att väga in alla dessa synpunkter när man\r\ntar ställning till hur man skall hantera den här\r\nfrågan framöver.</pre><pre>Anf. 52 LOLA BJÖRKQUIST (fp):</pre><pre>Herr talman! Jag vet att utredningen menar att det\r\nhar varit mycket krångligt. När jag läser\r\nutredningen får jag uppfattningen att det beror på\r\natt musikerna inte alltid har kunnat spela i enlighet\r\nmed avtalen. Men jag har tagit reda på hur det är\r\npå min hemort. Där beror det inte på att musikerna\r\ninte har ställt upp vid de avtalade tillfällena, utan\r\ndet är militären själv som av olika anledningar inte\r\nhar ansett sig behöva ha musik vid de tillfällen som\r\nde har beställt sådan.</pre><pre>För att litet grand klargöra vad det handlar om vill\r\njag säga att denna tradition startade redan på 1500-\r\ntalet. Efter hand har orkesterverksamheten byggts\r\nut. På 1800-talet hade man mycket stora orkestrar.\r\nI början av 1900-talet fanns det 60 kårer i landet.\r\nEfter vissa reformer minskade antalet efter hand.\r\nMen 1944 ökade åter antalet. Därefter har man\r\nsuccessivt skurit ned antalet musikkårer, och nu\r\nhandlar det alltså om en.</pre><pre>Överläggningen var härmed avslutad.</pre><pre>9 § Svar på fråga  1990/91:396 om doktoranders\r\nekonomiska situation</pre><pre>Anf. 53 Utbildningsminister BENGT\r\nGÖRANSSON (s):</pre><pre>Herr talman! Birger Hagård har frågat\r\nskolministern vilka åtgärder denne ämnar vidta för\r\natt befria dem som innehar doktorandtjänst från\r\nskyldighet att återbetala studiemedel under tiden\r\nfram till doktorsexamen. Eftersom frågan gäller\r\nsystemet med doktorandtjänster, ankommer det på\r\nmig att besvara frågan.</pre><pre>Genom 1990 års forskningspolitiska beslut\r\ntillfördes studiefinansieringen i\r\nforskarutbildningen 100 milj.kr. för omvandling av\r\ntvå tredjedelar av samtliga utbildningsbidrag till\r\ndoktorandtjänster. Samtidigt uttalades att\r\nresterande utbildningsbidrag borde omvandlas till\r\ndoktorandtjänster under den därefter kommande\r\ntreårsperioden från 1993 till 1996.</pre><pre>Denna reformering av studiefinansieringen i\r\nforskarutbildningen innebär en övergång till ett\r\nsystem som länge har efterfrågats av de studerande.\r\nAtt få en doktorandtjänst har av de\r\nforskarstuderande ansetts som ett erkännande av\r\natt de utför ett viktigt arbete inom högskolan.\r\nDoktoranderna avlönas enligt gällande statligt\r\navtal och har en lönenivå som är i paritet med vad\r\nett arbete utanför högskolan kan tänkas ge.</pre><pre>Jag finner således inte anledning att ändra de regler\r\nom återbetalningsskyldighet av studiemedel som\r\nhar beslutats av riksdagen.</pre><pre>Så när som på att det rör sig om tidsbegränsade\r\ntjänster finns det i framtiden inget som skiljer\r\ndoktoranders sociala villkor från vad som gäller för\r\nandra kategorier på arbetsmarknaden. Att vi har\r\nnått därhän ser jag som en stor framgång för de\r\nforskarstuderande. Jag vill inte medverka till att\r\nvrida klockan tillbaka när det gäller synen på de\r\nforskarstuderande. Det tror jag inte heller att\r\nBirger Hagård vid närmare eftertanke är benägen\r\natt göra.</pre><pre>Anf. 54 BIRGER HAGÅRD (m):</pre><pre>Herr talman! Jag ber att få tacka statsrådet\r\nGöransson för svaret och vill samtidigt be om tillgift\r\nför att den här frågan kom att ställas till\r\nskolminister Göran Persson. Jag hoppas att\r\nstatsrådet Göransson tror mig när jag säger att det\r\ningalunda var min avsikt att försöka befordra\r\nskolministern till utbildningsminister. Detta var en\r\nlapsus calami, ett pennans misstag som blev\r\nbegånget.</pre><pre>Jag tackar som sagt var för svaret, men jag finner\r\ndet hela litet väl byråkratiskt. Det är ingalunda\r\nfråga om att vrida klockan tillbaka om man säger\r\natt de som har doktorandtjänster också bör vara\r\nbefriade från återbetalning av de studiemedel som\r\nde har uppburit under sin grundutbildningstid. De\r\nsom hade utbildningsbidrag slapp att göra det. De\r\nsom har doktorandtjänster är fortfarande under\r\nutbildning, och det är också fråga om\r\ntidsbegränsade tjänsteinnehav. Detta innebär alltså\r\natt de som antas till doktorandtjänst samtidigt får\r\nvara med om att betala en extraskatt, en\r\nakademikerskatt på 4 %, och det rör sig om 600 kr.\r\ni månaden. Den ena handen tar alltså tillbaka vad\r\nden andra ger. Tror utbildningsministern verkligen\r\natt det här kan stimulera till ett ökat intresse hos\r\nvåra ungdomar att ägna sig åt forskarutbildning?\r\nJag är tyvärr inte säker på att så är fallet.</pre><pre>Anf. 55 Utbildningsminister BENGT\r\nGÖRANSSON (s):</pre><pre>Herr talman! I grunden är detta inte en fråga om\r\nen byråkratisk syn eller inte utan en fråga om hur vi\r\nbetraktar anställningsförhållanden. Det som vi\r\nåstadkommer genom att omvandla\r\nutbildningsbidragen till doktorandtjänster är att de\r\nsom doktorerar i realiteten är anställda och då\r\nbehandlas som andra anställda. I den andra\r\nriktningen är det många som argumenterar för en\r\nform av studielön. Men vi har hittills inte tagit\r\nställning till förmån för en sådan utan sagt att det\r\ndär är fråga om lån under tiden som de studerande\r\ndeltar i utbildning så att säga på egen risk. Jag\r\ntycker därför att det finns fog för att man har skilda\r\nsystem, dvs. att man betraktar doktoranden som\r\nanställd. Man stärker hans ställning i\r\nhögskolesystemet genom att behandla honom på\r\ndet sättet.</pre><pre>Anf. 56 BIRGER HAGÅRD (m):</pre><pre>Herr talman! Jag är helt överens med\r\nutbildningsministern om att man i och för sig har\r\nförstärkt doktorandernas ställning när man har\r\ninfört doktorandtjänsterna. Vi har varit eniga om\r\natt göra detta. Att man tryggar studiefinansieringen\r\nbetyder mycket. Däremot är det också uppenbart\r\natt vi har stora svårigheter. Vi utexaminerar, som\r\njag skrev i min fråga, ungefär 1 000 per år, och vi\r\nskulle behöva omkring 2 000 kring sekelskiftet. Vi\r\nbehöver alltså stimulansåtgärder av olika slag. Vi\r\nfrån moderata samlingspartiet har också föreslagit\r\natt man skall göra avskrivningar när dessa personer\r\när färdiga med sin doktorsexamen. Men det här blir\r\nalltså en extra börda som ju knappast kan verka\r\nstimulerande för dem som vill ägna sig åt\r\nforskarutbildning.</pre><pre>Överläggningen var härmed avslutad.</pre><pre>10 § Svar på fråga  1990/91:365 om en utredning\r\nom trädgårdsnäringen</pre><pre>Anf. 57 Jordbruksminister MATS\r\nHELLSTRÖM (s):</pre><pre>Herr talman! Lennart Brunander har frågat mig\r\nnär vi får en trädgårdsnäringsutredning.</pre><pre>Under senare år har förslag om en förnyad\r\nutredning av trädgårdsnäringen avböjts av\r\nriksdagen.</pre><pre>Vid jordbruksutskottets behandling i höstas av\r\nmotioner om trädgårdsnäringen uttalade utskottet\r\nbl.a. att en ny trädgårdsnäringsutredning bör\r\növervägas när en inom lantbruksstyrelsen pågående\r\nkartläggning av ekonomin inom trädgårdsnäringen\r\nslutförts och sedan resultatet av nu pågående\r\ninternationella överläggningar inom GATT och om\r\nett EEA-avtal, eller EES-avtal, blivit\r\növerblickbart.</pre><pre>Lantbruksstyrelsens utredning om ekonomin inom\r\nträdgårdsnäringen beräknas vara klar i mars i år.\r\nGATT-förhandlingarna är ännu inte slutförda.</pre><pre>Förhandlingar om ett EEA-avtal, eller EES-avtal,\r\npågår för närvarande. Det är därvid viktigt att\r\nrepresentanter för trädgårdsnäringen har ett\r\nfortsatt samråd med regeringskansliet om frågor\r\nsom avser EG-integrationen. Det kommer vidare\r\natt behövas ett förberedelsearbete i samband med\r\nen eventuell medlemsansökan till EG.</pre><pre>Med hänvisning härtill och till utskottets uttalande\r\nanser jag att ett ställningstagande till en samlad\r\nträdgårdsnäringsutredning bör anstå. Många av de\r\nfrågor som är viktiga för trädgårdsnäringen avser\r\nen rad skilda samhällsområden där det ofta är\r\nviktigt att ett ställningstagande kan göras snabbt.\r\nDet krävs därför ett kontinuerligt samråd mellan\r\njordbruksdepartementet och trädgårdsnäringen.</pre><pre>Anf. 58 LENNART BRUNANDER (c):</pre><pre>Herr talman! Jag tackar jordbruksministern för\r\nsvaret. Som det står i svaret diskuterade vi i höstas\r\ni jordbruksutskottet frågan om trädgårdsnäringen.\r\nDå var vi överens om att det finns behov av en ny\r\nträdgårdsnäringsutredning.</pre><pre>Under de drygt tio år som gått sedan vi fick en\r\nträdgårdsnäringspolitik har mycket förändrats.\r\nSamhällsekonomin ser helt annorlunda ut, och\r\nmånga andra saker har förändrats. Det är också\r\nandra saker som ligger framför oss i det\r\ninternationella samröret på trädgårdsnäringens\r\nområde och på andra områden som gör att frågorna\r\ni dag ser helt annorlunda ut. Mot denna bakgrund\r\nvar vi överens om att en utredning borde tillsättas.\r\nDå utgick vi från att lantbruksstyrelsens\r\nkartläggning skulle vara klar i december och att\r\nGATT- och EG-förhandlingarna också skulle\r\nklaras av under denna tidsperiod. Nu vet vi att så\r\ninte blev fallet. Men trädgårdsnäringens\r\nekonomiska problem och övriga bekymmer har för\r\nden skull inte blivit bättre. Osäkerheten har inte\r\nblivit mindre. Därför finns det anledning att snabbt\r\ntillsätta en utredning som också arbetar snabbt.\r\nDärtill kommer naturligtvis, som\r\njordbruksministern säger, de kontakter som måste\r\ntas mellan näringen och jordbruksdepartementet.\r\nJordbruksministern, som ansvarigt statsråd för\r\ndetta område, måste naturligtvis ha dessa\r\nkontakter även om en utredning tillsätts, eftersom\r\ndet hela tiden finns många olika frågor som måste\r\nlösas. Såvitt jag vet har dessa kontakter inte varit så\r\nsärskilt frekventa under senare tid. Det har\r\nåtminstone inte kommit ut så mycket av dem. Jag\r\nskulle vilja veta vad det är som hindrar att man nu\r\ntillsätter en utredning som startar ett arbete för att\r\nha ett resultat klart när alla dessa frågor börjar\r\nklaras ut?</pre><pre>Anf. 59 Jordbruksminister MATS\r\nHELLSTRÖM (s):</pre><pre>Herr talman! Det är väldigt många frågor när det\r\ngäller trädgårdsnäringen som det är viktigt att både\r\nutreda och överlägga om. Så är det nu, och så\r\nkommer det kanske ännu mer att vara i framtiden.</pre><pre>Jag vill understryka att det här är en näring som är\r\nmycket diversifierad. Begreppet trädgårdsnäring\r\nomfattar allt ifrån krukväxter, småplantor,\r\nsnittblomster, köksväxter under glas,\r\nfrilandsodlade grönsaker, frukt och bär,\r\nplantskolor, osv. Det är en näring med många små\r\nföretag och många olika problem, och många har\r\nproblem.</pre><pre>Det finns nu ett antal aktuella frågor som vi\r\ndiskuterar med näringen och som behöver lösas.\r\nJag skall nämna några av dem. Det gäller\r\nskördeskadeskyddet för trädgårdsnäringen, som\r\njag avser att återkomma till riksdagern om. Det\r\ngäller frågan om arbetskraftsinvandring, dvs. att\r\nodlarna under skördesäsongen på somrarna har\r\nbehov av att på ett enklare sätt än tidigare få hjälp\r\nav utländsk arbetskraft. Detta handlar om att\r\nunderlätta för odlarna när det gäller t.ex. byråkrati.\r\nDet gäller vidare många miljöfrågor som är viktiga\r\nför näringen. Energiskattefrågorna när det gäller\r\nväxthusen är också en fråga som nu utreds separat,\r\noch man undersöker möjligheten att minska dessa\r\nskatter. Det handlar också om hela\r\nväxtförädlingsfrågan, som är litet annorlunda för\r\nträdgårdsnäringen än för t.ex. de stora\r\nspannmålsintressena. Det gäller också\r\nplantskolornas roll. Sedan har vi de internationella\r\nförhandlingarna, EES-avtalet, och\r\nMedelhavsländernas önskemål och krav i fråga om\r\ndetta. Vi har effekterna av ett eventuellt EG-\r\nmedlemskap, osv.</pre><pre>Alla dessa frågor är oerhört viktiga. Men jag är inte\r\nsäker på, och detta vill jag varken säga ja eller nej\r\ntill, att det bästa är att samla dessa mycket viktiga\r\nfrågor i en gammaldags utredning av den typ som vi\r\nhade förr i världen och som sedan sitter och\r\nlångrotar och så småningom kommer fram till något\r\nresultat som kanske är överkört av verkligheten. Vi\r\narbetar nu för tiden på ett sådant sätt att vi har\r\nganska goda och ofta förekommande\r\növerläggningar som vi är beredda att ställa upp på\r\nmed trädgårdsnäringen. Detta och vissa separata\r\nutredningar kan vara ett alternativ.</pre><pre>Anf. 60 LENNART BRUNANDER (c):</pre><pre>Herr talman! Jag delar kanske inte\r\njordbruksministerns uppfattning om att\r\nkontakterna mellan departementet och näringen i\r\ndag fungerar så bra och att man därigenom löser så\r\nmånga problem. Då skulle de bekymmer som vi i\r\ndag ser inte finnas. Då skulle man ha löst dessa\r\nproblem.</pre><pre>Jordbruksministern argumenterar här mycket\r\nstarkt för behovet av en utredning. Han har\r\nredogjort för alla de områden som behöver klaras\r\nut. Det behöver göras på ett sådant sätt att man tar\r\nhänsyn till varandras situation och frågornas\r\ninbördes förhållanden. Alla dessa problem kan\r\nnämligen inte lösas vart och ett för sig, utan dessa\r\nproblem måste lösas tillsammans i ett\r\nsammanhang, i varje fall måste man ta hänsyn till\r\nhur olika saker påverkar trädgårdsnäringen.</pre><pre>En utredning behöver inte alls långrota.\r\nJordbruksministern kan i dag tillsätta en utredning\r\noch bestämma att den skall vara klar om ett år och\r\natt den då skall uppvisa ett resultat. Detta\r\nförhindrar inte att man under tiden har kontakter,\r\ntvärtom. Sådana kontakter behövs naturligtvis\r\nockså för de akuta göromålen. Jag skulle önska att\r\ndet som jordbruksutskottet ändå var överens om\r\nsker, nämligen att en trädgårdsnäringsutredning\r\ntillsätts. Om jordbruksministern har en annan\r\nuppfattning, vilket bl.a. framgår av en intervju i\r\ntidningen Trädgårdsvärlden, skulle jag vilja veta\r\nvilka motiv som finns för att inte tillsätta en\r\nutredning.</pre><pre>Överläggningen var härmed avslutad.</pre><pre>11 § Svar på fråga  1990/91:371 om statsbidrag\r\ntill fiskevårdsföreningar</pre><pre>Anf. 61 Jordbruksminister MATS\r\nHELLSTRÖM (s):</pre><pre>Herr talman! Börje Hörnlund har frågat mig om\r\nmotiven till förslaget att slopa bidragen till\r\nfiskevårdsområden i strid mot riksdagens tidigare\r\nbeslut.</pre><pre>Riksdagen beslutade förra året i enlighet med\r\nregeringens förslag att det i fortsättningen inte\r\nlängre bör lämnas statsbidrag till kostnader för\r\nbildande av fiskevårdsområden. Dock bör de som\r\nhar ansökt om ombildning före den 1 september\r\n1990 medges statsbidrag även om förrättningen inte\r\när avslutad den 31 december 1990.</pre><pre>Bakgrunden till det senare datumet är riksdagens\r\nbeslut våren 1981 om en övergångsbestämmelse\r\nsom ger möjlighet för de frivilligt bildade\r\nfiskevårdsföreningarna att sälja fiskekort längst till\r\nutgången av år 1990 fastän de inte representerade\r\nsamtliga delägare i ett samfällt fiske. Föreningarna\r\nhar alltså haft tio år på sig för att vidta de åtgärder\r\nsom behövs.</pre><pre>Enligt fiskeristyrelsen har 875 ansökningar om\r\nbildande av fiskevårdsområden kommit in före den\r\n1 september 1990. De allra flesta av dessa har\r\nkommit in under det senaste året. Med hittills\r\ntillämpade bidragsregler innebär detta att\r\nsammanlagt drygt 27 milj.kr. skulle erfordras i\r\nstatsbidrag. Det finns dock anledning att utgå från\r\natt processen kommer att fortgå under ett antal år\r\nframöver, inte minst med tanke på\r\narbetsbelastningen på lantmäterimyndigheten,\r\nvilken ansvarar för förrättningen.</pre><pre>Mot bakgrund av behovet att kraftigt reducera\r\nstatsutgifterna föreslår regeringen i årets\r\nbudgetproposition, som ett led i\r\nåtgärdsprogrammet för att stabilisera den svenska\r\nekonomin m.m., att anslaget för bidrag till\r\nfiskevårdsåtgärder och till förrättningskostnaderna\r\nför bildande av fiskevårdsområden skall slopas.</pre><pre>Med utgångspunkt i de statsfinansiella\r\nförutsättningarna avser jag att ta initiativ till en\r\ngenomgång av de möjligheter som står till buds så\r\natt de nyanmälda fiskevårdsområdesbildningarna\r\nskall kunna finansieras.</pre><pre>Då Börje Hörnlund, som framställt frågan, anmält\r\natt han var förhindrad att närvara vid\r\nsammanträdet, medgav talmannen att Lennart\r\nBrunander i stället fick delta i överläggningen.</pre><pre>Anf. 62 LENNART BRUNANDER (c):</pre><pre>Herr talman! Jag tackar även för detta svar. Det är\r\nriktigt, som jordbruksministern säger, att det i fjol\r\nfattades beslut om att gränsen för att få statsbidrag\r\nför att bilda fiskevårdsområde skulle sättas vid den\r\n1 september 1990. Det innebar i sig att kraven\r\nskärptes jämfört med det beslut som fattades 1980\r\neller 1981. Då sade man att det skulle ske under\r\n1990, och det skulle i så fall gälla t.o.m. den 31\r\ndecember. Det var en diskussion som vi förde i fjol.\r\nMen nu blir beslutet alltså den 1 september, och vi\r\nfår naturligtvis rätta oss efter det. Men det gör inte\r\nregeringen, utan regeringen säger att det inte blir\r\nnågra mer pengar. Och det är detta som vi nu har\r\natt diskutera här i kammaren.</pre><pre>Jag skulle vilja fråga vad som menas med det sista\r\nstycket i svaret där det sägs:</pre><pre>''Med utgångspunkt i de statsfinansiella\r\nförutsättningarna avser jag att ta initiativ till en\r\ngenomgång av de möjligheter som står till buds så\r\natt de nyanmälda fiskevårdsområdesbildningarna\r\nskall kunna finansieras.''</pre><pre>Innebär det att medel kommer att ges till detta så\r\natt staten, samhället, kan ikläda sig det ansvar som\r\nman har åtagit sig tidigare?</pre><pre>Anf. 63 Jordbruksminister MATS\r\nHELLSTRÖM (s):</pre><pre>Herr talman! Svaret på den frågan är ja. Det är\r\nprecis detta som står i svaret, nämligen att jag skall\r\nta initiativ till en genomgång så att de nyanmälda\r\nfiskevårdsområdena skall kunna finansieras. De\r\nåtaganden, som riksdagen beslöt om att staten skall\r\nställa upp med när det gäller dem som anmäler sig\r\nföre den 1 september, skall självfallet infrias. Det\r\nkan däremot naturligtvis inte ske inom ramen för\r\ndet gamla anslaget, som av besparingsskäl har\r\nupphört, utan vi kommer att gå igenom andra\r\nfinansieringsmöjligheter. Men staten skall\r\nsjälvfallet stå för tidigare gjorda utfästelser när det\r\ngäller de fiskevårdsområdesbildningar som anmälts\r\ni tid. Därför är svaret på den frågan ja.</pre><pre>Anf. 64 LENNART BRUNANDER (c):</pre><pre>Herr talman! Jag får inte detta att gå ihop.\r\nJordbruksministern säger att detta naturligtvis inte\r\nkan ske med det anslag som faanns, eftersom det\r\nav besparingsskäl nu är borttaget. Skall något annat\r\nanslag inrättas för att man skall få fram dessa\r\npengar? På vilket sätt spar man då pengar? Man\r\nskapar ju mest bara oro bland människor som tror\r\natt de har blivit lurade. Men det är naturligtvis bra\r\nom jordbruksministern kan slå fast att dessa\r\nmänniskor inte skall bli lurade, att staten skall stå\r\nför sitt ansvar och att dessa pengar tas fram. Är det\r\nså jag skall tolka jordbruksministern?</pre><pre>Anf. 65 Jordbruksminister MATS\r\nHELLSTRÖM (s):</pre><pre>Herr talman! Svaret är ja.</pre><pre>Överläggningen var härmed avslutad.</pre><pre>12 § Meddelande om svar på interpellation\r\n1990/91:119</pre><pre>Anf. 66 Jordbruksminister MATS\r\nHELLSTRÖM (s):</pre><pre>Herr talman! Jag vill på Rune Molins vägnar\r\nmeddela att han inte inom den föreskrivna tiden\r\nkommer att kunna besvara Karin Starrins\r\ninterpellation om ökad sysselsättning i Gävleborgs\r\nlän. Anledningen är att interpellationssvaren fick\r\navbrytas den 17 januari då utrikesministern\r\nlämnade information om det aktuella läget i\r\nGulfkrisen.</pre><pre>Rune Molin har kommit överens med Karin Starrin\r\nom att interpellationen skall besvaras torsdagen\r\nden 21 februari.</pre><pre>13 § Svar på fråga 1990/91:378 om\r\nförsenade hyresbetalningar på grund av dröjsmål\r\nvid handläggning av bostadsbidragsärenden m.m.</pre><pre>Anf. 67 Bostadsminister ULF LÖNNQVIST\r\n(s):</pre><pre>Herr talman! Jan Strömdahl har frågat mig om jag\r\nkan utlova att hyresgästerna hålls skadeslösa när\r\nförseningar av hyresbetalningar beror på\r\nsamhällets beslut och om detta kan ske t.ex. genom\r\nen snabbehandling av hyresrättskommitténs förslag\r\ntill ändring av hyreslagens förverkanderegler.</pre><pre>Regeringen beslutade i september 1989 att tillkalla\r\nen kommitté för att se över hyreslagstiftningen.\r\nKommittén kommer bl.a. att pröva reglerna om\r\nförverkande av hyresrätt vid dröjsmål med\r\nobetydliga belopp, enstaka\r\nbetalningsförsummelser, tillfälliga\r\nbetalningssvårigheter eller andra förhållanden som\r\nframstår som bagatellartade eller ursäktliga. Enligt\r\nmin mening tar de nuvarande bestämmelserna i\r\nhyreslagen om hyresrättens förverkande inte i\r\ntillräcklig grad hänsyn till sådana förhållanden.</pre><pre>Hyreslagskommittén beräknar att avge ett\r\nbetänkande om hyreslagen före utgången av år\r\n1991. Någon möjlighet att tidigarelägga detta finns\r\ninte. Däremot har jag haft kontakt med SABO och\r\nSveriges fastighetsägareförbund och förvissat mig\r\nom att organisationerna kommer att\r\nrekommendera sina medlemmar att övergångsvis\r\nge hyresgästerna ett skäligt rådrum med\r\nhyresbetalningar i de fall bristande betalningar\r\nberor på tillfälliga faktorer som hyresgästerna inte\r\nkan lastas för. Jag utgår vidare från att\r\nkommunerna kommer att använda de vägar som\r\nstår öppna för att bistå dem som behöver\r\növerbrygga tillfälliga betalningssvårigheter.</pre><pre>Anf. 68 JAN STRÖMDAHL (v):</pre><pre>Herr talman! Jag är glad att höra av\r\nbostadsministern att vi är överens om att den\r\nnuvarande hyreslagstiftningen inte är bra när det\r\ngäller förverkande på grund av betalningsförsening\r\noch liknande. Vi är också överens om att det\r\nbehövs en ändring.</pre><pre>Anledningen till att jag har tagit upp denna fråga är\r\nju den att hyreshöjningarna till följd av\r\nskatteomläggningen har blivit betydligt större än\r\nvad som var väntat eller aviserat från regeringens\r\nsida. Det är också klart att flera grupper i\r\nsamhället, framför allt personer med de lägsta\r\ninkomsterna och pensionerna, inte har fått en\r\ntillräcklig kompensation i form av skattelättnader,\r\nbostadsbidrag och bostadstillägg. Samtidigt vet vi\r\natt vissa av de här människorna kanske redan\r\ntidigare har haft svårigheter med betalning av\r\nhyran. Därför har de kanske redan ett\r\n''straffregister'', eftersom fastighetsägarna sedan\r\nmånga år tillbaka noga registrerat när\r\nbetalningarna kommit in.</pre><pre>De utlovade kompensationerna kommer att dröja.\r\nVi vet att det är en mycket lång kö till\r\nsocialbyråerna, och det är inte omöjligt att många\r\nkommer i kläm, och betalar man inte hyran i tid kan\r\nman bli av med sin lägenhet.</pre><pre>Eftersom hyresrättskommittén har behandlat den\r\nhär delen av sitt arbete har jag hoppats att\r\nbostadsministern skulle kunna be\r\nhyresrättskommittén om ett delbetänkande och\r\ndärigenom lyfta fram just den här frågan som har\r\nbehandlats i kommittén.</pre><pre>Anf. 69 Bostadsminister ULF LÖNNQVIST\r\n(s):</pre><pre>Herr talman! Först vill jag slå fast att beträffande\r\nden del av hyreshöjningarna som härrör från\r\nskatteomläggningen kommer genomsnittet att ligga\r\nungefär vid den nivå som vi tidigare räknade med.\r\nEftersom de ordinarie hyreshöjningarna kommer\r\natt läggas ovanpå det som skattereformen gav, blir\r\nnaturligtvis den sammanlagda hyreshöjningen\r\nganska stor. Statsministern har ju också i ett\r\nmeddelande i denna kammare klargjort att\r\nkompensation skall lämnas till de pensionärer som\r\nråkar i svårigheter. Framför allt gäller det\r\npensionärer med enbart folkpension och\r\npensionstillskott.</pre><pre>Jan Strömdahl frågade om det inte skulle vara\r\nmöjligt att tidigarelägga hyresrättskommitténs\r\nbetänkande i denna del. Om kommittén hade gjort\r\nså, skulle ju det hela ha behandlats i en\r\nremissomgång. Därefter skulle det ha skrivits en\r\nlagtext, varefter lagrådet hade haft att behandla\r\nsaken, innan riksdagen kunnat ta ställning. Därför\r\ntror jag inte att det är möjligt att lösa akuta frågor\r\nden vägen. Jag har i stället valt att ta kontakt med\r\nSABO och fastighetsägarna för att höra efter om de\r\när beredda att gå ut med en rekommendation. Vi\r\nhar fått besked om att man kommer att ge\r\nmedlemmarna en rekommendation. I svaret har jag\r\nskrivit att det bör ges ett skäligt rådrum beträffande\r\nhyresbetalningar i de fall då utebliven betalning\r\nberor på faktorer som hyresgästerna inte kan lastas\r\nför. Vid kontakter med Kommunförbundet har vi\r\nockså fått det besked som jag redovisade i\r\nfrågesvaret.</pre><pre>Anf. 70 JAN STRÖMDAHL (v):</pre><pre>Herr talman! Bostadsministern och jag är inte\r\nriktigt överens när det gäller bedömningen av\r\nhyreshöjningarnas storlek till följd av\r\nskatteomläggningen. Jag har läst\r\npressmeddelanden där bostadsministern har sagt\r\natt det skulle bli 10-procentiga hyreshöjningar till\r\nföljd av skatteomläggningen. I verkligheten har det\r\nblivit bortåt 20 %. Till detta skall då läggas de s.k.\r\nvanliga hyreshöjningarna. Detta innebär att det\r\nåtminstone i de större städerna -- det är litet olika i\r\nolika delar av landet -- är fråga om ungefär 30-\r\nprocentiga hyreshöjningar. Att jag tyckte att det\r\nkunde vara en framkomlig väg om man finge\r\nlagändringen på riksdagens bord berodde på att\r\näven den rättsliga processen tar tid. Ärendena skall\r\nbehandlas av hyresnämnderna, och dessa kan ta\r\nsådana sociala hänsyn som situationen kräver.\r\nSedan går det hela vidare till bostadsdomstolen.\r\nDetta tar så pass lång tid att ett lagförslag kanske\r\nkunde ha hanterats av riksdagen.</pre><pre>Anf. 71 Bostadsminister ULF LÖNNQVIST\r\n(s):</pre><pre>Herr talman! Vi skulle alltså inte ha kunnat lösa\r\nakuta problem med en lagändring, eftersom\r\nriksdagen inte skulle ha hunnit fatta beslut under\r\nvåren.</pre><pre>När det gäller skatteomläggningen vidhåller jag vad\r\njag tidigare sagt om ett genomsnitt på ca 60 kr./m2.\r\nRäknar man med de siffror som jag har redovisat\r\noch tar ut en hyra för 11 månader, en hyra som\r\negentligen täcker en 12-månadersperiod, ligger det\r\nhittills redovisade genomsnittet när det gäller\r\nskattereformen ungefär vid den nivå som jag\r\ntidigare har angivit.</pre><pre>Jag har som sagt haft kontakter med SABO och\r\nfastighetsägare för att belysa problemet. Därvid\r\nhar jag fått klart för mig att organisationerna är\r\nberedda att hjälpa till på det sätt som jag har\r\nredovisat i svaret.</pre><pre>Anf. 72 JAN STRÖMDAHL (v):</pre><pre>Herr talman! Jag får i alla fall tacka för beskedet,\r\nsom jag kommer att sprida till hyresnämnder och\r\norganisationer som kan behöva känna till det.</pre><pre>Överläggningen var härmed avslutad.</pre><pre>14 § Svar på fråga  1990/91:374 om  STIM-\r\npengar och gudstjänstmusik</pre><pre>Anf. 73 Justitieminister LAILA FREIVALDS\r\n(s):</pre><pre>Herr talman! Filip Fridolfsson har frågat mig om\r\njag, mot bakgrund av den oro som förslaget om\r\navgiftsbeläggning på gudstjänstmusiken har väckt,\r\navser att föreslå lagstiftning i enlighet med\r\nupphovsrättsutredningens förslag.</pre><pre>Enligt upphovsrättslagen får utgivna verk fritt\r\nframföras offentligt vid gudstjänst.\r\nUpphovsrättsutredningen har föreslagit att denna\r\ninskränkning i upphovsmännens ensamrätt skall\r\navskaffas. Förslaget har remissbehandlats och\r\nremissutfallet är blandat.</pre><pre>Förslaget är endast en liten del i den översyn av\r\nupphovsrättslagen som utredningen har gjort och\r\nsom nu övervägs i justitiedepartementet. Som\r\nbrukligt är inför större reformer på upphovsrättens\r\nområde skall dessutom samråd ske med de övriga\r\nnordiska länderna, innan förslag till lagstiftning\r\nföreläggs riksdagen. Samrådet, som nu pågår,\r\nsyftar till att om möjligt åstadkomma gemensamma\r\nnordiska lösningar.</pre><pre>Jag är mot den bakgrunden inte beredd att nu ta\r\nställning till om upphovsrättsutredningens förslag\r\npå den här punkten bör genomföras eller ej. Men\r\njag kan försäkra Filip Fridolfsson om att jag känner\r\ntill vad man i kyrkokretsar anser om förslaget.\r\nDessa synpunkter kommer att vägas in vid\r\nbedömningen av förslaget.</pre><pre>Anf. 74 FILIP FRIDOLFSSON (m):</pre><pre>Herr talman! Jag tackar för svaret.</pre><pre>Skälet till att jag ställde frågan är att det enligt min\r\nmening är fråga om en barock lagstiftning. Får en\r\nstatlig utredning som den vill skall alla kyrkor och\r\nsamfund vara skyldiga att betala STIM-avgift på\r\ngudtjänstmusik. Man kan ju tänka sig vilken\r\nbyråkrati det skulle bli fråga om. Det går väl an när\r\nallt är bestämt i förväg, men gudstjänstlivet präglas\r\npå många håll av stor frihet. Skulle någon sitta i\r\nkyrkan och registrera de olika lovsångerna, skulle\r\ndet bli en absurd situation, lovsånger som vid\r\nmånga möten sjungs spontant. De flesta sångerna\r\nskulle drabbas av STIM-avgifter. Inte bara\r\n''Löftena kunna ej svika'' och ''Han har öppnat\r\npärleporten'' skulle drabbas utan många andra\r\nsånger.</pre><pre>Förslaget har väckt stor oro bland framför allt\r\nfrikyrkofolk, och det vet tydligen också\r\njustitieministern. Svaret visar med all önskvärd\r\ntydlighet att frågan är känslig. Justitieministern har\r\ninte tagit ställning. Jag skall gärna erkänna, herr\r\ntalman, att jag hade tänkt ta i ordentligt, så tokig\r\ntycker jag att den här idén är. Men svaret var i stort\r\nsett mycket vänligt och förstående. Jag skulle ändå\r\nvilja råda justitieministern att tänka sig mycket\r\nnoga för, innan det läggs fram en proposition i det\r\nhär ärendet.</pre><pre>Många upphovsmän har offentligt deklarerat att\r\ngudstjänstmusiken bör vara fri. Hyser\r\njustitieministern någon sympati för deras\r\nuppfattning? Det är ju en offentlig debatt.</pre><pre>En slutfråga: Har justitieministern varit på ett\r\nriktigt väckelsemöte någon gång? Om inte, gör\r\nnågra studiebesök! Jag är, herr talman, övertygad\r\nom att justitieministern kommer att bli helt och fullt\r\nomvänd, i varje fall i STIM-avgiftsfrågan. Men\r\nandra ord: Inga STIM-avgifter på kyrkomusiken.</pre><pre>Anf. 75 Justitieminister LAILA FREIVALDS\r\n(s):</pre><pre>Herr talman! Jag kan försäkra Filip Fridolfsson att\r\nvi skall tänka oss noga för.</pre><pre>Anf. 76 FILIP FRIDOLFSSON (m):</pre><pre>Herr talman! Jag tolkar svaret som att förslaget\r\nkommer att hamna i papperskorgen, vilket i mycket\r\nhög grad kommer att glädja åtminstone\r\nfrikyrkornas folk, var så säkra!</pre><pre>Överläggningen var härmed avslutad.</pre><pre></pre><pre>15 § Svar på fråga  1990/91:391 om en ny\r\nvapenlagstiftning</pre><pre>Anf. 77 Justitieminster LAILA FREIVALDS\r\n(s):</pre><pre>Herr talman! Karl-Erik Persson har frågat mig om\r\ndet kommer någon proposition angående en ny\r\nvapenlagstiftning.</pre><pre>Jag räknar med att komma till skott i vår. Svaret på\r\nfrågan är alltså ja.</pre><pre>Anf. 78 KARL-ERIK PERSSON (v):</pre><pre>Herr talman! Jag får tacka justitieministern för ett\r\nutförligt svar.</pre><pre>Anledningen till min fråga är bl.a. den stora oron\r\ninom den svenska jägarkåren och bland skyttarna.\r\nSOU 1989:44 skulle ligga till grund för en ny\r\nvapenlagstiftning, men de berörda\r\nremissinstanserna har kommit med en förödande\r\nkritik. De är rädda för att regeringen lägger fram\r\nen proposition som grundar sig på utredningen. Jag\r\nförstår att justitieministern i dag kanske inte vill\r\navslöja vad propositionen kommer att innehålla.\r\nDet vore emellertid bra om man i departementet\r\ntoge hänsyn till remissvaren och kanske innan\r\npropositionen läggs fram kunde avslöja några av\r\ntankarna bakom det hela och minska oron inom\r\njägarkåren.</pre><pre>Överläggningen var härmed avslutad.</pre><pre>16 § Svar på fråga  1990/91:383 om\r\nskolhälsovården</pre><pre>Anf. 79 Statsrådet GÖRAN PERSSON (s):</pre><pre>Herr talman! Margitta Edgren har frågat mig på\r\nvilket sätt jag ämnar garantera att skolhälsovården\r\näven i fortsättningen kommer att bli en integrerad\r\ndel av skolans verksamhet.</pre><pre>I enlighet med riksdagens beslut med anledning av\r\npropositionen om ansvaret för skolan har vissa\r\nkapitel i skollagen ändrats den 1 januari 1991. I den\r\nproposition om gymnasieskolan och\r\nvuxenutbildningen som regeringen inom kort\r\nkommer att förelägga riksdagen avser jag att\r\nbehandla de delar av skollagen som berör dessa\r\nskolformer. De delar som återstår av skollagen,\r\nbl.a. skolhälsovården, kommer att behandlas i en\r\nproposition som beräknas kunna överlämnas till\r\nriksdagen i slutet av mars. Regeringen återkommer\r\nsåledes inom kort till riksdagen i denna fråga.</pre><pre>Jag vill dock redan nu säga att jag anser att\r\nskolhuvudmannen även i fortsättningsvis skall vara\r\nskyldig att anordna skolhälsovård.</pre><pre>Anf. 80 MARGITTA EDGREN (fp):</pre><pre>Herr talman! Tack för svaret som jag har tolkat på\r\ndet viset att den nya skollagen kommer att\r\ninnehålla en lagfäst skyldighet beträffande\r\nskolhälsovård. Detta gör mig faktiskt mycket glad.\r\nEgentligen är jag mer tacksam än vad jag kan ge\r\nuttryck för.</pre><pre>Jag ställde frågan delvis därför att det pågår en\r\ndebatt i Malmö, dels därför att man kunde läsa i en\r\ntidning om en aktuell undersökning i Göteborg som\r\nvisar att även pojkar i skolan har järnbrist, vilket\r\naldrig har kunnat påvisas tidigare eller över huvud\r\ntaget aldrig existerat. Bristen beror på att barnen\r\nt.ex. slarvar med maten. När det finns\r\nskolhälsovård, en sjuksyster och en skoldoktor som\r\nkänner barnen och svarar för en kontinuitet i\r\nverksamheten bidrar det till att hindra en sådan här\r\nutveckling. Vi har ju en gammal tradition på\r\nskolhälsovårdens område. Jag tror att man redan\r\npå 1830-talet började bygga upp en skolhälsovård.\r\nVi är överens om att det hade varit oerhört\r\ndestruktivt att nu ta bort denna.</pre><pre>Överläggningen var härmed avslutad</pre><pre>17 § Svar på fråga  1990/91:385 om\r\npersonalrekryteringen till skolverket</pre><pre>Anf. 81 Statsrådet GÖRAN PERSSON (s):</pre><pre>Herr talman! Ann-Cathrine Haglund har frågat\r\nvilka åtgärder jag avser att vidta för att garantera\r\natt det nya skolverket kommer att tillföras personal\r\nsom med kompetens och integritet kan utföra sina\r\nuppgifter.</pre><pre>Jag vill först informera om läget vad gäller åtgärder\r\nför det nya skolverkets organisation m.m. inför\r\nstarten den 1 juli 1991. Utredaren har den gångna\r\nveckan överlämnat sitt principförslag till\r\norganisation. Enligt förslaget skall verket bestå av\r\nen central del i Stockholm och en fältorganisation.\r\nHan föreslår vidare att skolverkets centrala del\r\norganiseras i tre huvudenheter, ett kansli och en\r\nverksstab. Verket bör få ansvaret att bestämma på\r\nvilket sätt fältverksamheten organiseras och i vilka\r\ngeografiska områden den lokaliseras.</pre><pre>Vad som nu närmast står för dörren är att\r\nregeringen skall besluta om organisationen.\r\nÄrendet är under beredning i regeringskansliet. Jag\r\nräknar med att kunna lämna regeringen ett förslag\r\ntill beslut inom den närmaste veckan.</pre><pre>Enligt förordningen (1989:166) om inrättande av\r\ntjänster inrättar regeringen tjänster som omfattas\r\nav chefslöneavtalet. Myndigheten inrättar, tillsätter\r\noch lönesätter övriga tjänster. Jag har fullt\r\nförtroende för att de personer som förordnas på\r\ntjänsterna i skolverket kommer att ha den\r\nkompetens som uppgiften fordrar.</pre><pre>Anf. 82 ANN-CATHRINE HAGLUND\r\n(m):</pre><pre>Herr talman! Enligt uppgift pågår just nu\r\nrekrytering till skolverket av chefer och andra\r\nnyckelpersoner utan att man har utannonserat och\r\nhaft ett ordentligt förfarande. Skolministern\r\nmotsäger mig inte på den punkten. Jag undrar: Är\r\ndetta riktigt? Hur kan man i så fall garantera\r\nkompetens och integritet som är någonting nog så\r\nviktigt? Skolverket skall ju utöva tillsyn, och det är\r\ndärför särskilt viktigt med kompetens och oväld.\r\nKommunerna får ju ökad frihet varför tillsynen blir\r\nviktig. Det är angeläget att alla har respekt för\r\nskolverkets kompetens och integritet. SÖ har ju\r\ntillhört de mest kritiserade verken. Om skolverkets\r\npersonal tillsätts i små, stängda rum utan offentlig\r\nannonsering och utan möjlighet för människor\r\nutanför verksamheten att söka, riskerar man att\r\nskolverket får samma rykte som skolöverstyrelsen.</pre><pre>Handplockning kan också leda till att politiska\r\nvärderingar får styra vid urvalet. Om skolministern\r\ninte kan garantera att tillsättningen sker utan\r\npolitiska förtecken, blir faktiskt konsekvensen att\r\nde som får tjänster måste vara beredda att lämna\r\nsina arbeten vid ett eventuellt regeringsskifte. Vi\r\nmoderater motsätter oss en fortsatt politisering av\r\nskolan. Hur kommer tillsättningen av cheferna vid\r\nskolverket att ske? Hur kommer tillsättningen av\r\npersonal att gå till? Hur sker utannonseringen och\r\nnär sker den? Kan skolministern garantera att\r\npolitiska värderingar inte får spela en roll vid\r\ntillsättningen?</pre><pre>Anf. 83 Statsrådet GÖRAN PERSSON (s):</pre><pre>Herr talman! Jag tycker att det är något trist att\r\nhöra fru Haglund. Det är inte första gången man\r\nhör den här typen av våldsamma beskyllningar,\r\negentligen i akt och mening att misskreditera. Jag\r\när inte särskilt förvånad. Däremot är det faktiskt så,\r\natt vi har människor som har ansvaret för de här\r\npersonalrekryteringarna. De måste naturligtvis\r\nsköta sitt arbete. Hur det skall gå till är reglerat. Jag\r\nförutsätter att de följer spelreglerna.</pre><pre>Jag har inte fått några sådana signaler eller sådan\r\ninformation som gör att jag skulle ha någon som\r\nhelst anledning att gå in och intervenera -- jag vet\r\ninte ens om jag skulle ha haft möjlighet till det -- i\r\nen process som är myndighetens egen. Jag utgår\r\nfrån att de som har fått förtroendet och ansvaret\r\nkommer att klara arbetet på ett sådant sätt att de\r\nockså fyller de krav som den formella\r\nhandläggningen ställer.</pre><pre>Med denna kommentar, herr talman, är jag för min\r\ndel inte beredd att gå djupare i denna diskussion i\r\ndag.</pre><pre>Anf. 84 ANN-CATHRINE HAGLUND\r\n(m):</pre><pre>Herr talman! Menar skolministern att alla tjänster\r\nvid det nya skolverket, förutom chefstjänsten,\r\nkommer att tillsättas efter ett offentligt förfarande,\r\nalltså med en utlysning av tjänsterna så att\r\nmänniskor ute i verksamheten som har kompetens,\r\nintresse och som verkligen kan tillföra något nytt --\r\ndet är väl det som är avsikten -- kan söka och även\r\nhar en chans att få dessa tjänster? Eller kommer\r\ntjänsterna att tillsättas genom att man handplockar\r\nmänniskor?</pre><pre>Överläggningen var härmed avslutad.</pre><pre>18 § Svar på fråga  1990/91:394 om\r\narbetsmarknadsträningen och politiska\r\nsammanträden</pre><pre>Anf. 85 Arbetsmarknadsminister MONA\r\nSAHLIN (s):</pre><pre>Herr talman! Margareta Gard har frågat mig om\r\njag avser att vidta några åtgärder så att ungdomar\r\ni arbetsmarknadsträning -- finansierad i huvudsak\r\nmed statsbidrag -- i framtiden inte kommer att delta\r\ni slutna politiska sammanträden på betald\r\narbetstid.</pre><pre>Vid den uppföljning som regelbundet sker av\r\nungdomar i inskolningsplatser kan en arbetsmetod\r\nvara att samla dem gruppvis för utbyte av\r\nerfarenheter från deras olika arbetsplatser samt för\r\nytterligare samhällsinformation. Härvid kan de\r\nolika ungdomsförbunden bjudas in som\r\nmedverkande men även andra organisationer, t.ex.\r\nrepresentanter för arbetsmarknadens parter.</pre><pre>Dessa sammankomster är att jämföra med\r\nundervisning i en klassrumssituation på\r\ngymnasieskolan. Undervisningen i skolan är inte\r\nöppen för andra än för eleverna.</pre><pre>Jag varken kan eller vill kommentera det enstaka\r\ntillfälle som åsyftas i frågan, men jag utgår ifrån att\r\nalla elever som var inbjudna också fick möjlighet\r\natt delta.</pre><pre>Anf. 86 MARGARETA GARD (m):</pre><pre>Herr talman! Tack för svaret på min fråga. Det som\r\narbetsmarknadsministern beskriver stämmer inte\r\nalls överens med det som jag har beskrivit i min\r\nfråga eller med verkligheten när detta möte ägde\r\nrum. Min kritik i denna fråga riktar sig mot för det\r\nförsta att ungdomarna i sina första kontakter med\r\narbetslivet ges intrycket att man på betald arbetstid\r\nkan göra annat än att sköta sitt arbete. Det är att ge\r\nungdomar fel signaler om arbetsmoralen.</pre><pre>För det andra var det möte som ungdomarna hade\r\ninbjudits till av sådan karaktär att det vid ingången\r\ntill lokalen hade utposterats en politruk som\r\nkontrollerade insläppet. Jag ställde mig frågan: Vad\r\nhandlar det egentligen om? Ja, enligt de uppgifter\r\nsom jag har fått om detta möte var det ren och skär\r\npartipropaganda inför det kommande valet. För\r\ndet tredje lockade socialdemokraterna ungdomar\r\ntill detta möte med skattebetalarnas pengar, pengar\r\nsom är avsedda att träna ungdomar inför inträde i\r\narbetslivet. Det är en viktig uppgift som skall\r\nhanteras med största respekt.</pre><pre>Jag vill fråga om arbetsmarknadsministern är\r\nberedd att till sina partivänner ute i landet tala om\r\natt även statsbidrag är skattepengar, som måste\r\nhanteras med största respekt, och förklara allvaret\r\ni satsningarna på ungdomarnas träning för inträde i\r\narbetslivet.</pre><pre>Anf. 87 Arbetsmarknadsminister MONA\r\nSAHLIN (s):</pre><pre>Herr talman! Med förlov sagt framgår det inte av\r\nfrågan exakt vad som hände. Det var därför jag\r\nbetonade i mitt svar att jag tycker att det är bra att\r\ndessa ungdomar i inskolningsplatserna får\r\ninformation både av och om de politiska partierna\r\noch av och om arbetsmarknadens parter. Det är ett\r\nväldigt viktigt inslag och helt rätt signaler att dessa\r\nungdomar erbjuds denna information, tillsammans\r\nmed det de skall göra på arbetsplatsen, med\r\narbetssökningsaktiviteter och den\r\nsamhällsinformation som de har rätt att få.</pre><pre>Det framgår inte av frågan om denna person,\r\nutanförstående det socialdemokratiska partiet, som\r\nMargareta Gard uttryckte det, var en ungdom.\r\nHade den ungdomen blivit inbjuden men vägrats\r\ninträde till detta möte, då hade jag reagerat väldigt\r\nstarkt. Men det framgår inte av frågan om detta var\r\nen helt annan person som inte alls hade något med\r\ndenna inskolningsverksamhet att göra. Då\r\nförutsätter jag att de som har att sköta det här har\r\nskickat rätt signaler så att denna\r\nsamhällsinformation, med en så bred uppslutning\r\nsom möjligt av både partier och arbetsmarknadens\r\nparter, når alla ungdomar, att alla inbjuds och ingen\r\nvägras tillfälle att komma.</pre><pre>Anf. 88 MARGARETA GARD (m):</pre><pre>Herr talman! Det kanske inte var någon ungdom\r\ndirekt, men jag förutsätter att när man inbjuder\r\nungdomar för information och diskussion är det\r\nöppna möten dit vem som helst kan komma och\r\nlyssna. Det får inte vara så att det står en människa\r\nutanför lokalen och kontrollerar vilka som går in\r\noch vilka som inte får gå in. I så fall kallar jag det\r\nhelt enkelt interna partipolitiska möten. Det var\r\nvad som har beskrivits om detta möte.</pre><pre>Jag tycker att det är fel att man gör på det sättet.\r\nDessutom tycker jag att man måste vara mycket\r\nnoga med att ge ungdomarna rätt signaler när det\r\ngäller arbetsträning, arbetstider och vad\r\nungdomarna skall syssla med på en arbetsplats. Det\r\när viktigt för framtiden.</pre><pre>Anf. 89 Arbetsmarknadsminister MONA\r\nSAHLIN (s):</pre><pre>Herr talman! Jag vill protestera mot den\r\nbeskrivning som Margareta Gard ger. Om\r\nMargareta Gard eller jag är i en gymnasieskola och\r\nhar att föra fram våra resp. partiers information till\r\neleverna i en klass eller i en skola, är det fråga om\r\ninformation till dessa elever och icke att betrakta\r\nsom öppet möte dit man därmed måste bjuda in\r\nhela allmänheten i berörd kommun. Den situation\r\nsom Margareta Gard beskriver i fråga om dessa\r\ninskolningsplatser är exakt densamma. Jag\r\nvidhåller att det är rätt signal att skicka till dessa\r\nungdomar att de i denna inskolningsverksamhet\r\nskall tränas för arbetslivet och samhällslivet. Däri\r\ningår också information om vad som händer och\r\nsker i samhället.</pre><pre>Anf. 90 MARGARETA GARD (m):</pre><pre>Herr talman! Jag måste säga att jag inte tycker att\r\ndet har gått till på ett sådant sätt att jag kan kalla\r\ndet för ett öppet möte. Jag är medveten om att\r\nungdomar måste få samhällsinformation, de måste\r\nfölja med i det som händer i samhället, men det\r\nmåste gå till på ett annat sätt -- det måste gå till\r\nöppet så att andra människor kan få insyn och kan\r\nvara med. Jag kan inte förstå vad det skall vara för\r\nnågonting som är så hemligt att inte en\r\nutanförstående kan få vara med och lyssna.</pre><pre>Överläggningen var härmed avslutad.</pre><pre>19 § Svar på fråga  1990/91:398 om nytt polishus\r\ni Gällivare</pre><pre>Anf. 91 Arbetsmarknadsminister MONA\r\nSAHLIN (s):</pre><pre>Herr talman! Bengt Hurtig har frågat mig om\r\nregeringen är beredd att ta ett sådant initiativ att\r\npolishusbygget i Gällivare kommun kan komma till\r\nstånd.</pre><pre>Gällivare kommun har i en skrivelse till regeringen\r\nbegärt en tidigareläggning av polishusbygget, dels\r\nmed hänsyn till arbetsmiljöförhållandena för\r\npolisen, dels med hänvisning till försvagningen på\r\nbyggarbetsmarknaden. Kommunen har begärt att\r\nfå uppvakta regeringen i denna fråga. Jag kommer\r\natt ta emot uppvaktningen.</pre><pre>Det är i första hand arbetsmarknadsstyrelsens\r\nuppgift att fördela de arbetsmarknadspolitiska\r\nresurserna mellan länen med hänsyn till den\r\naktuella arbetsmarknadssituationen. Det åvilar\r\nsedan länsarbetsnämnden att fördela resurserna\r\nmed hänsyn till lokala behov och också att göra\r\navvägningen mellan behov inom olika branscher.</pre><pre>Med hänsyn till att frågan om polishusbygget i\r\nGällivare för närvarande är under beredning och\r\natt kommunen ännu inte fått möjlighet att vid en\r\nuppvaktning framlägga sina synpunkter är jag inte\r\nberedd att nu uttala mig i ärendet.</pre><pre>Talmannen konstaterade att frågeställaren ej var\r\nnärvarande i kammaren och förklarade\r\növerläggningen avslutad.</pre><pre>Ajournering</pre><pre>Kammaren beslöt kl. 16.19 på förslag av talmannen\r\natt ajournera frågestunden till kl. 18.00.</pre><pre>Återupptagna förhandlingar</pre><pre>Förhandlingarna återupptogs kl. 18.00.</pre><pre>20 § Svar på fråga  1990/91:386 om det bundna\r\nbiståndet</pre><pre>Anf. 92 Statsrådet LENA HJELM-WALLÉN\r\n(s):</pre><pre>Fru talman! Viola Furubjelke har frågat vad jag\r\nämnar göra för att minska andelen bundet bistånd.</pre><pre>Jag vill först klargöra att min principiella inställning\r\när att biståndet skall vara bundet i så ringa grad som\r\nmöjligt. Frihandelns principer bör råda också för\r\ndet internationella biståndet.</pre><pre>Mycket har redan gjorts för att begränsa det\r\nbundna biståndet. Andelen har minskat kraftigt\r\nunder hela 80-talet. I jämförelse med övriga\r\nOECD-länder är därför den svenska\r\nbindningsgraden i dag mycket låg. Varubiståndet är\r\nnu till största delen obundet. Den del av biståndet\r\nsom fortfarande är bunden består av\r\nkonkurrenskraftiga varor och tjänster som direkt\r\nefterfrågas av mottagarlandet. BITS u-krediter\r\nfinansierar t.ex. i princip enbart kontrakt som\r\nvunnits i internationell konkurrens. Därigenom\r\nminimeras snedvridande effekter av bindningen.</pre><pre>I OECD pågår förhandlingar om förbättrade\r\nkonkurrens- och biståndsregler för det bundna\r\nkreditbiståndet. Sverige spelar en pådrivande roll i\r\ndessa förhandlingar. På hemmaplan har regeringen\r\ntillsatt en utredning för att se över\r\nkreditinstrumentets roll i biståndet (Dir. 1990:85).\r\nEn av de faktorer utredningen skall titta på gäller\r\nför- och nackdelarna med bindning.</pre><pre>Som ett annat exempel på min strävan efter att\r\neffektivisera upphandlingen i biståndet vill jag\r\nockså hänvisa till årets budgetproposition.\r\nRegeringen föreslår där att alla\r\nbiståndsmyndigheter när det gäller det tekniska\r\nbiståndet skall ha möjlighet att söka kompetens\r\nockså från ett tredje land, vilket i realiteten innebär\r\natt bindning till svensk upphandling upphör i\r\nytterligare ett område inom biståndspolitiken.</pre><pre>Anf. 93 VIOLA FURUBJELKE (s):</pre><pre>Fru talman! Jag ber att få tacka biståndsministern\r\nför svaret. Skälet till att jag ställde denna fråga är\r\natt det står mycket litet om detta i\r\nbudgetpropositionen, nämligen bara den mening\r\nsom biståndsministern återger i sitt svar. Frågan om\r\nbundet resp. obundet bistånd har haft ett långt liv,\r\noch man möter den ofta på möten utanför det här\r\nhuset.</pre><pre>Det har på senare tid ofta figurerat sifferuppgifter i\r\ndenna debatt innebärande att ungefär 15 % av\r\nbiståndet är bundet, men att återflödet från\r\nbiståndsutbetalningarna uppgår till ungefär 50 %.\r\nJag undrar med hänsyn till skrivningen i svaret om\r\natt det varit en sjunkande tendens för det bundna\r\nbiståndet, huruvida dessa siffror äger giltighet\r\nockså i dag.</pre><pre>För övrigt sammanfaller min uppfattning med\r\nbiståndsministerns, dvs. att det skall vara så litet\r\nbundet bistånd som möjligt och i så hög grad som\r\nmöjligt obundet bistånd. Detta stämmer bäst\r\növerens med våra biståndsmål, t.ex. att biståndet\r\nskall främja politiskt och ekonomiskt oberoende.</pre><pre>Jag tycker också att det är viktigt att vi har ett\r\nobundet bistånd till våra biståndsländer, så att det\r\nförvaltningsbistånd som vi ger -- och som syftar till\r\natt man skall träna sig i att själv upphandla samt i\r\natt värdera effekt, kvalitet och pris och på det sättet\r\nbli mer aktiv i biståndssammanhang -- kommer till\r\nsin rätt. Vi bör bygga under det med så mycket\r\nobundet bistånd som möjligt.</pre><pre>Anf. 94 Statsrådet LENA HJELM-WALLÉN\r\n(s):</pre><pre>Fru talman! Vi tycks vara överens om att det är bra\r\nmed så litet bundet bistånd som möjligt. När man\r\ndiskuterar det här handlar det mycket om hur man\r\ndefinierar bundet bistånd. Med den definition som\r\nvi har i Sverige och som innebär att som bundet\r\nbistånd klassificeras bistånd där det är förutbestämt\r\natt upphandling skall ske i Sverige, är det svenska\r\nbundna biståndet nu nere i 9 %. Jag tycker att det\r\när en positiv tendens.</pre><pre>Anf. 95 VIOLA FURUBJELKE (s):</pre><pre>Fru talman! Det är glädjande att höra att andelen\r\nhar sjunkit ytterligare sedan jag fick mina\r\nsifferuppgifter. 9 % är naturligtvis inte mycket i ett\r\ninternationellt perspektiv. För att Sverige skall\r\nkunna vara den pådrivande kraft som vi vill att vårt\r\nland skall vara i dessa sammanhang är det bra att vi\r\nföregår med gott exempel.</pre><pre>Jag fäste mig särskilt vid en mening i svaret,\r\nnämligen den där det framhålls att den del av\r\nbiståndet som fortfarande är bunden består av\r\nkonkurrenskraftiga varor och tjänster, som direkt\r\nefterfrågas av mottagarlandet. Jag undrar varför\r\nbiståndet då måste vara bundet. Om varorna och\r\ntjänsterna är konkurrenskraftiga och efterfrågade,\r\nskulle de klara sig väl även med ett obundet\r\nbistånd. Det skulle ändå bli så att svenska varor\r\nskulle komma biståndslandet till del.</pre><pre>Anf. 96 Statsrådet LENA HJELM-WALLÉN\r\n(s):</pre><pre>Fru talman! Det är alldeles riktigt att man kan\r\nresonera så. Det kan ändå finnas skäl att göra en\r\nsådan här bindning, ibland därför att det är alldeles\r\nsjälvklart, men ibland också därför att det för de\r\nländer som vi samarbetar med är så naturligt att\r\nman vill köpa in varorna och tjänsterna i Sverige,\r\natt man inte ifrågasätter detta. Det finns också en\r\ndel andra skäl i konkurrensen med andra länder.</pre><pre>Ytterligare ett skäl är kanske att det när vi vill vara\r\ninternationellt pådrivande i dessa sammanhang kan\r\nvara bra att börja från en viss position, varifrån vi\r\nkan erbjuda oss att gå ner i bindningsgrad, om\r\nockså andra erbjuder sig att göra det. Det är en\r\nfördel att ha den positionen i internationella\r\nförhandlingar.</pre><pre>Anf. 97 VIOLA FURUBJELKE (s):</pre><pre>Fru talman! Det är naturligtvis bra att vara\r\nföregångare i detta sammanhang. Allra bäst vore\r\ndet om vi kunde leva upp till målet att inte alls ha\r\nnågot bundet bistånd.</pre><pre>Jag vill återkomma till vad jag sade i mitt första\r\ninlägg om att aktivera mottagarländerna. Vi har ju\r\nett ganska omfattande förvaltningsbistånd, som\r\nsyftar till att utbilda tjänstemännen i\r\nstatsapparaten, regeringstjänstemän och andra, i\r\natt sköta sådana här uppgifter på eget ansvar. Att\r\nman väljer svenska varor därför att man har\r\nsvenska samarbetspartner är förståeligt, men\r\nkanske inte alltid det bästa. Vi skulle kanske kunna\r\nstimulera dessa tjänstemän att gå ut och söka\r\nprodukterna på den öppna marknaden i stället.</pre><pre>Anf. 98 Statsrådet LENA HJELM-WALLÉN\r\n(s):</pre><pre>Fru talman! Låt mig bara bejaka vad Viola\r\nFurubjelke sade i detta avseende. Det är ett viktigt\r\nsyfte i svenskt bistånd att stärka mottagarländernas\r\nadministrationer, inte minst vad gäller\r\nupphandling, på ett så effektivt sätt som möjligt.</pre><pre>Överläggningen var härmed avslutad.</pre><pre>21 § Svar på fråga  1990/91:395 om bistånd till\r\nLettland</pre><pre>Anf. 99 Statsrådet LENA HJELM-WALLÉN\r\n(s):</pre><pre>Fru talman! Marianne Samuelsson har frågat mig\r\nom vilken hjälp regeringen planerar att ge till\r\nLettland vad avser reningsverk till Riga.</pre><pre>Miljösituationen i Lettland, liksom i övriga Öst-och\r\nCentraleuropa, är allvarlig. Därför har\r\nmiljöfrågorna givits särskild prioritet i samarbetet.</pre><pre>Det svenska stödet syftar till att stödja de\r\nösteuropeiska ländernas egna ansträngningar.\r\nSvenskt bistånd ges därför främst i form av\r\nerfarenhetsutbyte och kunskapsutveckling.\r\nInriktningen av insatserna fastställs i samråd med\r\nberörda länder och republiker. I samverkan med en\r\nmängd myndigheter, företag och organisationer har\r\nBITS huvudansvaret för det bilaterala samarbetet.</pre><pre>BITS har finansierat experthjälp till stöd för\r\nplanering av reningsverk i Estland och Litauen. I\r\nLettland har BITS lämnat stöd till en studie av\r\nlämpliga insatser för rening av industriavlopp.\r\nDenna studie kommer att ligga till grund för\r\nplanering av rening av industriutsläpp på flera håll\r\ni Lettland.</pre><pre>Vad beträffar reningsverk i Riga har de lettiska\r\nmyndigheterna inte ansökt om svenskt stöd. Om en\r\nframställan om stöd för planering skulle göras,\r\nkommer BITS naturligtvis att ta ställning till en\r\nsådan begäran.</pre><pre></pre><pre>Anf. 100 MARIANNE SAMUELSSON\r\n(mp):</pre><pre>Fru talman! Jag tackar för svaret, som tyvärr\r\nbekräftar min oro för att det i huvudsak är\r\nerfarenhets- och kunskapsutbyte som Sverige vill\r\nställa upp med och kanske inte så mycket den\r\nmateriella hjälp som de här länderna faktiskt\r\nbehöver.</pre><pre>Jag försökte även i går få fram uppgifter om vad\r\nSverige egentligen gör. När vi anslog dessa 300\r\nmiljoner till hjälp till Östeuropa var ju tanken just\r\natt det var viktigt att satsa dem på miljön. Det svar\r\njag i går fick på den fråga jag ställde när\r\nutrikesutskottet hade biståndsseminarium var att\r\ndet var fråga om makroekonomiska studier i\r\nBaltikum tillsammans med Världsbanken. Det var\r\nalltså inte fråga om någon direkt och konkret hjälp.</pre><pre>När vi träffade representanter för\r\nmiljömyndigheterna i Lettland blev jag litet\r\nförvånad över att höra att man där hade haft sju\r\nstycken delegationer från BITS och att det inte\r\nhade resulterat i en enda krona i hjälp.</pre><pre>Det är ju inte så att kunskaper saknas.\r\nOrdföranden i miljövårdskommittén, fru Albertina,\r\nhar som forskare jobbat med miljösituationen i\r\növer 20 år, och hon har en stor kunskap på detta\r\nområde. Man har också tagit fram ett\r\nmiljövårdsprogram som innebär mycket aktiva\r\ninsatser på miljövårdssidan. Problemet är\r\nnaturligtvis att man inte har någon konvertibel\r\nvaluta och att man inte från andra länder kan köpa\r\nin de tekniska delar som behövs.</pre><pre>Jag är litet bekymrad över att den här\r\nverksamheten endast kommer att leda till att vi så\r\natt säga knyter våra egna kontakter och utvecklar\r\nvår egen kunskap om de baltiska länderna. På så\r\nsätt kan vi få mycket som är positivt för oss här\r\nhemma i Sverige, men de baltiska staterna kanske\r\ninte får den konkreta hjälp de behöver. Jag tycker\r\natt det är ett stort bekymmer.</pre><pre>Anf. 101 Statsrådet LENA HJELM-WALLÉN\r\n(s):</pre><pre>Fru talman! Jag tror att Marianne Samuelsson till\r\nen del har missuppfattat stödet. När jag talar om\r\nstöd är det inte fråga om något allmänt\r\nerfarenhetsutbyte som sätts in därför att vi från\r\nsvensk sida har nytta av det. Det är miljöministerns\r\nansvarsområde, och även där, i\r\nÖstersjösammanhang, görs naturligtvis speciella\r\ninsatser kontinuerligt. Vad det här är fråga om är\r\nbiståndsfinansierat stöd, dvs. stöd på\r\nmottagarlandets, eller i detta sammanhang\r\nmottagarrepublikens, villkor, stöd som utgår från\r\nvad det andra landet önskar av oss.</pre><pre>Vad de önskar är ofta just analyser, studier,\r\neftersom de ännu inte har tillräcklig kapacitet för\r\ndetta. Det är också sådant som vi ställer till deras\r\nförfogande. I detta sammanhang kan det\r\nnaturligtvis också komma in frågor om viss\r\nutrustning som har direkt med det att göra. Men i\r\nförsta hand är det just kunskapsöverföringen som\r\nhar efterfrågats och som vi också skall genomföra\r\nmed dessa pengar, det bilaterala stöd vi nu talar om.</pre><pre>På litet längre sikt, när de ekonomiska\r\nförändringarna i Sovjetunionen och i Baltikum har\r\nkommit så långt att man där har tillgång till medel\r\nfrån Världsbanken och från den Europeiska\r\nutvecklingsbanken, får man väl hoppas att de\r\nbaltiska staterna även den vägen kan få resurser för\r\nnödvändig investering. Där är ju där, i dessa\r\nbanker, som de stora investeringssummorna ligger.\r\nDet är ju också tänkt att de lönsamma\r\ninvesteringarna skall göras från den typen av\r\ninstitut.</pre><pre>Anf. 102 MARIANNE SAMUELSSON\r\n(mp):</pre><pre>Fru talman! Jag kan hålla med om att det kan\r\nbehövas en hel del bankmedel och hjälp via\r\nbankerna för att ge de baltiska länderna möjlighet\r\natt satsa, men jag trodde ändå att det var tänkt att\r\nvi skulle ge en del konkret bistånd just till\r\nsatsningar på exempelvis reningsverk. Från\r\nmiljömyndigheterna där menar man att man direkt\r\nskulle kunna sätta i gång att bygga om man fick\r\nhjälp och stöd med sådant material som man inte\r\nsjälv kan tillverka i landet och som behövs för\r\nbyggande av exempelvis reningsanläggningar.</pre><pre>Jag menar att detta är något viktigt som man bör ta\r\ntill vara. Om de inte har gjort någon ansökan, får\r\nvi väl uppmuntra dem att lägga in en sådan. Jag är\r\nemellertid litet orolig för att det är fråga om en\r\nsvängning. Jag har nämligen också läst vad som har\r\nskrivits i Nordiska ministerrådets handlingar\r\nangående Nordiska investeringsbanken. Också där\r\nfinns en liten antydan om att situationen nu är\r\nmycket krånglig och att detta kanske borde tas upp\r\ni Världsbanken i stället för i Nordiska\r\ninvesteringsbanken.</pre><pre>Anf. 103 Statsrådet LENA HJELM-WALLÉN\r\n(s):</pre><pre>Fru talman! Låt mig göra alldeles klart att det\r\nbesked vi har givit är precis detsamma som har\r\ngivits hela tiden. Det är bara att gå tillbaka och se\r\nvad såväl jag och regeringen som riksdagen har sagt\r\ni denna fråga. Det rör sig om grunderna för\r\nÖsteuropabiståndet, det tekniska biståndet,och det\r\nhandlar om att överföra kunskap, teknologi, osv.,\r\noch det är det som har efterfrågats av oss.</pre><pre>Att med gåvobistånd till länder göra stora\r\ninvesteringar menar jag skulle vara fel. Om det,\r\nsom i detta fall, är investeringar som på sikt också\r\nkommer att vara lönsamma måste andra pengar än\r\ngåvobiståndspengar användas. Jag tror faktiskt\r\nockså att regeringarna i de baltiska republikerna\r\nhar insikt om detta.</pre><pre>Överläggningen var härmed avslutad.</pre><pre>22 § Svar på fråga  1990/91:399 om biståndet till\r\nde östeuropeiska länderna</pre><pre>Anf. 104 Statsrådet LENA HJELM-WALLÉN\r\n(s):</pre><pre>Fru talman! Arne Mellqvist har frågat mig om\r\nregeringen avser att förändra inriktningen av\r\nÖsteuropabiståndet mot bakgrund av den senaste\r\ntidens händelser i Baltikum.</pre><pre>Det svenska biståndet till Öst- och Centraleuropa\r\nsyftar till att stärka dessa länders förmåga att\r\ngenomföra djupgående reformer i riktning mot\r\ndemokrati och marknadsekonomi. Insatser i vårt\r\nnärområde har givits prioritet, och ett betydande\r\nstöd har lämnats på många olika områden.</pre><pre>För bistånd till Öst- och Centraleuropa (exkl.\r\nPolen, som har en egen biståndsram) har 225\r\nmilj.kr. anslagits för en treårsperiod. Merparten\r\nkommer att gå till Baltikum. BITS och SIDA har\r\nhittills beslutat eller bereder insatser till de baltiska\r\nrepublikerna om ca 30 milj.kr. Det bistånd som\r\nriktar sig till hela Sovjetunionen uppgår för\r\nnärvarande till 3,2 milj.kr. och avser enbart\r\nutbildning, såsom kurser i lokal förvaltning och\r\nfastighetsregistrering.</pre><pre>Den senaste tidens händelser i Baltikum har skakat\r\noss alla. De är djupt tragiska. Det är nu särskilt\r\nangeläget att vi håller fast vid och ytterligare stärker\r\nvårt stöd till Baltikum. Därför kommer de baltiska\r\nrepublikerna även i fortsättningen att prioriteras\r\ninom Östeuropabiståndet.</pre><pre>Anf. 105 ARNE MELLQVIST (s):</pre><pre>Fru talman! Jag ber att få tacka biståndsministern\r\nför svaret på min fråga.</pre><pre>Utvecklingen i Baltikum har visat på\r\nangelägenheten av att visa och uttrycka solidaritet\r\nmed de baltiska folkens strävan till en demokratisk\r\nsamhällsutveckling. Utöver moraliskt och politiskt\r\nstöd behövs också ekonomisk hjälp, utan vilka\r\ndemokratiseringsreformerna på sikt kan bli\r\nbräckliga.</pre><pre>I svaret på min fråga förutskickar ministern\r\nmöjligheten att ytterligare stärka det ekonomiska\r\nstöd vi har beslutat om för de baltiska republikerna.\r\nFrån baltiskt håll har framförts önskemål bl.a. om\r\natt de pågående radiosändningarna på litauiska,\r\nsom för närvarande uppgår till fem minuter per\r\ndag, utökas. Man har framställt önskemål om hjälp\r\nmed tidningspapper för det fall det skulle kunna\r\nfrämja regelbundenheten i utgivningen av\r\ntidningar, och man har framfört önskemål om\r\nmedicinsk utrustning.</pre><pre>Min naturliga följdfråga blir: På vilket sätt och\r\ninom vilket område kan vi räkna med en\r\nförstärkning?</pre><pre>Anf. 106 Statsrådet LENA HJELM-WALLÉN\r\n(s):</pre><pre>Fru talman! Det är naturligt i en utveckling som\r\nden vi nu kan se i de baltiska republikerna att man\r\nvill ha stöd och hjälp på många områden samtidigt.\r\nFör de baltiska republikerna gäller nu att prioritera\r\nbland alla dessa önskemål och sedan avgöra till\r\nvilket land man skall vända sig. Det gäller t.ex. att\r\navgöra vad vi här i Sverige skulle kunna hjälpa till\r\nmed.</pre><pre>BITS och SIDA tar emot dessa ansökningar, och de\r\nkan föra en diskussion med regeringarna i de\r\nösteuropeiska länderna och republikerna i\r\nBaltikum för att få den bästa prioriteringen gjord.\r\nDet finns många ansökningar inne, och från svensk\r\nsida är enskilda organisationer, företag och\r\nmyndigheter mycket aktiva. Men vi vill ju också\r\nordentligt höra prioriteringarna från de baltiska\r\nrepublikerna. Mäklaruppgiften måste vi låta\r\nmyndigheterna ha.</pre><pre>Jag vill inte nu gå in och säga att det ena eller det\r\nandra området är det som ytterligare kommer att få\r\nstöd, utan låt processen ha sin gång. Låt den\r\nsvenska och den baltiska parten finna varandra i\r\nden process som är på gång. Riksdagen har ställt\r\nmedel till vårt förfogande för detta ändamål.</pre><pre>Överläggningen var härmed avslutad.</pre><pre>23 § Svar på fråga  1990/91:402 om de enskilda\r\nhjälporganisationernas biståndsprojekt</pre><pre>Anf. 107 Statsrådet LENA HJELM-WALLÉN\r\n(s):</pre><pre>Fru talman! Görel Thurdin har frågat mig vilken\r\nberedskap som finns för att begränsa effekterna för\r\nde människor som drabbas av oplanerade\r\nnedläggningar av hjälpprojekt.</pre><pre>Oplanerade nedläggningar av hjälpprojekt är en\r\nutomordentligt ovanlig företeelse i svenskt bistånd.\r\nNär så sker, görs vad som är möjligt för att se till att\r\nden aktuella målgruppen, dvs. människorna som\r\nfår del av biståndet, inte drabbas.</pre><pre>I det konkreta exempel Görel Thurdin anför, om\r\nHoppets stjärna, har SIDA meddelat\r\norganisationen att utbetalning till berörda projekt\r\nkan ske om någon annan organisation är beredd att\r\nta över det fulla ansvaret inkl. redovisning för dessa\r\nprojekt. Jag vet att diskussioner med en annan\r\nsvensk organisation redan pågår om att ta över\r\nhjälpinsatserna. Jag utgår därför från att nödvändig\r\nhjälp till fattiga människor i de nu aktuella\r\nprojekten kan upprätthållas på ett lämpligt sätt.</pre><pre>Anf. 108 GÖREL THURDIN (c):</pre><pre>Fru talman! Jag ber att få tacka statsrådet för svaret\r\npå min fråga.</pre><pre>Jag har fått svar på hur man har beredskap för att\r\nklara eventuellt nedläggningshotade projekt. Att\r\njag är engagerad i denna fråga är inte så konstigt.\r\nJag kommer från Örnsköldsvik och har haft\r\nkontakt med denna enskilda organisation förut.\r\nDärför blir jag väldigt oroad när jag tänker mig att\r\nden hjälp som organisationen har kunnat bistå med\r\nhelt plötsligt skulle upphöra. Därför tycker jag att\r\ndet har varit viktigt att ställa frågan även om\r\nföreteelsen är ovanlig i Sverige.</pre><pre>Jag vill ändå med anledning av detta ställa en\r\nkompletteringsfråga. Om en annan organisation tar\r\növer det fulla ansvaret -- innebär det att den skall\r\nutföra arbetet med sin personal eller innebär det att\r\nHoppets stjärna skall göra arbetet medan ansvaret\r\nåligger en annan organisation? Jag har sett\r\nskrivningar om att enskilda organisationer i dag\r\ninte förmår använda alla medel de får och inte\r\nheller kan organisera det nödvändiga arbetet på\r\nplats så att det kan utföras.</pre><pre>Anf. 109 Statsrådet LENA HJELM-WALLÉN\r\n(s):</pre><pre>Fru talman! Jag vet att diskussionen framför allt\r\nrör sig om Filippinerna. Hur det kommer att gå till\r\ndessa två organisationer emellan kan jag inte säga.\r\nSådan insikt har jag inte i saken. Jag föreställer mig\r\natt det måste vara en organisation som finns på\r\nplats där hjälpprojektet skall genomföras. Annars\r\nskulle det ta för lång tid.</pre><pre>Det är naturligt att det är den andra\r\norganisationens personal som har hand om\r\nredovisningen och det som har med projekten här i\r\nSverige att göra. Vad som sker på plats i\r\nFilippinerna kan jag inte uttala mig om.</pre><pre>Anf. 110 GÖREL THURDIN (c):</pre><pre>Fru talman! Projektet i Filippinerna är en sak. Det\r\nfinns ett annat projekt som pågår i Rumänien där\r\nman förser barnhemmen med olika materiella ting\r\nför att åstadkomma en bättre standard. Det\r\nprojektet har den här organisationen just påbörjat.\r\nKommer det att finnas någon organisation som tar\r\növer och fortsätter med detta behjärtansvärda\r\nprojekt?</pre><pre>Anf. 111 Statsrådet LENA HJELM-WALLÉN\r\n(s):</pre><pre>Fru talman! Vi går nu långt in på detaljer om hur\r\nenskilda organisationer sköter sin verksamhet. Jag\r\nhar litet svårt att yttra mig om det. Såvitt mig är\r\nbekant har Hoppets stjärna redan fått samtliga\r\nutbetalningar av det statliga stöd för de\r\nhjälpprojekt som vi var överens om. Därmed borde\r\ndet alltså vara utklarat att frågeställningen inte\r\nkvarstår när det gäller Rumänien.</pre><pre>Anf. 112 GÖREL THURDIN (c):</pre><pre>Fru talman! Jag har andra uppgifter om saken.\r\nDärför kanske det vore angeläget om man även\r\nkunde titta på det projektet. Det gäller 22\r\nbarnhem, och det är bara 4 som man har hunnit\r\nhjälpa fram till i dag. Jag vet att det hela tiden går\r\nhjälptransporter, men det återstår väldigt mycket.</pre><pre>Överläggningen var härmed avslutad.</pre><pre>24 § Svar på fråga  1990/91:384 om fortsatt\r\npersontrafik på linjen Hässleholm--Halmstad</pre><pre>Anf. 113 Kommunikationsminister GEORG\r\nANDERSSON (s):</pre><pre>Fru talman! Stina Gustavsson har frågat mig vilka\r\nåtgärder jag är beredd att vidta så att en fortsatt\r\npersontrafik på banan Hässleholm--Halmstad kan\r\nbedrivas.</pre><pre>Sträckan Hässleholm--Halmstad är en del av\r\nvästkustbanan. Vad jag erfarit kommer SJ att\r\nfr.o.m. tidtabellsskiftet den 10 juni detta år att\r\nersätta persontrafiken på sträckan Hässleholm--\r\nHalmstad med busstrafik då den framtida\r\njärnvägstrafiken på västkustbanan avses bedrivas\r\nvia Helsingborg.</pre><pre>Genom 1988 års trafikpolitiska beslut gavs SJ\r\nförutsättningar att bedriva tågtrafik på\r\naffärsmässiga villkor. Staten köper sedan icke\r\nlönsam interregional tågtrafik av SJ som är\r\nregionalpolitiskt angelägen.</pre><pre>Regeringen har i budgetpropositionen för\r\nbudgetåret 1991/92 föreslagit 558 milj.kr. till köp av\r\ninterregional tågtrafik. Persontrafiken på sträckan\r\nHässleholm--Halmstad har inte offererats av SJ och\r\ningår inte i transportrådets upphandling för\r\nbudgetåret 1991/92. Det ankommer nu på\r\nriksdagen att ta ställning till förslagen i\r\nbudgetpropositionen.</pre><pre>Jag är av ovannämnda skäl inte beredd att nu vidta\r\nnågra åtgärder med anledning av Stina Gustavssons\r\nfråga.</pre><pre>Anf. 114 STINA GUSTAVSSON (c):</pre><pre>Fru talman! Jag ber att få tacka\r\nkommunikationsministern för svaret på min fråga.\r\nDet framgår att kommunikationsministern inte är\r\nberedd att agera nu.</pre><pre>Anledningen till min fråga är följande: I mitten av\r\ndecember kom ett meddelande från\r\npersondivisionen vid SJ till berörda kommuner,\r\nbl.a. Markaryds kommun i mitt eget län, och av\r\ndetta meddelande framgick att man i Helsingborg\r\ngenom en ny terminal fått unika möjligheter att\r\nsamordna utlands- och intercitytrafiken. I\r\nHelsingborg har man en stor koncentrerad\r\nbefolkning att vända sig till.</pre><pre>Vidare hänvisades till samordningsvinster som kan\r\nuppkomma i framtiden under förutsättning att\r\ntänkta investeringar genomförs på sträckan\r\nHalmstad--Helsingborg--Malmö. Därför, sades\r\ndet, faller det sig naturligt att betrakta linjen\r\nHalmstad--Hässleholm som en egen linje.</pre><pre>Efter diverse resonemang kom det fram att SJ\r\nämnar övergå till buss i stället för persontrafik på\r\njärnvägen från den 10 juni 1991, precis som\r\nkommunikationsministern angav i sitt svar.\r\nSamtidigt sägs att SJ naturligtvis kan tänkas inleda\r\nett samarbete med kommunerna och bedriva\r\npersontrafik på järnvägen om kommunerna vill\r\nplocka fram pengar. Det handlar om 4 milj.kr.</pre><pre>Jag tycker att det är ett klent dokument som SJ\r\nredovisar när man hänvisar till tänkta, ännu ej\r\nbeslutade investeringar på andra delar av\r\nstomlinjenätet. Det verkar mer än egendomligt.\r\nSärskilt anmärkningsvärd tycker jag SJs redovisade\r\npersontrafikbeläggning framstår mot bakgrund av\r\natt det har gjorts omfattande investeringar på linjen\r\nunder de senaste åren -- enligt uppgift drygt 100\r\nmilj.kr.</pre><pre>Jag vill ställa två följdfrågor till\r\nkommunikationsministern. Anser\r\nkommunikationsministern att det är god\r\nhushållning med allmänna medel att först rusta upp\r\noch sedan lägga ned linjen? Är det i\r\növerensstämmelse med regeringens utfästelse om\r\nsatsning på infrastrukturen att utöva utpressning\r\nmot kommunerna i berört område om en\r\njärnvägssträcka som trots allt ingår i\r\nstomlinjenätet?</pre><pre>Anf. 115 Kommunikationsminister GEORG\r\nANDERSSON (s):</pre><pre>Fru talman! Det är naturligtvis angeläget att göra\r\ninvesteringar så, att de är långsiktiga och kommer\r\ntill användning i ett fortvarighetstillstånd. Därför är\r\ndet viktigt att man planerar rätt.</pre><pre>Nu planerar vi stora satsningar på infrastrukturen.\r\nDet gäller järnvägar och vägar och i väldigt hög\r\ngrad västkustbanan. Vi kommer att närmare\r\npresentera, nu på torsdag, hur vi tänker att den\r\nsärskilda fond på minst 20 miljarder kronor som\r\naviserades i finansplanen skall komma till\r\nanvändning. Jag kan bekräfta att ryktena är sanna,\r\nnämligen att västkustbanan är ett av de högt\r\nprioriterade projekten i det sammanhanget.</pre><pre>Vi har en trafikpolitik som riksdagen har ställt sig\r\nbakom och en arbetsfördelning som innebär att SJ\r\nutifrån affärsmässiga utgångspunkter planerar sin\r\nverksamhet på stomjärnvägarna och i\r\nförekommande fall på länsjärnvägarna. Jag vet inte\r\nhur Stina Gustavsson tänker sig att vi från\r\nregeringens sida skulle gå in och bryta upp\r\narbetsfördelningen och detaljstyra hur SJ skall\r\nplanera sin tågverksamhet.</pre><pre>Anf. 116 STINA GUSTAVSSON (c):</pre><pre>Fru talman! Det kan naturligtvis vara lätt att ställa\r\nden följdfrågan till mig. Regeringen bör väl ändå ha\r\nnågot att säga till om. Om inte annat bör man föra\r\ndiskussioner med berörda instanser. Det förutsätter\r\njag att man gör med SJ. I det ärendet vi nu\r\ndiskuterar borde man, tycker jag, från SJs sida vara\r\nberedd att lyssna på regeringen om regeringen har\r\nnågon uppfattning i frågan.</pre><pre>Kommunikationsministern delar väl ändå inte SJs\r\nbedömning? Den går i stort sett ut på att trafikera\r\ntriangeln Stockholm--Göteborg--Malmö, möjligen\r\nmed en linje till Norrland. Det tycks inte vara så\r\nnoga med resten av Sverige. Det flyter ändå in\r\nskattemedel från dessa områden, och i rimlighetens\r\nnamn borde det komma något tillbaka.</pre><pre>Anf. 17 Kommunikationsminister GEORG\r\nANDERSSON (s):</pre><pre>Fru talman! Jag uppskattar att Stina Gustavsson\r\ntycker att regeringen bör ha något att säga till om.\r\nDet har vi förvisso. Men vi respekterar den\r\narbetsfördelning som är uppgjord och som är\r\nsanktionerad av riksdagen, dvs. det mandat som SJ\r\nhar att bedriva tågtrafik inom de ekonomiska ramar\r\nsom SJ anser vara rimliga.</pre><pre>Det ankommer sedan på staten via transportrådet\r\natt köpa trafik som inte är lönsam. I det fallet har\r\ninte något sådant köp föreslagits, vare sig av SJ eller\r\nav transportrådet såvitt jag förstår. Riksdagen har\r\natt behandla frågan om medel för sådana köp, och\r\ndet hänvisade jag till i svaret på frågan. Jag\r\navvaktar riksdagens beslut när det gäller den delen\r\nav frågekomplexet.</pre><pre>Anf. 118 STINA GUSTAVSSON (c):</pre><pre>Fru talman! Berörda kommuner kräver att en\r\nheltäckande och genomlysande analys av ärendet\r\ngörs innan eventuella förändringar genomförs och\r\natt SJ under tiden trafikerar västkustbanan,\r\nHalmstad och Malmö via Hässleholm i oförändrad\r\nomfattning. Jag tycker att det är en rimlig begäran,\r\nsom även kommunikationsministern kunde\r\ninstämma tills alla papper kommer på bordet.\r\nHänsyn måste också tas både till miljö och till de\r\ntidsaspekter som uppkommer när man överväger\r\natt övergå till buss.</pre><pre>Jag erinrar mig att kommunikationsministern här i\r\nkammaren vid tidigare tillfällen har försvarat\r\nsovvagnstrafiken på Norrland när den frågan har\r\nvarit uppe till debatt. Jag har ingenting emot det.\r\nJag tycker att det är riktigt, och jag tycker att vi\r\nskall ha den trafiken. Men det måste vara lika\r\nriktigt att göra samma utfästelser för en geografiskt\r\nbegränsad region med stor regional betydelse som\r\nligger i södra Sverige och som berör drygt 100 000\r\nmänniskor.</pre><pre>Anf. 119 Kommunikationsminister GEORG\r\nANDERSSON (s):</pre><pre>Fru talman! Jag får än en gång uttrycka\r\nuppskattningen över att vi är överens om\r\nsovvagnstrafiken i övre Norrland. Den faller inom\r\nramen för den upphandling som transportrådet\r\ntidigare har gjort och som SJ har offererat. Det var\r\nmot bakgrund av de rykten som kom i svang att den\r\ntrafiken skulle falla bort och att hela övre Norrland\r\ni stort sett skulle bli utan persontrafik som det var\r\nnödvändigt att göra ett förtydligande på den\r\npunkten. Det var innan regeringen hade lagt den\r\nproposition som nu behandlas i riksdagen. Nu finns\r\nförslagen i alla delarna i riksdagen, och det är sedan\r\ntrafikutskottet och kammaren som får ta ställning\r\ntill förslagen.</pre><pre>Anf. 120 STINA GUSTAVSSON (c):</pre><pre>Fru talman! Faktum kvarstår ändå att det är SJ som\r\nhar gått ut till kommunerna med den nya planen.</pre><pre>Överläggningen var härmed avslutad.</pre><pre>25 § Svar på fråga  1990/91:401 om utbyte av\r\nutländska körkort mot svenska</pre><pre>Anf. 121 Kommunikationsminister GEORG\r\nANDERSSON (s):</pre><pre>Fru talman! Lola Björkquist har frågat mig om och\r\ni så fall när regeringen kommer med förslag om nya\r\nföreskrifter rörande utbyte av utländska körkort.</pre><pre>Utredningen Körkort 2000 har, som Lola\r\nBjörkquist påpekat, presenterat ett förslag till\r\nändrade regler för utbyte av utländska körkort.\r\nFörslaget har remissbehandlats och bereds för\r\nnärvarande inom kommunikationsdepartementet.\r\nJag räknar med att regeringen skall kunna ta\r\nställning i frågan under våren.</pre><pre>Anf. 122 LOLA BJÖRKQUIST (fp):</pre><pre>Fru talman! Jag tackar för svaret. Men jag vill\r\nbygga på frågan litet grand.</pre><pre>Vid tidigare frågestunder har\r\nkommunikationsministern hänvisat till att\r\nutredningar har varit på gång. Samma sak har gällt\r\nbesvarandet av motionerna. Nu finns det en\r\nutredning som blev färdig i juni förra året, och man\r\ntrodde att ett förslag skulle kunna läggas fram i\r\njanuari 1991.</pre><pre>I utredningen föreslår man, precis som tidigare, att\r\ni stället för att granska om körkorten är äkta eller\r\ninte, att vederbörande får göra en uppkörning för\r\natt visa sin förmåga att köra bil. Förslaget innebär\r\natt yrkesmänniskor som letar efter eventuella\r\nförfalskningar kan göra vettigare saker. Det\r\ninnebär också att människor slipper känna sig som\r\nbrottslingar. Om jag har läst tidigare utredningar\r\nrätt behöver detta inte kosta mer än vad det kostar\r\nnu, tvärtom kanske det skulle gå att tjäna på att\r\nändra på detta.</pre><pre>På statens kriminaltekniska laboratorium i\r\nLinköping dignar man under allt detta arbete.\r\nÄrendemängden har rusat i höjden från att 1986--\r\n1987 ha omfattat ungefär 200 till ungefär 1 000 år\r\n1988--1990.</pre><pre>Jag är medveten om att detta inte är så enkelt. Men\r\nnu har denna fråga utretts så förfärligt länge. Finns\r\ndet någon risk när regeringen har övervägt frågan\r\natt man inte kommer fram till något förslag?</pre><pre>Anf. 123 Kommunikationsminister GEORG\r\nANDERSSON (s):</pre><pre>Fru talman! Körkortsutredningen har arbetat fram\r\ndetta förslag föredömligt snabbt. Men det måste\r\nske en remissbehandling, och det måste ske\r\növerläggningar med de andra nordiska länderna i\r\nen sådan fråga som så intimt berör grannländerna.\r\nEn del beredningsarbete återstår nu i\r\ndepartementet.</pre><pre>Men jag vill understryka att jag är angelägen att vi\r\nskall komma fram till ett beslut så snart som\r\nmöjligt. Jag kan försäkra att vi påskyndar arbetet i\r\ndepartementet bl.a. mot bakgrund av det som Lola\r\nBjörkquist påtalat, nämligen den arbetsbelastning\r\nsom existerar på kriminaltekniska laboratoriet och\r\npå länsstyrelserna. Därför är det angeläget att vi\r\nsnabbt kommer fram till ett ställningstagande. Jag\r\nräknar med att det skall kunna ske inom den\r\nnärmaste tiden.</pre><pre>Anf. 124 LOLA BJÖRKQUIST (fp):</pre><pre>Fru talman! Jag tolkar detta så, att det kommer ett\r\nförslag och att det förslaget går i riktning mot vad\r\nutredningarna har föreslagit.</pre><pre>Anf. 125 Kommunikationsminister GEORG\r\nANDERSSON (s):</pre><pre>Fru talman! Jag skall inte i detalj föregripa\r\nförslaget och det ställningstagande vi kommer att\r\ngöra. Men jag vill betona att jag är angelägen om\r\nett beslut så att vi kan hitta en rationell lösning.\r\nDagens tillstånd är inte tillfredsställande.</pre><pre>Anf. 126 LOLA BJÖRKQUIST (fp):</pre><pre>Fru talman! Om det inte kommer ett snabbt beslut\r\noch om det inte innebär att man på statens\r\nkriminaltekniska laboratorium slipper att arbeta\r\nmed dessa saker, måste regeringen se till att det\r\ntillförs mer medel. Det finns inte folk som kan\r\narbeta med detta, och man ligger mycket efter.</pre><pre>Jag tolkar detta så, att statsrådet kommer att lägga\r\nfram ett förslag som går i riktning mot vad\r\nutredningarna har föreslagit och att nyanställningar\r\ninte skall behöva övervägas.</pre><pre>Överläggningen var härmed avslutad.</pre><pre>26 § Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1990/91:Sk46--Sk49 till skatteutskottet</pre><pre>27 § Bordläggning</pre><pre>Anmäldes och bordlades</pre><pre>Proposition</pre><pre>1990/91:92 Ny bostadsrättslag m.m.</pre><pre>Förslag</pre><pre>1990/91:14 Fullmäktiges i riksbanken förslag\r\nangående tioöresmyntet</pre><pre>28 § Anmälan om interpellation</pre><pre>Anmäldes att följande interpellation framställts</pre><pre>den 12 februari</pre><pre>1990/91:146 av Anna Horn af Rantzien (mp) till\r\nstatsrådet Maj-Lis Lööw om amerikanska\r\ndesertörer:</pre><pre>Jag har fått en förfrågan om Sverige kan ta emot\r\namerikanska desertörer från Tyskland. Skälet för\r\nderas strävan efter att komma till Sverige är att de\r\ninte vill bli kommenderade till Gulfkriget.</pre><pre>Enligt utlänningslagen finns ju en möjlighet att\r\nmedge asyl för krigsvägrare.</pre><pre>Å andra sidan togs hösten 1989 en regel om\r\nbegränsad asylrätt, som säger att man inte längre\r\navser att ta emot de facto-flyktingar eller\r\nkrigsvägrare. Ingen lagändring har dock skett,\r\nvarför det är angeläget att kunna lämna besked till\r\nmin frågeställare.</pre><pre>1.  Är en undantagsregel annat än tillfälligt\r\növerordnad en lagfäst bestämmelse?</pre><pre>2.  Hur länge avses undantagsregeln gälla?</pre><pre>29 § Anmälan om fråga</pre><pre>Anmäldes att följande fråga framställts</pre><pre>den 12 februari</pre><pre>1990/91:406 av Ann-Cathrine Haglund (m) till\r\nstatsrådet Göran Persson om framtida skolledares\r\nkompetens:</pre><pre>I den omstrukturering av skolan och barnomsorgen\r\nsom nu pågår förekommer det att förskollärare\r\nanställs som rektorer.</pre><pre>Vi har varnat för en utveckling som leder till att\r\nskolans roll som kunskapsförmedlare inte längre\r\nses som det primära.</pre><pre>I skolans ledning skall enligt vår mening finnas\r\npersoner som med kraft kan medverka till att\r\neleverna får goda kunskaper och färdigheter. För\r\ndetta krävs att skolan arbetar med den klara\r\nstruktur som erhålls av en undervisning baserad på\r\nskolans ämnen. Såväl lärare som skolledning måste\r\nha en god ämneskompetens för att verksamheten i\r\nskolan skall ha hög kvalitet.</pre><pre>Härav följer att även skolans ledning skall ha en\r\ngedigen ämneskompetens och erfarenhet av\r\nundervisning.</pre><pre>Med anledning av det anförda vill jag fråga\r\nskolmininstern:</pre><pre>Vilka åtgärder är statsrådet berett att vidta för att\r\ngarantera att skolledare i framtiden har nödvändiga\r\nkunskaper och erfarenheter av arbetet i skolan?</pre><pre>30 § Kammaren åtskildes kl. 18.39.</pre><pre>Förhandlingarna leddes</pre><pre>av  talmannen från sammanträdets början t.o.m.\r\najourneringen kl. 16.19 och</pre><pre>av  förste vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}