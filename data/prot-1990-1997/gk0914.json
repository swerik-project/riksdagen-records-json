{"dokumentstatus":{"dokument":{"hangar_id":"2348924","dok_id":"GK0914","rm":"1996/97","beteckning":"14","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"14","slutnummer":"0","datum":"1996-10-11 00:00:00","systemdatum":"2005-10-27 13:10:22","publicerad":"1996-10-11 00:00:00","titel":"Riksdagens snabbprotokoll 1996/97:14 Fredagen den 11 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{379B73E8-A719-4476-8A41-3E55E7D1A480}","dokument_url_text":"http://data.riksdagen.se/dokument/GK0914/text","dokument_url_html":"http://data.riksdagen.se/dokument/GK0914","dokumentstatus_url_xml":"http://data.riksdagen.se/dokumentstatus/GK0914","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1996/97:14</div>\r\n<div class=\"sidhuvud_datum\">Fredagen den 11 oktober</div>\r\n<div class=\"sidhuvud_klockslag\">Kl. 9.00 - 9.45</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor</pre><pre>\r\n--------------------------------------------------------------------------------</pre><pre>\r\n1 §  Meddelande om svar på interpellation</pre><pre>Till riksdagen hade inkommit följande skrivelse:</pre><pre>Interpellation 1996/97:15</pre><pre>Till riksdagen\r\nInterpellation 1996/97:15 av Gullan Lindblad om\r\npsykiskt funktionshindrades rätt till personlig assi-\r\nstans.\r\nInterpellationen kommer att besvaras tisdagen den\r\n29 oktober 1996.\r\nSkälet till dröjsmålet är utlandsresa.\r\nStockholm den 9 oktober 1996\r\nMargot Wallström</pre><pre>2 §  Svar på interpellation 1996/97:13 om fas-\r\ntighetstaxeringen</pre><pre>Anf.  1  Statsrådet THOMAS ÖSTROS (s):\r\nHerr talman! Inger René har frågat mig vilka åt-\r\ngärder jag avser att vidta för att motverka effekterna\r\nav den höjda fastighetsbeskattningen.\r\nSom Inger René påpekar i interpellationen har re-\r\ngeringen till riksdagen lämnat en proposition med\r\nförslag som avser att i vissa fall lindra effekterna av\r\nökade taxeringsvärden i kombination med höjd fas-\r\ntighetsskatt. Förslaget skall nu behandlas av riksda-\r\ngen. Mot bakgrund av detta har jag inte för avsikt att\r\nvidta några ytterligare åtgärder beträffande denna\r\nfråga.</pre><pre>Anf.  2  INGER RENÉ (m):\r\nHerr talman! Jag ber att få tacka för svaret, även\r\nom det var ett av de magraste som jag någonsin har\r\nfått i denna kammare.\r\nStrax före midsommar frågade jag skatteministern\r\nom när det utlovade förslaget om lindring av fastig-\r\nhetsskatten skulle komma. Då svarade skatteministern\r\natt en arbetsgrupp hade kommit med ett förslag som\r\n\"avses innebära att höjningen av taxeringsvärdena i\r\nvissa fall inte skall tillåtas slå igenom fullt ut vid\r\nberäkning av fastighetsskatt\". Permanentboende i\r\nattraktiva skärgårdsområden angavs som en särskilt\r\ndrabbad grupp som skulle tas hänsyn till.\r\nI en del medier utropades Thomas Östros efter\r\ndetta svar till hjälte, och det fanns de som blåste faran\r\növer. Nu har förslaget kommit, och man kan konstate-\r\nra att det i stället för omedelbar halshuggning innebär\r\nen variant av \"östrosk garrottering\", dvs. att fastig-\r\nhetsägare i vissa fall får några år på sig att sälja sin\r\nbostad, sin näringsverksamhet eller, det mest cyniska\r\nav förslagen, tillsammans med en bank lägga upp en\r\nlåneplan för att låna till skatten.\r\nMin fråga blir då: Hur rimmar detta med statsmi-\r\nnisterns utsago i regeringsförklaringen den 17 sep-\r\ntember? På s. 3 står där: Hela Sverige skall leva.\r\nSkatteministerns förslag till fastighetsskatt gör att\r\nnäringsidkare inom fiske, varv, båtbyggeri, konser-\r\nvindustri och liknande inte kan bo kvar i de kustnära\r\nlägen som deras näringsgrenar kräver. Hela Sverige\r\nskall leva, skatteministern. Gäller inte detta också\r\nvåra kuster?</pre><pre>Anf.  3  ESKIL ERLANDSSON (c):\r\nHerr talman! Även jag vill framföra ett tack för\r\nsvaret.\r\nSedan hösten 1994 har det ju hänt en del. Vid den\r\ntidpunkten höjdes fastighetsskatten från 1,5 % till\r\n1,7 %. Centerpartiet motsatte sig höjningen. Den\r\nhittills genomförda saneringen av statsfinanserna som\r\nvi tillsammans med regeringen har bedrivit sedan\r\nvåren 1995 har inte kunnat förenas med en allmän\r\nsänkning av den i dag ganska höga fastighetsskatten.\r\nDäremot har saneringsarbetet resulterat i att boende-\r\nräntorna har sjunkit mycket påtagligt, och det har ju\r\nhjälpt oss alla i detta sammanhang. Dessutom har en\r\nförändring av det skattefria beloppet vid förmögen-\r\nhetsbeskattningen genomförts. Beloppet har höjts från\r\n800 000 kr till 900 000 kr. Dessutom innehåller det\r\nsenaste förslaget en reduktion för fastighetsskatt i\r\nvissa fall.\r\nDe åtgärder som jag nu har räknat upp har inne-\r\nburit en del lättnader, inte minst för dem som har\r\ndrabbats allra hårdast i den nu rådande ordningen vid\r\nbeskattning av fastigheter. Det är dock uppenbart att\r\nför många av de permanentboende i bl.a. de attraktiva\r\nfritidshusområdena är inte de åtgärder som hittills har\r\nföreslagits och genomförts tillräckliga. De är inte\r\nnågon lösning på vare sig kort eller lång sikt. Det\r\nberor på att problemet som sådant har skapats under\r\nlång tid. Det sammanhänger alltså inte bara med den\r\nsenaste taxeringsomgången utan har sin grund i att\r\nförändringar och regeländringar har gjorts flera gång-\r\ner och efter varandra.\r\nI propositionen 1996/97:17 utlovar regeringen en\r\nutvärdering av 1996 års allmänna fastighetstaxering\r\nmot bakgrund av de stora förändringar som har skett i\r\nfastighetstaxeringen under de senaste åren.\r\nEnligt Centerpartiets mening är det uppenbart och\r\npåkallat att denna utvärdering skall komma till stånd,\r\natt den ges direktiv att arbeta snabbt och att den får i\r\nuppdrag att överväga förslag som kan undanröja de\r\nstrukturella brister som är mest påtagliga i det nuva-\r\nrande systemet. Det gäller såväl formerna som grun-\r\nderna för den hittillsvarande fastighetstaxeringen. Det\r\när dock viktigt att utvärderingen inte inskränks till att\r\nanalysera effekterna av enbart 1996 års fastighetstax-\r\nering.\r\nFlera av de problem som är mest påträngande är,\r\nsom jag sade, ett resultat av utfallet av flera på var-\r\nandra följande taxeringsomgångar. Det gäller inte\r\nminst fastboende i skärgårdar och fiskeläger liksom i\r\nandra glesbygdsorter, där flertalet fastboende dess-\r\nutom är låginkomsttagare som under de senaste årti-\r\nondena har fått fritidsboende med höga inkomster\r\nsom grannar.\r\nVad är det då som behöver göras?\r\nEnligt vår mening är det för det första en brist i\r\nden nuvarande ordningen att det inte längre finns\r\nnågot lekmannainflytande på lokal nivå. Vi tror att ett\r\nåterinförande av lokala fastighetstaxeringsnämnder\r\nskulle innebära att taxeringsförfarandet som sådant\r\nskulle vinna i legitimitet i allmänhetens ögon. För det\r\nandra bygger taxeringen i många fall på uppgifter från\r\nett relativt litet antal försäljningar inom relativt små\r\nvärdeområden. Det är en brist att vi inte har en annan\r\nordning i dessa avseenden.\r\nJag undrar avslutningsvis om ifall utredningen\r\nkommer till stånd och vad den i så fall kommer att få\r\nför direktiv.</pre><pre>Anf.  4  PER LAGER (mp):\r\nHerr talman! Som Inger René sade var vi många\r\nsom hade hoppats på någon form av långvarig lösning\r\nför de boende i speciellt attraktiva lägen, vilka är de\r\nmest utsatta när det gäller den nya taxeringen och\r\nfastighetsskatten.\r\nJag skall inte upprepa de argument som här har\r\nframförts. Men vad jag ser som viktigast är att så\r\nlänge man bygger taxeringarna på fiktiva värden,\r\nlöser man inte problemet för de boende i de attraktiva\r\nlägena. På sikt måste man på något sätt finna ett sätt\r\natt fasa ut fastighetsskatten.\r\nDet som är viktigt i övrigt är att skatten miljörela-\r\nteras. I stället för att höja fastighetsskatten från 1,5 %\r\ntill 1,7 % hade man kunnat införa en energiskatt,\r\nvilket man gjorde litet senare. Därför tycker jag att\r\ndet är dags att sänka fastighetsskatten från 1,7 % till\r\n1,5 %.\r\nI övrigt måste man satsa på att miljörelatera de\r\nskatter som har med fastigheter att göra för att man\r\nskall få rätt profil och få den önskade effekten.\r\nMin fråga till statsrådet är: Hur har man tänkt sig\r\ndenna miljörelatering? Är det inte den som skall styra\r\nskatten?</pre><pre>Anf.  5  ISA HALVARSSON (fp):\r\nHerr talman! I svaret säger statsrådet att han inte\r\ntänker vidta några mer åtgärder. Det tycker jag verkar\r\notroligt. Många människors tillvaro har slagits i spill-\r\nror, och de är förtvivlade och ursinniga. Anledningen\r\när de absurda, orättvisa och ekonomiskt orimliga\r\nkonsekvenser som blev följden av att taxeringsvärde-\r\nna skrevs upp så dramatiskt. Detta gäller speciellt\r\nvissa geografiska områden, nämligen skärgårdsområ-\r\nden på väst- och ostkusten och i Skåne. Där har de\r\nåretruntboende drabbats av oacceptabla höjningar av\r\nfastighetsskatten. Dessa höjningar leder i många fall\r\ntill att människor mer eller mindre tvingas bort från\r\nsina hus.\r\nTyvärr är de nedskrivningsregler som regeringen\r\nhar föreslagit för att lösa dessa problem otillräckliga.\r\nVi menar att sättet att beräkna taxeringsvärden måste\r\nkunna reformeras. Det har ju visat sig att det nuvaran-\r\nde sättet inte är rimligt. Markvärdet spelar för stor roll\r\nvid beräkningen.\r\nEn lösning skulle kunna vara att marktaxerings-\r\nvärdet för småhus begränsas till en viss nivå eller att\r\nden s.k. belägenhetsfaktorn för permanentboende i\r\nfastigheter som ligger vid strand eller är strandnära\r\nslopas. Det har ju visat sig att det får orimliga kon-\r\nsekvenser, och hus som ligger bara några meter från\r\nvarandra kan få väldigt olika värden. Vi menar att\r\ndessa förändringar skulle kunna göras omedelbart. Är\r\nstatsrådet inte beredd att utvärdera detta förslag?</pre><pre>Anf.  6  Statsrådet THOMAS ÖSTROS (s):\r\nHerr talman! Inger René talade om att människor\r\nhar det jobbigt och har en väldigt hög moralisk ton\r\nnär hon anklagar regeringen för att ställa till det för\r\nmänniskor. Vad är orsaken till att människor har haft\r\nett antal oerhört jobbiga år under 1990-talet? Jo, det\r\när just den strategi som Inger Renés parti stod för i\r\nregeringsställning - att sänka skatter ansvarslöst, att\r\nöka budgetunderskottet, att låta räntor skena och att\r\ntvinga människor att flytta från sina hem för att de\r\ninte har råd med sina boendekostnader. Att ha stått för\r\noch stött en sådan politik och samtidigt anklaga rege-\r\nringen när den tillsammans med Centerpartiet sanerar\r\nbudgeten och får ned räntorna och får tillbaka stabili-\r\ntet och framtidstro tycker jag är ett sätt att argumente-\r\nra som är fullständigt orimligt.\r\nOrsaken till att regeringen har varit tvungen att\r\nfatta så oerhört många tuffa beslut när det gäller bud-\r\ngetsaneringen är ju de fullständigt misslyckade rege-\r\nringsår som framför allt Moderaterna bidrog till med\r\nsin skattesänkningspolitik. Det var skattesänkningar\r\nsom inte ledde till något annat än räntehöjningar och\r\nsvårigheter för företag och människor, och inte minst\r\ngällde det boendet. Ränteläget är oerhört viktigt för\r\nmänniskors boendekostnader. Den politik som vi har\r\nfört har tagit ned boendekostnaderna rejält. Räntorna\r\nhar fallit med ca 4 % sedan valet. Det är klart att det\r\nframför allt beror på att vi har orkat med att lägga\r\nfram förslag och att riksdagen sedan har orkat fatta de\r\nbeslut som krävs för att ta sig dit.\r\nFastighetsskatten ger staten intäkter på samman-\r\nlagt närmare 24 miljarder 1996. Av det kommer ca 15\r\nmiljarder från småhustaxeringen. Det är oerhört vä-\r\nsentliga inkomster för en stat som inte har lyckats få\r\nihop sin budget på åratal. Det är oerhört väsentliga\r\ninkomster för de välfärdsutgifter som staten står för.\r\nDet handlar om socialförsäkringssystem, barnbidrag,\r\nstöd till kommunerna och försvaret, dvs. många om-\r\nråden där vi faktiskt måste få in dessa intäkter för att\r\nkunna klara av att hålla en hög kvalitet.\r\nPer Lager talade om att vi på sikt måste fasa ut\r\nfastighetsskatten ur systemet. Hur skall vi då klara av\r\natt få in dessa enorma belopp till staten för de utgifter\r\nsom vi gärna vill ha och som jag också tror att Miljö-\r\npartiet är intresserade av. Det är inte rimligt att påstå\r\natt vi skulle kunna avvara 24 miljarder kronor. Fas-\r\ntighetsskatten ingår som en del av kapitalbeskattning-\r\nen och är en väsentlig del av statens intäkter som\r\nbehövs för att upprätthålla ett välfärdssamhälle.\r\nIsa Halvarsson talade om att tillvaron har slagits i\r\nspillror för många människor. Hur var det under de år,\r\n1991-1994, med den politik som ni då bedrev? Fas-\r\ntighetsskatten var möjligen lägre, men tillvaron slagen\r\ni spillror fick många människor uppleva på grund av\r\nen politik som inte höll ihop på grund av att man\r\nkanske inte orkade fatta de jobbiga skattebeslut som\r\nman också måste fatta om man skall sanera statens\r\nfinanser.\r\nEskil Erlandsson tog upp den utvärdering av den\r\nallmänna fastighetstaxeringen som regeringen avser\r\natt göra. Den är viktig, och den anmäls också i den\r\nproposition om fastighetsskatten som regeringen har\r\nlagt fram. Den utvärderingen skall avse framför allt\r\nhur metoderna för att fånga marknadsvärdet på fastig-\r\nheterna fungerar i dag. Det finns oroande tecken på\r\natt det inte alltid fungerar perfekt. Och det är dags att\r\nse över systemet och metoderna för att fånga mark-\r\nnadsvärdet. Det andra huvuduppdraget är att utvärde-\r\nra om man på ett bättre sätt kan få ett lekmannainfly-\r\ntande i fastighetstaxeringsproceduren. Den utredning-\r\nen kommer att tillsättas skyndsamt.</pre><pre>Anf.  7  INGER RENÉ (m):\r\nHerr talman! Jag tackar för även detta svar, men\r\njag fick faktiskt inget svar på min fråga. Det står i\r\nregeringsförklaringen att hela Sverige skall leva, och\r\njag frågade skatteministern vad han anser ligger i det.\r\nThomas Östros använde samma argument som alla\r\nsocialdemokratiska ministrar gör i dag när de skall\r\nsvara på frågor - de talar om hur det var under den\r\nborgerliga regeringsperioden och säger att allt ont\r\nkommer från den tiden. Jag tänker inte tala om de\r\nåren nu. I så fall skulle jag kunna ta upp t.ex. arbets-\r\nlöshetssiffror och andra saker som har förändrats och\r\nockså skapat oro hos människor. Men jag går tillbaka\r\ntill dagens fråga.\r\nDet finns många grupper som drabbas av skatte-\r\nministerns förslag. Men jag vill särskilt föra fram de\r\nmänniskor som bor vid våra kuster och i skärgårdar-\r\nna.\r\nHäromdagen körde jag kustvägen från Strömstad\r\nsöderut genom Grebbestad, Fjällbacka, Bovall, Hun-\r\nnebo, Ulebergshamn, osv. Det är namn som vi alla\r\nförknippar med sommar, sol och bad. Detta var en\r\nsöndagseftermiddag, och det var ganska tyst och stil-\r\nla. Jag har trott och hoppats att vi alla arbetar för att\r\ngenom att förbättra tekniken i hela Sverige inklusive\r\nkustområdena förbättra infrastrukturen, använda oss\r\nav EU:s regionalpolitik och annat skulle öka möjlig-\r\nheten för människor att bo och verka i kustområdena.\r\nOm man då genom skatteministerns åtgärder genom-\r\nför det som ligger i propositionen blir det för många\r\nen omöjlighet.\r\nFör ett normalt småhus i Lysekil, som är en liten\r\nstad på västkusten, har fastighetsskatten gått upp med\r\ni genomsnitt 60 %. Då förstår man att den på vissa\r\nställen har gått upp mer och på andra mindre. På\r\nandra ställen, t.ex. på Klädesholmen, som är en liten\r\nkonservindustriö utanför Tjörn, har fastighetsskatten\r\nfördubblats för väldigt många. Då skall man komma\r\nihåg att den största delen av värdet ligger i marken\r\noch att tomterna sällan är större än 300-400 kvadrat-\r\nmeter. Det är alltså inte fråga om några jättetomter.\r\nI dag är 13 hus på samma gata i Smögen ute till\r\nförsäljning, och det är inte långa gator i Smögen.\r\nDen utvärdering som enligt skatteministern snarast\r\nskall komma blir självfallet inte färdig innan de nya\r\nfastighetstaxeringsvärdena trätt i kraft. Den utvärde-\r\nringen blir alltså inte till någon glädje för människor-\r\nna på Klädesholmarna eller i Lysekil eller Smögen.\r\nSituationen är ohållbar, och den kommer att leda\r\ntill att kusterna avfolkas på permanentboende. Hus-\r\nhåll med låga eller normala inkomster måste flytta,\r\noch kustområdena kommer i ännu högre grad än i dag\r\natt befolkas med sommargäster eller med permanent-\r\nboende som har mycket höga inkomster. Jag tycker att\r\ndet rimmar illa med statsministerns utsago och för den\r\ndelen också med det som även Socialdemokraterna\r\ntalar om: att vi inte skall ha ett segregerat boende.\r\nHela Sverige skall leva - vad betyder det, skatte-\r\nministern, för våra kuster och för människors möjlig-\r\nheter att bo och idka näringsverksamhet i kustnära\r\nområden?</pre><pre>Anf.  8  ESKIL ERLANDSSON (c):\r\nHerr talman! Jag börjar med att tacka för det svar\r\nsom jag fick på min fråga. Jag tolkar det så att det nu\r\när klart att lokala fastighetstaxeringsnämnder återin-\r\nförs. Jag tror att det är bra och att det är viktigt för att\r\nvi skall få dels ett rättvist system, dels ett system som\r\nhar en allmän acceptans. Det är viktigt när det gäller\r\nlagar och förordningar att det finns en sådan accep-\r\ntans.\r\nJag skulle också vilja fråga om statsrådet är be-\r\nredd att skilja på fritids- och permanentboende när det\r\ngäller att räkna fram de höjningar som vi förvisso får\r\näven framgent. Kan kommande utvärdering tänkas få\r\nett parlamentariskt inflytande? Är det möjligt att i\r\ndetta sammanhang testa huruvida det går att i utbyte\r\nmot sänkt fastighetsskatt få en höjd realisationsvinst-\r\nbeskattning för att undvika vad många ute i vårt land\r\nhar talat om, nämligen att människor tvingas gå från\r\ngård och grund därför att de inte kan betala sin fastig-\r\nhetsskatt?</pre><pre>Anf.  9  PER LAGER (mp):\r\nHerr talman! Jag tillhör dem som bor i det särskilt\r\nutsatta området. Jag bor nämligen i Hunnebostrand\r\noch känner hur ursinnet mullrar omkring mig. Männi-\r\nskor är oerhört upprörda? Vilka människor är det då\r\nsom är upprörda? Ja, det är inte de som kommer på\r\nsommaren för att bo fint, utan det är de människor\r\nsom bor året runt i de här samhällena, som alltså bor\r\nkvar och håller dessa samhällen levande under vinter-\r\nhalvåret. Att just den gruppen drabbas av sådana här\r\noerhörda skattehöjningar är orimligt. Även om det nu\r\när en tillfällig lättnad kommer det här att resultera i att\r\nnämnda människor får ta bördan - dessutom på ett\r\norimligt sätt.\r\nThomas Östros tog upp frågan om skatteinkomster\r\noch berörde den av mig nämnda utfasningen av fas-\r\ntighetsskatten. Det ingår förstås i vår skatteväxlings-\r\nmodell, som bygger på miljörelaterade skatter - fram-\r\nför allt när det gäller energin. Men det handlar också\r\nom reavinstbeskattningen, som Eskil Erlandsson tog\r\nupp. Det är alltså i huvudsak först när ett hus säljs\r\nsom skatt skall tas ut. Det skulle innebära helt andra\r\nmöjligheter för de människor som bor stabilt ute i de\r\nområden som i dag är väldigt utsatta.</pre><pre>Anf.  10  ISA HALVARSSON (fp):\r\nHerr talman! Jag tror inte att de som fått aktuella\r\nfastighetstaxeringshöjningar i skärgården i dagens\r\nläge känner någon framtidstro. Vi i Folkpartiet har\r\ninte sagt att fastighetsbeskattningen skall tas bort. Den\r\när, som statsrådet säger, alldeles för stor för att något\r\nsådant skulle kunna göras. Vad vi pratar om är att det\r\nskall vara en rättvis beskattning. Vi håller fram det\r\nhär med marktaxeringsvärdet och belägenhetsfaktorn,\r\nsom verkligen skulle kunna förändra situationen för\r\nfastboende. Jag tänker på dem som bor i hus som\r\närvts och som bott där i generationer. Det är oaccep-\r\ntabelt att människor som arbetat hårt i hela sitt liv inte\r\nskall kunna få bo kvar i sina hem därför att just deras\r\nområde blivit populärt som sommarviste.\r\nLokala fastighetsnämnder är bra, men löser inte\r\nsituationen för de människor som nu drabbas. Statsrå-\r\ndet svarade inte på frågan om hur belägenhetsfaktorn\r\nskulle kunna få en annan tyngd i taxeringen.</pre><pre>Anf.  11  Statsrådet THOMAS ÖSTROS (s):\r\nHerr talman! Hela Sverige skall leva - det är pre-\r\ncis vad regeringen säger i sin regeringsförklaring. Det\r\när också just det som regeringens politik syftar till.\r\nDetta med att få ett fast grepp om statens finanser,\r\natt se till att vi faktiskt har tillväxt i ekonomin för\r\nandra året i rad och att vi nu faktiskt kan se fram emot\r\nen uppgång i ekonomin kommer i praktiken att inne-\r\nbära att möjligheterna för hela Sverige att leva stärks\r\nmycket kraftigt. Det är när hela landet går tillbaka och\r\nvi har en negativ tillväxt, en skenande arbetslöshet\r\noch skenande räntor som det blir stora problem ute på\r\nlandsbygden och i våra kustområden.\r\nJag skulle vilja fråga Inger René: Vad innebär\r\nmoderat välfärdspolitik för den offentliga servicen\r\nutefter våra kuster? Vad innebär kraftigt sänkta skat-\r\nter för möjligheterna att leva i skärgården? Det är ju\r\ninte bara fastighetsskatten utan också en mängd andra\r\nskatter som Moderaterna vill sänka. Men ytterst sällan\r\nvill man tala om varifrån de pengarna skall tas. Ytterst\r\nsällan vill man tala om vilka förändringar som väntar i\r\nfråga om människors välfärd med en moderat skatte-\r\npolitik. Det är väl inte så att ni vill återgå till 1991-\r\n1994 års modell och sänka skatter och inte bry er om\r\nvad som händer med underskotten, för det har ni väl\r\nändå lärt er av.\r\nDen utvärdering som skall göras siktar på nästa\r\nallmänna fastighetstaxering och på att då ha de meto-\r\nder som krävs för att bättre fånga marknadsvärdet.\r\nDen proposition som regeringen och Centern är över-\r\nens om och som lagts fram för riksdagen handlar om\r\nlättnader för dem som fått de största höjningarna. Den\r\npropositionen klarar vi av att lägga fram, trots ett\r\nmycket ansträngt statsfinansiellt läge. Vi gör det just\r\nför att lindra för dem som nu fått den tyngsta bördan.\r\nDet tycker jag är riktigt och det skall vi göra.\r\nUtvärderingen siktar alltså till att vi vid nästa all-\r\nmänna fastighetstaxering skall ha ett system som\r\nbättre fångar marknadsvärdet. Man får se över de\r\nregler som i dag finns för att kunna fånga marknads-\r\nvärdet. Det gäller hela landet, inte bara skärgården.\r\nDet är inte alls självklart att de reglerna i dag är opti-\r\nmala. Det krävs en översyn.\r\nNär det gäller övriga delar, att fastighetsskattens\r\ngrund är en del av kapitalbeskattningen och att det är\r\nmarknadsvärdet som det skall beräknas på, är det inte\r\naktuellt att göra en översyn. Det här är ju själva grun-\r\nden för fastighetsbeskattningen. Jag tror att även\r\nFolkpartiet instämmer i att fastighetsbeskattningen är\r\nen del av kapitalbeskattningen och att marknadsvärdet\r\nskall vara grunden för fastighetsskatten.</pre><pre>Anf.  12  INGER RENÉ (m):\r\nHerr talman! Jag är inte säker på att skatteminis-\r\ntern riktigt förstår vad den här debatten handlar om.\r\nDet finns ju ett talesätt som lyder: Medan gräset gror,\r\ndör kon. Är det vad skatteministern menar, dvs. att\r\nmedan välfärden byggs upp i Sverige igen får man,\r\ntyvärr, offra litet grand? T.ex. får skärgårdsbefolk-\r\nningen offras. Den här debatten handlar ju om de\r\nmänniskor som bor på ställen där fastighetsskatten\r\ngått upp orimligt mycket. Därmed blir det omöjligt\r\nför dem som bor på dessa utsatta ställen att fortsätta\r\nsin verksamhet.\r\nJag tror att det var Per Lager som sade att det\r\nmullrar. En grupp som det mullrar väldigt mycket om\r\när pensionärerna. Statsministern säger av och till i\r\nriksdagens talarstol: Den som är satt i skuld är inte fri.\r\nMånga - särskilt äldre människor, tror jag - håller\r\nmed honom.\r\nMånga som i dag är pensionärer var angelägna om\r\natt betala av lånen på sina fastigheter så att de, när\r\nden dagen kom att de bara hade pensionen att leva av,\r\nskulle kunna klara av det ekonomiska livet ändå tack\r\nvare att de inte hade en skuld på fastigheten. Om man\r\nnu talar om för dem att man skall utvärdera hur det\r\nblev, så hjälper inte det särskilt mycket, för de kom-\r\nmer inte att kunna betala in skatten för 1997.\r\nDet finns två utvägar för dessa äldre människor\r\nsom i hela sitt liv har bott i skärgårdarna. Den ena\r\nutvägen är att sälja och flytta. Den andra utvägen är\r\natt gå till banken och låna pengar för att kunna betala\r\nsin skatt. Jag tycker att bägge utvägarna är orimliga.\r\nVad tycker skatteministern? Vilket råd vill Thomas\r\nÖstros ge till dessa äldre pensionärer som i dag bor i\r\nvåra kustområden?</pre><pre>Anf.  13  Statsrådet THOMAS ÖSTROS (s):\r\nHerr talman! Får jag fråga vad Inger René sade\r\nunder perioden 1991-1994 till de människor som blev\r\nav med jobbet, som mötte skyhöga räntor och ned-\r\ndragningar i offentlig service? Vilka råd gav hon till\r\ndem?\r\nDet är orimligt att föra en debatt med utgångs-\r\npunkten att vi kom till makten med sunda statsfinan-\r\nser vid dörren. Vi kom till makten när staten hade ett\r\nupplåningsbehov på 240 miljarder kronor. Oerhört\r\ntuffa beslut har tagits för att ta Sverige ur det statsfi-\r\nnansiella moras vi befann oss i. Vi var ett land som\r\nvar totalt beroende av marknadskrafterna. Riksdagen\r\nfick rusa från hörn till hörn därför att marknaden\r\npiskade med höga räntor.\r\nCentern har ställt upp på ett hedervärt sätt och\r\ntagit ansvar, orkat stå emot en del populistiska krafter\r\nför att vara med och ta landet ut ur krisen. Moderater-\r\nna kan inte i dag säga och de skulle vilja sänka en hel\r\ndel skatter, göra det bättre på en hel del områden utan\r\natt utgå från 240 miljarders upplåningsbehov, som ni\r\nhögst konkret var med och skapade genom skattehöj-\r\nningar. Det har ställt till det för många människor ute\r\ni skärgården och i hela landet. Hela landet skall leva\r\nframför allt genom att staten, regeringen och riksda-\r\ngen tar ett ansvar och ser till att föra en ekonomisk\r\npolitik som ger tillväxt och sänker arbetslösheten, inte\r\nen som ger statsfinansiellt moras.\r\nRegeringen har tillsammans med Centerpartiet lagt\r\nfram ett förslag trots dagens situation - vi är fortfa-\r\nrande inte i balans - som innebär lättnader för dem\r\nsom har fått den högsta höjningen. De kommer att få\r\nfem år på sig innan de når upp till full fastighetsskatt.\r\nModeraterna kan naturligtvis lova ut allehanda\r\nskattesänkningar på allehanda områden. Med vilken\r\ntrovärdighet? Hur skall ni då möta de villaägare som\r\nfår skyhöga räntor när ni har genomfört era skatte-\r\nsänkningar? Den trovärdigheten finns inte kvar när\r\ndet gäller att föra en ekonomisk politik som faktiskt\r\nger balans i statens finanser.</pre><pre>Överläggningen var härmed avslutad.</pre><pre>3 §  Svar på interpellation 1996/97:9 om kon-\r\ntrollen av ventilationssystemens funktion</pre><pre>Anf.  14  Inrikesminister JÖRGEN\r\nANDERSSON (s):\r\nHerr talman! Per Lager har frågat mig om jag av-\r\nser att, i avvaktan på pågående utredningsarbete avse-\r\nende den obligatoriska ventilationskontrollen, vidta\r\nytterligare åtgärder för att snabbare komma åt den\r\ndåliga efterlevnaden av lagen.\r\nRegeringen ser allvarligt på fastighetsägarnas\r\nbristande förmåga att hålla byggnaderna i ett funge-\r\nrande skick. Självfallet skall vi se till att lagar och\r\nregler efterföljs. Men vi måste också inse att vi har\r\ninfört ett system med större ansvar för den enskilde\r\ngenom att införa det s.k. öppna systemet. För att det\r\nskall fungera förutsätts att även brukare är med och\r\nbevakar sina intressen. I detta sammanhang har Hem\r\noch skola-föreningar, hyresgästföreningar, föräldrafö-\r\nreningar och andra intresseföreningar en viktig upp-\r\ngift att fylla.\r\nRegeringen har inte förhållit sig passiv. Trots det\r\nansträngda finansiella läget har mycket betydande\r\nekonomiska medel satsats för att snabbt nå förbätt-\r\nringar. Ett exempel är det bidrag för förbättring av\r\ninomhusmiljön i bostäder, daghem och skolor som\r\nriksdagen fattat beslut om (prop. 1994/95:218) bl.a.\r\nmed stöd från Miljöpartiet. Av hittills beviljade medel\r\nhar hälften gått till åtgärder för att avhjälpa brister\r\npåtalade vid utförda obligatoriska besiktningar av\r\nventilationsanläggningar.\r\nDessa omedelbara insatser stöds av mer långsikti-\r\nga åtgärder. Exempelvis har Boverket fått i uppdrag\r\natt visa på goda exempel på åtgärder för att förbättra\r\ninomhusmiljön. Till detta uppdrag har anvisats sam-\r\nmanlagt 24 miljoner kronor som bl.a. skall användas\r\nför att redovisa goda exempel på ventilationsområdet.\r\nBoverket skall senast den 15 januari lämna en första\r\nrapport.\r\nJag har därför inte för avsikt att nu vidta ytterliga-\r\nre åtgärder i avvaktan på utredningens arbete, men jag\r\nkommer naturligtvis att följa arbetet mycket noga.</pre><pre>Anf.  15  PER  LAGER (mp):\r\nHerr talman! Det är framför allt med anledning av\r\nBoverkets rapport som jag ställde den här interpella-\r\ntionen. Det var en skrämmande rapport. Den kom i\r\njuni 1996, men den var på gång redan i april - den\r\nbyggde på undersökningar från januari till april om\r\nhur man hade skött den obligatoriska ventilationskon-\r\ntrollen. Regeringen hade i maj tillsatt en enmansut-\r\nredning och kände till rapporten, förmodar jag.\r\nByggnadsverkslagen föreskriver att ventilations-\r\nsystem i byggnader skall funktionskontrolleras. Det är\r\nen särskild förordning från 1991, ändrad 1994, som\r\nstyr detta. Enligt min mening och enligt rapporten har\r\nden i stort sett negligerats. Det finns enstaka goda\r\nexempel som vi inte skall glömma, men i stort sett har\r\nden här lagstiftningen negligerats, inte enbart av en-\r\nskilda fastighetsägare utan av kommunerna själva.\r\nVarför är detta så viktigt? Jo, det handlar om bar-\r\nnens hälsa. Det är det absolut viktigaste. Det handlar\r\nom att leva upp till en lagstiftning och få dess efter-\r\nlevnad kontrollerad. För övrigt har byggnadsnämn-\r\nderna i kommunerna kontrollfunktionen, och de har\r\ntill sin hjälp plan- och bygglagens kapitel 10 och\r\nhälsoskyddslagen. I PBL finns det möjligheter till\r\nbl.a. föreläggande med vite.\r\nDet är ofta fråga om diffusa och svåridentifierade\r\nproblem, men de har en förödande effekt, speciellt på\r\nbarnen. Den exploderande folksjukdom vi har i dag i\r\nform av allergier och annan överkänslighet kräver att\r\nvi gör någonting och gör det snabbt.\r\nMen till det öppna systemet ställer jag mig litet\r\nfrågande. Det i sig innebär kanske att man frånsäger\r\nsig en del av det viktiga ansvaret, något som statsrådet\r\nhar skrivit om i Dagens Nyheter den 1 oktober:\r\n\"Staten har som sin viktigaste uppgift att stifta lagar\r\noch kontrollera att de nationella mål som regering och\r\nriksdag har satt upp verkligen efterlevs.\" Det tycker\r\njag är en viktig mening.\r\nJag skulle vilja fråga statsrådet: Vad är det egent-\r\nligen som är fel? Var det lagstiftningen som det var\r\nfel på? Den fungerar ju inte som den skulle. Vad är\r\ndet som har saknats? Är det informationen? Är det\r\nkanske utbildningen? Saknas det välutbildade inspek-\r\ntörer? Det finns inspektörer med riksbehörighet och\r\ninspektörer med lokal behörighet. Är det där felet\r\nligger? Man har haft fyra år på sig, och resultatet är\r\nsom sagt skrämmande.</pre><pre>Anf.  16  Inrikesminister JÖRGEN\r\nANDERSSON (s):\r\nHerr talman! Jag delar Per Lagers uppfattning, att\r\ndetta är en oerhört viktig angelägenhet. Barnens hälsa\r\när, som Per Lager säger, i stor utsträckning beroende\r\nav att det finns ett fungerande system. Naturligtvis ser\r\njag det som allvarligt - vilket jag också sade i mitt\r\ninterpellationssvar - om man inte följer den lag som\r\nhar stiftas av Sveriges riksdag.\r\nSom jag också sade i mitt svar har det nu också\r\navsatts resurser för att Boverket skall göra en ordent-\r\nlig genomgång.\r\nPer Lager frågade: Vad är det som är fel? Är det\r\ninformationen eller utbildningen? Eller är det lagen?\r\nLagen är det nog inget fel på. Den är tydlig och or-\r\ndentligt genomarbetad. Det är möjligt att det behövs\r\nett bredare informationsutbud och en bredare utbild-\r\nning. Men man måste också beakta att det är fråga om\r\nen relativt ny lag. Som bekant behöver det gå en tid\r\ninnan en lagstiftning \"sätter sig\".\r\nJag tror fortfarande att det öppna systemet är att\r\nföredra. Det är viktigt att alla ute i landet känner sig\r\nengagerade och att alla känner ett ansvar för denna\r\nangelägna fråga.\r\nSom Per Lager självfallet mycket väl vet finns det\r\nen myndighet som har till uppgift att övervaka lagen.\r\nDet är inte regeringens uppgift utan det är Boverkets\r\nuppgift. Jag utgår ifrån och är helt övertygad om att\r\nBoverket ser denna myndighetsuppgift som oerhört\r\nangelägen och viktig.</pre><pre>Anf.  17  PER LAGER (mp):\r\nHerr talman! Boverket har den viktiga uppgiften\r\natt övervaka lagen, sade statsrådet. En av tjänste-\r\nmänmnen på Boverket har sagt att det är ett problem\r\natt byggnadsnämnderna saknar kompetens och resur-\r\nser. I vissa kommuner vet de inte ens vad självdrags-\r\nsystem är.\r\nBarnen mår ju inte bättre om felen inte åtgärdas.\r\n60 % av kommunerna våldförde sig på lagstiftningen\r\nnär de inte utförde kontroll på skolor och dagis i tid.\r\nSom jag ser det är huvudproblemet kommunernas\r\neget agerande när det gäller skolor, daghem och det\r\negna bostadsbeståndet.\r\nVi vet att överkänslighetsproblemen och allergier-\r\nna i huvudsak uppstår inomhus. Där finns alltså pro-\r\nblemen och där måste de åtgärdas. Men här fungerar\r\ninte efterlevnaden. Jag vet inte varför kommunerna\r\ninte ser detta som ett stort och allvarligt problem. Det\r\nhar kanske att göra med att det också handlar om\r\nstora kostnader. Man kanske inte har tillräcklig kun-\r\nskap. Det finns människor som utger sig för att ha\r\nkunskap, vilket kan innebära att man måste bygga om\r\noch montera in nya stora fläktsystem som kostar\r\nenorma pengar. Det kanske är detta som gör att kom-\r\nmunerna avvaktar och är litet försiktiga. Det kan\r\nockså ha att göra med en helt annan fråga, nämligen\r\natt kontrollerna inte görs på rätt sätt.\r\nJag vill då citera ur tidningen Miljömagasinet som\r\nkommer ut i dag. Man har intervjuat Folke Peterson,\r\nprofessor i uppvärmnings- och ventilationsteknik vid\r\nKTH. Han har gått igenom 900 besiktningsprotokoll\r\noch funnit att nästan alla mätningar och kontroller är\r\nfelaktiga och ofullständigt gjorda. Det är oerhört\r\nallvarligt. Därmed blir också resultaten felaktiga.\r\nFolke Peterson säger:\r\n\"Av protokollen att döma går besiktningsinspektö-\r\nrerna bara runt och tittar på ventilationssystemen utan\r\natt mäta och se efter om något är fel.\"\r\nHan säger vidare:\r\n\"Felaktiga luftflöden är en stor orsak till 'sjuka\r\nhus' och bidrar till ökning av astma och allergier.\"\r\nDetta är kanske väl tillspetsat sagt, men det måste\r\nligga något bakom det som Folke Peterson säger.\r\nUndersökningen av de 900 protokollen visar på något\r\nsom egentligen inte får ske, t.ex. kontroller som inte\r\nblir utförda på det sätt som de borde utföras. Vad\r\nsäger statsrådet om detta?</pre><pre>Överläggningen var härmed avslutad.</pre><pre>4 §  Anmälan och hänvisning av motioner</pre><pre>Anmäldes\r\n2 184 motioner avlämnade under den allmänna\r\nmotionstiden enligt motionsförteckning som i bilaga\r\nfogats till detta protokoll.\r\nKammaren biföll talmannens förslag att motioner-\r\nna omedelbart skulle hänvisas till utskott.\r\nMotionerna hänvisades till de utskott som ut-\r\nskottsbeteckningen i motionsnumret anger.\r\nMotioner som fördelats mellan flera utskott remit-\r\nterades i enlighet med de noteringar som gjorts i den\r\nbilagda motionsförteckningen.</pre><pre>5 §  Bordläggning</pre><pre>Anmäldes och bordlades\r\nProposition\r\n1996/97:38 Överlåtelser av allmännyttiga bostadsfö-\r\nretag eller deras bostäder</pre><pre>6 §  Anmälan om interpellationer</pre><pre>Anmäldes att följande interpellationer framställts</pre><pre>den 10 oktober</pre><pre>1996/97:18 av Pär-Axel Sahlberg (s) till statsrådet\r\nPierre Schori\r\nPalestinierna\r\n1996/97:19 av Peter Eriksson (mp) till statsministern\r\nSveriges ansökan om plats i FN:s säkerhetsråd</pre><pre>Interpellationerna redovisas i bilaga som fogas till\r\nriksdagens snabbprotokoll tisdagen den 22 oktober.</pre><pre>7 §  Anmälan om frågor för skriftliga svar</pre><pre>Anmäldes att följande frågor för skriftliga svar\r\nframställts</pre><pre>den 10 oktober</pre><pre>1996/97:26 av Ulla Löfgren (m) till miljöministern\r\nVäg genom Europas största obrutna fjällområde\r\n1996/97:27 av Christel Anderberg (m) till justitiemi-\r\nnistern\r\nÅtgärder mot unga lagöverträdare</pre><pre>Frågorna redovisas i bilaga som fogas till riksda-\r\ngens snabbprotokoll tisdagen den 22 oktober.</pre><pre>8 §  Kammaren åtskildes kl. 9.45.</pre><pre>\r\nFörhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}