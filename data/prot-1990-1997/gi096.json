{"dokumentstatus":{"dokument":{"hangar_id":"2349150","dok_id":"GI096","rm":"1994/95","beteckning":"6","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"6","slutnummer":"0","datum":"1994-10-07 00:00:00","systemdatum":"2005-10-27 13:35:44","publicerad":"1994-10-07 00:00:00","titel":"Riksdagens snabbprotokoll 1994/95:6 Fredagen den 7 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{B3F7D6C7-15BA-409E-BBCE-B57768781DB9}","dokument_url_text":"http://data.riksdagen.se/dokument/GI096/text","dokument_url_html":"http://data.riksdagen.se/dokument/GI096","dokumentstatus_url_xml":"http://data.riksdagen.se/dokumentstatus/GI096","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1994/95:6</div>\r\n<div class=\"sidhuvud_datum\">Fredagen den 7 oktober</div>\r\n<div class=\"sidhuvud_klockslag\">Kl. 9.00 9.39</div>\r\n<hr class=\"sidhuvud_linje\">\r\n<pre>Det justerade protokollet beräknas utkomma om 3 veckor\r\n________________________________________________________________________________\r\n_________</pre><pre>\r\n1 §  Meddelande om val</pre><pre>Anf.  1  TALMANNEN:\r\nJag får meddela att det tisdagen den 11 oktober\r\nkommer att företas val av ledamöter och suppleanter i\r\nutskott, förvaltningsstyrelse, den svenska delegationen\r\ntill Europeiska frihandelssammanslutningens (EFTA)\r\nparlamentarikerkommitté, den svenska delegationen\r\ntill Gemensamma parlamentarikerkommittén EG -\r\nSverige och den svenska delegationen till dels\r\nEuropeiska ekonomiska samarbetsområdets (EES)\r\ngemensamma parlamentarikerkommitté, dels EFTA-\r\nstaternas parlamentarikerkommitté.</pre><pre>\r\n2 §  Anmälan om utsedda statsråd</pre><pre>Anf.  2  Statsminister  INGVAR\r\nCARLSSON (s):\r\nFru talman! Ledamöter av riksdagen! Den\r\nregering som i dag tillträder ställs inför svårare\r\nproblem och större utmaningar än någon tidigare\r\nsvensk regering i modern tid. Under de år som ligger\r\nframför oss kommer stora krav att ställas både på\r\nhandlingskraft och på vilja och förmåga till\r\nsamarbete. Därför behövs en handlingskraftig\r\nsamarbetsregering.\r\nDet är inför denna uppgift som jag har valt\r\nföljande statsråd att tillsammans med mig ingå i\r\nregeringen.\r\nStatsråd och ställföreträdande för statsministern är\r\nMona Sahlin.\r\nStatsråd och chef för Justitiedepartementet är Laila\r\nFreivalds.\r\nStatsråd och chef för Utrikesdepartementet är Lena\r\nHjelm-Wallén.\r\nStatsråd och chef för Försvarsdepartementet är Thage\r\nG Peterson.\r\nStatsråd och chef för Socialdepartementet är Ingela\r\nThalén.\r\nStatsråd och chef för Kommunikationsdepartementet\r\när Ines Uusmann.\r\nStatsråd och chef för Finansdepartementet är Göran\r\nPersson.\r\nStatsråd och chef för Utbildningsdepartementet är\r\nCarl Tham.\r\nStatsråd och chef för Jordbruksdepartementet är\r\nMargareta Winberg.\r\nStatsråd och chef för Arbetsmarknadsdepartementet\r\när Anders Sundström.\r\nStatsråd och chef för Kulturdepartementet är Margot\r\nWallström.\r\nStatsråd och chef för Näringsdepartementet är Sten\r\nHeckscher.\r\nStatsråd och chef för Civildepartementet är Marita\r\nUlvskog.\r\nStatsråd och chef för Miljö- och\r\nnaturresursdepartementet är Anna Lindh.\r\nStatsråd är:\r\nPierre Schori,\r\nLeif Blomberg,\r\nMats Hellström,\r\nAnna Hedborg,\r\nJörgen Andersson,\r\nJan Nygren och\r\nYlva Johansson.</pre><pre> 3 §  Regeringsförklaring</pre><pre>Anf.  3  Statsminister  INGVAR\r\nCARLSSON (s):\r\nFru talman! Den tillträdande regeringen består för\r\nförsta gången i den svenska demokratins historia av\r\nlika många kvinnor som män. Jag har genom detta val\r\nmedvetet velat skapa en förebild för\r\njämställdhetsarbetet på samhällslivets alla områden.\r\nStatsministerns ställföreträdare kommer att ha det\r\növergripande ansvaret för att i förväg granska\r\nregeringens politik och för att säkerställa att den\r\nbidrar till jämställdhet i arbetsliv och samhällsliv.\r\nRegeringen kommer som en av sina första uppgifter\r\natt tillsätta en delegation för att vidareutveckla\r\npolitiken för jämställdhet. Delegationen skall särskilt\r\nuppmärksamma frågor som gäller arbete, löner,\r\ninflytande och kvinnors hälsa samt våld mot kvinnor.</pre><pre>***</pre><pre>Den grundläggande uppgiften för regering och\r\nriksdag är att åstadkomma en social och ekonomisk\r\nmodernisering av Sverige.\r\nDet gäller att stärka Sveriges produktionsförmåga\r\noch ta till vara vårt lands främsta tillgång, människors\r\nvilja till arbete och skapande.\r\nDet gäller att åstadkomma ett nytt klimat för\r\nsamarbete så att människor kan mötas över\r\ntraditionella gränser och barriärer, inte minst i\r\npolitiken och på arbetsmarknaden.\r\nDet gäller att stärka Sveriges internationella\r\ninflytande för att därigenom gagna våra intressen i\r\nNorden, i Europa och i världen.\r\nDen ekonomiska utvecklingen är helt avgörande\r\nför om moderniseringen av vårt land skall lyckas. Jag\r\ngör följande bedömning av läget.\r\nDet svenska näringslivet har en mycket stark\r\nkonkurrenskraft. Exportindustrin och dess många\r\nunderleverantörer har god avsättning för sina varor\r\noch tjänster. Det samlade resultatet av\r\nutlandsaffärerna, bytesbalansen, väntas nästa år ge ett\r\növerskott på 40 miljarder kronor. Sverige har en\r\nprisstabilitet på god europeisk nivå. Detta är\r\nstyrkefaktorer som är viktiga att framhålla.\r\nSamtidigt råder stora obalanser i den svenska\r\nekonomin.\r\nFör det första finns det en väldig obalans i\r\nsparandet mellan den privata och den offentliga\r\nsektorn. Det finansiella sparandet i den privata\r\nsektorn väntas nästa år uppgå till 200 miljarder\r\nkronor, eller 13 % av bruttonationalprodukten. Det\r\nsvenska folket sparar, men sparandet omvandlas inte\r\ntill framtidsinvesteringar. Det leder till ökad\r\narbetslöshet, som i sin tur ökar de offentliga utgifterna\r\noch underminerar de offentliga finanserna.\r\nFör det andra råder en alltmer besvärande\r\ntudelning mellan en expansiv exportsektor och en\r\nsvag hemmamarknad. Utlandets efterfrågan på\r\nsvenska varor och tjänster är mycket kraftig.\r\nSamtidigt innebär det höga ränteläget en kraftig\r\nbroms på investeringar och förnyelse inom landet.\r\nDenna tudelning rymmer allvarliga risker.</pre><pre>***</pre><pre>Den första stora uppgiften för regeringen är därför\r\natt sanera statsfinanserna och att minska\r\narbetslösheten.\r\nJag har för avsikt att söka samarbete i riksdagen\r\nkring en ny ekonomisk politik, som med kraft\r\nangriper dessa dubbla obalanser och som kan skapa\r\ntillväxt och nya resurser.\r\nSå länge budgetunderskottet består och\r\nstatsskulden växer, beskärs demokratins\r\nverkningskrets. Vårt lands utveckling riskerar att\r\nstyras av krafter utanför demokratisk kontroll.\r\nPå samma sätt utgör arbetslösheten ett stort hot\r\nmot grundläggande värden i vårt land. Arbetslösheten\r\nskär som en kniv genom det svenska\r\nvälfärdssamhället. Alla drabbas av arbetslösheten,\r\ninte bara de arbetslösa. Får massarbetslösheten\r\nfotfäste kommer välfärden att undermineras.\r\nSom statsminister känner jag en stark förpliktelse\r\natt arbeta för att Sverige skall klara dessa båda\r\nutmaningar.\r\nInom kort kommer regeringen att lägga fram en\r\nproposition med en ny inriktning av den ekonomiska\r\npolitiken. De åtgärder som regeringen kommer att\r\nföreslå skall avvägas så att de ger bästa möjliga\r\nresultat på statsfinanser, tillväxt och sysselsättning.\r\nSyftet med regeringens politik är att återskapa\r\nförtroendet för Sverige och den svenska kronan. Den\r\nsvenska kronan är, enligt min uppfattning,\r\nundervärderad.\r\nNär det gäller statsfinanserna kan regeringen\r\nunder inga omständigheter acceptera ökad inflation\r\nför att ta ned budgetunderskottet och statsskulden.\r\nAktiva beslut om utgiftsnedskärningar och\r\ninkomstförstärkningar krävs för att sanera\r\nstatsfinanserna.Riksdagen har redan beslutat om\r\nåtgärder, som nu skall genomföras och som innebär\r\nen förstärkning av statsbudgeten med 20 miljarder\r\nkronor. Omfattningen av dessa beslut ligger fast.\r\nRegeringen kommer att lägga fram förslag om\r\nutgiftsnedskärningar och inkomstförstärkningar på\r\nyttterligare 61 miljarder kronor. Sammantaget innebär\r\ndetta att statsfinanserna stärks med minst 80 miljarder\r\nkronor. Åtgärderna kommer att utformas så att alla får\r\nvara med och bära bördorna.\r\nSvenska folket har därutöver gett regeringen\r\nmandat att vidta de åtgärder som är nödvändiga för att\r\nkomma till rätta med landets ekonomiska problem.\r\nRegeringen kommer i konstruktiv anda att pröva de\r\nförslag som övriga partier har presenterat för att\r\nstärka de offentliga finanserna.</pre><pre>*</pre><pre>Fru talman! Det är arbetslösheten som är det stora\r\nslöseriet, mänskligt och socialt, men även\r\nsamhällsekonomiskt och statsfinansiellt. Den\r\navgörande förstärkningen av statsfinanserna måste\r\ndärför komma till stånd genom ökad tillväxt och\r\nbättre sysselsättning. De nya arbetstillfällena måste i\r\nförsta hand komma till stånd i näringslivet. Sverige\r\nbehöver fler företag och fler företagare.\r\nI denna uppgift behövs ett närmare samarbete\r\nmellan regeringen och näringslivet. Jag kommer\r\npersonligen att engagera mig starkt i detta samarbete.\r\nRegeringen kommer att inrätta ett näringslivsråd\r\nbestående av personer som är aktivt verksamma ute i\r\nföretagen. Rådet skall arbeta på mitt uppdrag och\r\nbistå mig och regeringen med råd och erfarenheter.\r\nNäringspolitiken utformas så att företagen ges\r\ngoda villkor att investera och expandera. Privata,\r\nkooperativt och offentligt ägda företag skall\r\nkonkurrera på lika villkor. De ideologiskt motiverade\r\nprivatiseringarna upphör.\r\nNäringslivets investeringar kommer att stimuleras\r\ngenom direktavskrivningar. Telekommunikationer\r\nbyggs ut. Underhållet av vägar och järnvägar\r\nförbättras. Skolor, äldrebostäder och andra\r\nkommunala byggnader rustas upp.\r\nMiljöinvesteringarna skall öka. Allergisaneringen\r\npåskyndas.\r\nI Näringsdepartementet kommer ett särskilt\r\nstatsråd att få ansvar för bygg- och energifrågor.\r\nDepartementet får också ansvar för bostadspolitiken.\r\nVi vill skapa fasta och långsiktiga regler för\r\nbyggandet och den sociala bostadspolitiken.\r\nKunskap blir allt viktigare för näringslivets\r\nutveckling och för sysselsättningen. Utbildningen\r\nmåste ses som en investering. Ett samlat kunskapslyft\r\nbehöver komma till stånd. Utbildningsministern\r\nkommer att leda arbetet med att mobilisera\r\nutbildningssamhällets alla resurser. Fler platser\r\nkommer att inrättas inom högskola och\r\nvuxenutbildning.\r\nSverige skall ligga i frontlinjen i den tekniska\r\nutvecklingen och forskningen, också grundforskning.\r\nForskningsfrågorna ges hög prioritet i regeringens\r\narbete.\r\nDet står inte i mänsklig makt att förhindra alla\r\nolyckor. Men detta ovedersägliga faktum ger oss än\r\nstörre anledning att i framtiden göra allt det som är\r\nmöjligt för att begränsa riskerna för olyckor liknande\r\nden fruktansvärda som inträffade på Östersjön.\r\nÅr 1991 träffade Socialdemokraterna, Folkpartiet\r\nliberalerna och Centerpartiet en överenskommelse om\r\nframtidens energiförsörjning. På den grunden har\r\nnyligen en energikommission tillkallats. Den skall\r\nbl.a. skyndsamt analysera de samhällsekonomiska,\r\nmiljö- och energipolitiska konsekvenserna av en\r\navställning av en eller flera kärnkraftsreaktorer under\r\n1990-talet. Regeringen kommer att fullfölja\r\növerenskommelserna i energifrågan. Enighet och\r\nlångsiktighet i energipolitiken är av stort värde för\r\nvårt land.\r\nFör att främja sysselsättningen på den reguljära\r\narbetsmarknaden, motverka inflationsdrivande\r\nflaskhalsar och höja kompetensen i arbetslivet\r\nkommer arbetsmarknadspolitiken att läggas om.\r\nJag vill under denna mandatperiod medverka till\r\nen ny ordning där de arbetslösa på heltid är\r\nengagerade i att söka arbete...\r\n(Demonstrationer från åhörarläktaren)</pre><pre>Anf.  4  TALMANNEN:\r\nJag får påminna om att meningsyttringar inte är\r\ntillåtna från läktaren.</pre><pre>Anf.  5  INGVAR CARLSSON (s):\r\nFru talman! Jag vill under denna mandatperiod\r\nmedverka till en ny ordning där de arbetslösa på\r\nheltid är engagerade i att söka arbete, höja sin\r\nutbildning och färdighet eller utföra tillfälligt arbete.\r\nEtt program för att motverka arbetslösheten bland de\r\nunga kommer att presenteras. Regeringen kommer att\r\nunderlätta för företag att expandera och nyanställa.\r\nArbetslöshetsförsäkringen effektiviseras.\r\n(Demonstrationer från åhörarläktaren)</pre><pre>Anf.  6  TALMANNEN:\r\nJag vill påminna ytterligare om att\r\nmeningsyttringar inte är tillåtna.</pre><pre>Anf.  7  INGVAR CARLSSON (s):\r\nFru talman! Arbetslinjen kommer att markeras.\r\nFörsämringarna som gjorts av försäkringens\r\narbetsvillkor upphävs, liksom begränsningen av\r\nersättningsperiod. Verksamheten i de statliga a-\r\nkassorna förs över till de erkända a-kassorna.\r\nFör att arbetsmarknaden skall fungera väl måste\r\ndet råda en rimlig balans mellan företagens krav på\r\nflexibilitet och löntagarnas krav på trygghet. Den\r\nbalansen har rubbats genom försämringarna i\r\narbetsrätten. Dessa kommer att upphävas.\r\nJag är samtidigt angelägen om att\r\narbetsmarknadens parter kommer överens om att\r\nanpassa arbetsrätten till de skilda förutsättningar som\r\nråder i olika branscher och att särskild hänsyn skall\r\ntas till småföretagen. En sådan uppgörelse skulle vara\r\nen klar signal om den nya samarbetsanda som behövs\r\ni Sverige.\r\nDet gäller att forma en miljö där såväl företagare\r\nsom löntagare vet vilka spelregler som gäller, och där\r\nlöntagarna kan känna trygghet i de förändringar som\r\nblir nödvändiga under resten av 1990-talet.\r\nÖverläggningar har redan inletts med\r\narbetsmarknadens parter för att etablera en samsyn\r\nkring vad som är statens och vad som är parternas\r\nuppgifter när det gäller att föra Sverige ut ur den\r\nekonomiska krisen.</pre><pre>***</pre><pre>Den andra stora uppgiften för regeringen är att\r\nvärna och utveckla välfärden.\r\nAlla människor skall ha rätt till ett värdigt liv. Det\r\nförutsätter demokrati. Men det förutsätter också att\r\nmedborgarrätten innefattar ekonomiska och sociala\r\nrättigheter. Först då kan ett levande medborgarskap\r\nbli verklighet, där var och en tar ansvar för sig själv\r\noch sina närmaste men också för hur hela samhället\r\nutvecklas.\r\nJag delar erfarenheten med många andra\r\nmedborgare i min generation av hur otrygghet och\r\nnöd kväver friheten och självtilliten. Känslan av\r\ntrygghet utgör ett frihetsvärde av enorm betydelse för\r\nden enskilda människan.\r\nDet gäller för oss alla, i livets olika skeden och\r\nsituationer:\r\n- Det börjar med barnen.\r\nHur barnen mår säger mycket om ett samhälles\r\nanständighet. Det är därför som vi i Sverige har ägnat\r\nså stor möda åt att bygga upp en unik familjepolitik,\r\nsom ger både barnen trygghet och bägge föräldrarna\r\nmöjlighet att förena föräldraskap och förvärvsarbete.\r\nDen politiken skall värnas, även i ekonomiskt kärva\r\ntider. Barnomsorgen skall vara tillgänglig för alla\r\nbarn och ha god kvalitet. Barnens behov och\r\nrättigheter skall ställas i första rummet.\r\n- Nästa steg i livet är stort och viktigt. Det tas i\r\nskolan.\r\nEn god kvalitet i förskolan och skolan lägger\r\ngrunden för ett livslångt lärande. En bra skola för alla\r\nförutsätter att resurser fördelas efter elevernas olika\r\nbehov. Därför kommer skolpengssystem att\r\navvecklas. Rätten att välja skola är självklar och\r\nmåste kombineras med ett stärkt föräldrainflytande.\r\nDet är samtidigt viktigt att behålla den sammanhållna\r\nskolan. Barnen får inte sorteras efter föräldrarnas\r\nekonomiska och sociala förhållanden.\r\n- De flesta av oss blir någon gång sjuka. En del är\r\nhandikappade.\r\nI Sverige har alla rätt till bästa möjliga sjukvård\r\noch omvårdnad. Därför är det oroande att skillnaderna\r\ni hälsa och livsvillkor nu ökar mellan olika grupper.\r\nFolkhälsoarbetet kommer därför att intensifieras. Den\r\npågående sjukvårdsutredningen skall snabbt kartlägga\r\ntillståndet i sjukvården och föreslå åtgärder för\r\nförbättringar och effektiviseringar. Patienternas\r\nrättigheter kommer att stärkas. I detta ingår den\r\nsjälvklara rätten att den enskilde skall kunna välja\r\nläkare.\r\nFör att motverka onödig byråkrati och centrala\r\nregleringar kommer husläkarlagen att avvecklas. Den\r\nfria etableringen av specialistläkare, som dränerar\r\nsjukvårdens ekonomi, kommer att upphöra. Ett\r\nomfattande program för att minska antalet\r\nförtidspensionärer introduceras. Åtgärder för att öka\r\nde handikappades tillgänglighet kommer att vidtas.\r\n- Var och en behöver trygghet på ålderns höst.\r\nDet moderna samhället måste erbjuda de gamla\r\nbåde trygghet och möjlighet till ett aktivt och\r\nstimulerande liv. I vårt land skall ingen av\r\nekonomiska skäl behöva frukta att åldras. Därför\r\nbehövs ett robust pensionssystem. Regeringen\r\nkommer att fullfölja pensionsöverenskommelsen.\r\nHälso- och sjukvårdens utveckling måste baseras på\r\ngemensamt ansvar, solidarisk finansiering, närhet och\r\nvalfrihet. Sjukvården skall inte styras av\r\nvinstintressen, utan av den etik och omsorg som är\r\ndess syfte och grund. Stat, landsting och kommun\r\nmåste säkerställa att de äldre får den vård och omsorg\r\nde behöver.\r\nAllas lika rätt till barnomsorg, skola, sjukvård och\r\näldreomsorg - så vill vi svenskar ha det. Utslaget i\r\nårets val visar att medborgarna slår vakt om den\r\nsvenska modellen. Den generella välfärdspolitiken\r\nskall utvecklas, inte avvecklas.</pre><pre>***</pre><pre>Den tredje stora uppgiften för regeringen är att\r\nöka Sveriges internationella engagemang.\r\nJag är övertygad om att internationalismens idé är\r\ndjupt förankrad i vårt land. Efter måttet av Sveriges\r\nförmåga skall vi medverka till att mobilisera en global\r\nmedborgaranda av gemensamt ansvar och solidaritet.\r\nSverige skall vara en drivande kraft för fred,\r\nfrihet, demokrati och rättvisa. Det råder ingen\r\nmotsättning mellan en aktiv Europapolitik och ett\r\nstarkt engagemang för de fattiga folken och\r\ninternationellt ansvarstagande.\r\nSamarbete, säkerhet och solidaritet skall\r\nkänneteckna den svenska utrikespolitiken. En bred\r\nsamsyn kring utrikes- och säkerhetspolitiken är av\r\nstort värde för Sverige.\r\nI den nya världsordning som växer fram har\r\nFörenta nationerna en avgörande betydelse för\r\ninternationell fred och säkerhet. FN:s politiska och\r\nekonomiska roll måste stärkas. Det arbete som jag har\r\nlett i Kommissionen för globalt samarbete bör kunna\r\nge ett viktigt bidrag till de reformer av Förenta\r\nnationerna som jag hoppas skall inledas nästa år, då\r\nFN fyller 50 år.\r\nSverige kommer åter att vara en aktiv och\r\nengagerad medlem i Förenta nationerna. Regeringen\r\nkommer att arbeta för att Sverige skall bli medlem i\r\nFN:s säkerhetsråd.\r\nSveriges insatser för gemensam säkerhet,\r\nkonfliktförebyggande arbete och nedrustning\r\nintensifieras. En svensk FN-brigad sätts upp för att\r\nbättre kunna bidra till att återskapa fred där konflikter\r\nbrutit ut. Sverige skall aktivt verka för ett\r\ninternationellt förbud mot anti-personella minor.\r\nBiståndet inriktas på att stödja de fattiga ländernas\r\nlångsiktiga utveckling. Därvid skall demokrati,\r\nkvinnors rätt och folkligt engagemang särskilt\r\nuppmärksammas. Bistånds- och flyktingpolitiken\r\neffektiviseras genom ökad samordning.\r\nSamarbetet med våra grannländer kring Östersjön\r\nliksom med övriga Central- och Östeuropa\r\nintensifieras och ges en ny utformning. Vår uppgift är\r\natt stödja den demokratiska och ekonomiska\r\nutvecklingen.\r\nI takt med strävandena att integrera Europa\r\nkommer samarbetet med de nordiska länderna att\r\nfördjupas.\r\nEstlands, Lettlands och Litauens säkerhet och\r\nutveckling är av särskild betydelse för Sverige. Därför\r\nbör samarbetet mellan de nordiska och baltiska\r\nländerna intensifieras.\r\nEn ny säkerhetsordning i hela Europa kan endast\r\nväxa fram genom förtroendefullt samarbete mellan\r\nEuropas folk och länder. Sverige har ett betydelsefullt\r\nbidrag att ge genom aktivt engagemang i ESK,\r\nEuroparådet och Partnerskap för fred.\r\nSveriges militära alliansfrihet syftande till att vårt\r\nland skall kunna vara neutralt i händelse av krig i vårt\r\nnärområde består. Vår politik bidrar till stabilitet i\r\nNordeuropa och stärker Sveriges möjligheter att verka\r\nför gemensam säkerhet i Europa och i världen i stort.\r\nRegeringen eftersträvar ett brett samförstånd kring\r\nnästa försvarsbeslut, som tidigareläggs till 1996. De\r\nårliga försvarsutgifterna reduceras.\r\nEn kommission tillsätts för att granska rapporterna\r\nom främmande undervattensverksamhet riktad mot\r\nSverige.</pre><pre>***</pre><pre>Den fjärde stora uppgiften för regeringen är att\r\nfördjupa Sveriges samarbete med övriga Europa.\r\nDen 1 juli 1991 inlämnade jag som statsminister\r\nen ansökan om svenskt medlemskap i den europeiska\r\ngemenskapen. I anslutning till detta redovisade jag för\r\nriksdagen att frågan om medlemskap slutligen skulle\r\navgöras genom en folkomröstning.\r\nOm drygt en månad, den 13 november, bestämmer\r\nsvenska folket om vårt land skall bli medlem i\r\nEuropeiska unionen.\r\nBlir det nej i folkomröstningen kan ett svenskt\r\nmedlemskap i Europeiska unionen inte åter\r\naktualiseras inom överskådlig tid. EES-avtalet\r\nkommer därvid att utgöra grunden för Sveriges\r\nrelationer med EU. Det blir då regeringens och\r\nriksdagens uppgift att utifrån detta avtal på bästa sätt\r\ntillvarata Sveriges intressen.\r\nUnder de 37 dagar som återstår till\r\nfolkomröstningen kommer jag som statsminister med\r\nstort engagemang och full kraft att verka för ett\r\nsvenskt medlemskap i Europeiska unionen. Jag\r\nhävdar att det är av synnerlig vikt för Sverige att fullt\r\nut medverka i detta samarbete.\r\nOm svenska folket säger ja till medlemskap\r\nkommer Sverige att verka för följande:\r\nDet behövs en allt fastare sammanslutning mellan\r\nde europeiska folken, där besluten fattas så nära\r\nmedborgarna som möjligt. En ytterligare utvidgning\r\nav Europeiska unionen är önskvärd, liksom ökad\r\nöppenhet och insyn, samt fastare parlamentarisk och\r\nfolklig förankring av unionsarbetet.\r\nSverige kommer att engagera sig i arbetet med att\r\nforma en ny, aktiv politik för tillväxt och mot\r\narbetslöshet i Europa. Målen för sysselsättning och\r\nvälfärd måste bli lika ambitiösa som målen för\r\nfinansiell stabilitet. Sverige skall medverka i\r\nsträvandena att stärka löntagarnas ställning på\r\narbetsmarknaden.\r\nSverige vill medverka i planerna på att utveckla\r\ngemensamma nätverk för information och\r\nkommunikation samt effektiva och miljövänliga\r\ntransportsystem som främjar utvecklingen i Europas\r\nalla regioner.\r\nDen gemensamma marknaden innebär ett rikare\r\nutbud av varor och tjänster. För att denna marknad\r\nskall kunna fungera väl behövs en gemensam\r\neuropeisk konsumentpolitik. Sverige skall bidra til\r\nl en förstärkning av konsumenternas ställning i\r\nEuropa vad gäller varornas och tjänsternas pris,\r\nkvalitet och säkerhet.\r\nEU:s regionalpolitik ger ett viktigt bidrag till\r\nsammanhållningen i Europa. Genom EU-\r\nmedlemskapet kommer Sverige att bli delaktigt i\r\ndenna politik, som ger Sverige nya instrument för att\r\nstärka en allsidig regional utveckling i vårt land.\r\nHoten mot miljön känner inga nationsgränser.\r\nDärför behövs en gemensam och ambitiös\r\nmiljöpolitik i det europeiska samarbetet. Sverige skall\r\nmed stort engagemang bidra till att åstadkomma en\r\nmiljömässigt hållbar utveckling i hela Europa.\r\nSverige skall i sin representation i alla EU-organ\r\neftersträva en jämn fördelning mellan kvinnor och\r\nmän och verka för åtgärder som bidrar till\r\njämställdhet i arbetsliv och familj.\r\nSverige vill konstruktivt bidra till framväxten av\r\nen allomfattande freds- och säkerhetsordning i\r\nEuropa, mer verkningsfulla instrument för fredlig\r\nkonfliktlösning och ett starkare stöd för Förenta\r\nnationerna.\r\nDen europeiska unionen bör vara öppen mot\r\nomvärlden, främja frihandel och vidga sitt\r\nekonomiska samarbete med Central- och Östeuropa\r\noch utvecklingsländerna.\r\nGenom denna samlade politik kommer Sverige\r\ntillsammans med andra länder att kunna göra Europa\r\ntill en progressiv kraft i världen som kan åstadkomma\r\nekonomiska och sociala framsteg, rättvisa och\r\ndelaktighet.</pre><pre>***</pre><pre>Den femte stora uppgiften för regeringen är att\r\nförverkliga det ekologiskt uthålliga industrisamhället.\r\nLivsmiljön är ett gemensamt ansvar för oss alla.\r\nDet är hoppingivande att insikten därom växer och\r\nsprids. Inte minst de unga förstår vad som står på spel\r\nom miljöförstörelsen tillåts fortsätta.\r\nSverige skall vara pådrivande i det internationella\r\nmiljöarbetet. Projektet att återställa Östersjön i\r\nekologisk balans, som jag initierade 1990, kommer att\r\ndrivas vidare med förnyad kraft.\r\nEn långsiktigt hållbar tillväxt förutsätter en god\r\nhushållning med våra gemensamma resurser.\r\nMiljöprogram bör utarbetas för alla samhällssektorer.\r\nStatliga myndigheter och företag bör genomföra\r\nmiljörevisioner. Arbetet med lokala Agenda 21\r\nstimuleras. Miljökonsekvensbedömningar skall\r\nanvändas.\r\nIndustrisamhällets kretslopp skall slutas.\r\nProducentansvaret görs tydligt. Avfallsmängderna\r\nreduceras kraftigt. Farliga kemikalier skall successivt\r\navvecklas. Nya ekonomiska styrmedel införs inom\r\nmiljöpolitiken.\r\nDen svenska naturen och dess artrikedom skall\r\nskyddas. Samtidigt måste människors tillgång till\r\nfritidsområden garanteras. Allemansrätten tryggas.\r\nEtt nytt förslag till miljöbalk kommer att\r\nföreläggas riksdagen.\r\nEfter årets val finns nu i denna kammare bättre\r\nförutsättningar än på länge att nå bred majoritet kring\r\nen långsiktig, uthållig och ansvarsfull miljöpolitik.</pre><pre>***</pre><pre>Fru talman! Demokratins innersta kärna är idén\r\nom människors lika värde. Därför måste\r\ndiskriminering, främlingsfientlighet och rasism\r\nbekämpas varhelst sådana tendenser förekommer. Det\r\nansvaret åvilar var och en av oss som tror på\r\ndemokratin. Sverige skall slå vakt om asylrätten.\r\nMen det räcker inte med detta.\r\nSverige är i dag ett mångkulturellt samhälle. Vi\r\nmåste gemensamt förhindra att samhället splittras\r\ngenom motsättningar mellan människor från olika\r\nländer och kulturer. Hela vårt samhälle måste nu\r\nmobiliseras för att öka integrationen och motverka\r\nsegregationen. Alla områden av betydelse kommer att\r\nberöras. Det gäller arbetsmarknaden och\r\nbostadsmarknaden. Det gäller skolorna och\r\nkulturlivet. Det gäller kommunerna och\r\norganisationerna.\r\nInvandrarministern har ett övergripande ansvar för\r\natt samordna politiken för ökad integration. Målet är\r\ngivet:\r\nDet får inte finnas ett Sverige för oss och ett annat\r\nSverige för dem.</pre><pre>*</pre><pre>För några år sedan startade jag som statsminister\r\nen kampanj mot våldet. Somliga ryckte på axlarna och\r\nsade: \"Ännu en kampanj.\"\r\nJag svarade kritikerna på samma sätt som jag gör i\r\ndag.\r\nNaturligtvis kan inte våld utplånas med en enda\r\nkolossal kampanj - eller för den delen med hårdare\r\nstraff. Men med tålmodigt och envetet arbete kan vi\r\nse till att våldet inte får fotfäste i vår vardag. Det\r\nhandlar om att sprida kunskap och öka vår\r\nmedvetenhet om vilka krafter som föder våld och\r\nbrott. Det handlar om vars och ens ansvar och\r\nsamhällets reaktioner.\r\nRegeringen kommer att presentera en samlad\r\npolitik mot våldet. Sverige skall bli ett föregångsland\r\nnär det gäller att förebygga och bekämpa brott.\r\nBrottsoffrens ställning stärks. Straffrätten och\r\npolisens verksamhet ses över. Humaniteten i\r\nkriminalvården återupprättas. Kampen mot den\r\nekonomiska brottsligheten intensifieras.</pre><pre>*</pre><pre>Fru talman! \"Framför henne lyste och glittrade\r\nstadens fönster och tak, svarta torn reste sig över\r\nhusgyttret. Staden låg som på vattnens glänsande\r\nsilverbricka, sträcktes fram emot henne som en gåva.\r\nNu såg hon löftena glimma framför sig. Bara ett år\r\nkvar i skolan. Snart vuxen, snart pröva på allvaret.\r\nUng - och därmed var världen ännu ung, det var inte\r\nför sent, det fanns en morgondag.\r\nHon kände att staden låg i världen, att världen\r\nangick henne, att hon måste våga vandra ut i den. Att\r\nman måste våga vara hemma.\r\nFlickan drömde. Världen väntade.\"\r\nSå lyder de sista raderna i den sista av Per Anders\r\nFogelströms böcker om Stockholm. Språket är\r\nkraftfullt och tydligt. Av orden formas meningar och\r\nsammanhang som skapar bilder och ger nya insikter.\r\nJu mer vårt samhälle tar emot impulser från andra\r\nländer och kulturer, desto viktigare är det att värna\r\nkulturarvet. Den svenska kulturen och det svenska\r\nspråket måste därför stärkas och utvecklas. Kulturen\r\nmåste även i fortsättningen spela en viktig roll i\r\nskolan.\r\nSveriges enastående folkbildnings- och\r\nfolkrörelsetraditioner skall värnas och utvecklas. Jag\r\nser fram emot den dagen då riksdagen fattar beslut om\r\nen bibliotekslag. Ordet \"folkbibliotek\" har en alldeles\r\nspeciell klang och innebörd i Sverige.\r\nBakom varje konstverk - vare sig det är litteratur,\r\nmusik, sång, dans eller bildkonst - döljer sig en\r\nväldig ansträngning, en möda som sällan betalar sig\r\nsärskilt väl i ekonomiska termer. Regeringen kommer\r\ndärför att förbättra konstnärernas villkor.\r\nYttrandefriheten skall värnas. Mediepolitiken\r\nkommer att förtydligas för att uppnå kulturell\r\nmångfald och kvalitet. En utredning tillkallas för att\r\nbelysa tendenser till maktkoncentration på\r\nmedieområdet.</pre><pre>***</pre><pre>Fru talman! Sverige är för litet för stora konflikter,\r\nproblemen är för många för konfrontation. Mer än\r\nnågot annat behöver vårt land nu samarbete och\r\nsamförstånd.\r\nDemokratin måste vinnas för varje generation\r\nNu gäller det att leva upp till de orden, att ge dem\r\nmening och innehåll. För vårdar vi inte detta\r\nårhundrades mest grundläggande politiska projekt -\r\ndemokratin - då kan vi aldrig förverkliga de mål som\r\nvi har, de uppgifter som framtiden kräver av oss.\r\nI nationens intresse kommer jag som statsminister\r\natt göra mitt yttersta för att åstadkomma ett nytt\r\nsamarbetsklimat i Sverige - i riksdagen, på\r\narbetsmarknaden, mellan enskilda medborgare.\r\n(Applåder)</pre><pre> 4 §  Meddelande om partiledardebatt</pre><pre>Anf.  8  TALMANNEN:\r\nJag får meddela att partiledardebatt mot bakgrund\r\nav regeringsförklaringen kommer att anordnas\r\nonsdagen den 12 oktober kl. 10.00.</pre><pre>\r\n5 §  Bordläggning\r\nAnmäldes och bordlades\r\nSkrivelse\r\n1994/95:20  1994 års redogörelse för företag med\r\nstatligt ägande</pre><pre>6 §  Kammaren åtskildes kl. 9.39.</pre><pre>Förhandlingarna leddes av talmannen</pre><pre></pre><pre></pre><pre>Innehållsförteckning</pre><pre></pre><pre>1 §  Meddelande om val  1\r\nAnf.  1  TALMANNEN:     1\r\n2 §  Anmälan om utsedda statsråd        1\r\nAnf.  2  Statsminister  INGVAR CARLSSON  (s):   1\r\n3 §  Regeringsförklaring        1\r\nAnf.  3  Statsminister  INGVAR CARLSSON  (s):   1\r\nAnf.  4  TALMANNEN:     3\r\nAnf.  5  INGVAR CARLSSON  (s):  3\r\nAnf.  6  TALMANNEN:     3\r\nAnf.  7  INGVAR CARLSSON  (s):  3\r\n4 §  Meddelande om partiledardebatt     6\r\nAnf.  8  TALMANNEN:     6\r\n5 §  Bordläggning       7\r\n6 §  Kammaren åtskildes kl. 9.39.       7</pre><pre></pre><pre></pre><pre>Prot.\r\n1994/95:6\r\n7 oktober\r\n___________</pre><pre>\r\nProt.\r\n1994/95:6\r\n7 oktober\r\n___________</pre><pre>\r\n8</pre><pre>7</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}