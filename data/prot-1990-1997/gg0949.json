{"dokumentstatus":{"dokument":{"hangar_id":"2387689","dok_id":"GG0949","rm":"1992/93","beteckning":"49","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"49","slutnummer":"0","datum":"1993-01-11 00:00:00","systemdatum":"2005-10-27 13:54:12","publicerad":"1993-01-11 00:00:00","titel":"Riksdagens snabbprotokoll 1992/93:49 Måndagen den 11 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{A344FAF9-A235-40E6-9085-250745F995A2}","dokument_url_text":"http://data.riksdagen.se/dokument/GG0949/text","dokument_url_html":"http://data.riksdagen.se/dokument/GG0949","dokumentstatus_url_xml":"http://data.riksdagen.se/dokumentstatus/GG0949","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:49</div>\r\n<div class=\"sidhuvud_datum\">Måndagen den 11 januari</div>\r\n<div class=\"sidhuvud_klockslag\">Kl. 10.00</div>\r\n<hr class=\"sidhuvud_linje\">\r\n<pre>Välkomstord</pre><pre>Anf. 1  TALMANNEN:</pre><pre>Ärade riksdagsledamöter! Jag hälsar er, vice\r\ntalmännen, kammarens sekreterare och riksdagens\r\npersonal varmt välkomna tillbaka till det fortsatta\r\nriksdagsarbetet under detta riksmöte.</pre><pre>1 §  Anmälan om återtagande av plats i\r\nriksdagen</pre><pre>Talmannen meddelade att Ingbritt Irhammar (c)\r\nden 19 december 1992 återtagit sin plats i riksdagen\r\nsom ersättare för jordbruksminister Karl Erik\r\nOlsson (c), varigenom uppdraget som ersättare\r\nupphört för Lars Petersson.</pre><pre>2 §  Ledighet</pre><pre>Talmannen meddelade att Birger Rosqvist (s)\r\nansökt om fortsatt sjukledighet under tiden den 1\r\njanuari -- den 31 mars.</pre><pre>Kammaren biföll denna ansökan.</pre><pre>Talmannen anmälde att Krister Örnfjäder (s) även\r\ni fortsättningen skulle tjänstgöra som ersättare för\r\nBirger Rosqvist.</pre><pre>3 §  Justering av protokoll</pre><pre>Justerades protokollen för den 14, 15, 16, 17 och 18\r\ndecember 1992.</pre><pre>4 §  Överlämnande av kommittéberättelsen</pre><pre>Anf. 2  Statsrådet REIDUNN LAURÉN (-\r\n):</pre><pre>Fru talman! På regeringens vägnar får jag härmed\r\ntill riksdagen överlämna kommittéberättelsen för\r\n1993.</pre><pre>Statsrådet Laurén avlämnade regeringens skrivelse\r\n1992/93:103 med redogörelse för verksamheten\r\ninom de kommittéer som hade tillsatts efter beslut\r\nav regeringen.</pre><pre>Kommittéberättelsen bordlades.</pre><pre>5 §  Överlämnande av budgetpropositionen</pre><pre>Anf. 3  Finansminister ANNE WIBBLE\r\n(fp):</pre><pre>Fru talman! Jag ber att till riksdagen få överlämna\r\nregeringens förslag till statsbudget för budgetåret\r\n1993/94.</pre><pre>Finansministern överlämnade regeringens\r\nproposition 1992/93:100 med förslag till statsbudget\r\nför budgetåret 1993/94.</pre><pre>Anf. 4  TALMANNEN:</pre><pre>Det omfattande och viktiga budgetarbetet inleds nu\r\ni riksdagen genom det budgetförslag som\r\nregeringen just har överlämnat. Finansministern\r\nkommer nu att lämna kammarens ledamöter\r\ninformation om budgeten, och därefter får\r\noppositionens företrädare komma till tals.</pre><pre>Anf. 5  Finansminister ANNE WIBBLE\r\n(fp):</pre><pre>Fru talman! Riksdagens ledamöter! Det här\r\nbudgetförslaget visar hur Sverige kommer stärkt ur\r\ndagens ekonomiska problem. Den ekonomiska\r\npolitiken leder till att vi kan ta oss bort från de\r\nsvårigheter som i dag medför påfrestningar för\r\nmånga människor i vårt land: arbetslösheten, den\r\nkrympande produktionen, budgetunderskottet,\r\nfinanskrisen.</pre><pre>Genom att sanera statsfinanserna, sänka skatterna\r\npå produktionen, företagandet och jobben och\r\nsatsa på massiva investeringar i infrastruktur skapar\r\nvi nu den exportledda tillväxt som svensk ekonomi\r\nbehöver.</pre><pre>Prognoserna i finansplanen visar att allt fler ljus\r\ntänds i det ekonomiska mörkret. Politiken leder\r\nrätt.</pre><pre>Näringslivets konkurrenskraft förbättras kraftigt.\r\nExporten ökar starkt redan i år och än mer 1994.\r\nDe svenska företagen stärker sina positioner här\r\nhemma och på världsmarknaderna. Många av dem\r\när små och medelstora företag. Exporten drar i\r\ngång industriproduktionen och\r\nindustriinvesteringarna, som nu börjar öka,\r\nlångsamt i år men snabbare nästa år. Vi ser nu\r\nbörjan på en exportledd tillväxt.</pre><pre>I dag präglas den svenska ekonomin av stora\r\nsvårigheter. Misstagen i den ekonomiska politiken\r\nunder 1970- och 1980-talen har satt djupa spår.\r\nÖverhettningen under 1980-talet skapade en\r\nspekulations- och låneekonomi, och när\r\nspekulationsbubblan sprack uppstod den djupa\r\nfinanskris som vi nu upplever. På samma sätt dolde\r\növerhettningen svåra obalanser i de offentliga\r\nfinanserna -- obalanser som i dagens lågkonjunktur\r\nhar blivit tydliga.</pre><pre>Det värsta problemet är den höga arbetslösheten.\r\nAtt vara utan jobb eller att oroa sig över att bli\r\nuppsagd innebär hårda påfrestningar. Det plågar\r\nmånga människor, och det skapar sociala och\r\nekonomiska problem.</pre><pre>När människor tvingas gå arbetslösa under lång tid\r\nkan följden alltför ofta bli social utslagning. Ett\r\nsamhälle med en omfattande långtidsarbetslöshet\r\nskulle bli ett hårt samhälle, med växande klyftor.\r\nDet vore oacceptabelt. Därför måste\r\narbetslösheten bekämpas.</pre><pre>Jag är övertygad om att jag talar för alla i denna\r\nkammare när jag säger att vi vill göra vårt yttersta\r\nför att pressa ner arbetslösheten och skapa nya,\r\ntrygga jobb. Tillväxtpolitiken är kärnan i kampen\r\nmot arbetslösheten.</pre><pre>Den ekonomiska politiken har nu, liksom tidigare,\r\ntvå huvuduppgifter. För det första krävs det\r\nfortsatta insatser för expansion av näringslivet. Det\r\nsker genom förändringar i utgiftssystemen, sänkta\r\nskatter för företagen, avregleringar, satsningar på\r\nforskning, utbildning och infrastruktur. EES-\r\navtalet och svenskt medlemskap i EG är också\r\nverktyg för ökad konkurrens, tillväxt och därmed\r\nflera jobb.</pre><pre>För det andra krävs det en fortsatt sanering av de\r\noffentliga finanserna. Då kan räntan sjunka, och en\r\nlägre ränta är den enskilda faktor som har störst\r\nexpansiv effekt för att öka tillväxten och minska\r\narbetslösheten.</pre><pre>Fru talman! Sedan regeringsskiftet har vi bedrivit\r\nett omfattande arbete för att återupprätta tillväxten\r\noch sanera landets ekonomi. Många strukturella\r\nförändringar har redan genomförts. Det innebär att\r\ntidigare grus i det ekonomiska maskineriet\r\nförsvinner och ersätts av smörjande olja.\r\nEkonomins utvecklingskraft och växtkraft ökar.</pre><pre>Alla socialförsäkringssystem har gjorts om eller är\r\nföremål för översyn, så att det lönar sig bättre att\r\narbeta och spara.</pre><pre>Vi har beslutat om åtgärder för ökad konkurrens i\r\nbåde privat och offentlig sektor. Den offentliga\r\nsektorns produktion börjar nu öppnas för privata\r\nföretag.</pre><pre>Arbetslinjen har hävdats.</pre><pre>Stora satsningar på infrastruktur och\r\nhögskoleutbildning har inletts.</pre><pre>Skatterna på produktionen har sänkts med ca 40\r\nmiljarder kronor.</pre><pre>Beslut har fattats som innebär minskade offentliga\r\nutgifter på nära 70 miljarder kronor under de\r\nnärmaste åren. Därmed har förutsättningarna för\r\natt att avskaffa det s.k. strukturella underskottet i\r\nde offentliga finanserna förbättrats mycket starkt.</pre><pre>Nu går vi vidare för att ytterligare stärka tillväxten,\r\nsanera statsfinanserna och öka sysselsättningen.\r\nTillväxtpolitiken bygger på lägre ränta och fortsatt\r\nlåg inflation. Detta är centralt. Därför är den första\r\nriktlinjen för den ekonomiska politiken att den\r\nunderliggande inflationstakten skall förbli låg.</pre><pre>Den andra riktlinjen är att underskottet i de\r\noffentliga finanserna skall minska. Trots de\r\nåtgärder som har vidtagits är underskottet i\r\nstatsbudgeten nästan 200 miljarder kronor under\r\ndet här budgetåret. I förslaget till statsbudget för\r\n1993/94 minskar underskottet kraftigt, till drygt 160\r\nmiljarder kronor. För de totala offentliga\r\nfinanserna för hela den offentliga verksamheten\r\nberäknas underskottet minska från drygt 170\r\nmiljarder kronor 1993 till drygt 140 miljarder\r\nkronor 1994.</pre><pre>En del av det här underskottet försvinner när\r\nkonjunkturen blir bättre, men det som kallas för\r\nden strukturella delen gör inte det. Den delen av\r\nunderskottet avskaffas genom konkreta åtgärder.</pre><pre>I finansplanen presenteras ett program för att\r\navskaffa det strukturella underskottet på fem år.\r\nProgrammet har två inslag, dels fortsatta\r\nbudgetförstärkningar på ungefär 10 miljarder\r\nkronor per år, dels stor återhållsamhet inom den\r\noffentliga konsumtionen, så att den är realt\r\noförändrad. Finansplanen sätter upp som ett\r\nkonkret mål för budgetpolitiken att avskaffa det\r\nstrukturella underskottet och, vilket är mycket\r\nviktigt, visar hur detta mål skall nås.</pre><pre>Därför är den tredje riktlinjen för den ekonomiska\r\npolitiken att de offentliga utgifterna skall minska.</pre><pre>Saneringen av de offenliga finanserna kräver, som\r\nalla förstår, fortsatta och målmedvetna\r\nminskningar av utgifterna. I budgetpropositionen\r\nföreslås åtgärder som minskar utgifterna med 17\r\nmiljarder kronor under budgetåret 1993/94. Av\r\ndessa är 12 miljarder kronor nya förslag. Förslagen\r\när utformade så att besparingseffekten växer över\r\ntiden, till närmare 27 miljarder kronor. De nya\r\nförslagen är bl.a. följande.</pre><pre>Kompensationsgraden i delpensionsförsäkringen\r\nföreslås minskas. Rätten till nedtrappning av\r\narbetstiden föreslås begränsas, och åldersgränsen\r\nför att kunna få deltidspension skall höjas.\r\nArbetsskadesjukpenningen slopas och ersätts av\r\nvanlig sjukpenning. Ersättningen i\r\narbetslöshetsförsäkringen blir i huvudsak\r\ndensamma, även den som vid sjukdom. Fem\r\nkarensdagar föreslås återinföras.</pre><pre>Kronans minskade värde innebär en\r\nstandardsänkning för hela folkhushållet, och ingen\r\nkan tillåtas kompensera sig för den på andras\r\nbekostnad. De förmåner som följer basbeloppet\r\nkommer därför inte att räknas upp med de\r\nprisökningar som följer av kronans minskade\r\nvärde.</pre><pre>Låg inflation, minskat budgetunderskott och\r\nminskade offentliga utgifter är direkt nödvändiga\r\nför lägre ränta och därmed i kampen mot\r\narbetslösheten.</pre><pre>Den ekonomiska politiken innehåller också\r\nåtgärder som direkt ökar näringslivets växtkraft.\r\nDet är strategiska skattesänkningar, främst för de\r\nmindre och medelstora företagen. Det sista steget i\r\nden stora skattereformen kommer 1994. Då får\r\negenföretagarna samma skattemässiga möjligheter\r\natt expandera som aktiebolag. Redan för 1993\r\nföreslår vi skattelättnader för egenföretagarna.</pre><pre>Avregleringen drivs vidare. Det påverkar alla\r\nmarknader; arbetsmarknaden,\r\nkommunikationsmarknaden, finansmarknaden,\r\nbostadsmarknaden, elmarknaden och inte minst\r\nden marknad där kommunerna fungerar.</pre><pre>Satsningen på infrastruktur ökar ännu mera.\r\nGenom en övergång till lånefinansiering, som\r\nföreslås i årets budgetproposition, kan nya projekt\r\nför ytterligare 20 miljarder kronor påbörjas.</pre><pre>Arbetslinjen hävdas alltfort. För ungdomspraktik,\r\nutbildning, beredskapsarbeten och liknande\r\ninsatser avsätts nära 30 miljarder kronor.\r\nInsatserna mot långtidsarbetslöshet har högsta\r\nrang.</pre><pre>Fru talman! I svåra tider är det särskilt viktigt att\r\nvi skyddar de människor som har det svårast, och\r\ndärför avsätter vi i budgetförslaget pengar för de\r\nsämst ställda pensionärerna och för människor med\r\nsvåra funktionshinder.</pre><pre>Inte heller miljön får komma i kläm. En\r\nomfattande proposition om det ekonomiska-\r\nekologiska kretsloppet skall avlämnas för att öka\r\nåtervinningsmöjligheter och minska\r\navfallsproblemen. Vi avsätter också pengar för\r\nkalkning av marker och sjöar och för insatser för\r\nlandskapsvård.</pre><pre>Fru talman! De närmaste årens ekonomiska\r\nutveckling kommer att ha såväl mörka som ljusa\r\ninslag, och arbetslösheten är naturligtvis det värsta.\r\nMen framför allt finns det viktiga positiva inslag att\r\nnu ta fasta på:</pre><pre>Exporten ökar. Industriproduktionen ökar.\r\nIndustrins investeringar börjar öka.\r\nMarknadsandelarna för svenska företag ökar.\r\nUtrikesbalansen visar bättre siffror. Det privata\r\nsparandet är högt och förblir högt.</pre><pre>Detta är mycket positivt. Det är ljusglimtar som\r\ntänds och som successivt blir allt starkare.</pre><pre>Europas monetära situation är ännu inte sådan att\r\nSverige bör återgå till en fast växelkurs, men så\r\nsmåningom skall vi dit. En fast växelkurs\r\nunderlättar för utrikeshandeln och för\r\ninvesteringarna och därmed på sikt för jobben.</pre><pre>Många uppgifter återstår. Det finns inget utrymme\r\nför löftespolitik av 80-talstyp. Ett löfte vill jag dock\r\nge: löftet att bryta stagnationen och återupprätta\r\nSverige som en tillväxt- och företagarnation.\r\nTillväxt, nya jobb och en tryggad och utvecklad\r\nvälfärd ligger nu inom räckhåll.</pre><pre>(Applåder)</pre><pre>Anf. 6  INGVAR CARLSSON (s):</pre><pre>Fru talman! När den borgerliga fyrpartiregeringen\r\npresenterade sin första budget för ett år sedan sade\r\njag att den skulle innebära en katastrof för landet.\r\nDetta var ett besinningslöst angrepp och överord\r\nutan relation till verkligheten, skrev borgerliga\r\ntidningar upprört.</pre><pre>Då, för ett år sedan, var arbetslösheten 3,7 %.\r\nSedan dess har den snudd på fördubblats.</pre><pre>Då beräknade regeringen att budgetunderskottet\r\nskulle bli 70 miljarder kronor. Nu räknar\r\nfinansministern med ett underskott på 198\r\nmiljarder kronor.</pre><pre>Då påstod regeringen att tillväxten 1993 skulle öka\r\nmed 1,3 % 1993. Nu skriver samma finansminister\r\natt tillväxten i stället kommer att minska med 1,4 %\r\nunder innevarande år.</pre><pre>Det är en katastrof att 300 000 människor nu inte\r\nhar något jobb att gå till, och att arbetslösheten\r\nkommer att fortsätta att öka 1993 och 1994.</pre><pre>Det är en katastrof att var femte ung människa är\r\narbetslös, att var fjärde som saknar arbete är\r\nlångtidsarbetslös och att antalet utförsäkrade, som\r\nblir beroende av socialbidrag, ökar i snabb takt.</pre><pre>För Sverige är det naturligtvis en katastrof att\r\nutgifterna överstiger inkomsterna med nästan 200\r\nmiljarder kronor.</pre><pre>Jag känner sannerligen ingen skadeglädje över att\r\nmina farhågor har besannats. Jag känner djup oro.\r\nJag och mitt parti har dessutom på ett unikt sätt --\r\ngenom samarbete med regeringen -- försökt mildra\r\nskadorna.</pre><pre>Det som årets budget och finansplan vittnar om är\r\nytterst allvarligt. Regeringen har förlorat\r\nkontrollen, vad än finansministern säger, över\r\nsamhällsekonomins utveckling. Den har givit upp\r\npå de tre för Sveriges framtid viktigaste områdena:\r\ntillväxt, arbete och sunda statsfinanser.</pre><pre>Regeringen flyr från problemen. Den skyller på 80-\r\ntalet och socialdemokratin. ''Finanspolitikens\r\ninriktning var inte tillräckligt stram. De offentliga\r\nutgifterna hölls inte tillbaka'', påstår regeringen i\r\nfinansplanen.</pre><pre>Hur förhöll det sig egentligen? Efter sex borgerliga\r\nregeringsår var budgetunderskottet 90 miljarder\r\nkronor år 1982. Detta underskott arbetade vi så\r\ngott som bort under vår regeringstid. Efter ett\r\nborgerligt regeringsår blir budgetunderskottet 198\r\nmiljarder kronor 1993.</pre><pre>Är det någon som tror att det bara är otur som\r\nförklarar de borgerliga regeringarnas underskott?\r\nHar vi verkligen i längden råd att ha en regering\r\nmed en sådan fantastisk otur?</pre><pre>Regeringen påstår därtill i finansplanen att de\r\nsocialdemokratiska regeringarna skapade\r\nosäkerhet om energipolitiken och fördröjde\r\nskattereformen. Båda dessa påståenden är\r\nfullständigt makalösa, speciellt när de kommer från\r\nen moderatledd regering. Moderaterna lämnade ju\r\nt.o.m. regeringen 1981, därför att man inte ville\r\nvara med om första delen av skattereformen. Min\r\nstörsta politiska bedrift var väl att jag lyckades få\r\nsamman två borgerliga partier bakom en\r\ngemensam energipolitik. De har spretat åt alla\r\ntänkbara håll på det området tidigare.</pre><pre>Dessutom fördröjde socialdemokratiska\r\nregeringen EES-avtalet, påstås det i finansplanen.</pre><pre>Chefsförhandlare var Ulf Dinkelspiel,\r\nEuropaminister i den nuvarande regeringen. Jag\r\nmåste försvara Ulf Dinkelspiel mot denna\r\norättfärdiga kritik från regeringen. Jag förstår att\r\nUlf Dinkelspiel inte kan vara närvarande i\r\nkammaren efter detta oerhörda angrepp. Med en så\r\nskicklig chefsförhandlare blev det nämligen inga\r\nförseningar.</pre><pre>Efter detta påstående i finansplanen kan danskarna\r\ninte längre påstå att regeringen Bildt saknar\r\nhumor -- även om det rör sig om galghumor.</pre><pre>Jag är utomordentligt förvånad över att regeringen\r\nbara passivt noterar att antalet arbetslösa kommer\r\natt öka både 1993 och 1994. Det finns inga förslag\r\ntill åtgärder för att förhindra denna brant stigande\r\narbetslöshet. Under de närmaste två åren kommer\r\nytterligare 150 000 jobb att försvinna. Sanningen är\r\natt regeringen accepterar det.</pre><pre>I sin nyårsbetraktelse i Svenska Dagbladet skrev\r\nstatsminister Carl Bildt inte ett ord om de\r\narbetslösa. Hans artikel hade i stället rubriken: ''Vi\r\ngår in i ett 1993 då vi börjar se det ena ljuset efter\r\ndet andra tändas i det ekonomiska mörkret -- -- --\r\n''.</pre><pre>Carl Bildt kan inte ha läst sin egen regerings\r\nbudgetproposition.</pre><pre>Vad är det för ljus statsministern ser? Jo, det är det\r\nfaktum att 30 nya privatskolor startat och att 30 000\r\nbarn går i privata daghem och fritidshem.</pre><pre>Regeringen ägnar en massa tid åt förlegade\r\nnyliberala experiment som skolpeng och privata\r\nuniversitet. Den fortsätter att se skattesänkningar\r\nsom den viktigaste politiska uppgiften de närmaste\r\nåren. Det gör den när vi har ett budgetunderskott\r\npå 200 miljarder kronor och kommer att bli tvungna\r\natt vända på varenda krona för att inte all service\r\noch trygghet i människors liv skall försvinna!</pre><pre>Mitt förslag till regeringen är: Glöm alla\r\nideologiska sidospår. Nyliberalismens tid är ute. Se\r\npå den nya administrationen i USA, på den\r\njapanska regeringens förslag för att öka tillväxten\r\noch på EG:s investeringsprogram.</pre><pre>Kraftsamla kring tre uppgifter:</pre><pre>-- få fart på industrin och tillväxten</pre><pre>-- få ned arbetslösheten</pre><pre>-- beta av de gigantiska underskott och skulder som\r\nvårt land dragit på sig.</pre><pre>Låt mig redan i dag peka på några åtgärder:</pre><pre>Efterfrågan måste bättre hållas uppe under 1993,\r\nannars slås ytterligare företag ut och ännu fler\r\nmister jobbet. Det vore förödande.</pre><pre>Vi socialdemokrater vill investera i infrastruktur: i\r\njärnvägar, vägar, bättre kollektivtrafik och\r\ntelekommunikationer.</pre><pre>Vi vill ha ett byggprogram för tillväxt. Vi behöver\r\nt.ex. satsa på den kulturella infrastrukturen för att\r\nskapa dynamik och ekonomisk utveckling. Även\r\ninom skolsektorn behövs både upprustning och\r\nnybyggnad.</pre><pre>Vi vill göra en massiv satsning på just utbildning.\r\nDet är lönsamt både för den enskilde och för\r\nsamhället. Statens utgifter för en arbetslös är\r\n125 000 kronor per år. Kostnaderna för en\r\nutbildningsplats är 35 000--60 000 kronor, beroende\r\npå utbildningens nivå.</pre><pre>Framför allt bör ungdomar beredas möjlighet att\r\nstudera vidare. Till högskolan söker i dag tre gånger\r\nså många som kommer in. Även i gymnasieskolan\r\növerstiger antalet sökande platserna. Vi menar att\r\nbetydligt fler bör beredas plats. 100 000 fler måste\r\nfå tillfälle till vidareutbildning och förkovran i\r\njobbet.</pre><pre>Vi vill också ha en väl fungerande social service,\r\nsom alla har råd med. Det är en förutsättning för att\r\nmänniskor skall kunna förvärvsarbeta. När daghem\r\nstängs, när avgifter höjs kraftigt och när\r\nhemtjänsten försämras slår det framför allt ut\r\nmånga kvinnor från arbetsmarknaden. Därför bör\r\nde besparingar som måste göras i första hand ske\r\ninom socialförsäkringssystemen -- inte inom\r\nbarnomsorg, skola, sjukvård och äldreomsorg.</pre><pre>Besparingar kommer att bli nödvändiga. Men vi vill\r\nha en rättvis fördelning av de bördor och\r\npåfrestningar som krisen skapar.</pre><pre>Det är angeläget att sätta i gång nu. De siffror och\r\nprognoser som regeringen har presenterat i dag och\r\nden totala brist på handlingskraft som budgeten\r\nredovisar, riskerar att skapa en håglöshet och en\r\nuppgivenhet som sprider sig långt utanför\r\nregeringskansliet.</pre><pre>Den nu presenterade finansplanen och budgeten\r\nduger inte om vi vill ta Sverige ur den ekonomiska\r\nkrisen, öka sysselsättningen och behålla en rimlig\r\ntrygghet för medborgarna.</pre><pre>(Applåder)</pre><pre>Anf. 7  IAN WACHTMEISTER (nyd):</pre><pre>Fru talman! Efter att ha hört på finansministern,\r\nhar jag förstått att regeringen är minst lika duktig\r\nsom förra året. Det låter ju illavarslande.</pre><pre>Sverige har världens högsta skattetryck och\r\nvärldens största offentliga sektor. Sverige går med\r\nbrakförlust. Budgetunderskottet är 198 miljarder i\r\når och kommer att bli minst 162 miljarder nästa år.</pre><pre>Svenska folket och svenska företag betalar världens\r\nhögsta realränta när de skall investera, bo och låna\r\npengar. De svenskar, som finns i den produktiva\r\nsektorn, som bär denna börda blir allt färre.\r\nHundratusentals av de riktiga jobben håller på att\r\nförsvinna ur Sverige. Om man tittar några år\r\ntillbaka ser man inte någon särskilt ljus bild. Jag vet\r\ninte var man ser det här ljuset i tunneln, som\r\nfinansministern talade om. Sverige håller snarare\r\npå att avindustrialiseras, och en del jobb försvinner\r\nför gott.</pre><pre>Nu konstaterar både utländska och svenska\r\nekonomer att Sverige är ganska nära en allvarlig\r\ndepression. Jag skulle då vilja se att man tar de tag\r\nsom behövs för att Sverige skall komma ur detta.</pre><pre>I det här läget brukar regeringschefen gärna\r\nuttrycka sig i marina termer. Det är ju gulligt. Jag\r\nhoppas att amiral Bildt nu inser att hans skuta är på\r\nväg att krossas av verkligheten och att det faktiskt\r\nkrävs en kursomläggning av litet annat slag än den\r\nvi har sett.</pre><pre>Det räcker inte med att surra fast Anne Wibble vid\r\nrodret och Bengt Westerbeg vid masten och sedan\r\nha Bengt Dennis som drivankare och hoppas att\r\nvärldskonjunkturen skall komma och bogsera\r\nskutan Sverige ut på lugna vatten lagom till valet\r\n1994. Det hjälper inte, eftersom den internationella\r\nkonjunkturen inte kan hjälpa Sverige. Vår kris är\r\ntill alltför stor del hemmagjord. Vi lever långt över\r\nvåra tillgångar.</pre><pre>Fulla sjömän med kreditkort vet hur man gör, skrev\r\nThe Economist om den här typen av beteende.</pre><pre>Om vi till allt detta lägger att Sverige är det mest\r\nsocialiserade landet i västvärlden och tänker på hur\r\ndet har gått för de andra länder i Östeuropa och\r\nAfrika som var ännu mer socialiserade, blir man\r\ninte heller glad, Ingvar Carlsson. Om man tänker i\r\nfem sekunder måste man väl begripa att något\r\ndrastiskt måste göras. Det måste bli ett\r\nsystemskifte. Måste det gå åt helsike innan Sveriges\r\ntröga politiker och kravmaskiner upptäcker hur\r\nvärlden och verkligheten ser ut?</pre><pre>Vad är det vi har? Det heter att vi har en\r\nvälfärdsstat. Det är en illusion av en välfärdsstat,\r\noch den skall hållas kvar.</pre><pre>Socialdemokraterna var både arkitekter och\r\nbyggmästare för ett korthus, där vi alla nu bor. Nu\r\nförsöker de att låtsas som om det enda som behövs\r\när att de skall ta över fastighetsförvaltningen ifrån\r\nborgarna. Då skall det bli bra. Alltid lurar det väl\r\nnågon för en liten stund.</pre><pre>Ingen gör klart för folk vad det handlar om,\r\nnämligen att det är folket självt som får stå för\r\nvartenda öre. Det finns inget guld hos Anne\r\nWibble, staten eller någon annanstans. Det finns\r\ninga gudsnådeliga politiker att vare sig lura eller\r\ntacka. Det finns bara ett stort hål. Det finns en\r\nskuld som vi, våra barn och barnbarn skall betala.\r\nDen växer med 458 miljoner kronor om dagen. Den\r\nväxer medan vi sitter här.</pre><pre>Detta vågar politikerna inte avslöja, i varje fall inte\r\nklart och tydligt. Det skulle bara avslöja vilken usel\r\nsoppa de själva har kokat ihop. Dess värre orkar\r\ninte legojournalisterna göra det heller, eller så kan\r\nde inte göra det.</pre><pre>Det är någon som har beskivit detta som att stora\r\ndelar av det svenska folket flockas kring\r\nvälfärdsstaten som späckhuggare kring en blödande\r\nval. Det låter litet drastiskt, men det kanske inte är\r\nen så dum beskrivning.</pre><pre>Välfärdsstaten håller på att gå i kras, och systemet\r\när i stora delar perverst. Löftena består av tomma\r\nord. Allt, inte bara arbetslöshetsförsäkringen,\r\nmåste göras om. Ny demokrati har lagt fram flera\r\nkonstruktiva förslag. Enkla och begripliga system\r\nskulle stödjas av alla som jobbar och sliter. De\r\nskulle inte kunna missbrukas av andra. Ingen skulle\r\nkunna säga: ''Nej, jag tjänar mer på att inte jobba''\r\neller ''Jag har tänkt att bli arbetsskadad om ett par\r\når'' osv. Vi måste angripa rundgången.</pre><pre>Vad mer måste göras? Jo, den korta räntan måste\r\nsänkas. Nu har vi chansen, kronan flyter. Inget\r\nbetyder mer än räntenivån. Realräntan skall vara\r\nett par procent. För att få ner den korta och långa\r\nräntan måste vi få grepp om statsskulden,\r\nutlandsskulden och budgetunderskottet. Att få\r\ngrepp om betyder att skapa förtroende för\r\npolitiken. Har vi förtroende för politiken? Nej,\r\ntyvärr inte särskilt mycket.</pre><pre>Vad gör vi i Sverige? Regeringen anfaller\r\ninflationen när hela utvecklingen är deflationistisk.\r\nNär det finns så mycket att göra, så mycket att slåss\r\nför och emot, då slåss man mot det som inte finns.\r\nDet är precis lika dumt som det låter.</pre><pre>Högräntemaffian i regeringen och i Riksbanken\r\nkommer att få en hård historisk dom. Den har\r\nredan kostat oss tusentals konkurser, tiotusentals\r\nmiljoner kronor och oräkneliga jobb. Ändå låtsas\r\nden som om den har läget under kontroll. Ibland\r\nundrar jag om Dennis tror att han är statsminister,\r\nmen det är väl ändå inte riktigt, hoppas jag.</pre><pre>Vi måste satsa på allt som kan få i gång hjulen. Alla\r\nhär säger att de skall göra det. Gör det då!</pre><pre>När vi i Ny demokrati talade om att hela livet består\r\nav dynamiska effekter, sade man till oss att det inte\r\nfinns några dynamiska effekter. Under valrörelsen\r\nsades det också att det inte gick att spara 196\r\nmiljarder kronor av statsutgifterna på sex år. Nu är\r\ndet rätt tyst på den kanten. Nu framstår de som\r\nsade så till oss som det som de kallade oss --\r\ndumskallar. Det var ganska milda uttryck på den\r\ntiden.</pre><pre>Det behövs alltså drag under galoscherna, som det\r\ndå hette. Att få fart på hjulen låter litet mer\r\nsalongsfähigt. Ingvar Carlsson och även\r\nfinansministern talade om att det skall bli så. Man\r\nskall få fart på t.ex. infrastrukturinvesteringar. Sätt\r\nfart! Alla planer finns, men det måste vara full fart.</pre><pre>Vad är det politikerna skall göra? Man skall göra så\r\nenkla saker som att ta bort turistmomsen eftersom\r\nden går med förlust. Kan man vara så dum att man\r\nhar kvar en skatt som ger minus. Ta bort den bara!\r\nSe till att det blir fart!</pre><pre>Undvik onödiga konkurser! Det går att göra. Vi\r\nbehöver inte ha friska företag som går i konkurs\r\nbara för att vi har ett sjukt banksystem. Vi här i\r\nriksdagen kan se till att dessa lagar ändras. Lyssna\r\nlitet grand på medlemmarna i Företagarnas\r\nRiksorganisation, även om deras ordförande är\r\nbänkkamrat med mig! De har en hel del bra förslag.</pre><pre>Se till att det blir konkurrens på lika villkor! Hur\r\nviktigt är det? Ja, titta t.ex. på jordbrukarna. Nu\r\njagas jordbrukarna med några fjantiga\r\nhemmagjorda regler som skall tvinga dem att bli\r\nungefär som taxiförarna i Stockholm. De kan\r\nantingen följa reglerna och bli utslagna eller också\r\nkan de kringgå reglerna, fuska och jobba svart för\r\natt på något sätt greja biffen.</pre><pre>Det är viktigt att de politiska besluten är rättvisa.\r\nVi skall givetvis hjälpa dem som behöver hjälp, de\r\nsom inte kan hjälpa sig själva, dvs. sjuka,\r\nhandikappade och gamla som lever under\r\nexistensminimum. Det gläder mig att nu höra Anne\r\nWibble tala om detta. Det har varit så svårt förut.\r\nMen friska människor skall inte behöva bidrag. Så\r\nkan vi inte ha det när vi har 162 miljarder i\r\nunderskott.</pre><pre>Familjepolitiken kostar långt över 50 miljarder.\r\nDet är inte rimligt. Gör ett system av alla dessa\r\nbidrag och ersättningar! Behovspröva allt och\r\növerväg att införa avdrag i stället för bidrag!</pre><pre>Givetvis skall man se till att alla som bor och verkar\r\ni Sverige skall betala skatt. Detta har vi tagit upp\r\nflera gånger. Men våra egna medborgare får inte\r\nleva på en standard som är lägre än den som\r\nflyktingar, vars välfärd riksdag och regering är så\r\nmåna om, har här.</pre><pre>Vilka är det som går runt i Stockholm och plockar i\r\nsoptunnorna?</pre><pre>Det är helt vanliga gamla svenskar som har arbetat\r\ni hela sitt liv. Dra ned och ändra på\r\nflyktingpolitiken och dess administration! Vi som\r\nsitter här i riksdagen måste faktiskt förstå att vi är\r\nvalda av Sveriges folk och inte av någon annan.</pre><pre>Nu har rena skandaler avslöjats inom\r\nInvandrarverket. Vad görs i praktiken? Ja,\r\negentligen görs ingenting. Man talar om problemet\r\nen stund, och sedan tror man att det skall gå över.</pre><pre>Man skall inte låna till konsumtion. Men det gör vi\r\ni dag. Vi lånar och låter våra barn och barnbarn\r\nbetala för konsumtionen. Jag upprepar siffran 458\r\nmiljoner om dagen. Kom ihåg den siffran! Det är\r\ndet åtagande vi ger dem. Snacka om familjepolitik!</pre><pre>Man brukar faktiskt inte heller låna för att ge bort\r\npengar. Men det gör vi. Vi har lånat upp 360\r\nmiljarder på två år, och sedan ger vi bort 25--30\r\nmiljarder i bistånd. Detta gör vi trots att vi får höra\r\natt det förekommer korrumption och vapenhandel\r\noch att det inte fungerar i mottagarländerna. Detta\r\när svenska folkets pengar. Varför halverar man inte\r\nbiståndet nu? Varför inser man inte att den bistra\r\nverkligheten finns här hos oss och i\r\nÖstersjöområdet? När skall vi vakna upp?</pre><pre>Vad leder dessa resonemang till? Jo, fru talman, de\r\nleder till något som jag starkt vill anbefalla och\r\nåterkomma till senare -- en ekonomisk\r\nsäkerhetskonferens. Jag menar en stor samling --\r\nkanske lika stor som riksdagen -- med människor\r\nutifrån verkligheten. Vi kan inte bara ha politiker\r\noch nationalekonomer på en sådan konferens. Det\r\nskulle vara ungefär som att låta patienter med\r\npapegojsjuka och obducenter ta hand om ett\r\nsjukhus. Vi måste ha en blandning av människor\r\nsom verkligen kan komma med konstruktiva\r\nförslag. Då kan det här lösas. I annat fall tror jag\r\nknappast att det är möjligt.</pre><pre>(Applåder)</pre><pre>Anf. 8  GUDRUN SCHYMAN (v):</pre><pre>Fru talman! Det finns mycket som man skulle\r\nbehöva diskutera efter det föregående inlägget.\r\nMen i detta mitt första inlägg skall jag ändock be att\r\nfå vända mig till finansministern.</pre><pre>En grupp mycket oroliga kvinnor i Växjö kommun\r\nhar skrivit till finansministern. De ville komma och\r\ntala med ministern direkt, men det var inte möjligt.\r\nDärför skrev de följande brev:</pre><pre>''Syster</pre><pre>Får vi kalla dig så? Och har vi någon anledning att\r\ngöra det?</pre><pre>'Vi', det är Dackes döttrar, ett nätverk av kvinnor\r\nfrån främst Växjö kommun. Det är oss du nekat att\r\nmöta öga mot öga. Vi förstår att du har mycket att\r\ngöra, men tycker ändå du borde lyssna till oss\r\nkvinnor ute i vardagen. Vi vet att du medverkat till\r\natt dra in 7,5 miljarder kronor från\r\nkommunsektorn. Det var ett dåligt beslut!</pre><pre>Du förstör därigenom våra möjligheter till bra vård\r\noch omsorg, våra möjligheter till arbete, våra barns\r\nvillkor och miljö i skolan och på dagis.</pre><pre>Vet du att vi sparat och gnetat, skurit och\r\nrationaliserat, effektiviserat och omorganiserat i\r\nåratal i vår kommun och i vårt landsting?</pre><pre>Det enda som återstår är att direkt lägga ner\r\nvårdavdelningar på lasarettet och biblioteksfilialer,\r\nkonsthallar, fritidsgårdar, fritidshem och dagis.</pre><pre>Och kan du tänka dig att dagbarnvårdarna föreslås\r\nfå ännu sämre villkor. Men redan har dagis fått fler\r\nbarn och färre personal, aktivieringen för\r\npensionärer är nerlagd och mycket annat.</pre><pre>Vad är det för mening med att vårdplatser står\r\ntomma, att vårdpersonal är arbetslös när\r\nmänniskor behöver vård? Vi förstår inte logiken.</pre><pre>Någon har beskrivit kommunernas framtid som ''ett\r\nsvart hål' när din politik slår igenom fullt ut. I detta\r\nsvarta hål ramlar kvinnor och barn först, samt\r\nförstås invandrare, handikappade och andra svaga\r\ngrupper. Är detta värdigt ett rikt land som Sverige?\r\nÄr detta vad du kallar tillväxt?</pre><pre>Vi kräver av dig att du i solidaritet med kvinnor och\r\nbarn tar tillbaka nedskärningarna inom\r\nkommunsektorn.</pre><pre>Vi kräver också att du häver skattestoppet. Det är\r\nväl det minsta man kan begära att människorna i\r\nkommun och landsting själva får bestämma\r\nskattesatsen.</pre><pre>Vi är många som har fått nog. Du kommer att få\r\nhöra av oss igen. Men fortfarande vill vi tro att du\r\nlyssnar och handlar utefter solidaritet och rättvisa.''</pre><pre>Jag delar dessa kvinnors oro och syn på saken. Det\r\ngör vi i Vänsterpartiet. Jag känner mig privilegierad\r\natt just i det här ögonblicket få företräda alla de\r\nkvinnor som känner den här oron, och alla män\r\nsom anser att vård och omsorg inte är en\r\nkvinnofråga utan en fråga för oss människor.</pre><pre>Sveriges Kommunaltjänstemannaförbund, SKTF,\r\nhar gjort en undersökning av hur de kommunala\r\nindragningarna kommer att slå under 1993. Man\r\nhar räknat ut att över 40 % av besparingarna\r\nkommer att tas ut på barnomsorg och grundskola.\r\nDet slår främst mot tjänster som barnskötare,\r\nlärare, hemvårdare och förskollärare.</pre><pre>SKTF har också uppskattat hur många tjänster det\r\nrör sig om i hela landet. Totalt ca 31 000\r\nheltidstjänster kommer att försvinna.</pre><pre>Detta är ett resultat av politiska beslut som fattas i\r\nden här riksdagen. Det är inte fråga om någon\r\nminskad orderingång, som fallet kan vara i t.ex.\r\nexportindustrin. Det är faktiskt resultatet av\r\npolitiskt fattade beslut.</pre><pre>I den här undersökningen har man också tittat på\r\nnedskärningarna i grundskolan. Det konstateras att\r\nomsorgen och utbildningen kommer att få bära\r\növer hälften av besparingarna. Detta är en\r\nutveckling som oroar väldigt många människor i\r\nSverige i dag. Den innebär ökad arbetslöshet för\r\nkvinnor och minskade möjligheter för kvinnor att\r\nha ett arbete inom andra sektorer. Vi är dubbelt\r\nberoende av den offentliga sektor som handhar\r\nvård och omsorg. 75 % av de anställda inom vård\r\noch omsorg är kvinnor. Vi som inte arbetar inom\r\ndet området är beroende av att den fungerar för att\r\nvi skall kunna sköta vårt arbete. Så ser situationen\r\nut.</pre><pre>Med detta menar jag inte att arbetslösheten skulle\r\nvara en kvinnofråga. Jag vet att arbetslösheten\r\ndrabbar alla i samhället. Den drabbar kvinnor, män\r\noch ungdomar. Inte minst ungdomarnas situation är\r\noerhört viktig.</pre><pre>Alla har här talat om arbetslösheten. Vi är överens\r\nom hur destruktiv den är. Det finns emellertid en\r\nsida av arbetslösheten som jag tycker att vi också\r\nskall lyfta fram -- nämligen den politiska sidan. Vad\r\nhänder när så många människor hamnar utanför\r\nsamhällets trygghetssystem och utanför arbetslivet?\r\nVad händer när så många politiska partier främst\r\nriktar sin politik till dem som redan har arbete?\r\nVem skall tala för de arbetslösa? Vad händer om\r\ninget politiskt parti gör det? Det skapar grogrund\r\nför en politisk utveckling som är mycket oroande.</pre><pre>Vänsterpartiet tycker naturligtvis också att\r\narbetslösheten är den viktigaste frågan och att man\r\nman måste göra något åt den. Vi har kommit med\r\nmängder av förslag när det gäller infrastruktur och\r\nsatsningar på utbildning. Vi har också kommit med\r\nmånga olika förslag i stil med dem som t.ex.\r\nSocialdemokraterna har presenterat, som Ingvar\r\nCarlsson tog upp i sitt inledningsanförande här och\r\nsom Thage G Peterson skrev om i en artikel i\r\nAftonbladet för bara några dagar sedan. Det är\r\nutmärkta förslag och paket. Jag ställer mig frågan\r\nvarför det inte händer någonting. Varför sätter vi\r\ninte fart? Varför kan man inte se till att de pengar\r\nsom behövs för dessa satsningar verkligen kommer\r\nut? Varför låter man människor gå ut i arbetslöshet\r\noch leva på bidrag i stället för att låta dem vara i\r\ngång i produktivt arbete?</pre><pre>Det är många som ställer sig den frågan i dag.\r\nSocialdemokraterna säger sig vilja komma till rätta\r\nmed det här. Före jul röstade man emellertid emot\r\nde förslag här i risdagen som man nu förespråkar. I\r\npraktiken har Socialdemokraterna ställt sig på\r\nsamma sida som den borgerliga regeringen, dvs.\r\nman överger de arbetslösa.</pre><pre>De förslag som regeringen lägger fram i det nya\r\nbudgetförslaget innebär också att det är de\r\narbetslösa som skall betala. Det finns en cynism\r\nsom breder ut sig i samhället i dag. Den är mycket\r\noroande. Förespråkare för Arbetsgivareföreningen\r\nsäger att alla satsningar på låglönegrupper är\r\nfelsatsningar. De säger att man inte kan göra\r\nsatsningar på dessa grupper, eftersom det innebär\r\natt alla andra följer efter. Om man har som kodex\r\natt alla skall följa efter går det naturligtvis inte.\r\nMen vad är det som gör att man inte kan säga att vi\r\nav våra knappa resurser skall satsa på just de\r\nlågavlönade utan att de andra grupperna skall följa\r\nefter? Det är faktiskt något som man kan bestämma\r\nsig för.</pre><pre>Vi tänker också ta upp frågan om räntan. Alla har\r\ntalat om hur nödvändigt det är att räntan sänks i\r\nSverige. Jag är inte ekonom, men jag vill ställa ett\r\npar frågor som jag vet att många andra ställer.\r\nVarför blir det inte så om vi är överens? Varför\r\nhänder inte det som alla säger skall hända? Vem\r\nbestämmer om den ekonomiska politiken? Vem\r\nskall fatta de beslut som behövs för att vi skall få\r\nsänkt ränta. Rent formellt har jag förstått att det\r\nankommer på riksbanksfullmäktige. Men däri ingår\r\nockså riksdagsledamöter. Den politiska\r\nmajoriteten borde väl vara likadan som i\r\nregeringen. Om man vill ha sänkt ränta, måste det\r\nväl gå att fatta politiska beslut som leder till att vi\r\nfår det.</pre><pre>I dag finns det en tendens till att det är ekonomin\r\nsom har greppet över politiken i stället för tvärtom.\r\nDet finns också en annan anledning till att så många\r\när så förvånade över den utveckling som vi har i\r\ndag. Många ekonomer av olika slag ställer sig\r\nfrågan hur det kommer sig att man bedriver en\r\nekonomisk politik som möjligen skulle passa i en\r\nhögkonjunktur men som absolut inte passar i den\r\nlågkonjunktur som vi nu lever i.</pre><pre>Det finns också de som säger att det måste finnas\r\nett dolt budskap och ett dolt mål som man inte talar\r\nom. För mig är inte målet dolt utan tvärtom mycket\r\nöppet. Jag tror nämligen att regeringen och det\r\nstörsta oppositionspartiet ser som sitt mål en\r\nanslutning till den europeiska unionen och det\r\neuropeiska ekonomiska och monetära samarbetet.\r\nDärför är det viktigt att bekämpa en inflation som\r\ninte existerar. Därför vill man inte ha en ekonomisk\r\npolitik som innebär att vi skulle skjuta\r\nbudgetunderskottet framåt och se till att människor\r\nfår arbete. Därför är man villig att offra de\r\narbetslösa, de svaga grupperna och den generella\r\nvälfärdspolitiken. Detta är man villig att göra för\r\ndet s.k. högre målet att få ingå i den europeiska\r\nunionens ekonomiska A-lag. Det är en cynisk och\r\noanständig politik. Det är beklagligt att\r\nEuropamålen och målet att få finnas med i den\r\ninternationella politiska eliten i dag smäller högre\r\nför Sveriges politiker än omsorgen om de\r\nmänniskor som bor i Sverige.</pre><pre>(Applåder)</pre><pre>Anf. 9  Finansminister ANNE WIBBLE\r\n(fp):</pre><pre>Fru talman! Det har här gjorts ganska intressanta\r\nkommentarer till finansplanen och budgetförslaget.\r\nOm jag först vänder mig till Ingvar Carlsson, tycker\r\njag att huvudintrycket var att det han förespråkade\r\nligger väl i linje med regeringens förslag. Han tog\r\nupp ökade satsningar på infrastruktur, utbildning\r\noch en väl fungerande social service samt\r\nbesparingar i socialförsäkringssystemet. Allt detta\r\nfinns det förslag om i finansplanen och\r\nbudgetpropositionen. Jag tycker att det ger bra\r\nförutsättningar för en fortsatt dialog här i\r\nriksdagen.</pre><pre>Det gläder mig också att Ingvar Carlsson gav\r\nuttryck för en stark oro för budgetutvecklingen i\r\nmotsats till den reaktion som hans parti avgav för\r\nett år sedan och i motsats till vad Gudrun Schyman\r\ngav uttryck för.</pre><pre>Ian Wachtmeister tog framför allt upp\r\nfamiljepolitiken. De förslag som han tycks vilja\r\ndriva vill jag bestämt ta avstånd ifrån. Han vill att\r\nman skall lägga om och rasera hela familjepolitiken\r\noch att man t.ex. skall behovspröva barnbidrag. Jag\r\ntycker att detta skulle vara helt felaktigt och bidra\r\ntill att skapa ett helt annat samhälle än det jag vill\r\nmedverka till.</pre><pre>Vi i Sverige skall vara väldigt glada över att vi nu\r\nhar en hög nativitet, att det föds många barn. Jag\r\nförstår att Ian Wachtmeister har samma åsikt som\r\nframfördes i något TV-program, nämligen att vi\r\ninte har råd med så många barn. Det är alldeles\r\ngalet. Jag ser i stället det stora barnafödandet som\r\nett positivt tecken i samhället, som ett tecken på att\r\ndet finns optimism.</pre><pre>En generell välfärdspolitik är en väldigt viktig del\r\nav regeringens politik, och alla de förslag som har\r\npresenterats för riksdagen, och som kommer att\r\npresenteras för riksdagen bygger just på att den\r\ngenerella välfärdspolitiken utgör ett omistligt inslag\r\ni en socialt rättvis ekonomisk politik.</pre><pre>Flera ledamöter har tagit upp satsningar på\r\ninfrastrukturinvesteringar och tyckt att vi måste ha\r\nfler sådana. Låt mig först säga att vi har tre gånger\r\nså stora investeringar i vägar och järnvägar i dag,\r\nsom under den regeringsperiod när Ingvar Carlsson\r\nvar statsminister. Insikten om att detta är så väldigt\r\ncentralt är litet senkommen, men även en sen insikt\r\när naturligtvis bättre än ingen insikt alls. Det är\r\nalldeles utmärkt att regeringen förhoppningsvis kan\r\nfå stöd i riksdagen för de förslag som den nu lägger\r\nfram, nämligen att gå över till en\r\nlånefinansieringsmodell. Det är en\r\nfinansieringsmodell som skulle kunna göra det\r\nmöjligt att för ett antal år framöver upprätthålla de\r\nmycket omfattande satsningarna på\r\ninfrastrukturen. De samlade insatserna uppgår i\r\ndag till ungefär 12 miljarder kronor om året --\r\ninsatser som det alltså skulle vara möjligt att under\r\nen tid framöver upprätthålla. Det är närmare tre\r\ngånger så mycket som i genomsnitt under 80-talet.</pre><pre>Ingvar Carlsson är upprörd över\r\nhistoriebeskrivningen i finansplanen. Det gör mig\r\nen aning bekymrad, eftersom det är väldigt viktigt\r\nmed rätt insikt om vad problemen består av, när\r\nman skall motverka dem. Den diskussion som har\r\nförts väldigt länge har kanske mindre intresse för\r\nmedborgarna -- många är nog en aning less på\r\nkäbblet om vem som är orsak till än det ena än det\r\nandra problemet. Vad som däremot är av intresse\r\nför medborgarna, inte minst för dem som i dag inte\r\nhar de jobb som de vill ha, är vad som skall göras åt\r\nproblemen. Snarare än att bråka om\r\nhistoriebeskrivningen, som har en mycket blygsam\r\nplats i finansplanen, bör vi naturligtvis diskutera\r\nvad vi skall göra för att rätta till problemen -- där\r\nvisade Ingvar Carlsson en mer konstruktiv\r\ninställning.</pre><pre>Jag vill välkomna Gudrun Schyman i denna första\r\ndebatt där hon deltar i egenskap av\r\npartiordförande. Jag vill också säga att det är\r\nväldigt trevligt att bli kallad för syster i olika\r\nbrevsammanhang, gärna även i riksdagens\r\nkammare. Det finns avsnitt i finansplanen som tar\r\nupp just det problem som Gudrun Schyman\r\nbeskrev, nämligen hur alla vi kvinnor är -- mer än\r\nmännen faktiskt -- beroende av att\r\nsamhällsekonomin fungerar och växer, inte minst\r\ndärför att många av oss är direkt beroende av att\r\nden sociala servicen fungerar för att kunna behålla\r\nvåra jobb. Som konsumenter är vi också beroende\r\nav bra barnomsorg, bra sjukvård, bra äldreomsorg,\r\nm.m.</pre><pre>Jag måste emellertid säga att vi kvinnor, om vi\r\nskulle förlita oss till den ekonomiska politik som\r\nGudrun Schyman förespråkar, skulle få mycket att\r\nbeklaga. Hon säger själv att hon inte begriper så\r\nmycket av de ekonomiska sambanden, vilket tyvärr\r\när alltför uppenbart med de förslag som hon för\r\nfram.</pre><pre>Det som är angeläget att möjliggöra i vad gäller den\r\noffentliga servicen är att inte slösa med pengar. Det\r\ngäller naturligtvis för många olika verksamheter,\r\noch inte minst för verksamheter som betalas med\r\nskattepengar. På förslag av regeringen sker nu ett\r\nmycket omfattande och väldigt konstruktivt arbete,\r\nett nytänkande, för att effektivisera och få bättre\r\nservice med de slantar som finns.</pre><pre>Många förleds att tro att det när det i de\r\nekonomiska tabellerna står exempelvis minus 0,9\r\npå raden för kommunal konsumtion betyder att\r\nservicen har blivit sämre. Det är alldeles fel. Det är\r\nviktigt att notera att det betyder att verksamheten\r\nhar dragit minskade kostnader. Själva servicen kan\r\nfaktiskt vara väl så bra, i många fall t.o.m. bättre.\r\nDet finns exempel inte minst inom sjukvården, som\r\nvisar att med mindre pengar har många människors\r\nkonkreta arbete på arbetsplatserna inneburit bättre\r\nservice för de sjuka, genom kortare vårdköer, m.m.\r\nAtt möjliggöra den typen av effektiviseringar och\r\nrationaliseringar är till stor fördel för alla, eftersom\r\nvi då kan få ut mer av de skattepengar som satsas.</pre><pre>Det centrala temat i regeringens ekonomiska\r\npolitik är kampen mot arbetslösheten. Jag tror,\r\nuppriktigt sagt, att det förenar oss alla här i\r\nkammaren. Det som är nödvändigt och som\r\nfungerar är den dubbla satsning som jag\r\ninledningsvis beskrev, nämligen att dels satsa\r\nytterligare på direkt tillväxtfrämjande åtgärder i\r\nnäringslivet, dels fortsätta budgetsaneringen för att\r\nfå ned räntan.</pre><pre>Det är inte så, Gudrun Schyman, att man även om\r\nman väldigt gärna vill något kan direkt besluta om\r\ndet. Det måste nämligen hänga ihop med annat. Vi\r\nalla vill oerhört gärna att arbetslösheten\r\nomedelbart skall försvinna, men inte heller detta\r\nkan vi bara besluta om genom att klubba igenom ett\r\nfattat beslut i riksdagen, utan det hela måste hänga\r\nihop. Vi vill att jobb skall tillkomma och finnas\r\nkvar, inte bara för dagen och för morgondagen,\r\nutan för lång tid framöver. Jobben skall vara trygga\r\noch säkra sådana. Det dubbla grepp som\r\nregeringen alltsedan regeringsskiftet har tagit, och\r\nsom regeringen nu driver vidare genom direkt\r\ntillväxtskapande åtgärder och fortsatt\r\nbudgetsanering, visar sig nu kunna ge rätt resultat.</pre><pre>Det finns många av oss här i denna kammare som\r\nhela tiden varit övertygade om att detta grepp är\r\ndet riktiga greppet. Nu kan vi också i verkligheten\r\nse att resultaten börjar visa sig. Vi kan se att det för\r\ndelar av ekonomin faktiskt finns bättre möjigheter,\r\nvi kan se att det finns tecken på\r\nproduktionsökningar inom industrin, inom\r\nsmåföretag och inom andra delar av näringslivet,\r\noch vi kan se att de ansträngningar som vi gör ger\r\nresultat. Det är viktigt att kunna peka på att den\r\nekonomiska politik som drivs faktiskt ger resultat.\r\nOm man studerar årets finansplan finner man att\r\ndet är alldeles uppenbart att dessa resultat nu börja\r\ninfinna sig.</pre><pre>Resultaten infinner sig inte alltid så kvickt som vi\r\nskulle önska, men de är på väg, vilket är det viktiga.\r\nDet betyder att den ekonomiska politik som vi\r\nföreslår riksdagen har stora möjligheter att relativt\r\nsnart leda till önskade resultat. Det betyder i\r\nslutändan fler jobb för enskilda människor. Man\r\nmåste då gå den väg som vi har beskrivit, nämligen\r\ngenom tillväxtskapande åtgärder och fortsatt\r\nbudgetsanering.</pre><pre>Anf. 10  INGVAR CARLSSON (s):</pre><pre>Fru talman! Först vill jag rikta några ord till\r\nGudrun Schyman, eftersom vänsterledaren\r\npassade på att angripa Socialdemokraterna i denna\r\ndebatt om regeringens budget. Om Vänsterpartiet\r\nhade orkat vara med och fatta en del litet svåra\r\nbeslut i senare delen av 80-talet och i början av 90-\r\ntalet hade kanske en del hot mot sysselsättningen\r\nkunnat avvärjas. Senast på Vänsterpartiets\r\nkongress, har det avslöjats att man även inom\r\nVänsterpartiet anser att man i dessa avseenden var\r\nför svag. Problemet var att Vänsterpartiet under\r\nhögkonjunkturen bedrev en politik som bättre\r\nhade passat i dagens lågkonjunktur.</pre><pre>Det är mycket som flyter i Sverige just nu. Kronan\r\nflyter, regeringen flyter utan roder och avtalen\r\nflyter om SAF-ordföranden får igenom sina krav på\r\nföretagsanknutna löner.</pre><pre></pre><pre>Jag tycker att det är mycket viktigt att vi nu får\r\nordning, reda och stabilitet i Sveriges ekonomi\r\nigen.</pre><pre>Även om Anne Wibble sade att det nog skall gå att\r\nfå någon samsyn mellan regering och opposition,\r\nmåste jag konstatera att jag i finansplanen saknar\r\nstrategi för ökad tillväxt, strategi för att minska\r\narbetslösheten och strategi för hur regeringen\r\nlångsiktigt vill bearbeta obalanserna i svensk\r\nekonomi. Det tycker jag är allvarliga svagheter i\r\ndenna finansplan och i denna budget. Vi kommer\r\nom två veckor att presentera konkreta förslag på\r\ndessa punkter.</pre><pre>Jag vill gärna bemöta det som Anne Wibble sade\r\nom att regeringen nu satsar tre gånger mer än under\r\n80-talet på infrastruktur. Det som regeringen nu vill\r\nsatsa på är de åtgärder som vi i den\r\nsocialdemokratiska regeringen hade förberett\r\nredan före vår avgång, eftersom vi såg\r\navmattningen i konjunkturen.</pre><pre>Självfallet skall vi satsa mycket mera på\r\ninfrastruktur i dag, i den värsta lågkonjunkturen\r\nsedan andra världskriget, än under 80-talet, då vi\r\ngick på högvarv med det allra mesta. Men\r\nproblemet är att regeringen är för långsam och att\r\ndet som görs inte sker tillräckligt kraftfullt. Om\r\nriksdagen under våren, tyvärr litet senkommet, kan\r\nrätt till detta med en fraftfull satsning på\r\ninfrastruktur när det gäller kommunikationer, när\r\ndet gäller vägar och järnvägar och när det gäller\r\nsatsning på utbildning på alla nivåer, då kommer\r\nSocialdemokraternas röster att ligga för sådana\r\nförslag, det kan jag försäkra.</pre><pre>I dagens Svenska Dagbladet står följande i\r\nhuvudledaren: ''Vad Sverige behöver är tillväxt.\r\nDagens budgetunderskott kan inte sparas bort.\r\nMed tillväxt och därmed lägre utgifter för\r\narbetslöshet, räntor, bankstöd etc. samt högre\r\ninkomster när skattebasen ökas, kan däremot\r\nstatsfinanserna saneras. Räntepolitiken kan inte\r\nbara inriktas för att mota inflationsmöjligheter\r\n1995. Den måste även utformas med tanke på att\r\nbefrämja tillväxt 1993 och 1994. Med rörlig\r\nkronkurs och högräntepolitik riskerar Sverige att\r\ntappa såväl pengarna som smöret.''</pre><pre>Det är litet pinsamt för mig, och jag förmodar även\r\nför regeringen, att jag så ofta tvingas läsa högt ur\r\nSvenska Dagbladet. Men vad gör man inte för att\r\nfå regeringen på litet bättre tankar.</pre><pre>Även regeringens ekonomiska expert, Assar\r\nLindbeck, argumenterar egentligen, och har gjort\r\ndet ganska länge, för en sådan uppläggning av den\r\nekonomiska politiken som Socialdemokraterna\r\nförordar. Assar Lindbeck sade redan för ett år\r\nsedan att regeringen måste passa sig så att Sverige\r\ninte hamnar i en för låg inhemsk efterfrågan. Jag\r\nhar mycket svårt att förstå att regeringen inte\r\nlyssnade på våra synpunkter i det avseendet när vi\r\nförde våra samtal under hösten.</pre><pre>När regeringen nu lägger fram egna siffror som\r\nvisar hur hårt detta slår i riktning mot ökad\r\narbetslöshet, vill jag att regeringen skall tänka om\r\npå denna punkt. Det finns ju åtgärder som snabbt\r\nkan vidtas.</pre><pre>Om jag skall ta statsminister Carl Bildt på orden är\r\ndet faktiskt på det sättet att han säger sig vilja sänka\r\nmatmomsen och säger sig inte vilja ha den högre\r\nmomsen på bensin under 1993. I så fall finns det en\r\nmajoritet för det, och då finns det möjlighet att\r\nmycket snabbt öka på efterfrågan på dessa punkter,\r\nmen inte långsiktigt. När konjunkturen går uppåt\r\nmåste dessa åtgärder nämligen vidtas. Är det så att\r\nregeringen under julhelgen under förhoppningsvis\r\navkopplande skridskoturer på Harpsundssjön har\r\ntänkt om på denna punkt, då finns det majoritet för\r\natt vidta åtgärder. Jag tror att det vore bra för\r\nlandet och för medborgarna. Då skulle det vara\r\nmöjligt att vidta sådana åtgärder i utskottsarbetet.\r\nMen det är bråttom. Vi har redan förlorat värdefull\r\ntid.</pre><pre>Jag tror faktiskt också som Anne Wibble, att\r\nmedborgarna i dag är lindrigt intresserade av ett\r\nkäbbel om vad som hände och inte hände under 80-\r\ntalet. Jag tror att vi alla vinner på om vi kan ta den\r\ndebatten -- det gör jag gärna -- så småningom, när\r\nvi har klarat av dessa akuta problem. Eftersom det\r\nhar blivit så populärt med havsbilder,\r\nintroducerade av statsminister Carl Bildt, något\r\nmindre lyckat fortsatt av Ian Wachtmeister, skall\r\njag säga följande. Jag tror att de passagerare som är\r\nute i den här stormen på detta fartyg, inte förväntar\r\nsig att styrman och andra skall diskutera vad som\r\ngick fel under den tidigare besättningen under en\r\ntidigare seglats, utan de förväntar sig att\r\nbesättningen gör allt vad den kan för att få skeppet\r\ni hamn och för att se till att passagerarna kommer\r\nnågorlunda säkra med på seglatsen.</pre><pre>Därmed kanske vi kan avstå från de många\r\ninläggen på den punkten i finansplanen och ägna\r\noss åt framtiden och ägna oss åt de mycket svåra\r\nproblem som Sverige nu står inför.</pre><pre>Jag vill avsluta mitt andra inlägg med att säga att jag\r\ninte känner någon skadeglädje över att jag fick rätt\r\ni förra årets debatt. Ingenting skulle ha gjort mig\r\ngladare än om det hade visat sig vara\r\nfelbedömningar. Nu är läget tyvärr ännu\r\nallvarligare, och då gäller det att vidta konkreta\r\nåtgärder. Det gäller att trots allt göra det i en anda\r\nav optimism och framtidstro, så att vi inte drabbas\r\nav nedåtgående negativa spiraler. Det finns en\r\nchans, med god vilja, att få Sverige på rätt kurs\r\nigen.</pre><pre>(Applåder)</pre><pre>Anf. 11  IAN WACHTMEISTER (nyd)\r\nreplik:</pre><pre>Fru talman! Fru talmannen gillar inte\r\npersonangrepp. Det är riktigt. Men en riksdagsman\r\ni min närhet, känd för sina resor till Kuba, gjorde\r\ntummen ned efter mitt anförande. Jag ber att få\r\ngratulera honom. Han förstod vad jag sade.</pre><pre>Nej, Anne Wibble, jag vill inte skapa ett sämre\r\nsamhälle. Jag tycker om familjer, barn och\r\nbarnbarn. De är samhällets ryggrad och alltihop.\r\nMen jag vill att vi skall leva inom våra tillgångar.\r\nJag vill att de små medel som vi verkligen har skall\r\nanvändas för dem som behöver dessa medel bäst.\r\nAlla friska arbetande människor skall väl inte\r\nbehöva bidrag? Varför skall man inte kunna\r\nbehovspröva barnbidrag? Visst kan det vara bra att\r\nha många barn, som fru Wibble sade. Om inte\r\nannat så kan ju fler på det sättet dela på\r\nstatskulden. Jag vill emellertid åter upprepa att som\r\ndet nu är går vi back i Sverige och lånar upp\r\npengar -- 458 miljoner kronor om dagen. Det är i\r\ndet läget som vi skall agera. Tänk er hur man skulle\r\nha reagerat om detta hade gällt ett företag. Men i\r\ndenna diskussion sägs det att det ordnar sig väl\r\nalltid.</pre><pre>När det gäller tillväxten finns det en mycket viktig\r\nsak som jag inte hann ta upp i mitt förra inlägg,\r\nnämligen att man måste reformera arbetsrätten om\r\nman verkligen vill rädda de riktiga jobben. Det som\r\nfack och trygghetslagar har skapat för sina\r\nmedlemmar är egentligen arbetslöshet. Den\r\nuppträder i den produktiva sektorn. Vi har på det\r\nsättet drivit företag ut ur Sverige. Är det inte ens\r\ndags att våga påstå det nu? Låt oss nu se vad som\r\nhänder framöver när det gäller detta, eftersom det\r\npågår en utredning om arbetsrätten. Jag vågar med\r\nbestämdhet säga att om ni frågar alla småföretagare\r\noch alla de medelstora företag, som ni talar om är\r\nså viktiga, hur viktiga de anser att förändringar i\r\narbetsrätten är, kommer ni att få samma svar\r\növerallt.</pre><pre>Nu gäller det att ge jobben en chans. 100 000\r\nungdomar kommer varje år ut på\r\narbetsmarknaden. Var skall de hamna? Skall de\r\nhamna i någon halvt meningslös AMS-utbildning, i\r\nöppen arbetslöshet eller i den offentliga sektorn\r\nsom redan är överbokad och som måste\r\nrationaliseras? Det är en hopplös situation om man\r\ninte verkligen ändrar på detta och satsar på de\r\nriktiga jobben.</pre><pre>När det gäller att föregå med gott exempel har jag\r\ntidigare i denna kammare sagt: Var i denna trötta\r\nbudget finns det som politikerna själva gör litet\r\nuppoffringar kring? Var finns ett ord om partistöd,\r\nom presstöd, om organisationsstöd, osv.? Det är ett\r\nskamligt mygel alltihop, och det föregås alltid bara\r\nmed generad tystnad. Det kommer säkert att bli\r\nlikadant i dag.</pre><pre>Riksdagen själv -- ni som sitter kvar här och som\r\ninte har gått ut för att dricka kaffe, vilket man gör\r\nmed jämna mellanrum -- skall nu leka hela havet\r\nstormar för 250 miljoner kronor. Det skall man\r\ngöra just nu när vi knappt vet hur stor riksdag vi\r\nbehöver, när vi ifrågasätter riksdagsordning,\r\ndebattordning och allt möjligt annat. Då skall alla\r\nbyta rum. Bättre kan vi väl, gubbar och tjejer?</pre><pre>Sedan måste vi granska verk och myndigheter. Det\r\när vår uppgift att göra. Det är Riksdagens revisorer,\r\ndet är Riksrevisionsverket, det är regeringen och\r\ndet är riksdagsmännen själva som skall göra.</pre><pre>Invandrarverket har varit uppe till debatt. Jag\r\nmenar att man skall titta ordentligt på SIDA, och\r\nman skall titta lika ordentligt på AMS, om inte\r\nannat så därför att det strömmar oändliga\r\npenningströmmar den vägen ut i samhället. Är de\r\nså kvalificerade? Görs verkligen det bästa av dem?\r\nOch kom ihåg att det är svenska folkets pengar som\r\nvi talar om.</pre><pre>I ett läge då man inte har pengar kan man faktiskt\r\ngöra det som inte kostar något. Det går mycket bra.\r\nMan kan t.ex. ingripa kraftigt mot våldet. Jag vet\r\natt justitieministern avser att göra det. Samtidigt\r\nhar man dock minskat polisens anslag med 250\r\nmiljoner kronor. Det är ju smart.</pre><pre>Förbjud vapeninnehav och knivinnehav, därför att\r\ndet innebär en fara för livskvaliteten för en massa\r\nmänniskor. Vårt samhälle håller ju på att gå åt\r\nskogen. Detta går att göra.</pre><pre>Man kan också förbjuda sådant larv som folk- och\r\nbostadsräkningar och FAS 90 och allt vad det heter\r\noch snokande i människors angelägenheter. Detta\r\ngår att göra. Människor skulle tycka att det var\r\npopulärt.</pre><pre>Man kan också förebygga okontrollerad invasion\r\nav människor från f.d. Sovjetunionen. En sådan\r\ninvasion är nämligen en realitet som kan bli\r\nverklighet när som helst. Det är en realitet på det\r\nsättet att problemen finns där borta.</pre><pre>Sådana här åtgärder kan man vidta. Om ett par\r\nveckor kan vi även se till att den fria radion\r\nverkligen blir fri i Sverige. Sådant är viktigt. Det\r\nkostar ingenting. Det kostar bara det som man själv\r\nvill åstadkomma. Det kostar bara vilja.</pre><pre>Man skall också lägga av med politiska\r\nutnämningar. Jag har blivit avklubbad tidigare så\r\nfort jag har talat om politiska utnämningar. Det\r\nmåste vara något fel att tala om det. Jag hoppas få\r\nsäga detta igen. Vi har för mycket av politiska\r\nutnämningar. Det finns minst 100 000 befattningar\r\ni Sverige där utnämningar har skett på grund av\r\npolitiska meriter och inte på sakliga meriter. Detta\r\nkan man sluta med. Det skulle inge förtroende hos\r\nmänniskor. Det är min absoluta uppfattning.</pre><pre>Detta kan riksdag och regering besluta om. Allt\r\ndetta kan man göra. Men om vi vill låtsas och om vi\r\nvill leva i våra kulvertar och inte se verkligheten i\r\nvitögat, då glider vi vidare på ett spår som jag\r\nmenar inte leder till en ljus framtid.</pre><pre>Vi har den ljusa framtiden. Vi har skickliga företag.\r\nVi har goda möjligheter. Men vi som är politiker\r\nmåste bli lika verklighetsanknutna och reagera lika\r\nverklighetsanknutet som våra framgångsrika\r\nföretag gör. Då går det bra.</pre><pre>(Applåder)</pre><pre>Anf. 12  GUDRUN SCHYMAN (v):</pre><pre>Fru talman! Jag skulle vilja säga till finansministern\r\natt jag inte sade att jag inte begriper ekonomi. Jag\r\nsade att jag inte är ekonom. Jag tror inte att det är\r\nsamma sak. Det verkar inte så om man tittar på den\r\nutveckling som har förevarit, på de prognoser som\r\nhar gjorts av många ekonomer och på de affärer\r\nsom ekonomer på banker har ställt till med de\r\nsenaste åren samt på de utfästelser,\r\nprogramförklaringar och visioner som den\r\nborgerliga regeringen bara för något år sedan lade\r\nfram.</pre><pre>Ekonomi är inte någon neutral faktisk vetenskap,\r\nutan man ser nog olika på ekonomi beroende på var\r\ni samhällsstrukturen man befinner sig. Den analys\r\nav den ekonomiska utvecklingen som vi gör i\r\nVänsterpartiet stämmer väl överens med den\r\nanalys som ekonomer både inom LO och TCO gör.\r\nÄven de konkreta förslag som vi kommer med\r\nanser de vara förslag som skulle gynna de\r\nmänniskors intressen som de företräder. Förslagen\r\nanses över huvud taget inte vara orealistiska.</pre><pre>Det faktum att det behövs mer pengar till\r\nkommunerna i dag är det inte många som tycker är\r\norealistiskt. Att häva det kommunala skattestoppet\r\när det inte många som tycker är orealistiskt ute i\r\nkommuner och landsting. Att få en sänkt ränta är\r\ndet inte många som tycker är orealistiskt, utan\r\ntvärtom en politik som kanske behövs.</pre><pre>Jag ställde frågan: Vem har makten och\r\nbeslultanderätten över den ekonomiska politiken,\r\när det vi politiker eller är det den finansiella s.k.\r\nmarknaden? Jag anser att den ekonomiska\r\npolitiken skall vara ett medel för att uppfylla\r\nmänskliga behov och miljömässiga mål. Den skall\r\ninte vara ett mål i sig. Att sänka ett\r\nbudgetunderskott kan inte vara det främsta målet\r\nför den ekonomiska politiken. Det främsta målet\r\nmåste vara att se till att människor får arbeta, att\r\nmänniskor slipper leva på bidrag, att vi får en\r\nlivskvalitet, att vi alla kan leva ett gott liv. Den\r\nutvecklingen har vi inte i dag, tyvärr.</pre><pre>Jag skulle vilja ta upp just frågan om miljö. Vi är\r\növerens om att satsningar på infrastruktur är\r\nnödvändiga och bra, men det finns en tendens att\r\ndet väldigt mycket kommer att handla om vägar,\r\nstora brogyggen och liknande saker. Man kan\r\nibland få en vision av att vi skall få ett asfalterat\r\nSverige, genomkorsat av stora motorleder,\r\nmöjligen avbrutna av en eller annan matsal för den\r\nständigt närvarande militära förvaltningen, där\r\nman ju inte tänker göra några nedskärningar.</pre><pre>Jag tror att det är mycket farligt om man i en\r\nsituation av ekonomisk kris lägger åt sidan de\r\nnödvändiga miljöfrågorna och miljöperspektiven.\r\nDet finns en tendens till att det sker i dag. Vi menar\r\natt det i dag är nödvändigare än någonsin att\r\nanalysera alla satsningar som görs utifrån ett\r\nmiljöperspektiv. Vi står inför stora globala\r\nmiljöproblem. De är gränslösa, det vet vi. Men vi\r\nkan inte skjuta ifrån oss ansvaret.</pre><pre>Om man läser miljöavsnittet i finansplanen blir\r\nman förskräckt. Där står det just att det\r\ninternationella miljösamarbetet är viktigt. Det är\r\ndet. Det är viktigt att vi i Sverige, om vi gör\r\nsatsningar i andra länder, kan tillgodoräkna oss de\r\ns.k. vinsterna och få ned vår miljöskuld. Det är\r\nriktigt. Men vi måste också göra någonting här i\r\nSverige. När man skall göra dessa infrastrukturella\r\nsatsningar måste man diskutera vilka förslag det är\r\nsom vi skall satsa på. Jag tror att det skulle vara\r\nmycket bra om man t.ex. lät länsarbetsnämnderna\r\ni god konkurrens tävla om vilka som ger sina förslag\r\nde bästa miljöprofilerna. Det är just de som skall\r\nkomma i åtnjutande av pengar och kunna sätta i\r\ngång arbeten.</pre><pre>Jag tror att det är mycket viktigt att vi i dag slår fast\r\ndet faktum att vi skall avveckla kärnkraften. Vi\r\nmåste fatta sådana politiska beslut som innebär att\r\novissheten om energiutvecklingen, som man i\r\nfinansplanen säger delvis har bidragit till en icke\r\ngynnsam utveckling, tas bort. Vi i den här\r\nförsamlingen får fatta beslut om en lag om att\r\navvecklingen skall påbörjas. Då har vi tagit bort det\r\nfrågetecknet.</pre><pre>Vi bör nu använda pengar till att satsa på\r\nmiljövänlig teknik och till att satsa kraftfullt på att\r\nutveckla de alternativa energiformerna. Det är en\r\nnödvändig process, som vi måste gå igenom. Det är\r\nett ypperligt tillfälle att starta den utvecklingen just\r\nnu. Men sådana här förslag lyser med sin frånvaro\r\ni finansplanen. Miljöproblematiken är över huvud\r\ntaget mycket dåligt belyst.</pre><pre>Jag skulle också vilja ta upp en annan fråga som jag\r\ntycker har sin plats här. Det är frågan om sänkt\r\narbetstid. Sex timmars arbetsdag är ett mycket\r\nangeläget krav, föga orealistiskt. Det har en god\r\nförankring hos en absolut majoritet av Sveriges\r\nkvinnor och även hos en stor grupp av Sveriges\r\nmän, som också vill ha möjlighet att förena ett\r\nföräldraskap med ett aktivt yrkesliv.</pre><pre>Den frågan har stötts och blötts under väldigt\r\nmånga år. Alltid hittar man anledningar till att\r\nförslaget inte kan genomföras ''just nu'', även om\r\nalla är överens om att det vore bra. När det var\r\nhögkonjunktur kunde man inte göra det för att vi\r\ninte hade arbetskraft så att det räckte. I dag har vi\r\nlågkonjunktur och stor arbetslöshet. Det vore väl\r\nalldeles utmärkt att fördela arbetstiden jämnare än\r\nvi gör i dag i det här landet.</pre><pre>Det finns dessutom stora samhällsekonomiska\r\nvinster att göra: lägre personalomsättning, lägre\r\nförslitning, människor mår bättre, både de som\r\narbetar och de som mottar service som vård och\r\nomsorg. Man kan utnyttja industrin på ett\r\neffektivare sätt med bättre skiftgång osv. Det vore\r\nen mycket angelägen reform, som det finns all\r\nanledning att fundera över just i dag.</pre><pre>Anf. 13  Finansminister ANNE WIBBLE\r\n(fp):</pre><pre>Fru talman! Det är väl utmärkt att Ingvar Carlsson\r\nläser Svenska Dagbladet. Själv läser jag också\r\nandra tidningar, bl.a. Dagens Nyheter, där en av\r\nmina företrädare brukar lyckliggöra läsarna med\r\nsmå betraktelser. Spara mer pengar i\r\nsocialförsäkringarna, vi -- dvs.\r\nsocialdemokraterna -- gjorde fel under 80-talet och\r\nbudgetunderskottet är mycket farligt, brukar det\r\nstå där.</pre><pre>Ingvar Carlsson förespråkade mer utgifter för olika\r\nsaker, inte minst för infrastruktur,\r\nutbildningsinsatser och sådant och, får man\r\nförmoda, mindre pengar, dvs. mer besparingar, på\r\ntransfereringssidorna. Eller var det bara en\r\nläpparnas bekännelse att han var orolig för\r\nbudgetunderskottets utveckling? Det kan väl inte\r\nvara så att socialdemokraterna tycker att man inte\r\nbehöver bry sig om det där nu, utan att man kan\r\nskjuta det på framtiden. Jag tror att det vore\r\noerhört riskabelt.</pre><pre>Vi har haft en diskussion om att senarelägga olika\r\nav socialdemokraterna önskade bensin- och\r\nmatmomspålagor. Som Ingvar Carlsson väl vet har\r\nvi räknat ganska noga på detta. Vi tycker att förslag\r\nförtjänar att studeras seriöst. Tyvärr visar det sig att\r\ndetta skulle medföra lägre tillväxt och mer\r\narbetslöshet därför att man får negativa effekter via\r\nräntorna.</pre><pre>Detta visar hur centralt det är att föra en sådan\r\nfinanspolitik att man skapar möjligheter att få ned\r\nräntan. Den har redan nu sjunkit ganska avsevärt\r\njämfört med november förra året, ungefär tre\r\nprocentenheter för den korta räntan och en procent\r\nför den långa räntan. Det är en av de bärande\r\npunkterna i finanspolitiken, som den beskrivs i\r\nregeringens finansplan, att ge möjligheter och goda\r\nförutsättningar för ytterligare räntesänkning. Det\r\när den enskilt viktigaste faktorn, som bidrar till\r\nexpansion i näringslivet och hjälper oss i kampen\r\nmot arbetslösheten.</pre><pre>Ian Wachtmeister tog upp frågan om arbetsrätt. Jag\r\nvill gärna säga att jag tycker att detta är en viktig\r\nfråga. Jag tycker att den ibland får väl negativa\r\nomdömen. Det finns mycket i de arbetsrättsliga\r\nreglerna som är positivt. Det finns mycket som är\r\ndåligt också, framför allt för mindre företag. Där\r\npågår ett förändringsarbete. Regeringen\r\nförbereder förslag som förbättrar den\r\narbetsrättsliga lagstiftningen så att den passar\r\nbättre för småföretag.</pre><pre>Gudrun Schyman sade att man inte behöver vara\r\nekonom för att förstå sig på ekonomi. Det håller jag\r\ngärna med om. Jag tror att de allra flesta människor\r\ngenom vanligt sunt förnuft förstår att man inte kan\r\nlåna sig fram hur mycket som helst. Därför är det\r\nangeläget att ha ett ordentligt program som inte\r\nbara ökar upplåningen. Gudrun Schyman vill\r\nspendera mer pengar på både det ena och det\r\nandra. Det innebär att man skulle öka\r\nbenägenheten att låna sig fram. Det tror jag att de\r\nallra flesta människor inser att man inte kan göra.\r\nDet är inte hållbart. Vi har gjort det förut, nu\r\nvänder vi på detta.</pre><pre>Där faller också förslaget om sänkt arbetstid, som\r\när helt orealistiskt. För jag förmodar att Gudrun\r\nSchyman inte har tänkt sig att människor skall få\r\nlägre lön. I så fall finns det redan i dag goda\r\nmöjligheter för dem som vill att minska sin\r\narbetstid. Men de flesta vill snarare ha\r\nheltidsarbete än deltidsarbete. Det kan hänga\r\nsamman med att man tycker att man behöver en del\r\ninkomster.</pre><pre>Fru talman! Får jag till slut nämna det som är\r\nhuvudpunkterna i den ekonomiska politiken, och\r\nsom leder till att vi faktiskt kan se framtiden an med\r\nrelativt god optimism. Det finns två uppgifter som\r\när helt centrala. Den första handlar om att öka\r\nnäringslivets expansion, att öka möjligheterna till\r\ntillväxt. Vi har redan i riksdagen beslutat om många\r\nsaker som är viktiga för att göra detta möjligt. Det\r\när angeläget att komma ihåg det.</pre><pre>Vi för i budgetpropositionen fram ytterligare ett\r\nstort antal förslag som har en direkt tillväxtökande\r\neffekt.</pre><pre>Skattesänkningar för egenföretagarna utgör en\r\nväldigt viktig del. Vidare gäller det fortsatt\r\navreglering på en rad olika marknader, inte minst\r\ninom den offentliga verksamheten, och att släppa\r\nin små och medelstora företag i en produktion som\r\nde hittills varit utestängda från. Ökad konkurrens\r\npå väldigt många olika marknader är faktiskt\r\nnågonting som medverkar till lägre priser, och det\r\när ganska bra för hushållen.</pre><pre>EES-avtalet vill jag också nämna. Även om Sverige\r\ninte kommer med ännu på några månader, är ju den\r\ninre marknaden i Europa i kraft sedan den 1 januari\r\ni år. Detta är av oerhört stor och positiv betydelse.</pre><pre>Svenskt medlemskap i EG ger också goda\r\nframtidsmöjligheter.</pre><pre>Infrastruktursatsningar samt satsningar på\r\nutbildning och forskning är också direkt\r\ntillväxtfrämjande.</pre><pre>Den andra delen av den ekonomisk-politiska\r\nstrategin handlar om en sanering av de offentliga\r\nfinanserna. I budgetförslaget slår vi fast att\r\nbudgetunderskottet skall börja minska -- utgifterna\r\nskall börja minska. Vidare föreslår vi riksdagen att\r\nanta ett program som avskaffar det strukturella\r\nunderskottet i de offentliga finanserna under de\r\nnärmaste fem åren.</pre><pre>Det är riksdagen som har makten att fatta beslut\r\nom dessa ting och därmed möjliggöra en lägre\r\nränta. De bättre tillväxtchanser som vi nu ser ger\r\noss faktiskt hopp om en ljusare framtid. En\r\nåterupprättad tillväxt kommer att ge precis de\r\ntrygga jobb och den stabila grund som behövs för\r\nen bra och förbättrad välfärd, som svenska folket\r\nförtjänar.</pre><pre>(Applåder)</pre><pre>Överläggningen var härmed avslutad.</pre><pre>Budgetpropositionen bordlades.</pre><pre>6 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1992/93:80 till bostadsutskottet</pre><pre>1992/93:106 till trafikutskottet</pre><pre>Förslag</pre><pre>1992/93:RR4 till utbildningsutskottet</pre><pre>7 §  Bordläggning</pre><pre>Anmäldes och bordlades</pre><pre>Propositionerna</pre><pre>1992/93:105 Förslag om tilläggsbudget I till\r\nstatsbudgeten för budgetåret 1992/93</pre><pre>1992/93:152 Ombildning av AMU-gruppen till\r\naktiebolag</pre><pre>Skrivelse</pre><pre>1992/93:153 ILO:s konvention och\r\nrekommendation om arbetsvillkor inom hotell,\r\nrestauranger och liknande anläggningar</pre><pre>Motion</pre><pre>med anledning av förs. 1992/93:RR3 Riksdagens\r\nrevisorers förslag angående omstruktureringar i\r\nstatsförvaltningen:</pre><pre>1992/93:Fi90 av Margitta Edgren (fp)</pre><pre>8§ Anmälan om interpellation</pre><pre>Amäldes att följande interpellation framställts</pre><pre>den 7 januari</pre><pre>1992/93:70 av Stefan Kihlberg (nyd) till statsrådet\r\nBo Könberg om åtgärder mot tobaksrökning:</pre><pre>Förhalar regeringen arbetet med en ny tobakslag?\r\nDet menar föreningen Läkare mot tobak. Det finns\r\ningenting kvar av Tobaksutredningen. Om det alls\r\nkommer något regeringsförslag så är risken stor att\r\ndet är helt urvattnat, säger Ricardo Edström i\r\nföreningen Läkare mot tobak. ''Den här veckan\r\nbörjar 600 ungdomar i Sverige att röka. Det vill vi\r\nändra på.'' Under den rubriken går Läkare mot\r\ntobak nu ut med annonser i pressen i hopp om att\r\nbarn och ungdomar aldrig skall börja röka eller\r\nsnusa.</pre><pre>Men Läkare mot tobak kritiserar också regeringens\r\nhantering av tobakspropositionen.\r\nTobaksutredningen, som var klar i mars 1990, ville\r\nbl.a. ha rökfria arbetsplatser, åldersgräns på 18 år\r\nför tobaksköp och reklamförbud mot tobaksvaror.</pre><pre>Sedan dess har inget konkret hänt, vare sig under\r\nförra eller nuvarande regeringen. I kanslihuset\r\nvägrar man att ta emot oss och man svarar inte på\r\nbrev från oss, säger Ricardo Edström som satt med\r\ni Tobaksutredningen.</pre><pre>Vi kan inte stillatigande åse hur politikerna\r\nmissköter sitt uppdrag. Man är inte så nonchalant\r\nmot någon annan hälsofara, t.ex. trafikfaror, säger\r\nRicardo Edström.</pre><pre>Sedan mitten av 80-talet ökar rökningen kraftigt i\r\nhela västvärlden. I Sverige ökar rökningen\r\nsnabbast bland flickor i tonåren. 27 % av alla\r\nsvenskar röker. Femton procent av läkarkåren är\r\nrökare.</pre><pre>Den amerikanska miljövårdsstyrelsen fastslog\r\n(efter många års tvekan) den 6 januari i år att passiv\r\nröknig kan ge lungcancer. I miljövårdsstyrelsens\r\nrapport fastslår man att passiv rökning varje år\r\nresulterar i 3 000 människors död i lungcancer i\r\nUSA. Hur många svenskar per år måste dö av\r\npassiv rökning innan regeringen gör något?</pre><pre>Ändå tolereras rökning redan i dag i betydligt\r\nmindre utsträckning i USA än i Sverige och övriga\r\nEuropa. På amerikanska restauranger finns t.ex.\r\nalltid rökfria avdelningar -- eftersom detta krävs\r\nenligt lag.</pre><pre>Jag missunnar inte en enda rökare sin njutning --\r\ndetta gynnar ju också statsfinanserna, definitivt på\r\nkort sikt och sannolikt även på lång sikt (högre\r\nsjukvårdskostnader, men mindre\r\npensionsutbetalningar!) -- men jag tycker det är\r\nlika självklart att rökning aldrig får ske på\r\nmedmänniskornas bekostnad.</pre><pre>Jag vill mot ovannämnda bakgrund ställa följande\r\nfrågor till statsrådet:</pre><pre>1.  Vilka åtgärder avser statsrådet att vidta för att\r\nsäkerställa att människor inte mot sin vilja skall\r\ntvingas till passiv rökning?</pre><pre>2.  Vilka andra åtgärder avser statsrådet vidta för\r\natt minska tobaksrökningens skadeverkningar?</pre><pre>3.  Vilka konkreta resultat och överväganden har\r\nTobaksutredningens förslag hittills resulterat i?</pre><pre>4.  Vilka hinder ser statsrådet i arbetet med\r\nkraftfulla åtgärder för att minska tobaksrökning\r\noch skydda människor mot ofrivillig passiv\r\nrökning?</pre><pre>9 § Anmälan om frågor</pre><pre>Anmäldes att följande frågor framställts</pre><pre>den 22 december</pre><pre>1992/93:307 av Elisabeth Fleetwood (m) till\r\nkommunikationsministern om riksfärdtjänsten:</pre><pre>Vilka åtgärder avser statsrådet vidtaga för att de\r\nnya direktiven för färdtjänsten skall tillämpas på ett\r\nså smidigt, mänskligt och ekonomiskt sätt som\r\nmöjligt?</pre><pre>den 4 januari</pre><pre>1992/93:308 av Lars Stjernkvist (s) till\r\nförsvarsministern om ändrad tjänstgöringsort för\r\nofficerare i flygvapnet:</pre><pre>Det finns i dag ingen nämnvärd övertalighet inom\r\nflygförsvaret. Utgångspunkten är att berörda\r\nyrkesofficerare skall omplaceras i samband med\r\nflottiljnedläggningar. Även om de får behålla sina\r\njobb är det lätt att förstå de påfrestningar som\r\nflyttningen innebär. Svårigheterna att försälja sina\r\nbostäder och finna jobb till övriga\r\nfamiljemedlemmar är uppenbara. Tidigare har det\r\nvarit möjligt att få kompensation vid\r\nförlustförsäljning av eget hus. Enligt uppgift gäller\r\ninte detta längre, inte ens om detta skulle visa sig\r\nvara ett billigare alternativ ur arbetsgivarsynvinkel\r\nän bidrag till pendling.</pre><pre>Vilka åtgärder är statsrådet beredd vidta för att\r\nunderlätta för yrkesofficerare som berörs av\r\nnedläggningar inom flygförsvaret?</pre><pre>den 7 januari</pre><pre>1992/93:309 av Kent Carlsson (s) till\r\nutrikesministern om Israels deportation av vissa\r\npalestinier:</pre><pre>Israels regering beslutade i december 1992 att\r\nförvisa 418 palestinier från Västbanken och Gaza.</pre><pre>Israels beslut står i strid med 4:e\r\nGen?evekonventionens artikel 49 som stadgar att\r\ntvångsförflyttning eller deportation från ockuperat\r\nområde till ockupationsmaktens eller annat lands\r\nterritorium är förbjuden oavsett vilka skäl som\r\nanges för beslutet.</pre><pre>Sverige har liksom övriga signitärstater förbundit\r\nsig att se till att 4:e Gen?evekonventionen efterlevs.</pre><pre>Israel har genom deportationen av 418 palestinier\r\nbegått ett flagrant brott mot internationell rätt.</pre><pre>Jag vill därför fråga utrikesministern:</pre><pre>Har regeringen till den israeliska regeringen\r\nframfört sina protester mot deportationen av 418\r\npalestinier?</pre><pre>1992/93:310 av Berndt Ekholm (s) till\r\nutrikesministern om Israels deportation av vissa\r\npalestinier:</pre><pre>Israel har strax före jul deporterat 415 palestinier\r\nfrån de ockuperade områdena till den zon i södra\r\nLibanon, som Israel kontrollerar. Det är ett\r\nflagrant brott mot folkrätten att behandla\r\nmedborgarna i ockuperade områden på detta sätt.\r\nI det karga och kalla landskapet lider palestinierna\r\nstor nöd. Bl.a. Röda korset förhindras att bistå\r\ndem. Det är omänskligt. Utvecklingen riskerar\r\nockså fredsprocessen.</pre><pre>Världssamfundet har reagerat kraftigt. Men var\r\nfinns den svenska regeringens röst?</pre><pre>Min fråga till utrikesministern:</pre><pre>Vilka åtgärder har regeringen vidtagit resp.\r\nplanerar regeringen att vidta med anledning av\r\ndeportationen av palestinierna till bergen i södra\r\nLibanon?</pre><pre>den 8 januari</pre><pre>1992/93:311 av Pär Granstedt (c) till statsministern\r\nom neutralitetspolitiken:</pre><pre>Statsministern har hävdat att ''det har etablerats en\r\nny nationell concensus om att neutralitetspolitiken\r\ntillhör ett skede som nu ligger bakom oss.'' Den\r\nsvenska neutralitetspolitiken har definierats som\r\n''alliansfrihet i fred syftande till neutralitet i krig''.\r\nRiksdagens utrikesutskott har vid flera tillfällen\r\nunder 1992 slagit fast att ''alliansfriheten består''\r\noch att den skall möjliggöra ''att vi skall kunna vara\r\nneutrala i händelse av en konflikt i vårt\r\nnärområde''.</pre><pre>Vad avser statsministern med att ''det har skapats\r\nen ny nationell concensus om att\r\nneutralitetspolitiken tillhör ett skede som nu ligger\r\nbakom oss''?</pre><pre>1992/93:312 av Dan Ericsson i Kolmården (kds) till\r\njustitieministern om narkotikafria\r\nkriminalvårdsanstalter:</pre><pre>Enligt uppgift har Kriminalvårdsstyrelsens ledning\r\nbeslutat att det s.k. ''Svarta gänget'' skall avvecklas.\r\n''Svarta gänget'' som består av 23 man står för 75 %\r\nav narkotikabeslagen på landets fängelser.</pre><pre>Rikspolischefen är en av dem som kritiserat\r\nbeslutet.</pre><pre>Kampen för ett narkotikafritt samhälle måste föras\r\npå alla plan. Att få kriminalvårdsanstalterna\r\nknarkfria är en viktig del i detta arbete. Bevisligen\r\när ''Svarta gänget'' en mycket effektiv insatsstyrka\r\nför att rensa fängelserna från narkotika. Därför\r\nställer man sig mycket frågande inför en avveckling\r\nav denna insatsgrupp.</pre><pre>Min fråga är:</pre><pre>Vad avser justitieministern att vidta för åtgärder för\r\natt infria målsättningen att\r\nkriminalvårdsanstalterna skall vara fria från\r\nnarkotika?</pre><pre>10 § Kammaren åtskildes kl. 11.27.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}