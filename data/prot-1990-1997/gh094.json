{"dokumentstatus":{"dokument":{"hangar_id":"2349270","dok_id":"GH094","rm":"1993/94","beteckning":"4","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"4","slutnummer":"0","datum":"1993-10-07 00:00:00","systemdatum":"2005-10-27 13:35:36","publicerad":"1993-10-07 00:00:00","titel":"Riksdagens snabbprotokoll 1993/94:4 Torsdagen den 7 oktober","subtitel":null,"status":null,"htmlformat":null,"relaterat_id":null,"source":"webbnav","sourceid":"{1AAFFE57-B7B2-43EA-8940-74882A9CF046}","dokument_url_text":"http://data.riksdagen.se/dokument/GH094/text","dokument_url_html":"http://data.riksdagen.se/dokument/GH094","dokumentstatus_url_xml":"http://data.riksdagen.se/dokumentstatus/GH094","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:4</div>\r\n<div class=\"sidhuvud_datum\">Torsdagen den 7 oktober</div>\r\n<div class=\"sidhuvud_klockslag\">Kl. 14.30</div>\r\n<hr class=\"sidhuvud_linje\">\r\n<pre>1 §  Anmälan om ny ordförande i\r\nutbildningsutskottet</pre><pre>Talmannen anmälde att utbildningsutskottet den 7\r\noktober utsett Hans Nyhage (m) till ny ordförande\r\nefter Ann-Cathrine Haglund.</pre><pre>2 §  Ny riksdagsledamot</pre><pre>Anf. 1  TALMANNEN:</pre><pre>Enligt protokoll från Riksskatteverket har till ny\r\nledamot för Göteborgs kommuns riksdagsvalkrets\r\nfr.o.m. den 6 oktober 1993 efter Johan Brohult\r\nutsetts Simon Liliedahl (nyd).</pre><pre>3 §  Avsägelser</pre><pre>Talmannen meddelade att följande avsägelser\r\ninkommit:</pre><pre>Hans Nyhage (m) hade avsagt sig uppdraget att\r\nvara ledamot i konstitutionsutskottet,</pre><pre>Hans Gustafsson (s) hade avsagt sig uppdraget att\r\nvara ledamot i finansutskottet,</pre><pre>Allan Larsson (s) hade avsagt sig uppdraget att vara\r\nledamot i finansutskottet,</pre><pre>Yvonne Sandberg-Fries (s) hade avsagt sig\r\nuppdraget att vara ledamot i skatteutskottet,</pre><pre>Gunnar Hökmark (m) hade avsagt sig uppdraget\r\natt vara ledamot i försvarsutskottet,</pre><pre>Doris Håvik (s) hade avsagt sig uppdraget att vara\r\nledamot i socialförsäkringsutskottet,</pre><pre>Göran Persson (s) hade avsagt sig uppdraget att\r\nvara ledamot i näringsutskottet,</pre><pre>Birgitta Dahl (s) hade avsagt sig uppdraget att vara\r\nledamot i utrikesnämnden,</pre><pre>Birgitta Dahl (s) hade avsagt sig uppdraget att vara\r\nledamot i den svenska delegationen till\r\nGemensamma parlamentarikerkommittén EG-\r\nSverige,</pre><pre>Göran Persson (s) hade avsagt sig uppdraget att\r\nvara ledamot i den svenska delegationen till\r\nGemensamma parlamentarikerkommittén EG-\r\nSverige,</pre><pre>Ingvar Johnsson (s) hade avsagt sig uppdraget att\r\nvara suppleant i finansutskottet samt</pre><pre>Göran Lennmarker (m) hade avsagt sig uppdraget\r\natt vara suppleant i socialutskottet.</pre><pre>Kammaren biföll dessa avsägelser.</pre><pre>4 §  Anmälan om kompletteringsval till vissa\r\nutskott, m.m.</pre><pre>Talmannen meddelade att på grund av uppkomna\r\nvakanser hade</pre><pre>dels Moderata samlingspartiets riksdagsgrupp\r\nanmält Henrik S Järrel som ledamot i\r\nkonstitutionsutskottet, Göran Lennmarker som\r\nledamot i utrikesutskottet, Henrik Landerholm\r\nsom ledamot i försvarsutskottet, försvarsminister\r\nAnders Björk som ledamot i krigsdelegationen,\r\nKnut Billing som ledamot i Europarådets svenska\r\ndelegation, Karin Falkmer som ledamot i den\r\nsvenska delegationen till Europeiska\r\nfrihandelssammanslutningens (EFTA)\r\nparlamentarikerkommitté, Per Stenmarck som\r\nledamot i den svenska delegationen till\r\nGemensamma parlamentarikerkommittén EG-\r\nSverige, Ola Karlsson som suppleant i\r\nkonstitutionsutskottet, Hans Hjortzberg-Nordlund\r\nsom suppleant i utrikesutskottet och\r\nsocialutskottet, Gunnar Hökmark som suppleant i\r\nförsvarsutskottet, Alf Wennerfors och Mona Saint\r\nCyr som suppleanter i utrikesnämnden, Göte\r\nJonsson som suppleant i besvärsnämnden, Mona\r\nSaint Cyr som suppleant i Europarådets svenska\r\ndelegation, Göran Lennmarker som suppleant i\r\nden svenska delegationen till Europeiska\r\nfrihandelssammanslutningens (EFTA)\r\nparlamentarikerkommitté och Ivar Virgin som\r\nsuppleant i den svenska delegationen till\r\nGemensamma parlamentarikerkommittén EG-\r\nSverige,</pre><pre>dels Socialdemokratiska riksdagsgruppen anmält\r\nGöran Persson och Yvonne Sandberg-Fries som\r\nledamöter i finansutskottet, Jan Fransson som\r\nledamot i skatteutskottet, Lars Ulander som\r\nledamot i försvarsutskottet, Bengt Lindqvist som\r\nledamot i socialförsäkringsutskottet, Hans\r\nGustafsson som ledamot i näringsutskottet, Doris\r\nHåvik som ledamot i utrikesnämnden, Bo Nilsson\r\nsom ledamot i krigsdelegationen, Doris Håvik och\r\nAllan Larsson som ledamöter i den svenska\r\ndelegationen till Gemensamma\r\nparlamentarikerkommittén EG-Sverige, Allan\r\nLarsson som suppleant i finansutskottet, Kristina\r\nPersson som suppleant i justititieutskottet och\r\njordbruksutskottet samt Ingvar Johnsson som\r\nsuppleant i bostadsutskottet.</pre><pre>Talmannen förklarade valda till</pre><pre>ledamot i konstitutionsutskottet</pre><pre>Henrik S Järrel (m)</pre><pre>ledamöter i finansutskottet</pre><pre>Göran Persson (s)</pre><pre>Yvonne Sandberg-Fries (s)</pre><pre>ledamot i skatteutskottet</pre><pre>Jan Fransson (s)</pre><pre>ledamot i utrikesutskottet</pre><pre>Göran Lennmarker (m)</pre><pre>ledamöter i försvarsutskottet</pre><pre>Henrik Landerholm (m)</pre><pre>Lars Ulander (s)</pre><pre>ledamot i socialförsäkringsutskottet</pre><pre>Bengt Lindqvist (s)</pre><pre>ledamot i näringsutskottet</pre><pre>Hans Gustafsson (s)</pre><pre>ledamot i utrikesnämnden</pre><pre>Doris Håvik (s)</pre><pre>ledamöter i krigsdelegationen</pre><pre>Försvarsminister Anders Björck (m)</pre><pre>Bo Nilsson (s)</pre><pre>ledamot i Europarådets svenska delegation</pre><pre>Knut Billing (m)</pre><pre>ledamot i den svenska delegationen till Europeiska\r\nfrihandelssammanslutningens (EFTA)\r\nparlamentarikerkommitté</pre><pre>Karin Falkmer (m)</pre><pre>ledamöter i den svenska delegationen till\r\nGemensamma parlamentarikerkommittén EG-\r\nSverige</pre><pre>Per Stenmarck (m)</pre><pre>Doris Håvik (s)</pre><pre>Allan Larsson (s)</pre><pre>suppleant i konstitutionsutskottet</pre><pre>Ola Karlsson (m)</pre><pre>suppleant i finansutskottet</pre><pre>Allan Larsson (s)</pre><pre>suppleant i justitieutskottet</pre><pre>Kristina Persson (s)</pre><pre>suppleant i utrikesutskottet</pre><pre>Hans Hjortzberg-Nordlund (m)</pre><pre>suppleant i försvarsutskottet</pre><pre>Gunnar Hökmark (m)</pre><pre>suppleant i socialutskottet</pre><pre>Hans Hjortzberg-Nordlund (m)</pre><pre>suppleant i jordbruksutskottet</pre><pre>Kristina Persson (s)</pre><pre>suppleant i bostadsutskottet</pre><pre>Ingvar Johnsson (s)</pre><pre>suppleanter i utrikesnämnden</pre><pre>Alf Wennerfors (m)</pre><pre>Mona Saint Cyr (m)</pre><pre>suppleant i besvärsnämnden</pre><pre>Göte Jonsson (m)</pre><pre>suppleant i Europarådets svenska delegation</pre><pre>Mona Saint Cyr (m)</pre><pre>suppleant i den svenska delegationen till\r\nEuropeiska frihandelssammanslutningens (EFTA)\r\nparlamentarikerkommitté</pre><pre>Göran Lennmarker (m)</pre><pre>suppleant i den svenska delegationen till\r\nGemensamma parlamentarikerkommittén EG-\r\nSverige</pre><pre>Ivar Virgin (m)</pre><pre>5 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1993/94:24 till justitieutskottet</pre><pre>1993/94:29 till finansutskottet</pre><pre>1993/94:31 till försvarsutskottet</pre><pre>1993/94:55 till lagutskottet</pre><pre>Skrivelserna</pre><pre>1993/94:15 till konstitutionsutskottet</pre><pre>1993/94:46 till justitieutskottet</pre><pre>6 §  Information från regeringen om Bosnien</pre><pre>Anf. 2  Utrikesminister MARGARETHA AF\r\nUGGLAS (m):</pre><pre>Fru talman! I denna stund har 300 av de svenska\r\nsoldaterna i den nordiska bataljonen anlänt till\r\nTuzlaområdet i Bosnien. Ytterligare 280 befinner\r\nsig i FN:s underhållsbas utanför Belgrad för att ta\r\nhand om lastningen av bataljonens materiel. Dessa\r\n280, tillsammans med ytterligare 300 soldater,\r\nkommer efter hand också att grupperas i Tuzla.\r\nStyrkan beräknas vara färdiggrupperad i slutet av\r\noktober.</pre><pre>Sedan riksdagens ledamöter skildes åt har åtskilligt\r\nhänt i Bosnien. Jag anser därför att det är angeläget\r\natt informera ledamöterna om läget och de svenska\r\noch internationella insatserna.</pre><pre>Jag är säker på att vi alla delar känslan av besvikelse\r\növer att det inte blev någon fredsuppgörelse om\r\nBosnien i förra veckan. Många hade ändå trott att\r\ndet bosniska parlamentet skulle säga ja till\r\nfredsplanen, trots dess uppenbara brister. Även om\r\nmånga invändningar kan göras -- inte minst\r\nmoraliska -- är fortsatt krig än mer avskräckande.\r\nDet civila lidandet kan få en ofattbar omfattning\r\nunder den kommande vintern.</pre><pre>Det bosniska parlamentet har sagt sig kunna\r\nacceptera fredsplanen endast på villkor att\r\nerövrade områden lämnas tillbaka, vilket\r\nförutsätter att främst den serbiska sidan lämnar\r\nområden som den nu kontrollerar; något som för\r\nnärvarande ter sig mindre sannolikt. Det förefaller\r\ndärför som om fredsplanen för tillfället har skjutits\r\nåt sidan. Tid för en ny förhandlingsrunda har inte\r\nbestämts.</pre><pre>Samtidigt får vi inte ge upp hoppet om att en\r\nförhandlingsuppgörelse ändå kan nås inom en snar\r\nframtid. De positioner som de krigförande parterna\r\nintagit är knappast slutgiltiga. Den annalkande\r\nvintern kommer, om inte annat, att inskärpa lägets\r\nallvar för dem. En sådan uppgörelse skulle\r\nmöjligen kunna ske på grundval av de bilaterala\r\ngemensamma deklarationer som muslimerna slutit\r\nmed både kroater och serber. Där finns utrymme\r\nför fortsatta förhandlingar om territoriella frågor,\r\nåtminstone vad gäller utbyte av områden.</pre><pre>Striderna i Bosnien förefaller inte ha trappats upp\r\ni någon nämnvärd utsträckning efter det bosniska\r\nparlamentets beslut. Det verkar som om alla tre\r\nsidorna avvaktar läget och är osäkra på hur de skall\r\ngå vidare.</pre><pre>Den mest sannolika utvecklingen är att vi får\r\nuppleva en tid av osäkerhet och begränsad\r\nkrigföring. Vi talar alltså om en sorts\r\ngråzonstillstånd, som i sig innehåller en fara för att\r\nanarkin ökar och att befälslinjerna inom respektive\r\nstyrkor luckras upp ännu mer. Ett än mer oroande\r\nscenario är naturligtvis att striderna intensifieras.</pre><pre>Säkerhetsläget för UNHCR:s personal och andra\r\nhjälparbetare är redan nu allvarligt. Vi kan inte\r\nutesluta att läget kan komma att ytterligare\r\nförvärras så att de internationella humanitära\r\norganisationer som är verksamma i Bosnien tvingas\r\natt dra sig ur helt eller delvis. Man värjer sig för\r\ntanken på vilka följder detta skulle få för\r\ncivilbefolkningen.</pre><pre>För Sverige är det alldeles nödvändigt att\r\ntillsammans med andra länder verka för att\r\nfredsansträngningarna fortsätter och att den\r\nhumanitära hjälpen till bosnierna inte upphör. Det\r\när illavarslande att UNHCR:s och andra\r\nhumanitära organisationers biståndsappeller har\r\nmött ett så svagt internationellt gensvar.</pre><pre>Det är också min övertygelse att den bosniska\r\nregeringens benägenhet att acceptera en fredsplan\r\nskulle öka om det internationella samfundet gav\r\nden ett klart och entydigt budskap att det var villigt\r\natt bidra militärt och humanitärt för att genomföra\r\noch upprätthålla en fredsplan i alla dess delar.</pre><pre>Ju längre kriget i Bosnien drar ut på tiden, desto\r\nstörre destabiliserande effekt kommer det att ha på\r\nhela regionen. Sanktionsregimen, som tär på\r\nSerbien-Montenegro och som utan tvivel haft\r\navsedd verkan, drabbar även de omkringliggande\r\nländerna ekonomiskt.</pre><pre>Det internationella samfundet bör dock inte lätta\r\npå sanktionerna förrän det står klart att en\r\nfredsplan för Bosnien verkligen genomförs.\r\nSanktionerna har också betydelse för\r\nansträngningarna att nå en övergripande reglering\r\nav situationen i f.d. Jugoslavien; däribland\r\nkonflikterna i Kroatien och Kosovo.</pre><pre>Fru talman! De svenska insatserna i\r\nJugoslavienkonflikten är omfattande. Inget land\r\nutanför f.d. Jugoslavien har tagit emot så många\r\nflyktingar per capita som Sverige. Samtidigt är det\r\nsvenska humanitära biståndet dit det fjärde största\r\ni absoluta tal. Vi bidrar nu med personal till FN:s\r\nfredsbevarande styrkor i Kroatien och Makedonien\r\nsamt efter den nu pågående grupperingen även till\r\nBosnien. Sverige har också som ESK-ordförande\r\nbedrivit en aktiv politik för att förhindra att\r\nkonflikten sprids till andra områden.</pre><pre>Fru talman! Sverige har under det senaste året\r\nkraftigt ökat deltagandet i FN:s fredsbevarande\r\ninsats i f.d. Jugoslavien, Unprofor. Då\r\nBosnienstyrkan fullt ut stationeras i Tuzlaområdet\r\nvid månadsskiftet oktober/november uppgår den\r\ntotala svenska Unproforkontingenten i f.d.\r\nJugoslavien till nära 1 300 personer, vilket är fler än\r\nSverige vid något tillfälle haft i ett och samma\r\nfredsbevarande FN-uppdrag. Den totala kostnaden\r\nför det svenska engagemanget i Unprofor beräknas\r\nuppgå till ca 800 miljoner kronor per år.</pre><pre>Den nordiska Bosnienbataljonen agerar under\r\nsäkerhetsrådets resolution 836 med uppgift att\r\netablera Tuzla som ett av sex fredade områden i\r\nBosnien. Situationen för befolkningen i\r\nTuzlaområdet är utsatt, och förbindelserna med\r\növriga Bosnien är i princip avskurna. Närvaron av\r\nden nordiska bataljonen får därmed en viktig\r\nfunktion för att avskräcka från angrepp mot\r\nområdet och dess befolkning.</pre><pre>Genom de begränsade truppbidragen till FN:s\r\nBosnieninsats och den svåra humanitära\r\nsituationen, i synnerhet inför vintern, kommer\r\nemellertid bataljonens huvuduppgifter under den\r\nnärmaste tiden att koncentreras till att etablera\r\nrörelsefrihet i området samt att eskortera\r\nhumanitära hjälpsändningar.</pre><pre>Sverige och övriga nordiska länder för en\r\nfortlöpande dialog med FN-sekretariatet, med\r\nandra betydande deltagarländer i Bosnieninsatsen\r\nsamt på en militär nivå med Unprofors högkvarter\r\ni Zagreb för att tillse att den svenska insatsen ligger\r\ni linje med riksdagens bemyndigande avseende\r\ninsatser för att säkerställa fred i f.d. Jugoslavien.\r\nDet har därvid framhållits att bataljonen arbetar\r\nunder ett nationellt mandat som måste förenas med\r\nFN:s intressen.</pre><pre>Om ett fredsavtal för Bosnien kommer till stånd\r\nkan den nordiska styrkan komma att användas för\r\natt genomföra ett sådant. En omfattande\r\nfredsbevarande FN-insats förutses då. Det är än så\r\nlänge oklart hur strukturen för en sådan insats\r\nkommer att te sig. Det torde dock stå klart att\r\nNATO kommer att spela en betydelsefull operativ\r\nroll under medverkan av en rad icke-NATO-länder.\r\nDiskussioner pågår för närvarande om hur\r\nrelationen mellan FN och NATO mer i detalj\r\nkommer att se ut.</pre><pre>Den svenska regeringens utgångspunkt är att en\r\nsvensk insats för att genomföra ett fredsavtal för\r\nBosnien måste äga rum under mandat från FN:s\r\nsäkerhetsråd.</pre><pre>Fru talman! Jag vill gärna peka även på den viktiga\r\nroll som ESK spelat i den jugoslaviska krisen.\r\nESK:s arbete har främst inriktats på att förhindra\r\natt den öppna konflikten sprids till Kosovo,\r\nVojvodina, Sandjak och Makedonien. Jag vill\r\nockså erinra om att ESK har det huvudsakliga\r\nansvaret för att sanktionerna mot Serbien-\r\nMontenegro upprätthålls. Dessa har därmed blivit\r\nett verksamt medel för att påverka Serbiens politik.</pre><pre>Dessutom har ESK initierat förslaget att upprätta\r\nen krigsförbrytardomstol. Vi hoppas att domstolen\r\nnu snart skall kunna upprättas och ta itu med sitt\r\narbete.</pre><pre>Sedan en tid för ESK, på svenskt initiativ, en dialog\r\nmed förhandlarna i Genève och Unprofor i Zagreb\r\nom vilka uppgifter som ESK kan få vid\r\ngenomförandet av ett fredsavtal för Bosnien. Utan\r\natt föregripa denna diskussion torde man redan nu\r\nkunna konstatera att de områden som är bäst\r\nlämpade för ESK är konfliktlösande och\r\nkonfliktförebyggande åtgärder på lokal nivå.\r\nESK:s minoritetskommissarie bör också kunna\r\nspela en viktig kompletterande roll. Betydelsefulla\r\nbidrag borde också gunna ges till att bygga upp\r\nrättssamhället och de demokratiska\r\ninstitutionerna. ESK har även lång erfarenhet av\r\nförtroendeskapande åtgärder på det militära\r\nområdet.</pre><pre>Fru talman! Sverige har varit drivande när det\r\ngäller att fastställa en politik för de humanitära\r\ninsatserna i f.d. Jugoslavien. Därvidlag har Sverige\r\nbetonat vikten av att hjälpen samordnas\r\ninternationellt och att huvudvikten läggs vid\r\ninsatser i närområdet.</pre><pre>Om hjälpen koncentreras till närområdet\r\nunderlättas även möjligheterna till återuppbyggnad\r\noch repatriering av flyktingar så snart konflikten\r\nbilagts. Hittills har Sverige anslagit sammanlagt\r\nca 500 miljoner kronor för sådana insatser.</pre><pre>Sverige har prioriterat, och kommer även\r\nfortsättningsvis att prioritera, Bosnien. Sverige\r\nbygger och rehabiliterar för närvarande bostäder\r\nför 20 000 flyktingar i Tuzla, Srebrenica och\r\nGorazde.</pre><pre>Vi får dock inte glömma bort att stora\r\nflyktinggrupper finns i andra delar av f.d.\r\nJugoslavien. Vissa insatser måste därför avdelas för\r\nKroatien, Serbien-Montenegro och Makedonien.</pre><pre>Sverige är på plats. Vi har beredskap för fortsatta\r\ninsatser och har upprättat en samordningsgrupp\r\ninom regeringskansliet härför. Även om våra och\r\nandra länders insatser inte varit tillräckliga för att\r\nbilägga konflikterna i f.d. Jugoslavien får vi inte\r\nförtröttas. Den fullt möjliga, men samtidigt\r\notänkbara, humanitära katastrofen får inte inträffa.\r\nSverige kommer att göra vad som står i dess makt\r\nför att förhindra att detta sker.</pre><pre>Men händelserna i f.d. Jugoslavien berör inte\r\nendast regeringar utan också enskilda personer och\r\norganisationer. Det är viktigt att så många som\r\nmöjligt engagerar sig i arbetet för att lindra nöden\r\nför den utsatta civilbefolkningen i f.d. Jugoslavien.\r\nInsikten om att detta krig i Europa är vars och ens\r\nangelägenhet gör att regeringen anser sig ha brett\r\nstöd för sin aktiva Jugoslavienpolitik.</pre><pre>Anf. 3  EVA ZETTERBERG (v):</pre><pre>Fru talman! Jag vill tacka utrikesministern för\r\ninformationen om vad regeringen gör och avser\r\ngöra vad gäller kriget i Bosnien. Jag vill\r\nunderstryka redan från början att jag med\r\nutrikesministern helt delar den besvikelse som finns\r\nhos många svenskar, inklusive mig själv och mitt\r\nparti, över att kriget fortsätter i Bosnien, att det\r\ntycks trappas upp och att det ännu inte finns någon\r\nfredsplan.</pre><pre>Men jag har några frågor att ställa till\r\nutrikesministern. Den första gäller beslutet att över\r\nhuvud taget skicka svensk FN-trupp till Bosnien. Vi\r\ndiskuterade i våras frågan i riksdagen, och\r\nriksdagen beslöt att överlämna till regeringen att\r\nfatta beslutet.</pre><pre>Vi i mitt parti var mycket kritiska till detta och\r\nmenade att detta är ett beslut som bör fattas av en\r\nriksdag, inte överlämnas åt regeringen. Vår kritik\r\nhar därefter fått stöd av FN-anställda, FOA-\r\nforskare, m.fl. Jag undrar: När Sverige står inför en\r\nsådan avgörande och viktig fråga som att ställa upp\r\nmed fredsframtvingande trupp i Bosnien, varför\r\ninte kräva att även riksdagen blir inkallad för att\r\nfatta ett sådant beslut? Har regeringen övervägt att\r\nkalla in riksdagen?</pre><pre>Min andra fråga gäller finansieringen. När beslutet\r\nfattades i våras sades det från riksdagens sida att det\r\ngällde 600 miljoner. Nu talar utrikesministern om\r\n800 miljoner. Hur stämmer det överens? Hur skall\r\ndetta finansieras?</pre><pre>Den tredje frågan gäller vapenexporten. Vi vet att\r\ndet är svenska vapen som i stor utsträckning\r\nanvänds i Jugoslavien. Vilka slutsatser drar\r\nregeringen av detta inför andra konflikter? Hur\r\nskall man kunna undvika svensk vapenexport till\r\nstridande parter?</pre><pre>En ytterligare fråga gäller den internationella\r\ndomstolen. Jag är glad att höra att den snart\r\nkommer till stånd för att kunna döma\r\nkrigsförbrytelser. Min fråga är: När kommer den,\r\nvilken tidsbedömning gör utrikesministern på det\r\nområdet?</pre><pre>Anf. 4  Utrikesminister MARGARETHA AF\r\nUGGLAS (m):</pre><pre>Fru talman! Jag skall försöka att besvara Eva\r\nZetterbergs frågor i tur och ordning.</pre><pre>Det är inte korrekt att säga att det är ett mandat.\r\nRiksdagen har mycket noggrant diskuterat dessa\r\nfrågor. Det är inte ett i sig fredsframtvingande\r\nmandat. Det är ett mandat som innehåller vidgad\r\nmöjlighet att använda defensivt våld.</pre><pre>Just därför att detta var ett betydligt farligare\r\nuppdrag, som skulla kunna innehålla element av\r\ndefensivt våld, vidtog regeringen den extra\r\nåtgärden och gjorde ansträngningen att lägga fram\r\nen proposition i riksdagen där man bad om\r\nriksdagens bemyndigande. Detta bemyndigande\r\nfick också regeringen. Beslut skulle kunna fattas\r\nefter hörande av utrikesnämnden. Så har också\r\nskett.</pre><pre>Utrikesnämnden sammanträdde ett par gånger\r\nunder sommaren och inför det regeringsbeslut som\r\nså småningom fattades. Det fanns en allmän\r\nuppslutning om att Sverige skulle ställa denna\r\nbataljon till FN:s förfogande. Jag vill betona att det\r\när en nordisk bataljon. Detta sker i nära samarbete\r\nmed övriga nordiska länder, framför allt\r\nnaturligtvis med Danmark och Norge. Men Finland\r\nhar också bidragit på sitt sätt.</pre><pre>Finansieringen måste lösas och är helt naturligt på\r\nväg att lösas i den budgetberedning som nu sker\r\ninom regeringen.</pre><pre>När Eva Zetterberg säger att det i stor utsträckning\r\när svenska vapen som används måste jag säga att\r\ndetta är en nyhet för mig. Jag tror inte att det är på\r\ndet viset. Jag tror att det är alla möjliga andra\r\nländers vapen. När det gäller export av vapen är de\r\nsvenska krigsmaterielbestämmelserna mycket\r\nklara. Det kan icke ske någon export av vapen till\r\nområden där det pågår strider eller finns risk för\r\nstrider.</pre><pre>Den internationella domstolen finns i den\r\nmeningen att domare är utsedda. Men även en\r\nåklagare måste tillsättas, och domstolen måste fås\r\natt fungera. I mitt FN-tal i förra veckan underströk\r\njag Sveriges uppslutning kring denna domstol och\r\nhur viktigt det var att den snabbt kunde börja sitt\r\narbete.</pre><pre>Anf. 5  EVA ZETTERBERG (v):</pre><pre>Fru talman! Jag vill bara mycket kort kommentera\r\nde svar jag fick av utrikesministern.</pre><pre>Ett beslut som fattas i utrikesnämnden anser jag\r\nvara helt otillfredsställande med tanke på den stora\r\nvikt som detta beslut har för Sverige. Att man inte\r\ni större utsträckning får diskutera detta ute bland\r\nallmänheten för att låta hela riksdagen fatta beslut\r\nanser jag vara mycket otillfredsställande.</pre><pre>Som svar på den andra frågan, om finansieringen,\r\nsäger utrikesministern att den håller på att beredas\r\noch att det snart finns ett beslut. Då undrar jag:\r\nÖverväger regeringen att lägga in dessa medel i\r\nförsvarsbudgeten, vilket vore det enda logiska och\r\ndet enda rätta i den här situationen?</pre><pre>Slutligen: Det finns svenska vapen som används i\r\ndet här området. Det är väl dokumenterat.</pre><pre>Anf. 6  Utrikesminister MARGARETHA AF\r\nUGGLAS (m):</pre><pre>Fru talman! Det faktum att regeringen lade fram en\r\nproposition i riksdagen var i sig en ny åtgärd. Jag\r\ntycker att det var en bra åtgärd. Därmed gavs också\r\nunderlag för en bred och allmän debatt och framför\r\nallt för ett beslut i riksdagen.</pre><pre>När det sedan gäller finansieringen har jag bara att\r\nsvara att beredning pågår. Riksdagen kommer att\r\nföreläggas förslag i denna fråga i samband med\r\nbudgetpropositionen.</pre><pre>Anf. 7  HÅKAN HOLMBERG (fp):</pre><pre>Fru talman! Jag vill tacka utrikesministern för den\r\nredogörelse vi har fått och även säga att jag tycker\r\natt det är bra att svensk FN-trupp nu finns på plats\r\ni Tuzla.</pre><pre>Jag vill ta upp en helt annan fråga, nämligen ett\r\nuttalande som gjordes av utrikesministern den 31\r\njuli. Ordet genombrott användes där om planen att\r\ndela Bosnien i tre stater på etnisk grund. Jag menar\r\natt ordet genombrott är ett ytterst olyckligt och\r\nolämpligt ordval. Det har också väckt undran.</pre><pre>Även om vi alla hoppas att ett fredsavtal snart skall\r\nkunna skrivas under, får vi inte skyla över den\r\nfaktiska innebörden av de planer som har varit\r\naktuella och som kanske också är aktuella nu. Om\r\ninte omvärlden intervenerar, kan fred i Bosnien i\r\ndag inte uppnås annat än på så sätt att Bosniens\r\ninternationellt erkända regering godtar att större\r\ndelen av landet i praktiken annekteras av Serbien\r\noch Kroatien. Detta är icke något som kan\r\nbeskrivas som ett genombrott. Det är en europeisk\r\nkatastrof som endast kan motiveras med att\r\nalternativet, om omvärlden inte ingriper, skulle\r\nvara en ännu större katastrof.</pre><pre>Jag vill därför ställa frågan: Kan utrikesministern\r\nklargöra att uttalandet från den 31 juli inte skall\r\nuppfattas som att Sverige avser att legitimera\r\nerövringskrig i Europa?</pre><pre>Anf. 8  Utrikesminister MARGARETHA AF\r\nUGGLAS (m):</pre><pre>Fru talman! Jag måste säga att Håkan Holmberg\r\nförvånar mig genom sitt inlägg. Jag tycker att den\r\nsvenska regeringens Jugoslavienpolitik och\r\nBosnienpolitik är ytterligt klar. Det finns faktiskt få\r\nländer som gör sådana ansträngningar som Sverige\r\ngentemot tragedin i det f.d. Jugoslavien. Någon del\r\ni dessa ansträngningar och i detta arbete har även\r\nSveriges utrikesminister.</pre><pre>Att ett uttalande kan missförstås på det sätt som\r\nHåkan Holmberg gör här förvånar mig också. Ett\r\nstöd för fredsansträngningarna är faktiskt\r\nnågonting som jag trodde stod klart, trots det\r\nmoraliska dilemma som jag pekade på i mitt\r\nanförande och som jag många gånger har pekat på.\r\nVad är alternativet, Håkan Holmberg?</pre><pre>Jag vill understryka att det alternativ som vi faktiskt\r\nkan skåda i dag som en möjlig och tänkbar\r\nverklighet är en humanitär katastrof i Bosnien. Jag\r\ntänker på kvinnorna och barnen som behöver fred\r\noch tycker faktiskt att krigsherrarna kunde sluta\r\nmed sitt våld och sin framfart.</pre><pre>Anf. 9  HÅKAN HOLMBERG (fp):</pre><pre>Fru talman! Jag har exakt samma uppfattning om\r\ndetta som utrikesministern. Jag instämmer också i\r\natt det är få länder som har gjort särskilt mycket.\r\nSverige hör till de få som har försökt att göra något\r\nför att avvärja de allra värsta följderna av det som\r\nsker.</pre><pre>Jag tycker också att man måste ha någon känsla för\r\nvad normalt språkbruk innebär. Ordet genombrott\r\nassocierar jag -- jag tror att väldigt många gör det --\r\nmed något positivt som händer. Det positiva här är\r\nju snarare att något ännu värre kanske kan\r\nundvikas. Den verkliga innebörden är faktiskt att\r\ninternationell rätt fullständigt slås över ända.\r\nFörhoppningsvis kan något räddas genom detta\r\nfredsavtal, om det kan undertecknas. Jag hoppas\r\ninnerligt att så kan ske.</pre><pre>Jag tycker att det är viktigt att man, med tanke på\r\nde olika manövrer som vi ser och de resultat som vi\r\nhoppas ändå skall kunna åstadkommas i brist på det\r\nsom vore det moraliskt riktiga -- jag håller med\r\nutrikesministern om att det finns moraliska\r\ninvändningar -- inte döljer den faktiska innebörd\r\noch den bakgrund som denna europeiska katastrof\r\nhar.</pre><pre>Anf. 10  Utrikesminister MARGARETHA AF\r\nUGGLAS (m):</pre><pre>Fru talman! Jag skulle gärna se att Håkan\r\nHolmberg förde sin debatt med medlarna Owen\r\noch Stoltenberg, som gör oerhörda ansträngningar\r\ni en plågsam situation och vilkas strävan ändå är\r\ninriktad på att få krigshandlingarna att upphöra och\r\nfå någon form av fred och försoning mellan\r\nparterna.</pre><pre>Anf. 11  MARGARETA VIKLUND (kds):</pre><pre>Fru talman! Jag får också tacka utrikesministern för\r\ninformationen, som jag tycker var intressant och\r\ngivande. Engagemanget nämndes, och det är starkt\r\nhos många av oss för länderna i det forna\r\nJugoslavien.</pre><pre>Sverige har för närvarande ett stort inflytande i\r\nESK genom bl.a. utrikesministerns\r\nordförandeskap och genom det också ett stort\r\nanseende i Europa och världen i övrigt. Vad Sverige\r\ngör och säger väcker uppseende. Har Sverige, dvs.\r\nutrikesministern och Utrikesdepartementet, med\r\ntanke på sin position som ett föregångsland\r\nfunderat på eller planerat ett officiellt besök i\r\nSarajevo? Vi har ju ändå erkänt Bosnien. Det\r\nskulle i så fall betyda väldigt mycket för\r\nmänniskorna där och för världsopinionen.</pre><pre>En annan sak som också skulle kunna vara av stor\r\nbetydelse är att upprätta en ambassad för Bosnien,\r\ni Bosnien. Kanske man inte kan lägga den precis i\r\nkrigszonen utan någon annanstans. En svenska\r\nambassad för Bosnien skulle betyda oerhört\r\nmycket för de människor som har börjat tappa tron\r\npå människors positiva vilja i det landet. Det skulle\r\ndessutom kunna vara en signal och hjälp till alla de\r\nbosniska flyktingar som vi hjälper här i vårt land\r\noch som vi planerar att hjälpa och redan hjälper i\r\ndet forna Jugoslavien, i Bosnien.</pre><pre>\r\nBeträffande den krigstribunal som nu håller på att\r\ninrättas och som det samlas material till: Vad finns\r\ndet för garanti för att man verkligen får tag i de\r\nverkliga bovarna -- om jag får använda det ordet --\r\ndvs. ledarskiktet? Vad finns det som sagt för\r\ngarantier för att man får tag i dem och kan ställa\r\ndem inför rätta, som ju är ytterst ansvariga för detta\r\nblodbad?</pre><pre>Anf. 12  Utrikesminister MARGARETHA AF\r\nUGGLAS (m):</pre><pre>Fru talman! Det finns naturligtvis ingen garanti. Vi\r\nförstår hur svårt detta är. UD:s rättschef Hans\r\nCorell har i sitt förarbete till\r\nkrigsförbrytardomstolen belyst ganska väl att det\r\ninte blir en alldeles lätt situation för de namngivna\r\nkrigsförbrytarna i framtiden. De kommer att vara\r\nparior i det övriga Europa. De kommer inte att\r\nkunna resa, osv. Det finns nu ett system för att\r\nsamla in upplysningar från människor som har\r\nutsatts för brott av det hemskaste slag. Detta\r\nsystem finns även här i Sverige. Det insamlas nu en\r\nutförlig dokumentation, som kommer att ligga till\r\ngrund för denna domstols arbete. Det kommer att i\r\nviss mån bli ett pionjärarbete. Jag kan ändå se vissa\r\nmöjligheter för denna domstol. Detta är väl\r\nnågongting som vi kommer att ha möjlighet att\r\nfölja, och kanske kan vi på något sätt bidra till att\r\nnågra av krigsförbrytarna ändå skall få en mycket\r\nsvår situation och någon form av straff.</pre><pre>Margareta Viklund tar även upp frågan om en resa\r\ntill Sarajevo. Det är inte alldeles omöjligt. Jag vet\r\natt jag har fått en inbjudan dit i dag. Låt mig\r\növerväga den. Jag gjorde en resa till Belgrad för\r\nsnart ett år sedan. Det hade väl inte riktigt åsyftad\r\nverkan, men jag skall säga till Margareta Viklund\r\natt vart jag egentligen helst skulle vilja åka i dag är\r\nKosovo för att om möjligt kunna bidra till att ESK\r\nåterfår sin mission till Kosovo, att vi kan bidra till\r\natt något minska spänningen där.</pre><pre>Anf. 13  PIERRE SCHORI (s):</pre><pre>Fru talman! Sverige gör stora humanitära insatser i\r\nBosnien. Vi står inte efter något land där. Det är\r\nsjälvklart att detta är en bindande plikt för oss. Vi\r\nser här en katastrof som är den värsta sedan andra\r\nvärldskriget. Vi har beslutat om dessa insatser med\r\nstor enighet, med undantag av Ny demokrati, i\r\ndenna riksdag, så det är ett i stort sett enigt folk\r\nbakom den politiken.</pre><pre>Politiskt kan man dock kanske vänta sig litet fler\r\ninsatser. Håkan Holmberg har tagit upp här en\r\nviktig fråga, nämligen den att vi med en tydligare\r\noch klarare röst borde ge till känna vad vi\r\negentligen tycker om det som försiggår i Bosnien,\r\nom denna uppdelning av en FN-medlemsstat.\r\nMedlarna har sitt jobb, ja, men Sverige bör kunna\r\ntycka fritt om det som här gäller, att man bryter mot\r\nESK:s och FN:s principer gentemot en\r\nmedlemsstat.</pre><pre>Jag hade tänkt ta upp samma fråga som ställdes här\r\nnyss om diplomatisk representation i Sarajevo. Det\r\nvore ett oerhört viktigt solidariskt beslut för utsatta\r\ndär. Det vore ett stöd för svenskarna som nu finns\r\npå plats, och det vore också bra för\r\ninformationsinhämtning. Det finns ett tiotal länder\r\nsom har ackrediterat ambassadörer på platsen.\r\nVarför har inte Sverige gjort detta?</pre><pre>Anf. 14  Utrikesminister MARGARETHA AF\r\nUGGLAS (m):</pre><pre>Fru talman! Vi har gjort en mängd politiska\r\ninsatser. Får jag peka på en som har varit av alldeles\r\nsärskilt stor betydelse, fastän den har gått tämligen\r\nobemärkt förbi. Vi har nämligen fått Makedonien\r\natt respektera FN:s sanktioner. För ungefär tre\r\nveckor sedan stängdes äntligen gränsen mellan\r\nMakedonien och Serbien-Montenegro. Detta är\r\nnågonting som svenska utrikesdepartementet och\r\njag själv har arbetat med hela sommarn i samtal\r\nmed Warren Christopher och president Gigorov\r\noch många andra. Det var i själva verket en mycket\r\nbetydelsefull insats. Hade icke detta skett, hade vi\r\nlöpt risken att hela sanktionsregimen mot Serbien-\r\nMontenegro hade brakat samman därför att övriga\r\ngrannländer inte hade velat ställa upp.</pre><pre>När det gäller den diplomatiska representationen i\r\nSarajevo: Om det nu blir ett besök där, låt mig\r\nbehandla den frågan då.</pre><pre>Anf. 15  VIOLA FURUBJELKE (s):</pre><pre>Fru talman! Jag vill fråga utrikesministern om\r\nSverige kan göra någonting för att häva den\r\nkommmunikationsblockad som Sverige ju delvis\r\nmedverkar till genom sitt FN-engagemang. Det är\r\nväldigt viktigt att människorna i Sarajevo och i\r\nBosnien i övrigt kan nå ut till omvärlden med sitt\r\nbudskap. Det skulle krävas en insats för att ge\r\nvanliga människor tillgång till satellittelefoner och\r\nfaxar till rimliga kostnader.</pre><pre>Anf. 16  Utrikesminister MARGARETHA AF\r\nUGGLAS (m):</pre><pre>Fru talman! Jag har också läst om detta. Jag måste\r\nsvara Viola Furubjelke i denna fråga att jag faktiskt\r\ninte har något direkt svar på om vi är engagerade\r\nockså på detta område. Vi jobbar, som jag nämnde\r\ntidigare, med byggandet av bostäder inför vintern.\r\nJag har inget direkt svar på om vi har något på gång\r\npå detta område.</pre><pre>Ärligt talat tycker jag också att det låter som att det\r\nskulle kunna vara en uppgift för en del enskilda\r\norganisationer att uppmärksamma betydelsen av\r\ndetta. Jag har också läst om känslan av isolering i\r\nSarajevo och vad det betyder för den allmänna\r\nstämningen. Jag får ta mig vidare i denna fråga.\r\nMer än så här kan jag inte svara.</pre><pre>Anf. 17  HANS GÖRAN FRANCK (s):</pre><pre>Fru talman! Jag har några frågor, varav den första\r\ngäller flyktingsituationen. Det rör sig om 3,5\r\nmiljoner människor som är hemlösa,\r\ntvångsförflyttade eller på flykt. Jag undrar vad\r\nregeringen är beredd att göra i internationella\r\ninstanser, alltså inte när det gäller Sverige -- den\r\nfrågan har utrikesministern redan svarat på. Vad\r\navser utrikesministern att ta för initiativ i\r\ninternationella instanser?</pre><pre>Den andra frågan gäller krigsförbrytardomstolen.\r\nPå vilket sätt agerade regeringen när det gällde\r\nsammansättningen av domstolen? Gjordes det\r\nnågon extrainsats för att Hans Corell skulle ha\r\nkunnat bli en av domarna?</pre><pre>Den tredje och avslutande frågan gäller\r\ngrannländerna -- utrikesministern sade någonting\r\nom dem. Enligt de rapporter som man har fått i\r\nEuroparådet om situationen i grannländerna är det\r\nekonomiska läget katastrofalt på grund av\r\nsanktionerna. Detta kan i sin tur leda till nya\r\nväpnade konflikter -- det var bra det som\r\nutrikesministern sade om Kosovo. Jag undrar\r\ndärför: Vad vill utrikesministern och regeringen\r\ngöra för att förebygga situationen i grannländerna,\r\nså att det inte blir nya konflikter? Vad kan man göra\r\nför insatser för att underlätta situationen för\r\ngrannländerna? Detta undergräver nämligen\r\nsanktionspolitiken.</pre><pre>Anf. 18  Utrikesminister MARGARETHA AF\r\nUGGLAS:</pre><pre>Fru talman! Hans Göran Franck pekar på ett\r\nväldigt väsentligt dilemma och hur viktig\r\nsanktionspolitiken är. Den är ett av de\r\nverkningsfulla medel som påverkar regimen i\r\nBelgrad, samtidigt som den naturligtvis också har\r\noönskade konsekvenser. Vi skall inte glömma de\r\nmånga flyktingar som finns i Serbien, 200 000--\r\n300 000, som i dag har det mycket svårt på grund av\r\nde sanktioner som vi ser som helt nödvändiga.</pre><pre>Den stora frågan är att grannstaternas --\r\ngrannstaterna får ju till en del bära bördan av\r\nsanktionspolitiken -- ekonomier försvagas,\r\nsamtidigt som deras sociala situation försämras. På\r\ndet sättet ger sanktionspolitiken ett slags\r\ndestabiliserande effekt i hela området. Detta är ett\r\nstort dilemma. Jag träffade förra veckan i New\r\nYork såväl Bulgariens som Rumäniens\r\nutrikesministrar, och de tog då naturligtvis upp\r\ndetta. Grannländerna förbereder nu en gemensam\r\nresolution till FN:s generalförsamling, där deras\r\nekonomiska och sociala situation tas upp. De\r\nkommer naturligtvis att peka på att\r\nVärldssamfundet på något sätt måste ställa upp och\r\nhjälpa till via t.ex. Världsbanken och\r\nInternationella valutafonden. Detta är viktigt.</pre><pre>När det gäller domstolens sammansättning förde\r\nSverige fram Hans Corells namn. Hans namn fanns\r\näven med på den s.k. short-list som upprättades\r\ninför valet. Sedan var det Hans Corell själv som av\r\npersonliga skäl tyvärr valde att dra tillbaka sin\r\nkandidatur, och det är bara att acceptera.</pre><pre>Hans Göran Franck undrade vad vi gör på det\r\ninternationella planet i fråga om flyktingar. Vi har\r\nredan försökt att ta upp den frågan i ESK-\r\nsammanhang, och det fortsätter vi med. Birgit\r\nFriggebo har aktualiserat problemet på\r\ninternationella konferenser, och vid Europarådets\r\ntoppmöte kommer statsministern att ta upp denna\r\nfråga.</pre><pre>Anf. 19  LARS MOQUIST (nyd):</pre><pre>Fru talman! Fredsprocessen liksom kriget böljar\r\nfram och tillbaka. Vi anser att Sverige och svensk\r\ntrupp skall ställa upp så länge FN önskar våra\r\ninsatser. Men finns det några situationer -- jag\r\ntänker då på en upptrappning av striderna -- som\r\nutrikesministern anser kan motivera\r\ntillbakadragandet av svensk trupp? Om det hela\r\ndrar ut på tiden, har regeringen då någon planering\r\nför den ekonomiska uthålligheten i området?</pre><pre>Avslutningsvis vill jag säga att det är märkligt att\r\nPierre Schori kan få framföra en ren bluff här i\r\nkammaren. Han sade att vi inte har stött den\r\nsvenska insatsen med svensk trupp. Det har vi hela\r\ntiden gjort. Därför är det märkligt att höra detta\r\nuttalande från Pierre Schori.</pre><pre>Anf. 20  Utrikesminister MARGARETHA AF\r\nUGGLAS (m):</pre><pre>Fru talman! Sverige har inte uppsatt något\r\nslutdatum för sitt engagemang. Vi hoppas\r\nnaturligtvis att ett fredsavtal skall komma till stånd,\r\nså att det därmed blir aktuellt med en\r\nimplementeringsfas under ett eller två år.</pre><pre>Jag hoppas att riksdagskollegerna har förståelse för\r\natt jag icke har något svar på frågan om i vilken\r\nsituation som svensk trupp skulle dras tillbaka. Vad\r\nvi gör är att vi försäkrar oss om den svenska\r\nBosnienstyrkans säkerhet, försörjningsleder,\r\nevakueringsplaner, befälsföring och den typen av\r\ninsatser. Där är vi mycket bestämda.</pre><pre>Anf. 21  PÄR GRANSTEDT (c):</pre><pre>Fru talman! Jag tycker naturligtvis att det är viktigt\r\natt Sverige helhjärtat ställer upp i den situation som\r\nnu råder, både på det humanitära området och\r\ngenom de militära insatser som vi gör. Samtidigt\r\nmåste man också dra slutsatser av den rådande\r\nsituationen och det oerhört svåra läget. Vi har\r\nmycket små möjligheter att göra tillräckliga\r\ninsatser.</pre><pre>Även i bästa fall är utvecklingen i det forna\r\nJugoslavien en tragedi, såväl för befolkningen som\r\nför Europa. Situationen innebär något av ett\r\nsammanbrott -- åtminstone temporärt -- för\r\nsträvandena att skapa en europeisk rättsordning\r\noch säkerhetsordning, dvs. det som ESK har\r\nförsökt att lägga fast bl.a. genom kravet att man\r\ninte få ändra befintliga gränser med våld. Jag vill\r\ngärna att utrikesministern litet grand\r\nvidareutvecklar vilka slutsatser man kan dra för\r\nESK-arbetet av detta katastrofala bakslag som\r\näven en fredlig uppgörelse i dag förefaller att leda\r\ntill. Vad kan man göra för att återställa respekten\r\nför fredlig konfliktlösning och respekten för att\r\ngränser inte får flyttas med våld? Annars är risken\r\natt det här kommer att så att säga bli ett föredöme\r\nockså i europeisk politik, vilket det tyvärr är på\r\nandra håll.</pre><pre>Den andra frågan gäller vad ESK kan göra för att\r\nförbättra sina möjligheter att komma in på ett\r\ntidigare stadium när det gäller det som kan leda till\r\nkonflikter. Vi kan se både i det här sammanhanget\r\noch på andra håll i världen hur oerhört svårt det är\r\natt göra någon egentlig nytta när fientligheterna har\r\nbrutit ut. Kan ESK stärka sina resurser för att\r\nförebygga konflikter innan våldsamheter har blivit\r\nett faktum?</pre><pre>Anf. 22  Utrikesminister MARGARETHA AF\r\nUGGLAS (m):</pre><pre>Fru talman! Vi måste komma ihåg att dessa\r\nfruktansvärda strider äger rum i ett delvis\r\npostkommunistiskt sönderfall -- Serbien-\r\nMontenegro är väl näst intill fortsatt\r\nkommunistiskt. En lärdom är återigen hur viktigt\r\ndet är med demokrati och respekt för mänskliga\r\nrättigheter.</pre><pre>En annan lärdom är att det behövs en fastare\r\nsäkerhetsordning i Europa. Jag är övertygad om att\r\nden europeiska integrationen, det europeiska\r\nsamarbetet är rätt väg att gå för att åstadkomma\r\ndenna fastare säkerhetsordning. Vi kan se vilken\r\nattraktivitet detta samarbete har och hur många\r\nländer som vänder sig till den europeiska\r\nintegrationen för att där finna trygghet, i såväl\r\nekonomisk och social som säkerhetspolitisk\r\nmening.</pre><pre>Hur kunde tragedin i det forna Jugoslavien ha\r\nundvikits? Jag vill inte påstå att jag har något bra\r\nsvar på den frågan. Ett svar är naturligtvis det som\r\nPär Granstedt själv pekar på, nämligen den\r\npreventiva diplomatins möjligheter, att\r\nVärldssamfundet eller det europeiska samfundet\r\nmycket tidigare hade agerat och gripit sig an detta\r\nsönderfallande Jugoslavien och i tid insett vilka\r\nrisker det fanns. Men det är alltid lätt att vara\r\nefterklok.</pre><pre>Överläggningen var härmed avslutad.</pre><pre>7 §  Bordläggningsdebatt</pre><pre>Anmäldes</pre><pre>skrivelse 1993/94:61 Redogörelse för vidtagna\r\nåtgärder för att stärka det finansiella systemet.</pre><pre>Anf. 23  Statsrådet BO LUNDGREN (m):</pre><pre>Fru talman! I den verksamhet som regeringen med\r\nriksdagens godkännande bedriver vad gäller\r\nbankproblemen och den bankstödsverksamhet som\r\nnaturligtvis också operativt leds av\r\nBankstödsnämnden är det viktigt med en öppen,\r\nfyllig information. Det är också viktigt att ge\r\nmöjlighet till diskussion och debatt i riksdagen och\r\näven till en allmän diskussion. Det är omfattande\r\nbefogenheter som riksdagen har bemyndigat\r\nregeringen.</pre><pre>Numera hanteras bankstödsproblematiken och\r\nbankstödsfrågorna direkt av Bankstödsnämnden\r\nsom i början av maj inledde sin verksamhet.\r\nÖvergången har av naturliga skäl gått smidigt,\r\neftersom organisationen till en början byggdes upp\r\ninom Finansdepartementet och sedermera övergick\r\ni egen myndighet. Det innebär att kontakterna med\r\nsåväl departementet som andra berörda\r\nmyndigheter går bra.</pre><pre>När det gäller den allmänna utvecklingen inom den\r\nfinansiella sektorn kan man konstatera att det finns\r\nanledning att vara glatt överraskad av den\r\nutveckling vi har sett, även om vi ännu inte skall dra\r\nalltför stora växlar. Den nedväxling av problemen\r\nsom har skett går i något snabbare takt än vad jag\r\nså sent som under våren hade anledning att räkna\r\nmed. Det har i sin tur lett till att S-E-Banken, som\r\nvar stödsökande bank, har dragit tillbaka sin\r\nansökan och att andra stödsökande institut arbetat\r\nhårt för att undvika eller i vart fall minimera\r\nbehovet av statliga insatser.</pre><pre>Huvudorsakerna till den ljusare situationen inom\r\nden finansiella sektorn är den allmänna\r\nekonomiska utvecklingen, och inte minst det\r\nfaktum att det har varit möjligt för Riksbanken att\r\ndra ned räntenivåerna. Därmed har bättre\r\nförutsättningar skapats såväl för de berörda\r\ninstituten som för dem som svarade för de\r\nbesvärliga kreditengagemangen, vilket totalt sett\r\ngett en positiv effekt. Men som jag sade finns det\r\nfortfarande mycket som återstår både i arbetet med\r\nbankstödet som sådant och i saneringen av Sveriges\r\nekonomi efter den spekulationsbubbla som vi\r\nupplevde under andra hälften av 1980-talet.</pre><pre>Det kan i det här sammanhanget finnas anledning\r\natt påminna om att de problem vi ser inom den\r\nfinansiella sektorn, dvs. i de olika bankerna och i\r\nandra institut, egentligen bara är toppen av ett\r\nisberg. Hela samhällsekonomin påverkas ju av den\r\nskuldanpassningsprocess som pågår i de företag och\r\nhushåll som under andra hälften av 1980-talet\r\nsatsade på låneekonomin och som nu måste\r\nanpassa sin skuldsida nedåt. Det är mot den\r\nbakgrunden viktigt att genomföra en ekonomisk\r\npolitik som ger utrymme för fortsatt räntenedgång,\r\nvilket kommer att stärka ekonomin rent allmänt\r\noch därmed också minska risken för att inflationen\r\ntar ny fart.</pre><pre>Förutom dessa mer allmänna reflexioner finns det\r\nför mig ingen anledning att helt utförligt redovisa\r\nskrivelsens innehåll eller beröra några detaljfrågor\r\nsom där redovisas. Det har förts en diskussion om\r\nden statligt ägda Nordbanken och\r\nkonkurrensneutraliteten. Det har varit en bra\r\ndiskussion därför att den har gett en förutsättning\r\natt verkligen följa upp regeringens och riksdagens\r\nambition att genomföra bankstödsåtgärderna på ett\r\nsätt som ger så litet snedvridningar som möjligt.</pre><pre>Vi har naturligtvis all anledning att från\r\nFinansdepartementets liksom från\r\nBankstödsnämndens sida -- det är den senare som i\r\ndag har ägaransvaret för de statliga finansinstituten\r\nNordbanken, Gota, Securum och den avskiljning\r\nsom är aktuell -- följa utvecklingen, så att det inte\r\nuppstår de konkurrensneutralitetsproblem som har\r\npåtalats i den allmänna debatten.</pre><pre>Det förtjänar att påminnas om att uppdelningen av\r\nNordbanken i det som i dag är Nordbanken och\r\nSecurum skedde i december 1992 i en helt annan\r\nekonomisk miljö än den som råder för närvarande.</pre><pre>Den situation som har lett till att S-E-Banken har\r\nkunnat dra tillbaka sin ansökan om bankstöd har\r\nnaturligtvis också förbättrat läget för Nordbanken.\r\nVår bedömning för närvarande är att\r\nkonkurrensneutraliteten i dagsläget inte är hotad.\r\nVi ser en bank som har återhämtat sig och som\r\nockså kommer att fungera på ett bra sätt. Självfallet\r\nkommer vi också i fortsättningen att följa\r\nutvecklingen, och som ägare har vi naturligtvis\r\ninstrument för att justera eventuella problem i\r\nframtiden. Skulle det visa sig vara nödvändigt,\r\nkommer vi naturligtvis att använda oss av den\r\nmöjligheten.</pre><pre>Vi menar att det är viktigt att staten i den ägarroll\r\nsom förvisso kan ifrågasättas, men som nu har varit\r\nnödvändig, fungerar på ett aktivt sätt. Det är mot\r\nden bakgrunden vi har sett till att det finns\r\nägarrepresentanter i styrelserna för de olika\r\ninstituten. Det är viktigt att bygga upp\r\norganisationerna och se till att de får en inre styrka\r\ninnan man kan anse arbetet vara fullföljt. Men det\r\ngäller också att som ägare ta ansvaret för att\r\ngranska vad som har förevarit och att redovisa detta\r\nför de egentliga ägarna, nämligen hela det svenska\r\nfolket. Det har genomförts en hel del utredningar\r\ninternt inom Nordbanken, varav vissa har\r\nredovisats offentligt.</pre><pre>Finansdepartementet har gett advokat Otto\r\nRydbeck i uppdrag att i två avseenden granska\r\nfrågan om huruvida en eventuell skadeståndstalan\r\nskulle vara rimlig och möjlig beträffande frågan om\r\navgångsvederlagen i Nordbanken, som ju har\r\ndiskuterats bl.a. här i kammaren vid flera tillfällen,\r\noch beträffande kreditgivningen under åren 1988--\r\n1990 som förorsakade stora förluster. Beträffande\r\nden första frågan har Otto Rydbeck för regeringen\r\nredovisat sin bedömning och beskrivit utvecklingen\r\nav de övergenerösa avgångsvederlag som var\r\naktuella inom Nordbanken. Från\r\nFinansdepartementets sida försöker vi naturligtvis\r\nmotverka dessa genom de riktlinjer som har\r\nutfärdats om avgångsvederlagens storlek.</pre><pre>Advokat Rydbeck rekommenderar staten att inte\r\ndriva någon skadeståndsprocess med den\r\nutgångspunkten att det finns små eller i realiteten\r\ninga möjligheter att nå framgång. Enligt min\r\nbedömning, efter konsultation med statsrådet\r\nLaurén, finns heller ingen anledning att driva en ren\r\nskådeprocess utan möjlighet till framgång.\r\nRegeringen har gjort ställningstagandet att inte gå\r\nvidare i denna fråga.</pre><pre>I mitten av oktober kommer den andra delen av\r\nundersökningsuppdraget beträffande\r\nkreditgivningen att redovisas. Det finns all\r\nanledning att i ett senare skede återkomma med\r\nbedömningar av vilka åtgärder som måhända skall\r\nvidtas i det sammanhanget.</pre><pre>Det genomförs också en granskning av andra\r\nbanker. Vad gäller Gota Bank har vi också ett\r\nägaransvar, som utövas av Bankstödsnämnden,\r\nvilken har givits vissa uppdrag för att klara ut vad\r\nsom har förevarit inom banken.</pre><pre>Finansinspektionen har undersökt vad som har\r\ninträffat i de stödsökande bankerna och har i dag\r\noffentligt redovisat resultatet av undersökningen.\r\nSyftet har varit att undersöka i vad mån det kan\r\nfinnas skäl anta att det har funnits brottslighet inom\r\nramen för det som har lett till så omfattande\r\nkreditförluster. I sitt arbete har Finansinspektionen\r\nnaturligtvis tagit med flera engagemang som med\r\nstörsta sannolikhet inte visar sig innehålla något\r\nsom är av brottslig karaktär. Denna bedömning\r\nskall naturligtvis varken myndigheten eller jag\r\ngöra. Men det är viktigt att notera att\r\nFinansinspektionen redovisar att 156\r\nkreditengagemang med ett sammanlagt\r\nkreditbelopp på 37,8 miljarder kronor har\r\növerlämnats till den arbetsgrupp som\r\nRiksåklagaren har inrättat för just den här typen av\r\nfrågeställningar. Finansinspektionen understryker\r\natt endast en del av de överlämnade ärendena kan\r\nförväntas leda till fördjupad granskning från\r\nåklagarmyndighetens sida. Det har alltså inte\r\nuttryckts någon misstanke om brott i alla dessa fall,\r\nutan det är fråga om de engagemang som\r\nFinansinspektionen har bedömt att denna speciella\r\ngrupp bör granska.</pre><pre></pre><pre>En PM i denna fråga har offentliggjorts i dag och\r\nfinns tillgänglig.</pre><pre>Avslutningsvis vill jag för kammaren redovisa att\r\näven om frågan om en privatisering av Nordbanken\r\nnaturligtvis ligger längre fram i tiden, har vi ändå\r\nfunnit anledning att inleda arbetet på att diskutera\r\nhur en framtida privatisering skall gå till. Vi har sett\r\natt banken har återhämtat sig. Jag har redovisat den\r\ndiskussion som har förts och som visar att det har\r\nvarit en positiv utveckling. Jag konstaterar att det\r\nfinns anledning att redan nu förbereda den\r\nprivatisering som är det slutliga målet vad gäller\r\nhanteringen av Nordbanken.</pre><pre>Anf. 24  ROLF L NILSON (v):</pre><pre>Herr talman! Vid debatten inför det första beslutet\r\nom åtgärder för att stärka det finansiella systemet\r\nvar alla debattörer och regeringens företrädare\r\növerens om, att det var viktigt att dessa frågor som\r\ndjupt engagerade och berörde många i allmänheten\r\ndebatterades och redovisades på ett öppet och\r\nutförligt sätt. Hittills har regeringen, genom Bo\r\nLundgren, på ett alldeles utmärkt sätt levt upp till\r\ndetta löfte. Det är en både utförlig, öppen och\r\ndärmed föredömlig redovisning som vi har fått så\r\nhär långt.</pre><pre>Jag tänkte kommentera redogörelsen på ett par\r\npunkter. Vi har sett en glädjande utveckling under\r\nvåren och sommaren. Behovet av statliga insatser\r\nhar visat sig inte vara så starkt som vi trodde för ett\r\når sedan eller t.o.m. för ett halvår sedan. Men det\r\nfinns ändå anledning att höja ett varnande finger\r\nhär. Faran är inte över. Aktiemarknaden går bra,\r\nmen det kan mycket väl bli en rekyl eller en\r\nuppbromsning med en nedgång. I uppgången ser vi\r\nett massivt uppköp av utländska intressenter i\r\nsvenska företag. Detta är inte utan problem och\r\nkan bli besvärligt på sikt. Fastighetsmarknaden är\r\nfortfarande ett stort problem. Det är alltför många\r\nsom inte klarar sina bostadslån och som tvingas in i\r\npersonligt mycket svåra ekonomiska situationer,\r\nt.ex. vid konkurser.</pre><pre>Ett annat problem som fortfarande finns kvar är\r\nsvårigheten att få tillgång till krediter. Det gäller\r\nbåde i bankernas ovilja att låna ut till sunda\r\naffärsprojekt och i det stora gap som finns kvar\r\nmellan ut- och inlåningsräntor.</pre><pre>Här vill jag än en gång upprepa vad jag har sagt i\r\ntidigare debatter. Jag tycker att det är rimligt att\r\nstaten använder sitt ägande i Nordbanken som ett\r\ninstrument att öka villigheten att låna ut pengar till\r\nsunda affärsprojekt och därmed driva på andra\r\nbanker att göra detsamma. Staten skall också\r\nutnyttja sitt ägande i Nordbanken främst för att\r\nkrympa räntegapet. Ett krympt räntegap innebär i\r\nförlängningen att det tar längre tid för bankerna att\r\nbetala tillbaka de pengar som staten ställt till deras\r\nförfogande. Men jag tror att det\r\nsamhällsekonomiskt ändå är bättre att få en\r\nfungerande kreditmarknad med normala räntegap\r\njämfört med den nuvarande stora skillnaden i ut-\r\noch inlåningsräntor.</pre><pre>Jag vill betona att den bristande konkurrens som vi\r\nhar inom banksektorn i Sverige beror knappast på\r\natt staten äger och har engagerat sig i Nordbanken.\r\nDet beror på helt andra ting. Jag tycker att staten\r\nskall vara mera aktiv i sina markeringar av att\r\nutlåningen skall ske till rimliga villkor och till sunda\r\nprojekt. Konkurrensen inom den svenska\r\nbanknäringen skall över huvud taget öka.</pre><pre>Jag kommer då in på den sista punkten. Den berörs\r\nbara i förbigående i redogörelsen. Det gäller\r\nförsäljningen av Gota Bank. Det finns ett antal\r\nalternativ. Jag vet att anbudstiden har gått ut, och\r\nnu är det dags att granska de anbud som finns. Jag\r\nvill uttrycka en viljeyttring här. Jag tror att det\r\nrimligaste och bästa sättet att öka konkurrensen\r\noch därmed tjäna det svenska banksystemet är att\r\nGota Bank får en utländsk ägare som vill engagera\r\nsig långsiktigt. Denna ägare skall inte vara\r\ninvolverad i de traditioner och de nätverk som\r\nredan finns i Sverige utan på allvar driva en\r\nkonkurrenslinje. Det skulle friska upp det svenska\r\nkreditväsendet.</pre><pre>Ett annat och rimligt alternativ är att lägga samman\r\nde två statliga bankerna Nordbanken och Gota\r\nBank. Det skall vara på villkor som är bra för de\r\nanställda och som bygger på de principer som\r\nlanserades efter den stora champagne- och\r\nkreditfesten i slutet av 80-talet, nämligen att\r\nNordbanken skall verka som ett slags folkbank.</pre><pre>Vem som skall äga Nordbanken och Gota Bank i\r\nslutändan tycker jag kan bli en senare fråga. Det är\r\ningen brådska för staten att sälja ut Nordbanken\r\neller att göra sig av med Gota Bank. Det viktiga är\r\natt få ett sunt och fungerande kreditsystem. Staten\r\nkan ligga kvar som ägare till Nordbanken ganska\r\nlänge. Uppkommer situationen att läget\r\nnormaliseras tycker jag att man i lugn och ro kan\r\ndiskutera vem som skall vara ägare i fortsättningen.</pre><pre>En annan rimlig lösning är att göra Gota Bank till\r\nkärnan i ett system av regionala banker. Här finns\r\nmöjligheten att undersöka om det finns intresse hos\r\nkommuner för att på ett eller annat sätt engagera\r\nsig i en sådan ny verksamhet. Det sämsta ur\r\nkonkurrenssynpunkt vore om Gota Bank såldes till\r\nHandelsbanken eller S-E-Banken. Det skulle inte\r\nfrämja konkurrensen i Sverige.</pre><pre>Jag vill avsluta med att ställa en fråga till Bo\r\nLundgren. Varför denna passivitet när det gäller att\r\nanvända Nordbanken för att få fart på utlåningen\r\noch krympa räntegapet?</pre><pre>Anf. 25  HANS GUSTAFSSON (s):</pre><pre>Herr talman! Jag ber först att få tacka statsrådet\r\nLundgren för en bra redogörelse över vidtagna\r\nåtgärder för att stärka det finansiella systemet. Jag\r\nhar också haft tillfälle att ta del av den skrivelse som\r\nnu har överlämnats till riksdagen.</pre><pre>Det är med tillfredsställelse vi alla kan konstatera\r\natt utvecklingen har varit något bättre än vad det\r\nfanns anledning att befara. Det beror delvis på det\r\nallmänna ränteläget, dvs. den allmänna räntan har\r\ngått ned. Men det beror naturligtvis också på att det\r\nfortfarande finns höga marginaler mellan ut- och\r\ninlåningsräntor. Marginalen har visserligen krymt\r\nnågot under den senaste perioden, men fortfarande\r\när den både historiskt och internationellt sett hög.\r\nDet är ytterligt angeläget att denna marginal\r\nsnarast möjligt kan nedbringas till en mer normal\r\nnivå.</pre><pre>I detta sammanhang vill jag gärna erinra statsrådet\r\nom riksdagens beslut att be regeringen utreda\r\nfrågan om inrättande av en bankombudsman. Det\r\när en fråga som jag skall be att få återkomma till i\r\nannat sammanhang och inte utnyttja tiden i dag för\r\nen mera utförlig genomgång av den problematiken.</pre><pre>Den enskilde spararen och låntagaren har alldeles\r\nför stora svårigheter att bedöma om vederbörande\r\när korrekt behandlad i ett snårigt och komplicerat\r\nbankväsende.</pre><pre>En hög intjänandeförmåga i bankerna minskar\r\nnaturligtvis påfrestningarna när det gäller de\r\nstatliga åtgärderna. Men samtidigt har det, vilket\r\nredan påpekats, negativa konsekvenser för den\r\nallmänna ekonomiska utvecklingen. Någon analys\r\nav detta förhållande har inte gjorts, och jag förstår\r\natt en sådan är utomordentligt svår, för att inte säga\r\nomöjlig, att göra. Jag nöjer mig därför med att\r\nhemställa till regeringen att noga följa utvecklingen\r\nnär det gäller marginalerna mellan in- och\r\nutlåningsräntorna.</pre><pre>Enligt redogörelsen fortsätter problemen på\r\nfastighetsmarknaden, även om de har minskat\r\nnågot. I nuvarande läge, med låg ekonomisk\r\naktivitet och hög arbetslöshet är det naturligtvis\r\nytterst angeläget att man inte vidtar åtgärder som\r\nytterligare pressar fastighetsmarknaden och sänker\r\nfastighetsvärdena.</pre><pre>Vad som i övrigt redovisats beträffande\r\nNordbanken, Gota bank, Sparbanken Sverige och\r\nSecurum finns det ingen anledning att nu\r\nkommentera särskilt mer ingående, eftersom\r\nsaneringsarbetet där pågår.</pre><pre>I skrivelsen lämnas en kommentar, något som\r\nockså statsrådet berörde, till den diskussion som\r\nhar förekommit om att Nordbanken skulle fått en\r\nför stark ekonomisk ställning efter\r\nrekonstruktionen. Statsrådet har inte nu funnit\r\nanledning till någon förändring. Jag delar den\r\nuppfattning som statsrådet redovisar i sin skrivelse.\r\nI den mån det skulle finnas anledning att överväga\r\nen förändring på den punkten hoppas jag att en\r\nsådan kan ske i vederbörligt samråd.</pre><pre>I redogörelsen rapporteras de åtgärder som\r\nvidtagits med anledning av de ohemula\r\nfallskärmsavtalen i Nordbanken. Rapporteringen\r\nav kreditförlusterna i Gota bank görs också. De\r\nåtgärder som regeringen vidtagit i detta\r\nsammanhang är angelägna, och jag förutsätter att\r\nregeringen, när de pågående utredningarna i sin\r\nhelhet är avslutade, ger riksdagen en samlad\r\nredogörelse i ärendet. Det blir då tillfälle att\r\nåterkomma i frågan.</pre><pre>Regeringen har, enligt skrivelsen i februari 1993,\r\nangett de riktlinjer för anställningsvillkor som skall\r\ngälla i Nordbanken, Gota bank och Securum. Jag\r\nutgår från att regeringen verkar för att dessa\r\nriktlinjer också blir normbildande för övriga\r\nbanker och kreditinstitut.</pre><pre>I skrivelsen anges att samtliga fallskärmsavtal i\r\nstatliga bolag, utom i ett bolag, har omförhandlats.\r\nDet vore av intresse att få en rapport om resultatet\r\nav dessa omförhandlingar.</pre><pre>I skrivelsen anges vidare att en planering av\r\nNordbankens privatisering har påbörjats.\r\nStatsrådet nämnde det även i sin redovisning. Jag\r\nförutsätter att detta sker under det samråd som\r\nregeringen och vi varit överens om.</pre><pre>Det statliga bankstödet uppgår hittills till 74,2\r\nmiljarder kronor enligt redovisningen. Av dessa\r\nhar ca 40 miljarder kronor belastat statsbudgeten.\r\nResten är lån och garantier.</pre><pre>Det är betydande belopp, inte minst i det\r\nekonomiska läge som vi nu befinner oss i. Det som\r\nhar skett har varit både smärtsamt och nödvändigt.</pre><pre>Jag utgår självfallet ifrån att regeringen gör allt vad\r\nden kan för att minimera påfrestningarna på statens\r\nekonomi med anledning av finanskrisen och att\r\nregeringen även i fortsättningen noga bevakar\r\nmöjligheterna att dels sänka det allmänna\r\nränteläget genom minskade marginaler, dels se till\r\natt man i fortsättningen uppnår fortsätt positiv\r\nutveckling; detta för att finans- och bankkrisen inte\r\ni längden skall bli alltför påfrestande för samhället,\r\nsom man brukar uttrycka det. Men i realiteten är\r\ndet ju bankens kunder som får betala kalaset.</pre><pre>Anf. 26  Statsrådet BO LUNDGREN (m):</pre><pre>Herr talman! Det kan finnas anledning att\r\nkommentera en del av de frågeställningar som togs\r\nupp. En del kommer naturligtvis att kunna tas upp\r\ni samband med utskottsbehandlingen av skrivelsen.\r\nVid det tillfället finns möjlighet att skaffa sig\r\nkompletterande information från exempelvis de\r\nmyndigheter som är involverade.</pre><pre>Rolf L Nilson tog upp problemet med\r\nräntemarginalen och tillgången till krediter.\r\nDetsamma gjorde Hans Gustafsson. Här har vi ett\r\nbesvärligt dilemma. Det ju är en ganska naturlig,\r\nom än oönskad, följd av den ohämmade expansion\r\npå utlåningssidan som vi såg under slutet av 1980-\r\ntalet, nämligen att pendeln tenderar att slå litet för\r\nlångt åt andra hållet.</pre><pre>Det är också omöjligt att reglera fram något i det\r\nhär avseendet. Det enda man kan göra -- och som\r\njag försöker göra så gott det nu går -- är att påminna\r\nom det i sig självklara att bankernas framtida\r\nintjäningsförmåga ligger i att kunna bevilja krediter\r\npå normala villkor, med en rejäl sund\r\nkreditprövning, som vare sig slår för långt åt ena\r\neller andra hållet. Det är på det viset man skapar\r\nförutsättningar för sin egen lönsamhet och sin egen\r\nfortlevnad. Det är viktigt att detta tränger igenom.\r\nMen det finns naturligtvis i ett övergångsskede\r\nproblem i det här avseendet. Jag tror att det finns\r\nanledning att se optimistiskt på situationen i och\r\nmed att vi ser vissa ljusglimtar i ekonomin i sin\r\nhelhet.</pre><pre>Jag kan inte underlåta att nämna att jag hoppas att\r\nriksdagen prövar propositionen om\r\nföretagsbeskattning i konstruktiv anda, när den\r\nkommer. Syftet med de förslag som läggs fram i den\r\när just att försöka förbättra förutsättningarna för\r\nkapitalförsörjningen, i det här fallet\r\negetkapitalförsörjningen. Det lägger också en bas\r\nför möjligheten att sedan komplettera. Utan att gå\r\nin närmare på vilka tekniker som kan väljas,\r\nkonstaterar jag att just kapitalförsörjningsfrågorna\r\när väldigt viktiga, speciellt i en uppgångsfas som vi\r\nredan skönjer i industrisektorn. Förhoppningsvis\r\nkommer denna uppgång även i andra sektorer i\r\nekonomin.</pre><pre>Det är även omöjligt att reglera fram förändringar\r\nnär det gäller räntemarginalen. Den typen av\r\nstelbenta regleringar bidrog en gång till att skapa\r\ndagens problem. Vi har sett en nedgång, och vi har\r\nfortfarande 1 till 1,5 procentenheter kvar till dess vi\r\när nere i den marginal som gällde innan de problem\r\nsom vi i dag ser började uppkomma. Det är här\r\nviktigt att denna utveckling får fullföljas, och det är\r\nnaturligtvis angeläget för bankerna att de själva\r\nbidrar till att den här utvecklingen fortsätter.</pre><pre>Jag är däremot inte beredd att medverka till att\r\nägarrollen i Nordbanken utnyttjas så att icke\r\naffärsmässiga bedömningar görs, exempelvis vad\r\ngäller kreditgivning och räntemarginaler.\r\nSjälvfallet skall Nordbanken göra sina\r\nbedömningar med utgångspunkt i vad som är\r\naffärsmässigt sunt och riktigt.</pre><pre>Jag tänker inte kommentera frågan om\r\nförsäljningen av Gota bank. Ärendet har kommit\r\ntill Bankstödsnämnden. En utvärdering av de\r\nrealistiska alternativ som finns kommer att göras.\r\nJag konstaterar dock att det är viktigt att\r\nkostnaderna för skattebetalarna minimeras. Det\r\nbör vara ledstjärnan i hanteringen. Vid i övrigt\r\nförhållandevis lika anbud kan ytterligare saker\r\nnaturligtvis vägas in, så att en helhetsbedömning\r\ngörs. Men vi får inte glömma det grundläggande\r\nansvar som vi har gentemot skattebetalarna,\r\nnämligen att minimera deras kostnader. På den\r\npunkten tror jag att vi är överens.</pre><pre>I det här sammanhanget vill jag också notera att\r\nregeringen har kunnat lämna tillstånd till flera\r\nutländska banker som har önskat etablera sig i\r\nSverige, inledningsvis, naturligtvis, i mindre\r\nomfattning. Det kommer ändå att påverka\r\nkonkurrensförhållandena och hela kreditsystemet.\r\nRegeringen ser det som mycket positivt.</pre><pre>Vi visar inte passivitet i ägarrollen, men vi är inte\r\nheller beredda att bli så aktiva att vi går in i ett\r\naktivt reglerande och styrande. Det vore fel.</pre><pre>Hans Gustafsson tog upp frågan om\r\nbankombudsman. Jag ser positivt på möjligheterna\r\natt skapa något, utan att staten behöver engagera\r\nsig i detta. Det finns anledning att så småningom\r\nåterkomma till den frågan. Vi skall självfallet se till\r\natt det finns utrymme för att kunder/konsumenter i\r\nbanksektorn känner att de kan vända sig\r\nnågonstans. Jag delar uppfattningen i det\r\navseendet.</pre><pre>Samrådet kommer naturligtvis att fortsätta på det\r\nsätt som en gång har överenskommits, för att skapa\r\nsamstämmighet i de olika frågorna. Vi kommer\r\nnaturligtvis också att lämna den information som\r\nbehövs kontinuerligt, exempelvis vad gäller\r\nprövningen av verksamheten i Bankstödsnämnden.\r\nDär finns också en representation i det avseendet.</pre><pre>Det finns också anledning att så småningom lämna\r\nen samlad redovisning av vad som har inträffat\r\nbeträffande undersökningar i bankerna. Jag tror att\r\ndet skall ske i samband med den totalredovisning\r\nsom görs i budgetpropositionen. Det är det\r\nlämpligaste tillfället, då vi bör se detta ganska väl.</pre><pre>Vad gäller resultatet av omförhandlingar av de\r\nenskilda avtalen, avstår jag från att ta upp en\r\ndiskussion här. Det finns möjlighet att återkomma\r\ntill detta i utskottsbehandlingen och senare. Jag kan\r\nkonstatera att de avtal som finns, förutom i ett fall,\r\nnu håller sig inom de riktlinjer som jag har\r\nredovisat för respektive institut.</pre><pre>Anf. 27  HANS GUSTAFSSON (s):</pre><pre>Herr talman! Statsrådet Lundgren konstaterade att\r\nfrågan om räntemarginalerna och\r\nkreditförsörjningen i förhållande till bankens\r\nmöjligheter i övrigt att klara verksamheten var ett\r\ndilemma. Jag delar den uppfattningen. Jag riktade\r\ninte heller någon kritik på den punkten.</pre><pre>Det finns ändå anledning att gång efter gång påtala,\r\nså att det observeras, att frågan om marginalerna är\r\nbetydelsefull för hela samhällsekonomin, inte minst\r\nför bankens kunder. Det går inte att bara säga, som\r\nBo Lundgren gör, att man inte vill utnyttja\r\nNordbanken därför att den skall göra sina\r\nbedömningar på affärsmässiga grunder. Frågan är\r\nom det som är affärsmässigt för bankerna är\r\naffärsmässigt för samhället. Så länge bankerna kan\r\nta ut höga marginaler har de naturligtvis ett intresse\r\nav att göra det, eftersom det stärker deras egen\r\nställning. Men det har negativa konsekvenser i\r\növrigt.</pre><pre>Jag har inte krävt konkreta åtgärder eller riktat\r\nnågon kritik, men det är angeläget att både\r\nregeringen och vi i riksdagen gång efter annan visar\r\natt vi har uppmärksamheten riktad på detta.</pre><pre>Eftersom statsrådet berörde frågan om\r\nkreditförsörjningen, vill jag säga att det är mycket\r\nviktigt att regeringen gör vad som över huvud taget\r\när möjligt på den punkten. Jag tycker att regeringen\r\när något passiv där. Det är en flaskhals i dag i det\r\nsvenska samhället. Här finns lönsamma, bra och\r\nsunda projekt, som skulle kunna sättas i gång om\r\nen rimlig kreditförsörjning kunde ordnas. Jag har\r\ninte något annat önskemål än att Bo Lundgren\r\ntillsammans med regeringen i övrigt överväger vad\r\nsom kan göras på den punkten.</pre><pre>Bo Lundgren berörde avslutningsvis frågan om\r\nföretagsbeskattningen, som han tyckte var bra, och\r\nhan hoppades att vi inte skulle gå emot den. Det är\r\nnärmast en självklarhet att Bo Lundgren tycker att\r\ndet är ett bra förslag, eftersom han har lagt fram\r\ndet. Det är inte lika självklart att andra tycker att\r\ndet är bra. Det görs inte någon bra avvägning av\r\nfördelningen av resurser i samhället. Vi får så\r\nsmåningom se vad det kan leda till. Det kommer att\r\nbli rika tillfällen till en diskussion i den frågan, och\r\nvi kanske kan lämna den därhän i dagens debatt.</pre><pre>Anf. 28  Statsrådet BO LUNDGREN (m):</pre><pre>Herr talman! Det finns naturligtvis inte någon\r\nanledning för mig att ta en debatt i den senare\r\nfrågan nu. I samband med att Rolf L Nilson tog upp\r\ndetta konstaterade jag bara att kreditförsörjningen,\r\noch kapitalförsörjningen totalt sett, hänger\r\nsamman med många frågor.</pre><pre>Det är inte bara fråga om lånat kapital. Vi har\r\nsäkert ett gemensamt intresse av att också främja\r\nen egenkapitalfinansiering och stärkt soliditet i\r\nnäringslivet. Det är syftet bakom förslagen. Det må\r\nvara att vi kan ta en diskussion om både den ena\r\noch den andra enskildheten, men det vore bra om\r\nman hade en öppen attityd för att också ta hänsyn\r\ntill behovet av en stärkt möjlighet till\r\negenkapitalfinansiering vad gäller expansion i\r\nnäringslivet.</pre><pre>Jag delar Hans Gustafssons uppfattning att det\r\nfinns all anledning att ständigt, när man har\r\nplattform och tillfälle, diskutera vikten av att dra\r\nner marginalerna så fort det är möjligt. Det är\r\nnågonting som också kommer fram efter hand som\r\nde olika instituten får en förbättrad situation. Det\r\nger också en rimlig volymökning och bidrar till\r\nlönsamhet.</pre><pre>Jag talar nu inte om explosionen under 80-talet.\r\nHär finns ett självmant intresse, vilket har lett till\r\nden nedgång vi nu har sett. Inte minst de utländska\r\netableringarna skapar nu möjligheter till\r\nkonkurrens, som kan sprida sig till helheten. I det\r\nhär avseendet är vi naturligtvis överens.</pre><pre>Vad gäller kreditförsörjningen har jag svårt att se\r\nvari regeringens passivitet skulle ligga. Återigen\r\ntror jag inte att Hans Gustafsson menar att jag eller\r\nnågon annan skall ge direktiv till en statligt ägd\r\nbank att låna ut pengar på ett annat sätt än den\r\nsjälv, med den sunda, allmänna kreditprövningen\r\nsom grund, finner anledning att göra.</pre><pre>Anf. 29  HANS GUSTAFSSON (s):</pre><pre>Herr talman! Jag skall bara säga några ord om\r\nföretagsbeskattningens relation till det ämne vi här\r\nresonerar om. Det är frågan om det är brist på\r\nkapital eller möjligheter att göra investeringar i\r\ndagens situation, när vi har en sparkvot av sällan\r\nskådat slag i vårt samhälle. Det är nog andra skäl\r\nsom påverkar detta.</pre><pre>När det gäller kreditförsörjningen menar jag inte\r\natt Bo Lundgren eller regeringen skall ge direktiv\r\neller lägga fast regler för utlåningen. Men det går\r\nbra att åtminstone samtala med kreditinstituten.</pre><pre>Eftersom Bo Lundgren också är något av\r\nbostadsminister i regeringen, kan jag direkt påpeka\r\nför honom att det finns sunda och goda projekt,\r\nsom även kreditinstituten anser är sunda och goda,\r\nmen som inte får kredit i dag. När ett kreditinstitut\r\nhar lånat ut pengar till ett projekt är man rädd för\r\natt det skall tömmas om ett nytt projekt kommer till\r\nstånd. Därmed uppstår sådana här situationer.\r\nBaksidan av detta är den höga och kostsamma\r\narbetslösheten.</pre><pre>Det finns all anledning, utan att vi ger oss in i\r\npolemik mot varandra, att undersöka vad vi kan\r\ngöra för att på ett sunt och riktigt sätt skapa en\r\nbättre kreditförsörjning. Jag försäkrar att det skulle\r\ninnebära fler jobb och mer ekonomisk aktivitet och\r\nvitalitet i samhället, utan att man för den skull\r\nbehöver ta onödiga risker eller lägga direktiv på\r\nställen där de inte bör läggas.</pre><pre>Anf. 30  Statsrådet BO LUNDGREN (m):</pre><pre>Herr talman! Jag delar Hans Gustafssons\r\nuppfattning att den mycket snabba\r\nsparandeuppgången har skapat väldiga problem i\r\nekonomin. Denna sparandeuppgång är till stor del\r\norsakad av finanskrisens verkningar, som ligger\r\nunder det synliga, under bankkrisen som sådan.</pre><pre>Man måste skapa förutsättningar för fortsatta\r\nräntenedgångar, lindra behovet av en\r\nskuldnedsättning och öka möjligheterna till en\r\nhögre ekonomisk aktivitet. Det är oerhört viktigt\r\natt göra detta genom en stram finanspolitik.</pre><pre>Vad gäller kreditförsörjningen -- om vi ser på de\r\nolika sektorerna -- är det självklart att det finns\r\nproblem på bostadskapitalmarknaden, som Hans\r\nGustafsson säger. Därför driver vi ett antal projekt\r\noch har en utredare i verksamhet för att se vad som\r\nkan göras i syfte att underlätta en kreditgivning till\r\ndet som Hans Gustafsson karakteriserar som\r\naffärsmässigt sunda projekt. Det finns ingen\r\nanledning att tro att problem när det gäller\r\nmarknadens sätt att fungera eller återspeglingar\r\nfrån finanskrisen en gång i tiden skall hindra en\r\nsådan utveckling. Vi har där ett gemensamt\r\nintresse, och vi kommer att vidta de åtgärder som\r\nvi finner möjliga att vidta.</pre><pre>Anf. 31  ROLF L NILSON (v):</pre><pre>Herr talman! Mycket av det som jag tog upp i mitt\r\nanförande har kommenterats i replikväxlingen\r\nmellan Bo Lundgren och Hans Gustafsson, men jag\r\nskall ändå göra ett par kommentarer.</pre><pre>Bo Lundgren säger att förändringar i lånepolicy och\r\nräntesättning inte kan kommenderas fram. Det är\r\nhelt riktigt -- jag tror inte heller att någon kräver\r\ndet. Ett problem som har uppmärksammats,\r\nåtminstone i mina hemtrakter, är tecken på\r\nsamordning av räntor och avgifter mellan olika\r\nbanker och mellan olika bankkontor. Det som\r\nkrävs där är i så fall en effektiv\r\nkonkurrensövervakning, i väntan på att\r\nkonkurrensen inom branschen fungerar\r\ntillfredsställande av sig själv.</pre><pre>Bo Lundgren förde också ett förnuftigt resonemang\r\nom det affärsmässiga i att låna ut pengar på rimliga\r\nvillkor till sunda projekt. Jag skulle vilja lägga till\r\natt det över huvud taget gäller att vårda sina kunder\r\nlångsiktigt. Att ha små marginaler mellan\r\nutlånings- och inlåningsräntor är ett sätt att ta hand\r\nom kostnaderna. Man bör inte pressa kunderna för\r\nhårt när det gäller de lån som de har kvar, och man\r\nbör ge dem ökade möjligheter att klara av t.ex. sitt\r\nboende under den värsta lågkonjunkturen. Bo\r\nLundgren kan utan att försöka kommendera göra\r\nbättre insatser än vad han har gjort hittills för att\r\nföra fram ett sådant budskap.</pre><pre>Det var väl inte Bo Lundgrens mening att säga att\r\ndet finns en motsättning mellan väl fungerande\r\nbanker och den ökade försörjning med eget kapital\r\nsom han försöker få fram genom ändrade\r\nbeskattningsregler. Jag vill inte kommentera det\r\nmer. Det lär jag återkomma till i debatter längre\r\nfram.</pre><pre>Till sist vill jag säga att jag respekterar att det inte\r\ngår att ingående kommentera försäljningen av\r\nGota i den fas som den befinner sig i nu. Jag tog\r\nfasta på Bo Lundgrens uppmaning att vi skulle\r\ndebattera och tyckte därför att man kunde tänka\r\nhögt.</pre><pre>Anf. 32  Statsrådet BO LUNDGREN (m):</pre><pre>Herr talman! Jag tror naturligtvis att den här\r\ndebatten är nödvändig. Vi kanske tycker att det\r\nvärsta nu är över och att det börjar gå bra. Just\r\ndärför finns det anledning att fullföja debatten och\r\nföra den kontinuerligt.</pre><pre>Det är klart att det inte är fel att framföra åsikter\r\noch synpunkter, även om jag av naturliga skäl inte\r\ngärna vill kommentera dem.</pre><pre>Vi kommer att göra vad vi kan för att skapa en bra\r\nkonkurrens. Det är självklart. I övrigt kan jag bara\r\nkonstatera att det inte finns någon motsättning\r\nmellan lånat och eget kapital. Däremot\r\nkompletterar de varandra. Det skapar bra\r\nförutsättningar för lånekapital om man har en bra\r\negenkapitalförsörjning.</pre><pre>Anf. 33  IAN WACHTMEISTER (nyd):</pre><pre>Herr talman! Vi talar om Sveriges finansiella\r\nsystem. Frågans vidd kan endast överträffas av\r\nlokalens ödslighet.</pre><pre>Jag har skrivit ner några frågor på ett papper som\r\njag tänker överlämna till statsrådet, detta för att\r\ninte belasta hans intellekt alltför mycket medan han\r\nlyssnar. Frågorna är mycket raka. Därför kan också\r\nsvaren bli det.</pre><pre>1.Det har sagts att man vill åstadkomma\r\nägarspridning inom banksystemet, dvs. att det när\r\nstaten släpper sina engagemang kommer att bli en\r\nspridning av ägandet till medborgarna. Hur\r\nkommer det månntro att bli med den saken? Jag vet\r\natt statsrådet inte kan ge ett direkt svar. Men jag vill\r\nveta om inriktningen finns kvar och om han tror på\r\nden.</pre><pre>2.Kreditsystemet fungerar inte i dag. Vi måste ha\r\nett system som fungerar. Det betyder att det skall\r\nvara ett system som innebär att man kan ge krediter\r\ntill rimlig ränta. Det skall vara ett system som inte\r\ngör att företag försätts i konkurs, vilket de gör i dag.\r\nBankaktierna går upp, men det motsvarar inte\r\nbankernas prestation. Vi har ett stort problem.\r\nProblemet kan bara lösas genom att det blir\r\nkonkurrens i banksystemet. När tror statsrådet att\r\ndet kan bli konkurrens, och kommer den\r\nkonkurrensbilden att se tillfredsställande ut? Detta\r\när, som andra talare har påpekat, oerhört viktigt.</pre><pre>3.Har det varit tillräckligt tuffa villkor för det stöd\r\nsom har givits -- garantier och annat? Ni har nu\r\nsjälva sett vilka ni har haft att göra med -- sådant är\r\nsvårt att veta i förväg. Det är ganska sluga personer,\r\nåtminstone försöker de att vara det. Vi som, precis\r\nsom statsrådet, bevakar skattebetalarnas intressen\r\nmåste veta om det var tillräckligt tuffa villkor.</pre><pre>4.Vad är regeringens inställning till utländska\r\nägare? Jag vill ha ett rakt svar. Jag förstår att man\r\nkan säga att det blir den som bjuder högst osv. Men\r\när det troligt att det i slutändan blir utländska\r\nägare? Är det inte troligare att det blir en svensk\r\nlösning?</pre><pre>5.Vad blir slutnotan för bankkrisen, räknat i\r\nmiljarder? Jag menar inte hur det ser ut i dag utan\r\nhur det kommer att se ut när statsrådet Lundgren\r\ntror att det här är över -- kanske 1995. Vad får det\r\nsvenska folket till sist betala? Kan vi då få se en\r\neffektiv kreditmarknad med idel banker som inte\r\nens delvis ägs av staten, dvs. ett fritt fungerande,\r\nfullt konkurrensutsatt kreditsystem?</pre><pre>Min sista fråga är kanske litet mer pittoresk, men\r\nicke desto mindre intressant: Hur många miljarder\r\nförsökte S-E-Banken komma över i början av\r\nförhandlingarna innan man där förstod att staten\r\ninte var alla goda gåvors givare, som man hade\r\nräknat med?</pre><pre>Tack så mycket!</pre><pre>Anf. 34  Statsrådet BO LUNDGREN (m):</pre><pre>Herr talman! Jag tackar för erbjudandet om att få\r\nfrågorna skriftligt. Utskriftskvaliteten var kanske\r\ninte den allra bästa. Därför försöker jag att göra en\r\negen sammanfattning.</pre><pre>Den sista frågan kommer jag naturligtvis inte att\r\nsvara på. Jag vet inte heller om det går att ge något\r\nsvar på den. Måhända får Ian Wachtmeister söka\r\ndet svaret någon annanstans.</pre><pre>När det gäller frågan om att sprida ägandet vid en\r\nprivatisering av exempelvis Nordbanken kan jag\r\nsäga att vi självfallet har ambitionen att ha såväl\r\ntillräckligt starka ägare för att få en stabilitet som\r\nen ägarspridning.</pre><pre>Vi har fört en diskussion om kreditsystemet. Det är\r\nfel att, som Ian Wachtmeister, säga att det inte\r\nfungerar. Det finns brister i systemet. Men till följd\r\nav den överenskommelse som har träffats och de\r\nåtgärder som riksdagen har sanktionerat har vi\r\nlyckats få till stånd ett fungerande kreditsystem\r\nutan alltför negativa effekter av de problem som\r\nfinns. Det är klart att de problem som vi har\r\ndiskuterat finns. Det är antagligen det som Ian\r\nWachtmeister menar. En sådan utveckling lägger\r\ngivetvis hämsko på aktiviteten i banksektorn. Men\r\ndet är någonting som kommer att revitaliseras och\r\nkomma tillbaka.</pre><pre>Ian Wachtmeister frågade om det har varit\r\ntillräckligt tuffa villkor för det stöd som har\r\nlämnats. Om vi tittar på stödet i fråga om totala\r\nåtaganden kan jag konstatera att 51,2 miljarder av\r\n74 finns inom Nordbanken och numera dessutom\r\ninom Securum. Staten har ju nu sin s.k. ägarroll\r\ndär, vilket underlättar hanteringen. Det visar också\r\natt det finns ett stort problem. I övrigt finns det 15\r\nmiljarder i form av garantier i Gota Bank. Där har\r\nju staten ett ägande. På sparbankssidan finns det 8\r\nmiljarder. Detta är de åtaganden som finns i\r\ndagsläget.</pre><pre>Principen är givetvis att man skall minimera\r\nkostnaderna. Det innebär att det är fråga om\r\nåtervinning så långt som möjligt. Men i fråga om\r\nGota Bank kommer det att bli definitiva kostnader.\r\nDet är svårt att säga hur stora de kommer att bli,\r\ninnan de dåliga engagemangen har avvecklats. För\r\nNordbanken blir det också en definitiv kostnad.\r\nHur stor den blir får vi se när en privatisering av\r\nbanken så småningom har genomförts. Då vet vi\r\nvilka intäkter som man har fått på det viset.</pre><pre>I övrigt är vår avsikt att återvinna så mycket som\r\ndet över huvud taget är möjligt. Det är grunden för\r\nde villkor som kommer att ställas, och det är också\r\ndet som gäller för Bankstödsnämnden.</pre><pre>Vår inställning till utländska ägare är generellt\r\nmycket positiv. Det skulle stärka och förbättra\r\nkonkurrensen.</pre><pre>Jag kommer inte att kunna säga någonting om\r\nslutnotan av den enkla anledningen att vi inte vet\r\nhur den ekonomiska utvecklingen påverkar den här\r\nsituationen. Men det blir väsentligt mindre\r\nkostsamt för skattebetalarna än vad vi hade\r\nanledning att befara bara för ungefär ett halvår\r\nsedan.</pre><pre>Jag är övertygad om att vi inom loppet av inte\r\nalltför många år kommer att ha en mycket effektiv\r\noch bra fungerande kreditmarknad i Sverige utan\r\nstatliga ägarinslag.</pre><pre>Anf. 35  IAN WACHTMEISTER (nyd):</pre><pre>Herr talman! Jag menar att kreditsystemet faktiskt\r\nfungerar dåligt i dag. Därmed inte sagt att det inte\r\nfinns eller inte alls fungerar i och för sig. Det är bara\r\ndet att det fungerar dåligt så till vida att resultatet\r\nblir dåligt.</pre><pre>Man har nämligen fortfarande alldeles för höga\r\nräntemarginaler, vilket har påpekats här tidigare av\r\nbl.a. Hans Gustafsson. Sedan handlar det också om\r\natt krediterna skall gå till rätt ändamål. Det är t.ex.\r\nsmå företag som skall ha dem. Det är svårt att få\r\nfart på den biten innan man har ett tufft,\r\nfungerande kreditsystem där det gäller att slåss om\r\natt få kunderna. Man skall inte bara dela ut krediter\r\ntill dem man tycker ser trevliga ut.</pre><pre>Bo Lundgren kanske inte kan säga så mycket när\r\ndet gäller utlandet. Jag kan inte heller säga något.\r\nMen det är utomordentligt troligt att det inte finns\r\nnågra utländska banker eller intressen som är lika\r\nroade av den här bilden som de svenska intressena.\r\nDärmed kommer vi mycket lätt att hamna i en\r\nsvensk special- och favoritsituation, nämligen\r\noligopolet. Vi kommer med andra ord att få lika\r\nmånga banker som vi har i dag minus en eller två.\r\nDå är frågan om konkurrensbilden och det\r\nfungerande kreditsystemet verkligen kommer att\r\nbli tillfredsställande.</pre><pre>Anf. 36  Statsrådet BO LUNDGREN (m):</pre><pre>Herr talman! Vad gäller de utländska bankerna och\r\nderas intresse av Sverige kan vi inte göra så mycket\r\nmer än att skapa bra förutsättningar för dem liksom\r\nför andra företag. Vi har gjort det genom\r\nförändringar i förvärvslagstiftningen. Vi har\r\nmöjlighet att omvandla dotterbolag till filialer. Man\r\nhar nu valt att ha kvar dotterbolag i vissa fall och\r\nändå starta en filial. Vi har alltså sett att man har\r\nstartat ett antal filialer. De har tillgång till hela\r\nföretagets kapitalbas och har förhållandevis stora\r\nutlåningsmöjligheter. De har också möjligheter att\r\nslå sig in på den svenska marknaden. Till en början\r\nkan det antagligen bli fråga om mindre\r\nmarknadssegment, men de kan ändå konkurrera på\r\nbl.a. marginalsidan. Därigenom få vi en automatisk\r\npåverkan neråt på räntemarginalerna. Det är det vi\r\neftersträvar.</pre><pre>Vi har nu ett kreditsystem som fungerar. Måhända\r\nfungerar det inte helt tillfredsställande. Det är klart\r\natt jag inte skall stå här och säga att det inte finns\r\nnågra problem. Jag redovisade just att efter den\r\nchock som har inträffat i hela systemet är det klart\r\natt det fortfarande finns kvardröjande negativa\r\neffekter. Det förtjänar att påpekas i bl.a. den här\r\ndebatten, eftersom jag tror att den trots allt följs till\r\nen del utanför huset. Det är väl rimligt att göra det.</pre><pre>Det förtjänar ändå att påpekas att en del av den\r\nkritik som gäller att bankerna är negativa till\r\nutlåning nog är överdriven. Bankerna har att låna\r\nut mot tillfredsställande säkerhet. Den allmänna\r\nekonomiska utvecklingen under de senaste åren,\r\nindustriproduktionens fall från 1989 och framåt och\r\nden effekt det har fått på de mindre företagen,\r\nunderleverantörerna m.fl. har naturligtvis i sin tur\r\nlett till att företagen har sämre kreditvärdighet. Det\r\när en kombination av det här som skapar\r\nproblemen.</pre><pre>Det är ett av skälen -- utan att överdriva den\r\ndiskussionen -- till att vi måste stärka\r\nförutsättningarna för soliditet i de mindre företagen\r\noch ta bort de hinder som finns för egen\r\nkapitalförsörjning, vilket blir ett komplement till\r\ndet lånekapital som i högre grad kommer att bli\r\ntillgängligt.</pre><pre>Anf. 37  IAN WACHTMEISTER (nyd):</pre><pre>Herr talman! Tyvärr måste vi alla konstatera att\r\nSverige har en helt makalös räntemarginal mellan\r\nin- och utlåningsräntor. Detta är ett mycket stort\r\nproblem. Jag önskar precis som statsrådet\r\nLundgren att det skulle vara någon utanför denna\r\nödsliga lokal som hörde vad vi sade och började\r\ngöra någonting åt det.</pre><pre>Jag är rädd för att vi kommer att hamna i en\r\noligopolsituation så småningom som är ännu värre\r\nän den vi har haft. Då kommer man inte att känna\r\ntrycket på att få ned marginalerna.</pre><pre>Anf. 38  Statsrådet BO LUNDGREN (m):</pre><pre>Herr talman! Till skillnad från den inställning som\r\njag ibland tycker präglar Ian Wachtmeister är jag av\r\nnaturen optimist. Jag tror att det här faktiskt\r\nkommer att kunna fungera helt utmärkt när vi väl\r\nhar ridit ut krisen.</pre><pre>Anf. 39  BENGT DALSTRÖM (nyd):</pre><pre>Herr talman! Det mesta är väl sagt i den här frågan\r\nbeträffande skrivelsen i stort, som vi i dag fick ta\r\ndel av. Jag skulle vilja ta upp en principell intressant\r\nfrågeställning.</pre><pre>Vid behandlingen av och beslutet om etableringen\r\nav Bankstödsnämnden uppdrog riksdagen, på\r\nförslag och hemställan från näringsutskottet, till\r\nregeringen att tillsätta denna utredning om en\r\nallmänhetens bankombudsman. Detta skedde\r\nnaturligtvis mot bakgrund av den svåra situation vi\r\nvanliga konsumenter och enskilda näringsidkare\r\nkanske hamnar i allt oftare. Vi känner väl till\r\nsituationen. Det är viktigt att konsumenterna kan\r\nfå kvalificerad hjälp med att få principellt viktiga\r\nklagomål gällande bankernas relationer prövade.\r\nDet finns något liknande som fungerar genom\r\nFinansinspektionen, men det är inte av den\r\nkaraktär som det nu är fråga om.</pre><pre>Nu, herr skatteminister, har det gått ett år utan\r\nnågon form av avrapportering. Ännu mindre har\r\nnågon presenterat något förslag från regeringen\r\nmed anledning av det uppdrag som riksdagen\r\nfattade beslut om för ett år sedan. Jag finner det i\r\nhögsta grad anmärkningsvärt att regeringen så till\r\nden grad negligerar det riksdagsbeslut som det är\r\nfråga om. Så får det väl ändå inte gå till? Även om\r\nförslaget kanske kom litet grand från oppositionens\r\nsida så är det ju ändå riksdagen som i majoritet har\r\nfattat beslut om den här utredningen från\r\nregeringen.</pre><pre>Nu vill jag fråga skatteministern: Vilka synpunkter\r\nkan läggas på det här när det gäller den allmänna\r\nbankombudsmannen och när kan riksdagen emotse\r\nden begärda utredningen om en allmänhetens\r\nbankombudsman med förslag till åtgärder?</pre><pre>Anf. 40  Statsrådet BO LUNDGREN (m):</pre><pre>Herr talman! Hade det varit så att jag hade\r\nnegligerat riksdagens uppdrag hade det varit\r\nanmärkningsvärt och naturligtvis förtjänat mycket\r\nkritik. Tvärtom har jag ägnat rätt mycket tid åt att\r\ndiskutera frågeställningen som sådan. Det gäller att\r\nhitta ett forum där man kan få denna typ av\r\nkonsumentrådgivning eller snarare\r\nkonsumentkontakt på ett lättare sätt än gentemot\r\nden enskilda banken.</pre><pre>Min bedömning är ändock att det bästa sättet att\r\nlösa problemet är att använda sig av den väg som är\r\nfrivillig, nämligen att man från branschens sida åtar\r\nsig att hantera detta. Jag har indikationer på att så\r\nockså kommer att kunna ske. Jag kommer\r\nnaturligtvis att redovisa detta i vederbörlig ordning\r\nför riksdagen.</pre><pre>Anf. 41  BENGT DALSTRÖM (nyd):</pre><pre>Herr talman! Jag uppskattar naturligtvis de\r\nallmänna synpunkter som skatteministern har\r\nframfört här. Men principiellt sett räcker det inte\r\nmed de synpunkterna. Riksdagen har genom sitt\r\nbeslut mer eller mindre beordrat en utredning med\r\nförslag om detta. Det kan man väl inte ta upp i\r\nallmänna termer och bara säga att det kommer att\r\nlösa sig. Det var ett år sedan man tog upp den här\r\nfrågan. Så komplicerat får det väl ändå inte vara?</pre><pre>Anf. 42  Statsrådet BO LUNDGREN (m):</pre><pre>Herr talman! Jag antar att Bengt Dalström och jag\r\när överens om att om det här kan lösas effektivare\r\noch snabbare utan föregående utredning och utan\r\nstatlig inblandning men ändå fungera på ett bra sätt\r\när det bättre än att man fördröjer frågan genom en\r\nlång utredning och en parlamentarisk diskussion.\r\nDet är min ambition att se till att vi kommer i en\r\nbra situation i det här avseendet.</pre><pre>Anf. 43  BENGT DALSTRÖM (nyd):</pre><pre>Herr talman! Det kanske finns anledning att\r\nåterkomma till denna fråga.</pre><pre>Överläggningen var härmed avslutad.</pre><pre>Skrivelsen bordlades.</pre><pre>8 §  Bordläggning</pre><pre>Anmäldes och bordlades</pre><pre>Propositionerna</pre><pre>1993/94:18 Godkännande av en överenskommelse\r\nmellan Sverige och Lettland på fiskets område</pre><pre>1993/94:21 Vissa ändringar i vallagen (1972:620)\r\nm.m.</pre><pre>1993/94:22 Tilläggsskydd för läkemedel, m.m.</pre><pre>1993/94:23 Sveriges tillträde till konventionen om\r\nförlikning och skiljedom inom Europeiska\r\nsäkerhetskonferensen (ESK) m.m.</pre><pre>1993/94:26 Utvidgad rätt till målsägandebiträde och\r\nförbättrat rättsligt bistånd till brotts offer\r\nutomlands</pre><pre>1993/94:43 Överflyttning av vissa likvidations\r\närenden från tingsrätt till Patent- och\r\nregistreringsverket</pre><pre>1993/94:49 Ändring i övergångsbestämmelserna till\r\nlagen (1993:1007) om ändring i upphovsrättslagen</pre><pre>Skrivelse</pre><pre>1993/94:61 Redogörelse för vidtagna åtgärder för\r\natt stärka det finansiella systemet</pre><pre>Motionerna</pre><pre>med anledning av prop. 1992/93:253 Import av och\r\npartihandel med starköl</pre><pre>1993/94:So1 av Knut Billing och Mikael Odenberg\r\n(m)</pre><pre>1993/94:So2 av Bo Holmberg m.fl. (s)</pre><pre>1993/94:So3 av Eva Zetterberg m.fl. (v)</pre><pre>1993/94:So4 av Anita Johansson m.fl. (s)</pre><pre>1993/94:So5 av Karin Israelsson m.fl. (c,s,fp,kds,v)</pre><pre>1993/94:So6 av Ian Wachtmeister m.fl. (nyd)</pre><pre>med anledning av skriv. 1992/93:258 Farligt gods\r\nm.m.</pre><pre>1993/94:Fö1 av Sture Ericson m.fl. (s)</pre><pre>1993/94:Fö2 av Kenneth Lantz (kds)</pre><pre>med anledning av förs. 1992/93:RR7 Riksdagens\r\nrevisorers förslag till följd av statens stöd till Saab-\r\nScanias bilfabrik i Malmö</pre><pre>1993/94:A1 av Rolf L Nilson (v)</pre><pre>1993/94:A2 av Ingela Thalén m.fl.(s)</pre><pre>1993/94:A3 av Olle Schmidt och Margitta Edgren\r\n(f)</pre><pre>1993/94:A4 av Robert Jousma och Arne Jansson\r\n(nyd)</pre><pre>1993/94:A5 av Lars-Erik Lövdén m.fl. (s)</pre><pre></pre><pre>9 § Anmälan om interpellation</pre><pre>Anmäldes att följande interpellation framställts</pre><pre>den 6 oktober</pre><pre>1993/94:9 av Lars Stjernkvist (s) till\r\narbetsmarknadsministern om senareläggning av\r\nuppsägningar inom den offentliga sektorn:</pre><pre>Frågan om att använda a-kassemedel och andra\r\npassiva åtgärder för att senarelägga uppsägningar\r\ninom den offentliga sektorn håller på att utvecklas\r\ntill ett slags Moment 22.</pre><pre>Arbetsmarknadsminister Börje Hörnlund har\r\nuppmanat kommuner och landsting att inte sparka\r\nfolk i dagens läge. Kommuner och landsting har\r\nsvarat att de är beredda att senarelägga\r\nuppsägningar. För att klara det har t.ex.\r\nkommunalfacket och socialdemokraterna i\r\nÖstergötlands landsting begärt att få använda a-\r\nkassans medel (Östgötemodellen). Enligt förslaget\r\nskall a-kassan svara för 80 % av lönen och\r\narbetsgivaren för resten för den övertaliga\r\npersonalen.</pre><pre>Arbetsmarknadsminister Börje Hörnlund har\r\nanmält stor tveksamhet till förslaget, bl.a. i en\r\nfrågestund i riksdagen den 18 maj i år.</pre><pre>Förre arbetsmarknadsministern Ingemar Eliasson,\r\nBengt Westerberg, åtskilliga kommunala och\r\nlandstingskommunala företrädare har uttalat sig för\r\natt använda a-kassemedel, men Börje Hörnlund\r\nhar hittills varit kallsinnig.</pre><pre>Bland de inbladade tycks det råda en i det närmaste\r\ntotal enighet om att uppsägningar inom den\r\noffentliga sektorn inte löser några problem.\r\nTvärtom, i dagens läge leder uppsägningar till att\r\nkostnaderna för arbetslösheten ökar och att krisen\r\nfördjupas. Problemet är att staten, genom\r\narbetsmarknadsministern, säger nej till den lösning\r\nsom bl.a. landstinget i Östergötland ser som den\r\nenda möjliga för att stoppa varslen.</pre><pre>Följden blir att staten tvingas fortsätta vädja,\r\nstatliga och kommunala arbetsgivare fullföljer sina\r\nvarsel, och värst av allt, att uppsägningarna inom\r\nden offentliga sektorn leder till ökad arbetslöshet\r\noch utslagning.</pre><pre>Det finns dock tecken som tyder på att regeringen\r\när beredd att bryta detta Moment 22. Enligt\r\npressuppgifter har en snabbutredning tillsatts, som\r\nbl.a. skall studera den s.k. Östgötamodellen.</pre><pre>Jag betraktar inte Östgötamodellen som den enda\r\nmöjliga. Det viktiga är att omvandla passiva\r\nåtgärder till aktiva. Dessutom är det viktigt att\r\nåtgärderna ses som tillfälliga. Jag är väl medveten\r\nom att det behövs personalminskningar för att nå\r\nbalans i den offentliga verksamheten, men\r\nminskningarna måste genomföras först när hjulen\r\nsnurrar i ekonomin. Utgångspunkten är alltså att\r\nskjuta upp, inte att definitivt stoppa,\r\nuppsägningarna. Genom att använda a-kassemedel\r\nblir det enligt min mening tydligt att det just\r\nhandlar om senareläggning.</pre><pre>Men, som sagt, om Östgötamodellen avvisas, då är\r\ndet nödvändigt att regeringen omgående anvisar\r\nandra lösningar.</pre><pre>Mot bakgrund av ovanstående frågar jag därför\r\narbetsmarknadsministern:</pre><pre>1.  Betyder beskedet om en utredning att\r\nregeringen överväger nya åtgärder för att\r\nsenarelägga uppsägningar inom den offentliga\r\nsektorn?</pre><pre>2.  Är arbetsmarknadsministern beredd att\r\nuppmana offentliga arbetsgivare att frysa pågående\r\nvarsel, i avvaktan på utredningens förslag?</pre><pre>10 § Anmälan om frågor</pre><pre>Anmäldes att följande frågor framställts</pre><pre>den 6 oktober</pre><pre>1993/94:20 av Hans Göran Franck (s) till\r\nutrikesministern om situationen i Angola:</pre><pre>Situationen i Angola är ytterst allvarlig. Angola är\r\npå väg att bli ett nytt Somalia. 1 000 personer dör\r\nvarje dag. Över 2 miljoner angoleser är på flykt.\r\nHungersnöd hotar halva befolkningen. UNITA har\r\nsaboterat ingånga avtal och FN-övervakade\r\nallmänna val. De hittillsvarande FN-sanktionerna\r\noch insatserna i övrigt är helt otillräckliga.</pre><pre>I anledning härav får jag ställa följande fråga till\r\nutrikesminister Margaretha af Ugglas:</pre><pre>På vilket sätt vill regeringen verka för att stoppa\r\nUNITA:s sabotage av fredssträvandena och stödja\r\nlandets lagliga regering och civilbefolkning?</pre><pre>1993/94:21 av Alf Wennerfors (m) till statsrådet Alf\r\nSvensson om effektivare biståndsinsatser:</pre><pre>En majoritet av skattebetalarna accepterar att\r\nskattepengar går till biståndssamarbete med fattiga\r\noutvecklade länder. Skattebetalarna förutsätter att\r\nbiståndsinsatserna är effektiva och att varje satsad\r\nkrona får största möjliga effekt.</pre><pre>Under senare år har antalet programländer ökat till\r\n19 och dessutom bedrivs ett långsiktligt\r\nbiståndssamarbete med nio tio. Vidare bedrivs\r\nbiståndssamarbete i form av mindre projekt med\r\nett sextiotal mottagarländer runt om i världen. Till\r\ndetta kommer att Sverige opererar i ett stort antal\r\nsektorer och ämnesområden inom respektive\r\nmottagarland.</pre><pre>Varje projekt är i sig välmotiverat och angeläget.\r\nMen Sverige kan inte vara över allt. Ett effektivt\r\nbistånd, som når ut till de verkligt fattiga och som\r\nbehöver hjälp till självhjälp, måste präglas av\r\nkoncentration.</pre><pre>Vilka åtgärder är biståndsministern beredd att\r\nvidta för att koncentrera biståndet?</pre><pre>1993/94:22 av Berith Eriksson (v) till\r\nutrikesministern om inrikes strider i Turkiet:</pre><pre>Efter en viss minskning av de väpnade striderna,\r\nförtrycket och det politiska våldet i de kurdiska\r\ndelarna av Turkiet i samband med PKK:s ensidiga\r\nvapenvila från mars till början av juni, har nu\r\nAnkara-regimens såväl som PKK:s politik återigen\r\nhårdnat. Under senare tid har massmedia\r\nrapporterat om regelbundna strider mellan\r\nregeringsstyrkor och PKK. Vidare har\r\nmänniskorättsorganisationer, såsom Amnesty\r\nInternational, rapporterat om en kraftig ökning av\r\nflagranta brott mot de mänskliga rättigheterna\r\nbegångna av regeringsstyrkor, s.k.\r\ncivilförsvarsstyrkor, civila grupper under\r\nregeringens beskydd och PKK. Misshandel, tortyr,\r\nförsvinnanden och mord tillhör vardagen i de\r\nkurdiska områdena.</pre><pre>Upptrappningen av våldet och förtrycket ingår som\r\nett led i regeringens massiva kampanj för att, som\r\nden turkiske inrikesministern uttryckt det, ''utplåna\r\nseparatismen'' i Kurdistan. Turkiet befinner sig helt\r\nenkelt i ett regelrätt inbördeskrig som i huvudsak\r\ndrabbar de 12 miljoner kurder som bor inom\r\nlandets gränser.</pre><pre>Mot denna bakgrund vill jag fråga\r\nutrikesministern:</pre><pre>Vilka initiativ tänker den svenska regeringen ta\r\ninom internationella fora såsom FN, ESK och\r\nEuroparådet för att få slut på inbördeskriget i\r\nTurkiet?</pre><pre>1993/94:23 av Karl-Erik Persson (v) till\r\nkommunikationsministern om sjöfartsstöd:</pre><pre>Kommunikationsministern har lovat att komma\r\nmed förslag till sjöfartsstöd och på så sätt minska\r\nutflaggning av den svenska handelsflottan. Något\r\nförslag har ej kommit.</pre><pre>Jag vill därför fråga:</pre><pre>När kommer kommunikationsministern lägga fram\r\nförslag till sjöfartsstöd?</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}