{"dokumentstatus":{"dokument":{"hangar_id":"2387730","dok_id":"GG0969","rm":"1992/93","beteckning":"69","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"69","slutnummer":"0","datum":"1993-02-26 00:00:00","systemdatum":"2005-10-27 13:55:30","publicerad":"1993-02-26 00:00:00","titel":"Riksdagens snabbprotokoll 1992/93:69 Fredagen den 26 februari","subtitel":null,"status":null,"htmlformat":null,"relaterat_id":null,"source":"webbnav","sourceid":"{753A19A8-8418-444A-8C3D-62FB8165B450}","dokument_url_text":"http://data.riksdagen.se/dokument/GG0969/text","dokument_url_html":"http://data.riksdagen.se/dokument/GG0969","dokumentstatus_url_xml":"http://data.riksdagen.se/dokumentstatus/GG0969","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:69</div>\r\n<div class=\"sidhuvud_datum\">Fredagen den 26 februari</div>\r\n<div class=\"sidhuvud_klockslag\">Kl. 9.00--9.25</div>\r\n<hr class=\"sidhuvud_linje\">\r\n<pre>1 §  Meddelande om svar på interpellationer</pre><pre>Till riksdagen hade inkommit följande skrivelser:</pre><pre>Interpellation 1992/93:82</pre><pre>Till riksdagen</pre><pre>Interpellation 1992/93:82 ''Asyl- och\r\nflyktingpolitiken'' av Sten Andersson i Malmö\r\nkommer att besvaras den 26 april 1993.</pre><pre>Interpellanten och jag har inte kunnat finna en tid\r\nför interpellationens besvarande inom den aktuella\r\n4-veckorsfristen på grund av andra engagemang.</pre><pre>Vi har därför tillsammans med kammarkansliet\r\nträffat en överenskommelse om att jag skall svara\r\npå interpellationen den 26 april.</pre><pre>Stockholm den 24 februari 1993</pre><pre>Birgit Friggebo</pre><pre>Interpellation 1992/93:83</pre><pre>Till riksdagen</pre><pre>Med hänvisning till riksdagsordningens 6 kap. 1 §\r\nfår jag meddela att jag inte kan besvara Hans\r\nGöran Francks interpellation nr 83 om\r\nMellanöstern inom den föreskrivna tiden fyra\r\nveckor. Jag avser att besvara interpellationen den\r\n19 mars.</pre><pre>Stockholm den 22 februari 1993</pre><pre>Margaretha af Ugglas</pre><pre>2 §  Svar på interpellation 1992/93:77 om en\r\negenavgiftsfond för kulturskapare</pre><pre>Anf. 1  Kulturminister BIRGIT FRIGGEBO\r\n(fp):</pre><pre>Herr talman! Hans Göran Franck har frågat mig om\r\njag avser att inrätta en särskild egenavgiftsfond för\r\nkulturskapare enligt Konstnärsutredningens förslag\r\neller om jag har något annat förslag till rättvis\r\nlösning av kulturskaparnas problem i fråga om\r\negenavgifter.</pre><pre>Den konstnärsutredning, som Hans Göran Franck\r\nhänvisar till, tillsattes i juni 1989 och redovisade\r\nsina förslag i maj 1990, dvs. till den då sittande\r\nsocialdemokratiska regeringen.</pre><pre>Utredningen ansåg att ett generellt problem för\r\nrörelseidkande konstnärer är att deras\r\nmarginalskatt även vid låga inkomster blir hög\r\nberoende på uttaget av socialavgifter i form av\r\negenavgifter. Utredningen föreslog att frågan\r\nborde lösas utanför skattesystemets ram, genom att\r\nkonstnärer skulle kunna kompenseras för erlagda\r\negenavgifter upp till ett maximalt belopp av 15 000\r\nkr ur en för ändamålet särskilt inrättad\r\negenavgiftsfond.</pre><pre>Den föregående regeringen redovisade sina\r\nställningstaganden till Konstnärsutredningens\r\nförslag i budgetpropositionen 1991.</pre><pre>När det gällde frågan om konstnärernas\r\negenavgifter anförde statsrådet Göransson därvid\r\natt en omläggning av inkomstbeskattningen hade\r\ngenomförts under år 1990 och att reglerna i flera\r\navseenden hade utformats med hänsyn till\r\nkonstnärernas förhållanden. Han påpekade också\r\natt socialavgifter även betalas på anställda\r\nkonstnärers lön.</pre><pre>Den socialdemokratiska regeringens förslag\r\ninnebar därför att något särskilt stöd för att\r\nmotverka uttaget av egenavgifter inte borde\r\ninföras.</pre><pre>Detta blev också beslutet i riksdagen, som\r\nsamtidigt -- med vissa kompletteringar -- tillstyrkte\r\nregeringens förslag till uppföljning i övrigt av\r\nKonstnärsutredningen. Det innebar bl.a. en\r\nväsentlig ökning av visningsersättningen åt bild-\r\noch formkonstnärer och vissa insatser för\r\nupphovsmännen på musikområdet.</pre><pre>Konstnärsutredningens förslag var därmed\r\nslutbehandlade. Det finns således inte någon\r\nkvardröjande fråga från betänkandet Konstnärens\r\nvillkor, som förutsätter ställningstagande från\r\nregeringens sida.</pre><pre>Vid de kontakter som har förevarit mellan\r\nKulturdepartementet och konstnärernas\r\norganisationer under de senaste åren, bl.a. i\r\nsamband med beredningen av regeringens\r\nbudgetförslag, har frågan om inrättande av en\r\nsärskild egenavgiftsfond inte prioriterats.</pre><pre>Dessa kontakter har i stället handlat om andra\r\nfrågor, såsom biblioteksersättningen, avgifter på\r\nbibliotekslån, långtidsstipendier m.m. I dessa\r\nfrågor har jag redovisat mina ställningstaganden i\r\nårets budgetförslag.</pre><pre>Jag anser mig inte ha anledning att inta någon\r\nannan ståndpunkt i den aktuella frågan än den\r\nriksdagen stannade för år 1991. Det finns enligt min\r\nmening möjlighet att gå andra vägar för att\r\nförstärka konstnärsskapets villkor. I årets\r\nbudgetförslag har jag redovisat några förslag till\r\nåtgärder med detta syfte.</pre><pre>Regeringen fastställde igår direktiven till den\r\nparlamentariska utredningen om kulturpolitikens\r\ninriktning. Frågan om kulturskaparnas villkor är\r\ngivetvis en fråga som kommer upp inom ramen för\r\nutredningen.</pre><pre>Anf. 2  HANS GÖRAN FRANCK (s):</pre><pre>Herr talman! I dagens ekonomiska krisläge drabbas\r\nkulturskapare, som alltid har varit\r\nlåginkomsttagare, mycket hårt. Uppdragen har\r\nminskat mycket kraftigt. Många tvingas inskränka,\r\neller upphöra med, sin kulturskapande\r\nverksamhet. Läget är mera allvarligt än vad som\r\nframgår av regeringens bedömning i\r\nbudgetpropositionen.</pre><pre>Vi har en dold, icke registrerad, arbetslöshet, som\r\när flerfaldigt större bland kulturskapare än hos\r\nriksgenomsnittet. Försämringen fortsätter i det\r\nalltmer förvärrade ekonomiska läget. För\r\nkulturskapare blir det också allt svårare, för att inte\r\nsäga omöjligt, att skaffa annat eller\r\nkompletterande arbete på arbetsmarknaden.</pre><pre>Kulturskapare som vänder sig till\r\narbetsförmedlingen eller till AMS får sällan eller\r\naldrig någon sysselsättning eller någon\r\nutbildningsmöjlighet. Även i fråga om\r\nvidareutbildning och omskolning är möjligheterna\r\nytterligt begränsade.</pre><pre>Denna fråga måste uppmärksammas och åtgärdas.\r\nKärnpunkten i min frågeställning är att\r\nkulturskapare bedöms som rörelseidkare. Det\r\nbetyder att de inte har någon arbetslöshetskassa.\r\nOmkring 15 000 ansökningar om KAS avslogs\r\n1991. Förra året var siffran betydligt högre. Större\r\ndelen av dessa ansökningar avser just\r\nrörelseidkare.</pre><pre>För många återstår ingenting annat än att vända sig\r\ntill socialtjänsten. På andra områden vidtas\r\nextraordinära åtgärder. Budgetpropositionen\r\ninnehåller en hel del förslag som är värda\r\nuppskattning, men de är ändå i den nu rådande\r\nsituationen otillräckliga.</pre><pre>Vad kulturministern svarar på frågan om\r\nhandläggningen av en särskild egenavgift är väl\r\nkänt, inte minst för mig och Thage G. Peterson som\r\nhar motionerat i ärendet.</pre><pre>Jag anser att det fordras speciella åtgärder på\r\nkulturskaparområdet. Jag menar att förslaget om\r\nen särskild egenavgiftsform bör omprövas,\r\nmöjligen i reviderad form. Den nuvarande\r\nskattelagstiftningen drabbar kulturskapare, i\r\nförhållande till löntagare, alldeles för hårt.</pre><pre>Då kulturministern avvisar Konstnärsutredningens\r\nförslag -- och det inte heller finns något reviderat\r\nförslag, såvitt jag förstår -- borde hon ha något\r\nannat förslag, men det redovisas inte i\r\ninterpellationssvaret.</pre><pre>Hon hänvisar till en ny parlamentarisk utredning\r\nsom nyligen har tillsatts. Vad direktiven innebär\r\nkänner jag inte till, men jag undrar om de innebär\r\nmöjligheter till så radikala förändringar att\r\nkulturarbetarnas villkor kan förbättras.</pre><pre>Hur länge dröjer det innan regeringen kan lägga\r\nfram förslag på grundval av en sådan utredning? Jag\r\nantar att det tar både två och tre år. Men något\r\nmåste göras nu, utöver de förslag som finns. Jag\r\ntänker inte bara på budgetpropositionen, utan\r\nockså på den socialdemokratiska motionen, som\r\ninnehåller en del ytterligare förslag som skulle\r\nförbättra situationen. Men sammantaget är detta\r\nändå otillräckligt.</pre><pre>Jag upprepar: I nuvarande mycket allvarliga läge\r\nmåste extra åtgärder sättas in för kulturskaparnas\r\nsysselsättning.</pre><pre>Anf. 3  Kulturminister BIRGIT FRIGGEBO\r\n(fp):</pre><pre>Herr talman! Hans Göran Franck och jag kan vara\r\növerens om att kulturskaparna över huvud taget,\r\näven när det inte råder stora bekymmer på\r\narbetsmarknaden, har en besvärlig situation. Det\r\nhänger samman med att inkomsterna är för låga,\r\noch det är det egentliga grundproblemet.</pre><pre>I det sysselsättningsläge som råder är situationen\r\nsmärtsam också för kulturskaparna. Vi vet alla att\r\narbetslösheten ofta är mycket högre bland\r\nkulturskaparna än bland andra grupper.</pre><pre>Nu har ju riksdagen, på förslag av regeringen,\r\ninrättat möjligheter till ett friare användande av\r\narbetsmarknadsstöd av olika slag. Inom ramen för\r\ndetta finns ett utvecklingsstöd, som man kan\r\ndiskutera med länsarbetsnämnderna. Detta stöd är\r\nsärskilt bra för kulturskapare av olika slag. Det är\r\nviktigt att utnyttja den möjligheten.</pre><pre>Nu diskuteras i riksdagen förslag om särskilda\r\nsysselsättningsåtgärder, som också kommer att\r\nomfatta konstnärerna. Det gäller bl.a. konstnärlig\r\nutsmyckning av bostäder.</pre><pre>En förändring av upphovsrättslagen diskuteras.\r\nDär kommer också några förslag att aviseras. De\r\nhar direkt inverkan på kulturskaparnas möjligheter\r\natt få inkomster.</pre><pre>Vi följer naturligtvis upp dessa frågor i\r\nbudgetarbetet. Konstnärerna har signalerat att de\r\ntycker att biblioteksersättningar och stipendier är\r\nviktiga. Även om det inte är några jättelika\r\nreformer som har presenterats, sker det ändå\r\nsuccessivt en höjning i de budgetar som har lagts\r\nfram.</pre><pre>Vidare har vi frågan om framtiden och den\r\nutredning som regeringen har tillsatt. I 1974 års\r\nkulturpolitiska mål fanns inget nämnt om\r\nkulturskaparnas ekonomiska villkor. Lika litet\r\nfanns det mål som angav kvalitetskriterier för\r\nstödet till kulturen. Jag har i utredningsdirektiven\r\nsärskilt pekat på att man som en punkt skall ta upp\r\nde ekonomiska villkoren för kulturskaparna.</pre><pre>Anf. 4  HANS GÖRAN FRANCK (s):</pre><pre>Herr talman! Det är bra att kulturministern inte\r\ninvänder mot min beskrivning av hur allvarligt läget\r\när för kulturskaparna. Det förefaller som att vi i\r\nstort sett har samma uppfattning om detta.</pre><pre>Skillnaden består i att jag är mera angelägen om att\r\ndet nu skall vidtas ytterligare åtgärder utöver de\r\nsom regeringen har redovisat. Det kulturministern\r\nsade om arbetsmarknadsstödet var bra. Jag utgår\r\nfrån att det kommer tillräckligt med information\r\noch anvisningar om detta. Det finns ett påtagligt\r\nbehov.</pre><pre>Men åter till kärnfrågan. I\r\nInkomstskattekommitténs betänkande fanns det en\r\nreservation. I reservationen sades det att ett särskilt\r\ninkomstslag för konstnärlig verksamhet borde\r\nfinnas. Det sades vidare att konstnärer behöver\r\nstöd från framsynta och kulturmedvetna politiker\r\noch partier för att kunna få sina rättmätiga krav\r\ntillgodoseda.</pre><pre>Jag hade gärna sett att detta hade varit mina egna\r\nord, herr talman. Men det var nuvarande\r\nfinansministerns ord. Det innebär att Birgit\r\nFriggebo borde ha goda förutsättningar för att\r\nkunna bryta en lans för en omprövning av det som\r\nmin interpellation rör, nämligen om hur\r\nkulturskaparnas inkomster skall bedömas.</pre><pre>Jag vill gärna i det här sammanhanget referera till\r\nvad en f.d. kulturminister, Wikström, har sagt i\r\ndenna fråga. Han anser att det är hög tid att fritt\r\narbetande konstnärer av olika kategorier får ett\r\ninkomstslag där hänsyn tas till ojämnheten i\r\ninkomster, de ofrånkomliga kostnaderna för\r\nverksamheten och vilka sociala avgifter som\r\nverkligen hänför sig till konstnären själv.</pre><pre>Yttrandena, som även ger uttryck för min\r\nuppfattning, ger anledning till en omprövning.\r\nMöjligtvis kan omprövningen ske i en reviderad\r\nform. Jag hoppas att just kommittén som\r\nkulturministern hänvisar till skall ta upp frågan om\r\nen revidering. Men det fordrar snabbare åtgärder\r\nän vad kommittéförslaget kan leda till.</pre><pre>Anf. 5  Kulturminister BIRGIT FRIGGEBO\r\n(fp):</pre><pre>Herr talman! Det är helt rätt att det behövs\r\nframsynta politiker om det skall fattas bra beslut.\r\nGud ske lov spelar individerna fortfarande en roll i\r\npolitiken! Det har på många olika sätt\r\nuppmärksammats, att vi trots den svåra\r\nekonomiska situationen och att vi tvingas göra\r\nnedskärningar, besparingar och omstruktureringar\r\npå nästan varje budgetpost i den stora budgeten,\r\nhar lyckats hålla kulturbudgeten intakt -- och t.o.m.\r\nfått utrymme för nya reformer under de senaste två\r\nbudgetarna. Den allmänna reformverksamheten\r\nkommer naturligtvis också kulturskaparna till del.</pre><pre>Hans Göran Franck redovisar en reservation av\r\nfinansministern i Inkomstskattekommitténs\r\nbetänkande. Det är helt riktigt att Folkpartiet\r\nsedan länge har engagerat sig för dessa frågor och\r\ntalat om ett särskilt inkomstslag för konstnärerna.</pre><pre>När vi sedan skulle fatta beslut i riksdagen om\r\nskattereformen blev det desto mera viktigt att vi\r\ninte vidtog sådana åtgärder som skulle drabba\r\nkonstnärerna. Det fanns en rad olika förslag som\r\nskulle ha påverkat konstnärerna negativt. Sådana\r\nexempel är att ta bort upphovsmannakontot, att\r\nändra vinstkriteriet i näringsverksamhet och\r\ninskränkningar i kvittningen av underskotten\r\nmellan olika inkomstslag. Under förhandlingarna\r\nmellan Socialdemokraterna och Folkpartiet blev en\r\nviktig åtgärd att säkerställa dessa möjligheter. I\r\npropositionen finns hänvisningar till att\r\nförändringarna har vidtagits, bl.a. för att\r\nsäkerställa konstnärernas villkor.</pre><pre>Det var nog bra att det fanns en reservation från\r\nAnne Wibble i själva utredningen. Det blev en\r\ngrund för att ganska kraftfullt driva fram att det inte\r\nskulle bli förändringar på den punkten. Jag tycker\r\natt inte bara Folkpartiet skall ta åt sig äran, utan\r\näven den socialdemokratiska regeringen som\r\nslutligen skrev propositionen.</pre><pre>Jag kan slutligen bara hänvisa till de direktiv som\r\nregeringen antog i går, där det särskilt pekas på att\r\ndet i 1974 års kulturpolitiska mål inte fanns\r\nnågonting nämnt om kulturskaparnas ekonomiska\r\nvillkor, som ju är grunden för att vi över huvud\r\ntaget får ett kulturellt skapande, som vi andra som\r\ninte är riktigt lika duktiga kan få njuta av.</pre><pre>Anf. 6  HANS GÖRAN FRANCK (s):</pre><pre>Herr talman! Låt mig ge ett exempel på hur\r\nsituationen är. Jag kunde nyligen läsa i en\r\nStockholmstidning att 300 konstnärer tvingas\r\nlämna sina ateljéer i Stockholm på grund av den\r\nekonomiska situationen och drastiska höjningar av\r\nomkostnader.</pre><pre>Jag sade något om den socialdemokratiska\r\nmotionen. Det finns några saker i den som jag\r\ntycker att det i det här sammanhanget finns\r\nanledning att nämna, bl.a. förslaget att återinföra\r\nstödet för konstnärlig utsmyckning i\r\nbostadsområden. Motionärerna anger en ram för\r\ndetta om 15 miljoner kronor. Man tar också upp\r\nfrågan om lönebidrag och en del annat som jag inte\r\nhinner gå in på.</pre><pre>Det gäller nu verkligen att samla upp goda förslag\r\nsom kan ge snabbare resultat än som kan komma\r\nfram genom den nytillsatta utredningen. När jag\r\nutarbetat min interpellation har jag fått kontakt\r\nmed åtskilliga av kulturskaparnas organisationer.\r\nJag vet att kulturministern i samband med\r\nbudgetarbetet har haft reguljära kontakter med\r\ndem, och det är bra.</pre><pre>Jag vill till slut säga, herr talman, att jag tycker att\r\nkulturministern i det nuvarande allvarliga\r\nekonomiska läget, som är särskilt betungande för\r\nmånga konstnärer -- jag har personlig kontakt med\r\nåtskilliga av dem -- skulle överväga att ha en ny träff\r\nmed kulturskaparorganisationerna för att göra en\r\nuppföljning av situationen just nu och se om man\r\ninte skulle kunna lägga fram ytterligare förslag,\r\nframför allt för att förbättra konstnärernas\r\nuppdrags- och sysselsättningsläge, men också för\r\natt skapa bättre möjligheter till inkomster åt dem.\r\nMånga av dem är nu ekonomiskt mycket hårt\r\nträngda.</pre><pre>Överläggningen var härmed avslutad.</pre><pre>3 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1992/93:121 och 172 till bostadsutskottet</pre><pre>1992/93:173 till socialutskottet</pre><pre>1992/93:178 till socialförsäkringsutskottet</pre><pre>1992/93:182 till finansutskottet</pre><pre>1992/93:183 och 184 till jordbruksutskottet</pre><pre>Motionerna</pre><pre>1992/93:K24 och K25 till konstitutionsutskottet</pre><pre>4 §  Bordläggning</pre><pre>Anmäldes och bordlades</pre><pre>Propositionerna</pre><pre>1992/93:168 Reserabatter för studerande, m.m.</pre><pre>1992/93:180 Riktlinjer för en kretsloppsanpassad\r\nsamhällsutveckling</pre><pre>5 §  Anmälan om interpellation</pre><pre>Anmäldes att följande interpellation framställts</pre><pre>den 25 februari</pre><pre>1992/93:91 av Bertil Måbrink (v) till\r\nkulturministern om Peru och de mänskliga\r\nrättigheterna:</pre><pre>Rapporter om kränkningar av de mänskliga\r\nrättigheterna i Peru från organisationerna Amnesty\r\nInternational och America's Watch talar ett tydligt\r\noch skrämmande språk.</pre><pre>I maj förra året publicerade Amnesty International\r\nrapporten: Peru, Mänskliga rättigheter under\r\npresident Alberto Fujimoris regering.\r\nInnehållsförteckningen till den 31-sidiga rapporten\r\ntalar för sig själv: Försvinnanden, utomrättsliga\r\navrättningar, tortyr och misshandel, hot, attacker\r\noch mord utförda av paramilitära grupper,\r\nförsvinnanden och utomrättsliga avrättningar\r\nutförda av civila försvarspatruller, godtyckliga\r\nfrihetsberövanden och åsiktsfångar.</pre><pre>I rapporten framhålls att lag 24 150 tillhandahåller\r\nden politisk-militäre kommendanten\r\nutomordentliga maktbefogenheter som används för\r\natt kringgå viktiga rättsäkerhetsgarantier för\r\nmänskliga rättigheterna i Peru.</pre><pre>Militären har rätt att göra husrannsakningar utan\r\ndomstolsbeslut och också gripa människor utan\r\nrättslig kontroll. Det utbredda användandet av icke\r\nerkända gripanden är en orsak till det stora antalet\r\nförsvinnanden, utomrättsliga avrättningar och\r\ntortyr i de zoner där undantagstillstånd råder.</pre><pre>Amnesty fortsätter med att konstatera att\r\nupplösandet av kongressen i april 1992 stoppade\r\narbetet för alla parlamentsutskott inkluderande de\r\nsom arbetade med mänskliga rättigheter.</pre><pre>Den 9 april utfärdades tre förordningar som avsatte\r\nalla domare i domstolen för konstitutionella\r\ngarantier, 13 domare i Högsta domstolen och alla\r\nmedlemmar i det nationella domarrådet och av\r\ndomarnas distriktsråd.</pre><pre>Den 23 april utfärdades ytterligare en förordning\r\ngenom vilken mer än 120 domare i Lima och Callao\r\navskedades. På detta sätt har de strukturer och\r\nprocedurer som skyddar de mänskliga rättigheterna\r\ni Peru allvarligt undergrävts enligt Amnesty.</pre><pre>Under president Fujimoris första 21 månader vid\r\nmakten fram till utgången av april 1992 har\r\nAmnesty International mottagit information om\r\n495 ''försvinnanden'' efter gripanden utförda av\r\nsäkerhetsstyrkor. Den verkliga siffran kan vara\r\nmycket högre.</pre><pre>Amnesty International har fått oavbrutna\r\nrapporter om tortyr och misshandel utförd av Perus\r\nsäkerhetsstyrkor. Under president Fujimoris första\r\n21 månader vid makten har man informerats om 62\r\nfall av tortyr. Detta reflekterar dock inte det\r\nverkliga antalet. Många fall av tortyr rapporteras\r\naldrig därför att offret fruktar repressalier, medan\r\nandra som rapporterats som ''försvinnanden'' eller\r\nutomrättslig avrättning också föregåtts av tortyr.</pre><pre>Systematisk misshandel, nästan dränkning, el-\r\nchocker, upphängning i armarna under lång tid och\r\nhot om stympning eller dödande är de vanligaste\r\nformerna av tortyr. Det finns också många\r\nrapporter om att soldater har torterat kvinnor och\r\nunga flickor genom att våldta dem, ibland\r\nupprepade gånger.</pre><pre>Amnesty International har också fått många\r\nrapporter om övergrepp som begåtts av den\r\nväpnade oppositionen Partido Communista del\r\nPeru (Sendero Luminoso) och Movimiento\r\nRevolucionario Túpac Amaru (MRTA). Det gäller\r\nbl.a. tortyr, stympning och mord på försvarslösa\r\ncivila.</pre><pre>En annan välkänd organisation som arbetar med\r\nfrågor som rör mänskliga rättigheter, America's\r\nWatch, publicerade i augusti 1992 en rapport med\r\ntiteln: ''Peru Civilt samhälle och demokrati under\r\neld''.</pre><pre>De bedömningar som görs i denna 34-sidiga rapport\r\növerensstämmer i allt väsentligt med Amnesty\r\nInternationals rapportering. America's Watch\r\npekar särskilt på att definitionen på terrorism\r\nändrades i maj förra året så att den inte längre bara\r\ninnefattar våldshandlingar utan även brottet att\r\nskapa oro i samhället. Under denna nya definition\r\nkan journalister och människorättsaktivister falla\r\npå grund av vad de skrivit och straffas med fängelse\r\ni minst tjugo år.</pre><pre>I artikel 7 i terroristlagen anges att ''ursäktande av\r\nterrorism'' är ett brott som ger 6--12 års fängelse.\r\nDenna artikel hotar enligt America's Watch\r\nyttrandefriheten och kan leda till att legitimt\r\njournalistiskt arbete bestraffas liksom arbete för de\r\nmänskliga rättigheterna och advokaters arbete som\r\nförsvarare.</pre><pre>Mot denna bakgrund har den svenska regeringen i\r\nett antal pilotfall som beslutades i juli 1992 gjort\r\nbedömningen att den som rest ut ur Peru med eget\r\npass inte har anledning att frukta förföljelse i\r\nflyktingkonventionens bemärkelse från peruanska\r\nmyndigheter eller paramilitära grupper.</pre><pre>Dessutom har man slagit fast att den som ''kan\r\nantas ha verkat för'' Sendero Luminoso, MRTA\r\neller en organisation med anknytning till dessa på\r\ngrund av särskilda skäl under inga förhållanden kan\r\nfå uppehållstillstånd som de factoflykting.</pre><pre>Detta har lett till att ett antal personer, som utan\r\natt det ifrågasatts av regeringen, upprepade gånger\r\nutsatts för ohygglig tortyr av den peruanska polisen\r\nnu skall skickas tillbaka till Peru. Det gäller också\r\nungdomar som har syskon som försvunnit efter att\r\nha gripits av den peruanska polisen.</pre><pre>Min fråga till kulturministern blir därför:</pre><pre>Vilka garantier har den svenska regeringen för att\r\nde som nu skall avvisas till Peru inte drabbas av\r\n''försvinnande'', tortyr eller annan omänsklig\r\nbehandling?</pre><pre>6 §  Anmälan om frågor</pre><pre>Anmäldes att följande frågor framställts</pre><pre>den 25 februari</pre><pre>1992/93:417 av Margitta Edgren (fp) till\r\nkulturministern om asylsökandes rätt att arbeta:</pre><pre>Från 1 juli 1992 har asylsökande rätt att ta ett arbete\r\npå den reguljära arbetsmarknaden i de fall\r\nInvandrarverket gör bedömningen att de kommer\r\natt få vänta mer än fyra månader på ett besked om\r\nuppehållstillstånd.</pre><pre>Det visar sig att detta beslut inte är så entydigt som\r\ndet synes vara. Vid ett studiebesök på en\r\nsocialförvaltning framförde socialsekreterarna att\r\ndetta gäller fram till den asylsökande fått avslag på\r\nsin begäran om uppehållstillstånd. De\r\nasylsökanden som haft arbete men fått avslag och\r\növerklagar avslaget får alltså inte fortsatt rätt att\r\narbeta i väntan på definitivt besked. Fakta är att\r\n99 % som får avslag överklagar och finns kvar i\r\nSverige ytterligare tid.</pre><pre>Denna tolkning av beslutet om tillfälligt\r\narbetstillstånd för vilken jag här har redogjort kan\r\nknappast vara korrekt. Avser statsrådet att\r\nklargöra att den asylsökande som vill och kan\r\nförsörja sig själv bör få göra det under hela\r\nväntetiden?</pre><pre>1992/93:418 av Ewa Hedkvist Petersen (s) till\r\nstatsrådet Beatrice Ask om de små skolorna:</pre><pre>I Läroplanskommitténs förslag till ny läroplan och\r\ntimplan för grundskolan föreslås en ämnessplittring\r\nsom innebär att samhälls- och naturläran skall delas\r\nupp i sju ämnen i årskurs 6. Då skall också ett nytt\r\nspråk tillkomma som ämne.</pre><pre>Många skolor är redan i dag beroende av\r\nelevunderlaget i de sex årskurserna i låg- och\r\nmellanstadiet för att överleva. Den ämnessplittring\r\nsom föreslås kan därför bli ett hot mot små\r\nlandsbygds- och glesbygdsskolor, om eleverna\r\nredan i sexan måste åka till centralskolor för att få\r\nämnesundervisning.</pre><pre>Min fråga är därför:</pre><pre>Är skolministern beredd försvara de små skolornas\r\nexistens under beredningen av\r\nLäroplanskommitténs förslag?</pre><pre>1992/93:419 av Harald Bergström (kds) till\r\nkulturministern om försäkringsskydd för\r\nflyktingar:</pre><pre>Om en asylsökande, boende på en SIV-\r\nförläggning, blir orsak till skada vid en\r\nolyckshändelse under sin fritid, finns inget\r\nförsäkringsskydd, detta såvitt inte vederbörande\r\nsjälv tecknat en försäkring, vilket torde höra till\r\nundantagen. Sker däremot olyckan under s.k.\r\n''organiserad sysselsättning i Invandrarverkets\r\nregi'' finns försäkring gällande med både\r\nolycksfallsdel och ansvarsdel.</pre><pre>Jag har exempel där en man själv måste betala\r\nreparationen av sin skadade bil efter att ha blivit\r\npåkörd av en fritidscyklande flykting.</pre><pre>En följd av en olycka av ovan beskrivet slag är att\r\nflyktingfientlighet tenderar spridas och fördjupas.</pre><pre>Finns det planer på att t.ex. utvidga den redan\r\ntecknade SIV-försäkringens giltighet att gälla även\r\nfritidsaktiviteter?</pre><pre>1992/93:420 av Barbro Westerholm (fp) till\r\nkulturministern om asyl för homosexuella:</pre><pre>Homosexuella förföljs och straffas i en rad länder,\r\nbl.a. i Ryssland. Enligt uppgift får ett par ryska\r\nhomosexuella medborgare inte asyl i Sverige trots\r\natt de är åtalade för brott mot § 121 i den ryska\r\nstrafflagen, som förbjuder homosexuella\r\nförbindelser.</pre><pre>Med anledning av det ovan anförda vill jag fråga:</pre><pre>Vilka åtgärder ämnar statsrådet vidta för att\r\nflyktingar som förföljs i sitt hemland på grund av sin\r\nsexuella läggning skall kunna beviljas asyl i\r\nSverige?</pre><pre>1992/93:421 av Berith Eriksson (v) till\r\nkulturministern om uppföljningen av\r\navvisningsärenden:</pre><pre>Både den förra och den nuvarande regeringens\r\ninvandrarminister har många gånger försäkrat här i\r\nkammaren att svenska myndigheter noga följer vad\r\nsom händer de asylsökande som man utvisar ur\r\nlandet.</pre><pre>Under senaste tiden har många, alltför många,\r\nrapporter kommit om att avvisade personer\r\nfängslats redan på flygplatsen när de återvänt. Ett\r\nexempel är en gravid kvinna från Syrien, ett annat\r\nen man från Iran som utvisades trots att han försökt\r\nta sitt liv och trots att både polis och läkare vädjat\r\nom att utvisningen skulle vänta. Det finns många\r\nfler sådana exempel.</pre><pre>Jag vill fråga kulturministern:</pre><pre>Vilka åtgärder har regeringen vidtagit för att följa\r\nupp vad som händer avvisade personer vid\r\nåterkomsten till hemlandet och hur har denna\r\ninformation återförts till Invandrarverket och\r\nUtlänningsnämnden?</pre><pre>1992/93:422 av Berith Eriksson (v) till\r\nsocialministern om ensamförälderstödet:</pre><pre>Det har uppstått en olägenhet med det\r\nengångsbidrag som skall utgå för att kompensera\r\nensamstående föräldrar för skattereformen. Det\r\nvar tänkt att de skulle få ut 1 800 kr.</pre><pre>Alla som har rätt att få bidraget har inte kunnat\r\nansöka om detta eftersom de inte nåtts av någon\r\ninformation. Ofta är det just de personer som är i\r\nstörst behov av pengarna; nyskilda och\r\nensamstående som har ekonomiska problem.</pre><pre>Det behövs en förändring av systemet för nu måste\r\nmånga ensamstående föräldrar överklaga till\r\nlänsrätterna.</pre><pre>Jag vill därför fråga socialministern:</pre><pre>Avser regeringen att komma med förslag som\r\nunderlättar för de grupper som har missat\r\ninformationen om ensamförälderstödet att på ett\r\nenklare sätt än att överklaga få sin kompensation?</pre><pre>den 26 februari</pre><pre>1992/93:423 av Claus Zaar (nyd) till finansministern\r\nom den svenska kronan och småföretagen m.m.:</pre><pre>Kronans fall riskerar att fortsätta att försämra\r\nsituationen för många små och medelstora företag.\r\nEnligt finansiella bedömare är förtroendet för den\r\nsvenska kronan nu sviktande.</pre><pre>Vilka åtgärder kommer finansministern att vidta\r\nför att på kort sikt förbättra situationen för den\r\nsvenska kronan och det allvarliga finansiella läget\r\nför små och medelstora företag?</pre><pre>7 §  Kammaren åtskildes kl. 9.25.</pre><pre>Förhandlingarna leddes av förste vice talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}