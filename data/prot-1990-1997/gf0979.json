{"dokumentstatus":{"dokument":{"hangar_id":"2387736","dok_id":"GF0979","rm":"1991/92","beteckning":"79","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"79","slutnummer":"0","datum":"1992-03-18 00:00:00","systemdatum":"2005-10-27 13:56:11","publicerad":"1992-03-18 00:00:00","titel":"Riksdagens snabbprotokoll 1991/92:79 Onsdagen den 18 mars","subtitel":null,"status":null,"htmlformat":null,"relaterat_id":null,"source":"webbnav","sourceid":"{79199DF3-9608-409B-9987-2E2B47B35E76}","dokument_url_text":"http://data.riksdagen.se/dokument/GF0979/text","dokument_url_html":"http://data.riksdagen.se/dokument/GF0979","dokumentstatus_url_xml":"http://data.riksdagen.se/dokumentstatus/GF0979","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1991/92:79</div>\r\n<div class=\"sidhuvud_datum\">Onsdagen den 18 mars</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 § Justering av protokoll</pre><pre>Justerades protokollet för den 12 mars.</pre><pre>2 § Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1991/92:116 till skatteutskottet</pre><pre>1991/92:130 till trafikutskottet</pre><pre></pre><pre>Motionerna</pre><pre>1991/92:Ub14-Ub54 till utbildningsutskottet</pre><pre>1991/92:Sf18-Sf21 till socialförsäkringsutskottet</pre><pre>1991/92:Ub55-Ub61 till utbildningsutskottet</pre><pre>1991/92:Jo22 till jordbruksutskottet</pre><pre>1991/92:N29 och N30 till näringsutskottet</pre><pre>1991/92:Fö4 och Fö5 till försvarsutskottet</pre><pre>1991/92:A8-A12 till arbetsmarknadsutskottet</pre><pre>1991/92:Sf22-Sf25 till socialförsäkringsutskottet</pre><pre>3 §  Beslut rörande utskottsbetänkanden som\r\nslutdebatterats den 11 mars</pre><pre>Företogs till avgörande lagutskottets betänkande\r\n1991/92:LU19, arbetsmarknadsutskottets\r\nbetänkanden 1991/92:AU5, AU6, AU8 och AU9,\r\nlagutskottets betänkande 1991/92:LU18,\r\nkonstitutionsutskottets betänkanden\r\n1991/92:KU16, KU25, KU26 och KU29 samt\r\nskatteutskottets betänkande 1991/92:SkU16\r\n(beträffande debatten i dessa ärenden, se prot. 74).</pre><pre>Lagutskottets betänkande LU19</pre><pre>Utskottets hemställan bifölls.</pre><pre>Arbetsmarknadsutskottets betänkande AU5</pre><pre>Mom. 1--3</pre><pre>Utskottets hemställan bifölls.</pre><pre>Mom. 4 (medelsanvisning till arbetsmarknadsråd)</pre><pre>Utskottets hemställan bifölls med 302 röster mot 21\r\nför reservationen av Laila Strid-Jansson. 1 ledamot\r\navstod från att rösta.</pre><pre>Arbetsmarknadsutskottets betänkande AU6</pre><pre>Utskottets hemställan bifölls.</pre><pre>Arbetsmarknadsutskottets betänkande AU8</pre><pre>Mom. 2 (medelsanvisning till\r\njämställdhetsåtgärder)</pre><pre>Utskottets hemställan bifölls med 308 röster mot 15\r\nför meningsyttringen av Karl-Erik Persson.</pre><pre>Övriga moment</pre><pre>Utskottets hemställan bifölls.</pre><pre>Arbetsmarknadsutskottets betänkande AU9</pre><pre>Mom. 4 och 5 (statens institut för\r\npersonalutveckling)</pre><pre>Utskottets hemställan bifölls med 178 röster mot\r\n146 för reservationen av Ingela Thalén m.fl.</pre><pre>Övriga moment</pre><pre>Utskottets hemställan bifölls.</pre><pre>Lagutskottets betänkande LU18</pre><pre>Utskottets hemställan bifölls med 165 röster mot\r\n155 för reservationen av Owe Andréasson m.fl. 4\r\nledamöter avstod från att rösta.</pre><pre>Konstitutionsutskottets betänkande KU16</pre><pre>Mom. 1</pre><pre>Utskottets hemställan bifölls.</pre><pre>Mom. 2 och 3 (förvaltningskostnader, m.m.)</pre><pre>Utskottets hemställan bifölls med 287 röster mot 34\r\nför reservationen av Harriet Colliander. 1 ledamot\r\navstod från att rösta.</pre><pre>Konstitutionsutskottets betänkande KU25</pre><pre>Utskottets hemställan bifölls.</pre><pre>Konstitutionsutskottets betänkande KU26</pre><pre>Mom. 1 Utskottets hemställan bifölls.</pre><pre>Mom. 2 (DI:s utgiftsram)</pre><pre>Reservationen av tredje vice talman Bertil Fiskesjö\r\nm.fl. bifölls med 170 röster mot 152 för utskottets\r\nhemställan. 2 ledamöter avstod från att rösta.</pre><pre>Konstitutionsutskottets betänkande KU29</pre><pre>Mom. 1 (stöd till politiska partier)</pre><pre>Utskottets hemställan bifölls med 303 röster mot 21\r\nför reservationen av Harriet Colliander. 1 ledamot\r\navstod från att rösta.</pre><pre>Mom. 2</pre><pre>Utskottets hemställan bifölls</pre><pre>Skatteutskottets betänkande SkU16</pre><pre>Mom. 1 (anslaget till riksskatteverket)</pre><pre>Utskottets hemställan bifölls med 180 röster mot\r\n144 för reservation 1 av Lars Hedfors m.fl.</pre><pre>Mom. 2 (anslaget till skattemyndigheterna)</pre><pre>Utskottets hemställan bifölls med 308 röster mot 15\r\nför meningsyttringen av Lars Bäckström.</pre><pre>Mom. 9 (lägenhetsregister)</pre><pre>Utskottets hemställan bifölls med 303 röster mot 23\r\nför reservation 2 av Peter Kling.</pre><pre>Mom. 10 (redovisning av skatter m.m.)</pre><pre>Utskottets hemställan -- som ställdes mot\r\nreservation 3 av Peter Kling -- bifölls med\r\nacklamation.</pre><pre>Övriga moment</pre><pre>Utskottets hemställan bifölls.</pre><pre>4 §  Sjöfart m.m.</pre><pre>Föredrogs</pre><pre>trafikutskottets betänkande</pre><pre>1991/92:TU11 Sjöfart m.m. (prop. 1991/92:100\r\ndelvis).</pre><pre>Anf. 1  JARL LANDER (s):</pre><pre>Herr talman! Det betänkande från trafikutskottet\r\nsom vi nu skall behandla, handlar om frågor\r\nrörande sjöfarten. Det är anslag till den statliga\r\ndelen av sjöfarten som vi har att ta ställning till.</pre><pre>Detta betänkande omfattar ett brett register av\r\nolika frågeställningar. Men undantag har i år gjorts\r\nför fritidsbåtsregistret. Det görs eftersom\r\nregeringen sagt att den skall återkomma i en\r\nsärskild proposition i ärendet.</pre><pre>Herr talman! Trafikutskottets betänkande nr 11\r\nbehandlar flera olika frågor i vilka man i likhet med\r\nfrågan om fritidsbåtsregistret borde avvakta med\r\nett ställningstagande. Det gäller bl.a. frågan om\r\nGotlandstillägget, som vi socialdemokrater anser\r\nännu inte är färdigberedd. Detsamma gäller frågan\r\nom rederistödet.</pre><pre>Det är inte utskottets personal eller annan personal\r\nhär i riksdagen vi skall klandra för att dessa\r\nfrågeställningar finns med i betänkandet. Däremot\r\nanser vi att kommunikationsdepartementet borde\r\nha undvikit att ta med dessa frågor i\r\nbudgetpropositionens bil. 7. Vi anser att\r\nfrågeställningar som inte är färdigbehandlade eller\r\natt förslag till utredningar om sådant som redan är\r\nfärdigutrett inte bör tas med i budgetpropositionen.</pre><pre>Herr talman! Jag vill påstå att stora delar av bil. 7\r\ntill årets budgetproposition är ett hastverk precis\r\nsom så många andra förslag som denna kammare\r\nfått från kommunikationsdepartementet under\r\ndetta riksmöte. Först kommer stora löften, men när\r\nvi närmar oss de konkreta besluten eller\r\npresentationen av förslagen, läggs helt andra\r\nförslag fram.</pre><pre>Det är dessa saker i budgetpropositionens bil. 7\r\nsom vi socialdemokrater reagerar mot. Det har vi\r\ngjort genom att reservera oss mot vissa i\r\nbetänkandet föreslagna ställningstaganden. Jag\r\nskall be att få kommentera dem litet närmare.</pre><pre>Det är mycket vi är överens om. Jag skall\r\nkoncentrera mig på vad som i detta betänkande\r\nskiljer utskottsmajoriteten från oss\r\nsocialdemokrater.</pre><pre>Det gäller först och främst majoritetens skrivning\r\nangående transportstödet för Gotland. Här har\r\nriksdagen under lång tid varit överens om att den\r\ns.k. vägprincipen skall gälla, dvs. att transporter till\r\noch från Gotland i princip inte bör vara dyrare än\r\ntransporter på samma avstånd någon annanstans i\r\nlandet. Detta har vi kunnat genomföra tack vare\r\nhögstprisregleringen och Gotlandstillägget till\r\ntransportföretagen.</pre><pre>Det är detta som regeringen nu vill slopa och\r\nersätta med någonting annat. Med vad?, frågar vi\r\noss. Det är inte sagt. Det enda som hittills har sagts\r\när att nuvarande stödform är\r\nkonkurrensbegränsande. Det kanske den är. Men\r\ndet är den stödform som har fungerat och gett\r\ngotlänningarna något så när likvärdiga\r\ntransportkostnader som för övriga i Sverige.</pre><pre>Att det i detta land skall vara regional balans har vi\r\ni långa tider varit överens om här i kammaren.\r\nVarför skall vi då belasta gotländska transporter\r\nmed ytterligare 50--60 milj.kr. genom att nu slopa\r\ngotlandstillägget och högstprisregleringen innan ett\r\nnytt förslag till hur denna regionala balans också i\r\nframtiden skall innefatta även Gotland har lagts\r\nfram?</pre><pre>Det är detta som vi socialdemokrater har så svårt\r\natt acceptera. Jag vill samtidigt påpeka att detta är\r\nett typexempel på förslag från just\r\nkommunikationsdepartementet. Först kommer ett\r\nförslag, sedan får vi se hur vi kan lösa de problem\r\nsom uppstår. Därför, herr talman, yrkar jag avslag\r\npå förslaget om avskaffande av 1979 års\r\nbemyndigandelag och bifall till reservation 1 till\r\nbetänkandet.</pre><pre>Jag skall gå över från frågan om sjöfarten till\r\nSveriges största ö och i stället tala om sjöfarten på\r\nSveriges största sjö, nämligen Vänern. Här\r\nkommer enligt min mening nästa hastverk i\r\nbudgetpropositionens bil. 7. Regeringen säger:\r\nTillsätt en utredning, så får vi se vad som sedan\r\nskall göras angående sjöfarten på Vänern.</pre><pre>Jag vill göra kammaren uppmärksam på att det är\r\nprecis på dagen ett år sedan den dåvarande\r\nsocialdemokratiska regeringen förordnade Ulf\r\nAdelsohn -- han behöver väl ingen närmare\r\npresentation -- att utreda Vänersjöfarten. Att den\r\nnuvarande kommunikationsministern har\r\nföreslagit ytterligare utredning kan väl inte bero på\r\natt det var en socialdemokratisk regering som\r\ntillsatte den utredningen.</pre><pre>Adelsohns utredning är färdig och har utmynnat i\r\nytterligare en utredning som tillsattes på initiativ av\r\nlandshövdingen i Värmland Ingemar Eliasson. Den\r\nutredningen är också färdig. Som vi ser det är\r\nytterligare utredningar helt obefogade. Den\r\nAdelsohnska utredningen utmynnade bl.a. i att en\r\nytterligare översyn skulle göras på lokalt initiativ i\r\nregionen. Det är den som också är färdig nu.</pre><pre>Vi socialdemokrater tycker, med anledning av\r\ndetta, att det är så märkligt att utskottsmajoriteten\r\nfortfarande tycker som kommunikationsministern\r\natt Vänersjöfarten bör utredas ytterligare innan\r\nriksdagen kan ta ställning i frågan. Jag vill hävda att\r\ndet borde vara färdigt med statliga utredningar om\r\nVänersjöfarten. Nu måste vi handla. Många av\r\nutskottsmajoritetens partikolleger i Vänerområdet\r\ntycker också det.</pre><pre>Så tycker t.ex kommunikationsministerns egna\r\npartivänner i länen runt Vänern. Det gäller bl.a.\r\nRoland Lében från Värmland. Fanny Rizell och\r\nIngrid Näslund har motionerat om detta. Så tycker\r\nmoderaterna runt Vänern med t.ex Stig Bertilsson\r\noch Göthe Knutson. Jag kan nog säga att alla\r\nledamöter av denna kammare som har tagit del av\r\nvad näringslivet, landshövdingarna, länsstyrelserna\r\noch inte minst utredningsmännen själva har sagt om\r\nsjöfartens utvecklingsmöjligheter på Vänern tycker\r\nså.</pre><pre>Herr talman! Låt mig också få citera vad\r\nlandshövdingarna i de tre länen, Skaraborgs,\r\nÄlvsborgs och Värmlands län, säger i ett\r\ngemensamt brev till oss i trafikutskottet inför den\r\nbehandlingen: ''Det är enligt vår mening inte\r\nerforderligt med ytterligare en utredning om\r\nVänersjöfarten. Tvärtom riskerar ett sådant\r\nförfarande att skapa osäkerhet om Vänersjöfartens\r\nframtid. På grundval av det arbete som redovisats i\r\nden Adelsohnska utredningen vore det av stort\r\nvärde om statsmakterna, som grund för det\r\nfortsatta arbetet, uttalade att Vänersjöfarten har en\r\nviktig roll att spela i det framtida transportsystemet\r\npå med andra transportslag likvärdiga villkor.''</pre><pre>Vi socialdemokrater vill att riksdagen skall göra det\r\nhär uttalandet om Vänersjöfarten. Det har vi gjort\r\ngenom vår reservation nr 4 till betänkandet. Jag\r\nyrkar bifall till den reservationen. Jag förutsätter\r\natt alla de ledamöter som har motionerat om att det\r\ninte behövs ytterligare utredningar också kommer\r\natt göra det och bifalla vår reservation nr 4. Då kan\r\nvi få möjligheter till en fortsatt sjöfart på Vänern.\r\nDå behöver inte sjöfartens framtid där vara hotad.\r\nT.o.m landshövdingarna anser ju att den är det med\r\nytterligare utredningar. Jag vill vädja till\r\nkammarens ledamöter att ni lyssnar på era\r\npartiföreträdare från Vänerregionerna.</pre><pre>Herr talman! Vad som är mest märkligt i\r\nbudgetpropositionen är bil. 7, Stödet till svensk\r\nrederinäring. Det är kanske inte så märkligt att\r\nförslaget att slopa rederistödet har lagts som\r\nsådant. Det har ju den borgerliga regeringen lovat,\r\neller skall jag säga hotat med, sedan den tillträdde.\r\nMen att slopa stödet innan någonting annat finns\r\nklart om hur svensk sjöfartsnäring skall hanteras är\r\nmycket märkligt. Det är återigen ett bevis på\r\nhastverk från kommunikationsdepartementet. Det\r\nkan i och för sig vara förståeligt att detta kan\r\ninträffa om man inte är van politiker och om man\r\när oerfaren när det gäller tidsåtgången för att få\r\nfram nya förslag.</pre><pre>Det som är oförståeligt är att utskottsmajoritetens\r\nföreträdare, som i stor utsträckning är erfarna\r\ntrafikpolitiker, inte inser att sjöfartsnäringen inte är\r\nbetjänt av den osäkerhet som den nu kommer att\r\nhamna i genom att rederistödet skall upphöra innan\r\nnågot annat finns klart. Sjöfolket är definitivt inte\r\nbetjänt av ett avskaffande av rederistödet. Men det\r\nvar väl inte heller meningen att ta hänsyn till vad\r\nsjöfolket själva anser om sitt arbete.</pre><pre>Vi socialdemokrater införde ju för några år sedan\r\nett system med återbetalning av de sociala\r\nkostnaderna för anställda inom sjöfartsnäringen.\r\nDenna s.k. svenska modell har bidragit till att den\r\nsvenska handelsflottan fått en positivare utveckling\r\nunder senare år. Svenska sjömän har känt sig\r\ntryggare i jobbet. De har betalat skatt som alla\r\nandra, och de har haft samma sociala skydd som\r\nalla andra löntagare.</pre><pre>Låt mig också hastigt nämna att EG-kommissionen\r\nt.ex. har presenterat ett förslag till europeiskt\r\nsjöfartsregister. När det gäller sjöfolkets\r\nbeskattning rekommenderar de den nuvarande\r\nsvenska modellen med återbetalning av skatt i\r\nstället för att slopa den. Men vi här i Sverige skall\r\nslå in på en väg som skall inskränka arbetstagarnas\r\nrätt att fritt och utan inblandning av staten\r\norganisera sig fackligt och låta fackföreningarna\r\nsluta avtal om anställningsförhållandena. Vi skall\r\nalltså införa diskriminerande regler på svensk\r\narbetsmarknad. Det kommer vi socialdemokrater\r\naldrig att ställa upp på. Likhet inför lagen skall gälla\r\noavsett ras, religion, nationalitet eller etniskt\r\nursprung.</pre><pre>Herr talman! Detta är det märkligaste av det som\r\nkommunikationsministern har föreslagit i det\r\närende vi nu behandlar. Det skall inte längre vara\r\nlikhet inför lagen inom svensk lagstiftning.</pre><pre>Med anledning av den departementspromemoria\r\nsom presenterades häromdagen angående\r\nsjöfartspolitiken och den förväntade proposition\r\nsom så småningom kommer angående\r\nförutsättningar för den svenska sjöfarten, kan jag i\r\ndag bara konstatera att vi får all anledning att\r\nåterkomma till dessa frågor både i utskottet och i\r\nkammaren. Jag nöjer mig nu med att yrka bifall till\r\nvår reservation nr 5 till betänkandet och avslag på\r\nförslaget om avveckling av rederistödet.</pre><pre>Herr talman! Avslutningsvis vill jag påpeka att det\r\nockså brådskar med att minska\r\nmiljöföroreningarna från sjöfarten. Man kommer\r\ntyvärr inte till rätta med så många av de utsläppen\r\nenbart genom beslut här i Sverige, dvs. genom\r\nnationella beslut. Vi anser därför att regeringen\r\nmåste påskynda arbetet med att söka nå bilaterala\r\növerenskommelser om gränsvärden för tillåtna\r\nsvavelutsläpp inom sjöfarten. Vi anser inte, som\r\nutskottsmajoriteten gör, att det räcker med att\r\nförutsätta att regeringen arbetar så snabbt som\r\nmöjligt med dessa frågor. Vi kräver i stället att\r\nregeringen redovisar för riksdagen hur långt det\r\narbete som den socialdemokratiska regeringen\r\npåbörjade med andra länder har framskridit. Detta\r\när innebörden i vår reservation nr 8 till\r\nbetänkandet. Men, herr talman, jag skall inte yrka\r\nbifall till den nu, utan bara konstatera att vi\r\nfortfarande står fast vid denna åsikt.</pre><pre>Däremot har jag alltså yrkat bifall till\r\nreservationerna 1, 4 och 5. I övrigt står vi\r\nsocialdemokrater bakom vad som sägs i\r\nbetänkande nr 11 från trafikutskottet.</pre><pre>Anf. 2  KENNETH ATTEFORS (nyd):</pre><pre>Herr talman! Gotland skall leva ett bättre liv än vad\r\nman gör i dag. Ny demokrati har i ett flertal\r\nmotioner motionerat om åtgärder som skall\r\nförbättra näringslivets förutsättningar på Gotland.\r\nDe små partiernas motioner avslås som vanligt när\r\nförslagen kommer från någon annan än de stora\r\npartierna.</pre><pre>När det gäller anslagsfrågan, och då speciellt\r\nhögstaprisregleringen som gäller som lag från 1979,\r\ndvs, den lag som säger att lastbilsföretagen får ta ut\r\n0,6 % på nettofakturan i varje särskilt fraktavtal,\r\nhade vi för avsikt att stödja regeringen så att denna\r\nlag skulle kunna upphöra. Vårt stöd till regeringen\r\natt avföra denna lag ligger i linje med vår politik.\r\nDenna lag kostar visserligen inte statskassan något,\r\nmen ändå.</pre><pre>Som jag tidigare har sagt har vi inte i något annat\r\nutskott fått igenom något som skulle förbättra\r\nförutsättningarna för näringslivet på Gotland.\r\nDärför ser vi oss tvingade till att åtminstone låta\r\ngotlänningarna behålla det lilla de har. Vi tycker\r\ndessutom att hela Gotlandsfrågan kanske borde\r\nbehandlas i ett och samma paket. Därför bör vi inte\r\ni riksdagen fatta beslut om Gotlandstillägget utan\r\natt åtminstone avvakta sjöfartsverkets översyn av\r\nGotlandstrafiken som skall vara klar den 15 maj.</pre><pre>Herr talman! Med anledning av detta yrkar jag\r\nsålunda att riksdagen med bifall till motion T623\r\nyrkande 2 avslår det genom propositionen\r\nframlagda förslaget till lag om upphävande av lagen\r\n1979:1035 med bemyndigande om utjämning av\r\ntaxor för vissa lastbilstransporter.</pre><pre>Herr talman! Under budgetåret 1991/92 uppgick\r\nstödet till Gotland till 69 milj.kr. För budgetåret\r\n1992/93 har detta ökat till 140 milj.kr. Avtalet\r\nmellan staten och Nordström  &amp;  Thulin fortsätter\r\nsamtidigt med denna kostnadsexplosion att vara\r\nhemligt. Inte ens Sveriges riksdag har någon insyn i\r\nden trafik som man anslår pengar till.\r\nHemligstämplingen innebär att riksdagens\r\nledamöter inte ens vet vilka krav staten har ställt på\r\ndet rederi som har ensamrätt till denna linjetrafik.\r\nDetta är synnerligen otillfredsställande.</pre><pre>Ny demokrati har i ett flertal motioner föreslagit\r\nåtgärder, som jag nämnde tidigare, som innebär att\r\nGotlandsstödet helt skulle kunna upphöra, men\r\nsom vanligt lyssnar aldrig de stora partierna på de\r\nsmå, men kloka partierna. De avslår även mycket\r\nbra förslag. Men skam den som ger sig.</pre><pre>Man kan dessutom fråga sig om det är sunt att även\r\nfortsättningsvis bara låta ett rederi segla på\r\nGotland. Vi inom Ny demokrati tycker inte detta.\r\nVi som är ett litet parti, fortfarande med litet drag\r\nunder galoscherna, tänker inte avslå de stora\r\npartiernas bra motioner. Motion T602 samt T607\r\nmed Jerry Martinger som en av författarna är bra\r\nmotioner.</pre><pre>Herr talman! Med anledning av detta yrkar jag\r\nbifall till reservation nr 2.</pre><pre>Fru talman! Nu gäller det Trollhätte kanal.\r\nSjöfarten i Vänern och Trollhätte kanal skall\r\nvärnas. Hela Europa håller på att rusta upp sitt\r\nsjöfartskanalsystem. Snart kan man med\r\npråmfartyg skeppa 1 000 ton last mellan Karlstad\r\noch Prag. Med tanke på detta skulle det vara\r\nmärkligt om vi här i Sverige inte värnade det\r\nsjökanalssystem som vi har. Ny demokrati stöder\r\nregeringen i Trollhättekanalfrågan. Men jag vill på\r\ndet kraftigaste påpeka att vi gick med på\r\nregeringens förslag endast på grund av att vi fick\r\nmed en s.k. stark skrivning: ''Utskottet förutsätter\r\natt utredningsarbetet kommer att bedrivas\r\nskyndsamt och att regeringen snarast möjligt för\r\nriksdagen redovisar sina ställningstaganden i\r\nfrågan.''</pre><pre>Fru talman! Jag hoppas nu att denna s.k. starka\r\nskrivning, kraftiga skrivning verkligen hörs ända till\r\nkommunikationsdepartementet.</pre><pre>Dessutom, fru talman, några ord om Vinga\r\nlotsutkik. Man kan säga vad man vill om Bengt\r\nWesterberg, men duktiga och framstående\r\nledamöter har folkpartiet, bl.a. Bager, Mårtensson\r\noch Skårvik. Dessa har väckt en motion angående\r\nVinga lotsutkik som jag till fullo stöder.</pre><pre>Nu har det emellertid visat sig att\r\nnedläggningshotet kanske inte är så allvarligt som\r\nvi befarat. De rapporter som jag har fått från\r\nGöteborg säger detta. Men för att markera att\r\ndenna fråga även innehåller en gnutta tradion vill vi\r\nframhålla att Vingafrågan inte bara är en\r\nGöteborgsfråga. För vem har inte någon gång\r\ngnolat ''Engelska flottan har siktats vid Vinga --\r\no'boy, o'boy, o'boy''?</pre><pre>Med anledning av detta, fru talman, yrkar jag bifall\r\ntill reservation 9.</pre><pre>Ytterligare ett ärende, fru talman! När satsningen\r\npå infrastrukturen hittills debatterats har sjöfartens\r\npotential inte beaktats tillräckligt. Här finns\r\nnämligen infrastrukturen redan utbyggd, och\r\nsjöfarten har möjlighet att ta hand om stora\r\nmängder tillkommande gods. Vi förbiser ofta att en\r\ngivmild natur alldeles gratis försett oss med en\r\ninfrastruktur, och Archimedes förklarade varför\r\noch hur denna kan användas. Havet, vattnet,\r\nbehöver mycket litet av investeringar och underhåll\r\nför att klara av att bära hur mycket gods som helst.</pre><pre>När det gäller kommunikationer har Sverige genom\r\nfärjetrafiken en helt central ställning.\r\nKonkurrensen mellan nordeuropeiska kontinentala\r\nfärjehamnar, främst Lübeck, Travemünde,\r\nRostock, Sassnitz och Stettin, är knivskarp.\r\nFärjestäderna ser dessutom en potentiellt allvarlig\r\nkonkurrens i Öresundsbron och den tilltänkta fasta\r\nförbindelsen över Femer Bælt.</pre><pre>Rostock, som redan har en god\r\nmotorvägsförbindelse söderut, hoppas bli Sveriges\r\ninkörsport till kontinenten. Vi kan alltså vänta ett\r\nbilligt och snabbt transportsätt över södra\r\nÖstersjön.</pre><pre>Utvecklingen i Östeuropa med raserad mur m.m.\r\nhar minskat Öresundsbrons betydelse.\r\nTyngdpunkten i Europa kommer att förskjutas\r\nösterut. Alltså blir den kortaste vägen till denna nya\r\nmarknad över södra Östersjön. Snabba färjor eller\r\nkustfartyg kommer att få en allt större betydelse.</pre><pre>Det är med anledning av detta, fru talman, som jag\r\ntillstyrker motion Jo645, för att fästa kammarens\r\nledamöters uppmärksamhet på att hela södra\r\nSverige på sikt kommer att bli en stor\r\nutskeppningshamn. Förmodligen kommer även\r\nKarlskrona att ingå i detta storhamnsområde.</pre><pre>Även om jag står bakom reservation 13, avstår jag\r\nfrån att yrka bifall till denna, för att spara litet tid\r\nhär i kammaren, utan jag yrkar endast bifall till\r\nreservationerna 2 och 9.</pre><pre>(Applåd)</pre><pre>Anf. 3  BENGT HURTIG (v):</pre><pre>Fru talman! Jag kommer kanske att använda någon\r\nminut mer än jag har anmält.</pre><pre>Den centraleuropeiska trafikinfarkten kan inom en\r\ninte alltför avlägsen framtid leda till en kollaps för\r\ntransportsystemet i Europa. Trots decennier av\r\nlobbyarbete, där biltillverkare och betong- och\r\nasfaltbolag underblåst satsningar på bilismen, har\r\nman inte kunnat åstadkomma en ordning där\r\nvägtrafiken kan svälja transportbehovet.\r\nFörlusterna i energi, väntetider och förstörd miljö\r\när enorma.</pre><pre>Vill vi ha ett samhälle som undviker att gå mot\r\nmiljömässig och transportekonomisk kollaps,\r\nmåste resurser styras över till spårbunden trafik,\r\nsjöfart och olika typer av kombitrafik.\r\nBudgetpropositionen och det här\r\nsjöfartsbetänkandet har tyvärr en beklämmande\r\nsvag profil när det gäller den inriktningen, särskilt\r\nvad beträffar sjöfarten. Den offensiva inriktningen\r\nsaknas. Hanteringen av Vänersjöfarten och\r\nGotlandstrafiken är exempel på velighet och\r\nvacklande. Jag kan också instämma i uttrycket\r\nhafsverk, som tidigare använts i debatten.</pre><pre>De flesta av oss inser nog att om vi vill ha ett\r\nciviliserat samhälle som är någorlunda rättvist,\r\nmåste samhället gå in och korrigera för de regionala\r\nobalanser i fråga om transportkostnader som\r\ninträffar på grund av själva geografin. Staten måste\r\nta ansvar för att en ö som Gotland har bra\r\nkommunikationer med fastlandet. Taxorna är trots\r\nnuvarande reglering av sjöfarten på Gotland för\r\nhöga.</pre><pre>Det måste vara möjligt för den bofasta\r\nbefolkningen att ta sig över till fastlandet utan att\r\nbli ruinerad. Det måste också vara möjligt att till\r\nnågorlunda likvärdiga kostnader som på fastlandet\r\ntransportera gods till och från ön.</pre><pre>Sommaren 1991 betalade en tvåbarnsfamilj från\r\nGotland 2 556 kr. för en resa Oskarshamn--Visby\r\ntur och retur, med hytt i ena riktningen och stolar i\r\nden andra. Det betyder en kostnad på ungefär 100\r\nkr. per mil, dvs. ca fem gånger mer än om de kört på\r\nlandsväg. Den sänkning av taxorna med 10 % som\r\ngenomförts fr.o.m. 1 januari 1992 är mot denna\r\nbakgrund inte tillräcklig. Troligen är inte heller den\r\nytterligare förstärkning på 10 milj.kr. som\r\nvänsterpartiet föreslår tillräcklig, men det är ändå\r\nett steg i rätt riktning.</pre><pre>Jag yrkar därför bifall till min meningsyttring vid\r\nmom. 6.</pre><pre>När det gäller avvecklingen av den s.k.\r\nhögstprisregleringen är enligt min mening RRV:s\r\nutredning i viss mån bestickande. Rätten till\r\nGotlandstillägget leder ju faktiskt till att ASG och\r\nBilspedition får bättre lönsamhet om de kör mycket\r\npå fastlandet och litet på Gotland. Det är möjligt\r\natt det är transportföretagen som tjänar mest på\r\nnuvarande system. Det är alltså rimligt att man\r\nförsöker se över det systemet.</pre><pre>Samtidigt är det uppenbart att lastbilstrafiken på\r\nGotland är förknippad med längre väntetider,\r\nhamn- och längdavgifter, biljett- och hyttavgifter.\r\nRegleringen har också gjort det möjligt för\r\nfraktköpare på Gotland att vända sig till SPK, om\r\ndet funnits misstanke om för höga priser.</pre><pre>Tills något bättre system än det nuvarande har\r\nredovisats, vore det rimligt att det nuvarande stödet\r\nfick vara kvar. Jag kan för min del yrka bifall till\r\nreservation 1.</pre><pre>När det gäller Vänersjöfarten och Trollhätte kanal\r\ndelar vi i vänsterpartiet den oro som finns i\r\nregionen på grund av det förnyade utredandet. Kan\r\ninte utskottsmajoriteten och\r\nkommunikationsministern lita på de utredningar\r\nsom redan har gjorts? Skulle Vänersjöfarten läggas\r\nner och ersättas av lastbilstrafik, skulle ca 3,5\r\nmiljoner ton gods föras över till vägarna.\r\nFörstärkningar av vägarna i regionen men tvekan\r\nomkring sjöfarten gör att folk börjar bli\r\nmisstänksamma.</pre><pre>Skulle godset föras över på väg, kommer utsläppen\r\nav kväveoxider, koloxid, koldioxid och stoft att\r\nfördubblas i regionen. Är det miljöpolitik?\r\nAdelsohn menade att en så stark ökning av trafiken\r\nockså skulle öka kostnaderna för trafikolyckorna\r\nmed ungefär 15 milj.kr.! Ett tillkännagivande enligt\r\nreservation 4 borde här ha varit på sin plats.</pre><pre>Den redaranpassade sjöfartspolitiken har vi redan\r\nhaft ett par tillfällen att debattera, och fler torde det\r\nbli. När vi i december avskaffade möjligheten att\r\nförhindra utflaggning av fartyg, togs det första\r\nsteget, och nu tas det andra. Skulle nu inte några\r\nandra åtgärder vidtas, skulle redarna mer eller\r\nmindre tvingas att flagga ut, säga upp svenska\r\nsjömän, anställa låglönebesättningar och sänka\r\nbehörighetskraven.</pre><pre>När det eventuellt kommer en proposition om ett\r\ninternationellt register, får vi se hur mycket\r\nantifacklig cynism regeringen vågar prestera. Det\r\nkan bli så att svenska fackliga organisationer\r\nförvägras rätten att förhandla för\r\nlåglönebesättningar som har avtal tecknade med\r\nkorrupta s.k. gula fackföreningar i andra länder.\r\nDessa besättningar kan också vara bundna av avtal\r\nsom förbjuder dem att ta kontakt med andra\r\nfackföreningar. Det skulle innebära ett gigantiskt\r\nsteg tillbaka på svensk arbetsmarknad. Såvitt jag\r\nförstår har EG-kommissionen den 25 januari\r\npresenterat ett förslag som ligger i linje med det\r\ngamla svenska.</pre><pre>Jag yrkar bifall till meningsyttringen vid mom. 15.</pre><pre>Krav på samtliga fartyg, oavsett storlek, att ha lots\r\nombord när farligt gods transporteras anser vi vara\r\nviktigt. Med farligt gods menar vi då också\r\npetroleumprodukter. Inom sjötrafikområdena\r\nStockholm, Mälaren, Göteborg och Bråviken finns\r\nett system för trafikinformation för att minska\r\nkollisionsrisken. Det finns möjlighet att utveckla\r\ndetta system till sjöss till att omfatta även\r\nmiljöhänsyn och naturskydd.</pre><pre>Vänsterpartiet står givetvis bakom de krav som\r\nkommer till uttryck i min meningsyttring\r\nbeträffande momenten 18 och 22, men jag avstår i\r\nden delen från yrkande.</pre><pre>Anf. 4  TOM HEYMAN (m):</pre><pre>Fru talman! Det här betänkandet innehåller ett\r\nförslag om att slopa den s.k. högstprisregleringen i\r\nGotlandstrafiken. Det har framgått mycket tydligt\r\nav de tidigare talarna. Mot detta förslag har bl.a.\r\nsocialdemokraterna reserverat sig.</pre><pre>Socialdemokraterna har tidigare, i\r\nregeringsställning, föreslagit att prisregleringen\r\nskall slopas. Men nu, i opposition, intar de en\r\nmotsatt hållning.</pre><pre>Högstprisregleringen på Gotland är egentligen en\r\nmärklig form av beskattningsrätt för två\r\nfraktföretag med trafik på Gotland. Med hjälp av\r\ndenna beskattningsrätt skaffar dessa två företag ett\r\nfaktiskt monopol på trafiken, och man anser, som\r\nalla monopolister har gjort i alla tider, att det egna\r\nmonopolet är omistligt och att samhället skulle\r\ndrabbas svårt om det togs bort.</pre><pre>Högstprisregleringen granskades förra året av\r\nriksrevisionsverket. Vilka ytterligare utredningar,\r\nJarl Lander, behövs för att granska detta system?\r\nDe resultat som RRV har kommit fram till är\r\nanmärkningsvärda. RRV konstaterar att: ''Varken\r\nASG eller Bilspedition har kunnat redogöra för\r\nRRV hur man går till väga för att säkerställa att\r\nhögstprisregleringen följs. Om\r\ntransportförmedlingsföretagen kopplar\r\nhögstprisregleringen till grundtaxan kan detta\r\ninnebära att transportpriserna i flera fall inte\r\nmotsvarar de som tillämpas på fastlandet. Skälet är\r\natt huvuddelen av dessa debiteras enligt\r\nindividuella avtal med stora rabatter i stället för\r\nmed utgångspunkt från grundtaxan. Detta\r\nförstärker osäkerheten om i vilken grad\r\nhögstprisregleringen verkligen gynnar\r\nGotlandstrafiken.''</pre><pre>Vad man säger är att här finns anledning att\r\nmisstänka att priserna egentligen är högre än de\r\nskulle ha varit utan reglering.</pre><pre>Både ASG och Bilspedition har till RRV uppgivit\r\natt de inte tjänar något på trafiken. Fru talman! Det\r\när märkligt att det bakom varje monopolist alltid\r\nfinns en stor filantrop.</pre><pre>Bilspedition har vidare för RRV uppgivit att\r\nGotlandstillägget genererar precis så mycket\r\nintäkter att det täcker merkostnaderna för trafiken.</pre><pre>Samtidigt konstaterar SPK att de i förhandlingarna\r\nmed företagen möter kostnadsposter som inte går\r\natt verifiera. Detta, fru talman, är oacceptabelt.\r\nDet rör sig trots allt om offentliga medel. SPK\r\nkonstaterar också att kostnader som inte kan\r\nverifieras tenderar att överskattas och att öka\r\nsnabbare än andra kostnader.</pre><pre>Till RRV har Bilspedition uppgivit att intäkterna av\r\nGotlandstrafiken är 1--2 % av omsättningen. Man\r\nhar däremot vägrat att ange hur lönsam den är i\r\nförhållande till annan trafik eller hur mycket den\r\nbidrar till det totala resultatet.</pre><pre>Det är också anmärkningsvärt att det här numera\r\nav många ansedda omistliga stödet vid RRV:s\r\nundersökning var tämligen okänt bland\r\ntransportköparna på Gotland.</pre><pre>I en fullständigt exempellös kampanj har\r\ntrafikföretagen nu lyckats skrämma de lokala\r\npolitikerna på Gotland, och alla här i riksdagen har\r\nfått ett upprop där man bl.a. för fram Gotlands\r\nTrädgårdsprodukter som skulle drabbas av ett extra\r\nfraktpåslag med 800 000 kr. om året och därmed\r\ninte längre kunna finnas kvar på marknaden.</pre><pre>Siffran är fullständigt ointressant eftersom vi inte\r\nfår veta hur stor omsättningen är, hur många ton\r\nsom skeppas och till vilken kostnad detta sker i dag.\r\nDe beräkningar som RRV har gjort ger inget stöd\r\nför tesen att Gotland är särskilt missgynnat ur\r\ntransportsynpunkt -- vare sig man mäter saluvärde\r\neller förädlingsvärde och vare sig man mäter\r\nlivsmedelsindustri eller verkstadsindustri.</pre><pre>Det är också anmärkningsvärt att ett enigt\r\nkommunfullmäktige på Gotland gör detta\r\nuttalande till förmån för de Stockholms- och\r\nGöteborgsbaserade trafikföretagen och mot den\r\negna lokala åkerinäringens önskemål.</pre><pre>Fru talman! Utskottet har i det här sammanhanget\r\nuttalat sig för den s.k. vägkostnadsprincipen. Att\r\nstödja ett sådant förslag är inte särskilt svårt,\r\neftersom lastbilstransporter på väg är faktiskt det\r\ndyraste sättet att transportera gods. Välskötta\r\ngodsfärjor har vanligtvis inga svårigheter att\r\nkonkurrera prismässigt med landsvägstrafik. Men i\r\nkostnaden för vägtransporten skall också,\r\nsjälvfallet, alla aktuella kostnader räknas in -- inte\r\nbara de statliga vägskatterna. Förarlöner,\r\nfordonsslitage och bränslekostnad skall självfallet\r\nockså räknas in.</pre><pre>RRV:s förslag när det gäller högstprisregleringen\r\när entydigt. Man konstaterar att stödet ger upphov\r\ntill en rad problem och att det är oklart om det\r\nverkligen gynnar transportköparna i\r\nGotlandstrafiken.</pre><pre>RRV har vidare gjort bedömningen att\r\ntransportpriserna inte kommer att öka i samband\r\nmed en avveckling av högstprissystemet.\r\nUtskottsmajoriteten delar den uppfattningen.</pre><pre>I dag har Ny demokrati ändrat sig. Det var ett parti\r\nsom gick ut med att avreglera och avskaffa\r\nmonopol, och nu har man ändrat sig och säger att\r\nman skall stödja denna orättfärdiga\r\nmonopolsituation.</pre><pre>Frågan om konkurrens i Gotlandstrafiken tas också\r\nupp i en reservation av Ny demokrati.</pre><pre>Gotlandstrafiken blev egentligen på allvar ett\r\nproblem först när den blev produkten av en\r\nmisslyckad varvspolitik. Sedan dess har en enda\r\nlång kedja av olika subventionsåtgärder avlöst\r\nvarandra, och Gotlandstrafiken uppvisar alla\r\nvanliga kännetecken på en statligt reglerad\r\nnomopolverksamhet, dvs. dålig service, höga priser\r\noch missnöjda kunder. En annan uppläggning\r\nmåste komma till stånd när det nuvarande avtalet\r\ngår ut 1997. Men tills dess är staten som\r\navtalspartner dess värre låst vid den nuvarande\r\nkonstruktionen.</pre><pre>Socialdemokraterna reserverar sig också,\r\ntillsammans med några ytterligare partier, mot den\r\nföreslagna utredningen av Vänertrafiken. Här är\r\nskillnaden i uppfattning mellan partierna obetydlig.\r\nUtskottet är enigt om att kanalen är en värdefull\r\ntrafikled som bör bättre utnyttjas för transporter i\r\nVäst- och Mellansverige. Det återstår dock att\r\nbestämma hur den i framtiden skall vara\r\norganiserad. Det är inte rimligt att kanalen i\r\nfortsättningen lever som det enda kvarvarande\r\naffärsverket.</pre><pre>Det är också viktigt att taxesättningen anpassas så\r\natt kanalen får inkomster för trafiken. I dag går\r\nstörre delen av inkomsterna till sjöfartsverket,\r\neftersom större delen av godset betraktas som\r\ninrikesgods och därför är avgiftsbefriat. En\r\nutredning av dessa frågor är befogad, och den bör\r\ngenomföras skyndsamt.</pre><pre>Det finns också en reservation mot förslaget att\r\nrederistödet skall upphöra. Det finns ingen\r\nanledning att nu gå in i en debatt om ett speciellt\r\nregister för svensk sjöfart. En proposition är\r\nutdelad, och en departementspromemoria är redan\r\nunder diskussion och kommer senare under våren\r\ntill riksdagen. Men som ett andra steg i den nya\r\nsvenska sjöfartspolitiken -- det första innebar\r\nslopandet av flagglagen -- föreslås att det\r\nnuvarande rederistödet avvecklas.\r\nSocialdemokraterna har reserverat sig mot detta\r\noch föreslår oförändrat stöd.</pre><pre>Men, Jarl Lander, hur tänker ni er finansieringen\r\nav detta stöd? I den alternativa budget som\r\nSocialdemokraterna har presenterat i motion Fi202\r\nfinns det inte med någon utgiftspost för rederistöd.</pre><pre>Det går inte att samtidigt hävda att det egna\r\nbudgetförslaget är bättre balanserat än\r\nregeringsförslaget när samtidigt stora och viktiga\r\nutgiftsposter saknas. Det rör sig om 300 milj.kr.\r\nSocialdemokraterna har inte tidigare använt den\r\nmetoden. Därför frågar jag än en gång Jarl Lander:\r\nHur skall finansieringen av dessa 300 miljoner\r\nordnas?</pre><pre>Jarl Lander tog upp frågan om miljöaspekten för\r\nsjöfarten, men han hade inget yrkande. Jag vill\r\nändå säga att påståendet i den av\r\njordbruksutskottet behandlade motionen att\r\nmiljöarbetet har avstannat inte är sant. Det bedrivs\r\nett intensivt miljöarbete, kanske framför allt inom\r\nsjöfartsverket. Som ett exempel på detta vill jag\r\nspeciellt framhålla den nya färjan mellan\r\nHelsingborg och Helsingör, som kommer att bli ett\r\nmiljömässigt föredöme. Det kan också, fru talman,\r\nvara värt att peka på den nya färja som kommer att\r\ngå till Bohus-Malmön och som förses med en\r\nomfattande katalysatorrening. Det är faktiskt unikt\r\ninom modern sjöfart.</pre><pre>Kenneth Attefors tog upp en reservation till förmån\r\nför lotsutkiken på Vinga. Ett parti som har\r\nförespråkat avreglering och minskade statliga\r\nåtgärder ägnar sig här i kammaren åt en hejdlös\r\nnostalgi, t.o.m. åtföljd av ett lätt försök till sång.</pre><pre>Om ett statligt verk, i det här fallet sjöfartsverket,\r\nvill organisera sin verksamhet på ett bättre sätt, får\r\nvi inte i riksdagen lägga hinder i vägen. Det som nu\r\nlokalt har diskuterats på sjötrafikområdet i västra\r\nSverige innebär att de båtsmän som för närvarande\r\ntillbringar sin arbetstid i ett övernattningsrum\r\nskulle i stället kunna tillbringa den arbetstiden i\r\nutkiken. Därmed skulle man kunna spara in åtta\r\ntjänster, som nu enbart är lokaliserade i utkiken.</pre><pre>Jag tycker inte att det är någon stor sak, och det är\r\nrätt naturligt att människor under sin arbetstid\r\nfaktiskt också skall förutsättas göra ett arbete. Det\r\nvore orimligt om riksdagen i det här fallet skulle\r\ndetaljreglera för styrelsen i det statliga verket.</pre><pre>Fru talman! Därmed yrkar jag bifall till utskottets\r\nhemställan och avslag på samtliga reservationer.</pre><pre>Anf. 5  JARL LANDER (s) replik:</pre><pre>Fru talman! Tom Heyman frågar oss\r\nsocialdemokrater vilka ytterligare utredningar vi\r\nvill skall göras för att se till att Gotlandstrafiken\r\nskall flyta enligt den vägprincip som vi tydligen är\r\növerens om i utskottet. Jag skulle vilja vända på\r\nfrågan, Tom Heyman. Vad är det för utredning som\r\nhittills har gjorts? Såvitt jag förstår hänvisar\r\nutskottsmajoriteten till en analys som\r\nriksrevisionsverket har gjort. På grundval av den\r\nanalysen skall vi ta bort högstprisregleringen och\r\nGotlandstillägget.</pre><pre>Det är inte på det sättet som vi har varit överens\r\nbeträffande dessa frågeställningar tidigare i\r\nutskottet och här i kammaren. Vi vill få till stånd en\r\nanalys som även belyser effekterna av en successiv\r\navveckling av det här stödet. På det sättet kan vi få\r\nreda på om det, som Tom Heyman påstår, verkligen\r\när möjligt att ta bort kostnadstillägget.</pre><pre>Vi vill påstå att det inte har gjorts en riktig\r\nutredning av detta, utan att det som\r\nriksrevisionsverket hittills har gjort bara är en\r\nanalys av vad högstprisregleringen och\r\nGotlandstillägget har betytt. Vi tycker inte att det\r\nkan ligga som underlag för beslut i den här frågan,\r\nutan vi anser att de här stödformerna för\r\ngodstrafiken till Gotland skall vara kvar.</pre><pre>Tom Heyman säger också att vi i utskottet är\r\növerens om nödvändigheten av Trollhätte kanal,\r\nVänertrafiken osv. Så bra! Då behöver vi nu kanske\r\ninte några ytterligare utredningar. Näringslivet,\r\nlänsstyrelser, landshövdingar, alla som jobbat med\r\nfrågorna om Vänersjöfarten, har sagt: Låt oss nu få\r\nmöjlighet att jobba vidare med det här. Låt oss\r\nslippa ytterligare statliga utredningar. Är vi överens\r\nom att det är nödvändigt med sjöfart inom detta\r\nområdet, låt oss då göra ett uttalande av den\r\ninnebörden, men inte tillsätta ytterligare\r\nutredningar, som i stället skulle kunna lägga en död\r\nhand över hela denna verksamhet.</pre><pre>Tom Heyman frågar oss också hur vi har tänkt\r\nfinansiera rederistödet. Jag skulle väl egentligen\r\nkunna vara fräck och säga att vi skall ta upp denna\r\nfrågeställning på samma sätt som regeringen gör. Vi\r\nskall tala om det när det finns ett förslag att ta\r\nställning till. Men vi har i motionen skrivit att vi\r\nanser att den svenska modellen skall vara kvar, och\r\ndet betyder såvitt jag kan uttolka det att vi också får\r\nse till att få fram medlen härför. Men hur det mer\r\nkonkret skall gå till kommer vi att tala om när\r\nregeringen har lagt fram förslaget till hur den nya\r\nsjöfartspolitiken skall utformas här i Sverige.</pre><pre>Anf. 6  TOM HEYMAN (m) replik:</pre><pre>Fru talman! Det är två frågor som är viktiga att\r\nhålla isär i detta sammanhang: högstprisregleringen\r\noch Gotlandsstödet. Högstprisregleringen är\r\nredovisad i riksrevisionsverkets rapport, och några\r\nytterligare detaljer om den lär vi inte få fram,\r\neftersom de två företag som deltar i detta system\r\ninte lämnar några uppgifter vare sig till\r\nriksrevisionsverket eller till någon annan.</pre><pre>Däremot finns det inget förslag från regeringen om\r\natt Gotlandsstödet skall tas bort. Det är väl värt att\r\npoängtera i detta sammanhang att Gotlandsstödet i\r\når mer än fördubblats. Årets anslag ligger på 140\r\nmilj.kr. Det finns kanske anledning att se över hur\r\ndetta kommer att se ut i en framtida situation när\r\ndet nuvarande avtalet löper ut.</pre><pre>Men det är viktigt att vi håller isär dessa två frågor.\r\nDet är inte bevisat att högstprisregleringen har\r\nnågon positiv effekt för näringen. Tvärtom bidrar\r\nden till att upprätthålla ett skadligt monopol på\r\nGotland.</pre><pre>När det sedan gäller budgetpolitiken kan jag bara\r\ncitera direkt ur motion Fi202, där\r\nSocialdemokraterna säger: ''Denna politik\r\ngenomförs inom ramen för en ansvarsfull\r\nbudgetpolitik med ett mindre budgetunderskott än\r\nregeringens förslag.'' Här kommer nu ett förslag\r\nom att man skall öka subventionen med 300 milj.kr.\r\nDet finns ingen sådan kostnadspost i\r\nsammanställningen i Socialdemokraternas\r\nbudgetmotion. Det här hänger faktiskt inte ihop,\r\nJarl Lander.</pre><pre>Anf. 7  JARL LANDER (s) replik:</pre><pre>Fru talman! Vi är överens om Gotlandsstödet, Tom\r\nHeyman. Det är bra att det går upp till den nivå\r\nsom presenteras i förslaget. Men vad vi inte är\r\növerens om är högstprisregleringen och\r\nGotlandstillägget med anledning av det.</pre><pre>Det är ju så, som riksrevisionsverket har kommit\r\nfram till, att ett slopande av detta betyder en\r\nmerkostnad på 50--60 milj.kr. för de transporter\r\nsom går fram och åter mellan fastlandet och\r\nGotland. Vi socialdemokrater är nu inte beredda\r\natt säga ja till att det skall drabba gotlänningarna.\r\nEnighet har ju förelegat om att det skall råda s.k.\r\nregional balans i vårt land.</pre><pre>Anf. 8  TOM HEYMAN (m) replik:</pre><pre>Fru talman! Riksrevisionsverket säger inte detta.\r\nTvärtom framhåller det uttryckligen i sin rapport att\r\nman inte kan se någon förhöjning av kostnadsnivån\r\ni Gotlandstrafiken om detta stöd slopas. Den\r\nkonkurrens som i stället skulle uppstå i trafiken\r\nskulle komma gotlänningarna till del.</pre><pre>Anf. 9  ELVING ANDERSSON (c):</pre><pre>Fru talman! Jag tar till orda med anledning av den\r\nfråga som just har aktualiserats vad gäller taxorna i\r\ngodstrafiken på Gotland. Det handlar om\r\nhögstprisregleringen och Gotlandstillägget.</pre><pre>Låt mig först säga att jag instämmer i Tom\r\nHeymans redovisning av utskottsbetänkandet och\r\nmajoritetsskrivningarna i de olika bitarna. Men\r\nsom har framgått av diskussionen -- bl.a. här i\r\nkammaren -- finns det olika uppfattningar om och\r\nolika analyser av vad en avveckling av systemet\r\nmed högstprisreglering och Gotlandstillägget\r\nkommer att leda till. Riksrevisionsverkets,\r\nlänsstyrelsens och Gotlands kommuns analyser\r\npekar i helt olika riktningar.</pre><pre>Det kan finnas anledning till att vi otvetydigt bör\r\nvara klara över vilka effekterna blir innan vi tar\r\nställning här i riksdagen.</pre><pre>Fru talman! Jag skulle därför vilja föreslå att vi\r\nåterremiterar det här ärendet till trafikutskottet för\r\nytterligare beredning. Om jag har förstått de\r\nformella reglerna rätt, kan man inte bara lyfta ut\r\nden här delen för en återremiss utan hela ärendet\r\nmåste återremiteras.</pre><pre>Skälet till mitt återremissyrkande är att vi än en\r\ngång skall studera den del som gäller\r\nhögstprisregleringen och Gotlandstillägget.</pre><pre>Jag har bland de olika partiernas företrädare\r\nförvissat mig om att vi kommer att få igenom\r\nåterremissyrkandet. Därför vädjar jag till\r\nkammaren att inte ta någon ytterligare stor,\r\nuppslitande debatt om den här delen av\r\nbetänkandet. Låt oss se över detta i trafikutskottet,\r\nså återkommer vi till kammaren igen.</pre><pre>Jag yrkar således på återremiss.</pre><pre>Anf. 10  JARL LANDER (s) replik:</pre><pre>Fru talman! Det är litet märkligt att Centern börjar\r\nlyssna på vad partivännerna på Gotland har sagt i\r\ndet här ärendet. Vi skall från socialdemokratisk\r\nsida inte motsätta oss en återemiss av ärendet. Vi\r\nförutsätter nu att det Elving Andersson har sagt\r\nbetyder att vi kan få en riktig genomlysning av vad\r\nhögstprisregleringens och Gotlandstilläggets\r\navskaffande innebär.</pre><pre>Vår uppfattning är naturligtvis den som jag tidigare\r\nhar redovisat, och vårt yrkande står kvar vad gäller\r\nreservationerna. Men vi yrkar ändå bifall till\r\nåterremissen. Om återremissen faller, står våra\r\nyrkanden kvar.</pre><pre>Anf. 11  TOM HEYMAN (m) replik:</pre><pre>Fru talman! Jag vill bara anmäla att det inte skall\r\nbehöva finnas någon tveksamhet hos majoritetens\r\nföreträdare om vilka förslag man röstar igenom i\r\nkammaren. Om en återremiss kan bringa större\r\nklarhet i detta ärende kan det vara en bra utväg. Vi\r\nkommer från moderat sida inte att motsätta oss\r\ndetta. Vi kommer att stödja ett\r\nåteremissförfarande.</pre><pre>Anf. 12  ULLA PETTERSSON (s):</pre><pre>Fru talman! Det finns åtskilligt att säga om\r\nGotlandstrafiken, dess prisnivå, turtäthet,\r\nbekvämlighet osv. Jag skall inte ta upp någon\r\ndiskussion om dessa frågor i dag. Det pågår en\r\növersyn av Gotlandstrafiken hos sjöfartsverket. Jag\r\nhoppas att våra förhoppningar om att det skall bli\r\nen rejäl översyn och att den skall ge ett gott resultat\r\ninte kommer på skam.</pre><pre>Sedan till frågan om högstprisregleringen av\r\nfrakttaxorna till Gotland. Jag är rädd att jag gör\r\nElving Andersson besviken, men den debatt som\r\nredan har förekommit här i dag visar att det finns\r\nett behov av att vi -- även om det skulle bli en\r\nåterremiss -- skickar med till utskottet\r\ngotlänningarnas funderingar och ganska bestämda\r\nåsikter i denna fråga. Jag kommer, fru talman, att\r\nta tillfället i akt att föra fram de åsikterna.</pre><pre>Det är i dag inte dyrare att frakta en vara till\r\nGotland. Det kan vi hävda. Det är en nyckelfråga\r\nför oss som arbetar med att få företagsamhet och\r\nannan verksamhet till Gotland och att bevara den\r\nverksamhet som vi har. Det har varit oerhört\r\nväsentligt att kunna peka på detta, eftersom det har\r\nvarit en sådan turbulens kring Gotlandstrafiken de\r\nsenaste åren. När man har propagerat för\r\nverksamhet på Gotland har man mycket ofta fått\r\nhöra repliken: Men är det inte förfärligt dyrt? Det\r\nhar då varit viktigt för oss att kunna hävda att våra\r\nfraktkostnader är likvärdiga med fraktkostnaderna\r\ni övriga landet.</pre><pre>Det gotländska näringslivet är en känslig växt. Den\r\när inte svag och liten, även om den är litet för liten.\r\nNäringslivet är känsligt så till vida att man är\r\nmycket beroende av att transporterna fungerar på\r\nett bra sätt.</pre><pre>Gotländsk industri består till stor del av\r\nlivsmedelsindustri. Vårt näringsliv baserar sig\r\nmycket på jordbruksprodukter. Förädlingshalten\r\när ofta låg, och därmed är fraktandelen i den totala\r\nkostnaden stor. Det medför att det här är ett sårbart\r\nsystem och att merkostnaderna i den\r\nkonkurrenssituation vi befinner oss i är svåra, för\r\natt inte säga omöjliga, att ta ut. Om man tänker\r\nefter är det inte så svårt att räkna ut att det finns\r\nvissa fördyrande moment när man fraktar varor till\r\noch från Gotland. Man måste t.ex. vänta på färjans\r\navgångstid, som större delen av året inträffar en\r\ngång per dygn.</pre><pre>Det finns stora företag på Gotland som även finns i\r\nandra delar av vårt land. Detta får effekter även för\r\ndem. De enskilda företagen kan förvisso utjämna\r\nkostnaderna mellan de olika enheterna i landet.\r\nMen däremot kan detta få ett företag att ta steget\r\noch säga att enheten på Gotland skall läggas ner. Vi\r\nhar sett tillräckligt av det. Jag behöver bara nämna\r\nsockerbruket i Roma som ett exempel.</pre><pre>Fru talman! Jag ägnade större delen av den\r\nsammanträdesfria veckan och även annan ledig tid\r\nunder året till att besöka gotländska företag, större\r\noch mindre. Länsstyrelsen har också tagit fram\r\nmycket underlag i det här fallet. Jag vågar påstå att\r\nvi har ganska bra belägg för hur det här skulle slå.</pre><pre>Jag har bett de olika företagen att precisera vad det\r\nhär skulle innebära i pengar för dem. Det gäller en\r\nhalv miljon här, en miljon eller två miljoner där osv.\r\nMan kan tycka att det inte är så stora siffror. Man\r\nskall emellertid komma i håg att de gotländska\r\nföretagen ofta är små. När jag har bett dem att\r\növersätta det här i arbetstillfällen har en del sagt att\r\ndet innebär att de i fortsättningen inte kan ta någon\r\nverksamhet från fastlandet. Man måste kanske\r\ngöra sig av med fyra arbetstillfällen.</pre><pre>Sammantaget är det här förödande för gotländskt\r\nnäringsliv. Det värsta är inte de som säger hur\r\nmånga arbetstillfällen det gäller om det här slår\r\nigenom, utan de som säger att det inte spelar så stor\r\nroll för deras företag bortsett från att det kanske\r\ninte är intressant för dem att verka på Gotland i\r\nfortsättningen.</pre><pre>Det här är bakgrunden till att vi från Gotland har\r\nskrivit, ringt och talat. Jag tror att alla gotländska\r\npartiföreträdare har haft kontakter med sina\r\nmotsvarigheter i riksdagen. Landshövdingen,\r\nlänsstyrelsen och Gotlands kommunfullmäktige\r\nhar agerat.</pre><pre>Jag tror att det var Tom Heyman som sade att några\r\nföretag har skrämt upp de gotländska politikerna.\r\nJag vill påstå, Tom Heyman, att gotländska\r\npolitiker känner så väl till det gotländska\r\nnäringslivet att de inte behöver bli uppskrämda av\r\nnågon tillfällig opinionsyttring från något företag.\r\nMan vet vad det handlar om. När företagen\r\nkommer till oss har vi bakgrunden ganska klar för\r\noss. Det är inte fråga om att de ringer och säger att\r\nnu måste ni agera, och då blir vi mycket rädda och\r\ndrar i gång en stor apparat. Jag tror egentligen inte\r\natt det var detta Tom Heyman avsåg. Men om det\r\nvar det, så var det en förolämpning mot Gotlands\r\nkommunfullmäktige som enhälligt -- med sina 71\r\nledamöter från sju olika partier -- stod bakom det\r\npapper som jag i förra veckan stoppade i vartenda\r\nledamots postfack här.</pre><pre>Jag vill också säga, fru talman, för det är viktigt att\r\nfå det sagt, att vi gotlänningar älskar inte\r\nhögstprisregleringen och Gotlandstillägget. Vi\r\ntycker inte att det här är den bästa konstruktion\r\nman kunde komma på. Det behöver inte alls se ut\r\npå det här sättet, men en utjämning av något slag\r\nmåste vi ha. Skall det vara en öppen marknad måste\r\ndet även vara en konkurrens på lika villkor. Därför\r\nvill jag hävda att ett beslut i enlighet med\r\nreservation 1 hade varit det bästa i dag, och jag\r\nbeklagar att det har framförts ett förslag om\r\nåterremiss, det försenar hela ärendet. Först och\r\nfrämst tycker jag att man borde kunna bryta ut just\r\nden här punkten, eftersom det är en så klart\r\navgränsad fråga, och inte behöva återremittera hela\r\närendet. Om nu alla är överens om återremiss skall\r\njag inte ställa något motyrkande, men jag är ändå\r\nmycket tveksam till denna hantering.</pre><pre>Det som Elving Andersson vill att man skall titta på\r\när precis vad som står i reservation 1, nämligen att\r\nunderlaget är otillräckligt för ett beslut och att\r\nregeringen inte mäktat ta fram något alternativt\r\nförslag; i avvaktan på ett regeringsförslag bör något\r\nbeslut inte fattas. Det är egentligen exakt detta\r\nElving Andersson vill ha fram, så har det inte gått\r\npartitaktik i frågan hade vi i dag kunnat bli överens\r\nom att bifalla reservation 1.</pre><pre>Slutligen, fru talman, vill jag säga endast några ord\r\nom reservation 3, som handlar om offentliggörande\r\nav avtalet mellan staten och Nordström  &amp;  Thulin.\r\nDet här är en fråga som länge varit aktuell och som\r\nupprört känslorna här i riksdagen och även på\r\nGotland. Vi tycker det är märkligt att vi inte skall\r\nkänna till innehållet i avtalet. Jag har gett uttryck\r\nför detta förut från denna talarstol, och jag tycker\r\nfortfarande att det är en märklig tolkning som lett\r\nfram till att inte ens företrädare för kommunen på\r\nGotland, trafikutskottet eller någon annan fått ta\r\ndel av avtalet. Å andra sidan tycker jag inte att det\r\när riksdagens sak att fatta beslut i enskilda\r\nsekretessärenden, precis som utskottet har\r\nframhållit. Därför försätter det här mig i en litet\r\nknepig situation, eftersom jag dels tycker att avtalet\r\nskall offentliggöras, dels tycker att frågan inte bör\r\navgöras i riksdagen. Men jag har lusläst reservation\r\n3 och kommit fram till att vad man förordar är en\r\nskrivning där det heter att regeringen bör ''enligt\r\nutskottets mening snarast pröva möjligheterna att\r\nhäva sekretessen''. Det tycker jag också. Jag vet att\r\nregeringen har prövat saken tidigare och avslagit\r\nframställningen. Men jag anser att kan vi på något\r\nsätt påverka hanteringen, så att vi får en bättre\r\ninsyn i denna för oss gotlänningar så oerhört\r\nväsentliga fråga, har jag för avsikt att rösta för\r\nreservation 3.</pre><pre>Anf. 13  TOM HEYMAN (m) replik:</pre><pre>Fru talman! Eftersom Ulla Pettersson har varit på\r\nGotland och från gotländskt näringsliv fått besked\r\nom att det skall bli en halv miljon där och 800 000\r\ndär i extrakostnader vill jag fråga: Vad är det för\r\nsiffror? Det måste ju vara siffror som kommer från\r\nden kampanj som ASG och Bilspeditionen har fört\r\ni syfte att de skall få behålla sitt monopol. Men det\r\nhär är ju siffror som riksrevisionsverket inte har\r\nfått. Man har när det gäller redovisningen till den\r\nstatliga myndigheten vägrat att uppge egentligen\r\nnågon siffra av betydelse för att det skall kunna\r\nbedömas hurdan utvecklingen varit. Men för\r\nfullmäktige på Gotland har man presenterat en rad\r\nsiffror som på något sätt legitimerar det egna\r\nmonopolets stora betydelse, och att ön mer eller\r\nmindre skulle sjunka om monopolet togs bort.</pre><pre>Riksrevisionsverkets slutsats tycker jag är viktig,\r\noch den kan gott föras till riksdagens protokoll. Där\r\nsägs att RRV anser att en avveckling av\r\nhögstprisregleringen och Gotlandstillägget bör\r\nkunna ske utan att transportpriserna i\r\nGotlandstrafiken ökar.</pre><pre>En konkurrensbegränsning av det här slaget leder\r\nalltid till högre priser. Ulla Pettersson kan väl också\r\nvid sina företagsbesök hälsa på hos Gotlands\r\nåkeriförening, som i dag är praktiskt taget chanslös\r\nnär det gäller den här trafiken, och fråga vad ett\r\nslopande av högstprisregleringen skulle innebära\r\nför Åkeriföreningens möjligheter att vara med och\r\nkonkurrera om det gotländska näringslivets\r\ntransporter.</pre><pre>Anf. 14  ULLA PETTERSSON (s) replik:</pre><pre>Fru talman! Jag har inte bara varit på Gotland -- jag\r\nbor på Gotland.</pre><pre>Det är inte trafikföretagen som givit mig dessa\r\nuppgifter -- jag har faktiskt inte varit i kontakt med\r\ndem -- utan det är andra företag som redovisat vad\r\nprishöjningarna skulle innebära för deras\r\nverksamhet. Jag undrar om Tom Heyman kan\r\ngarantera att det inte blir någon som helst höjning\r\nav de gotländska frakttaxorna om vi genomför ett\r\nslopande -- att det den 1 juli 1992 kommer att stå en\r\nhel rad långtradare som är beredda att kasta sig\r\növer Gotlandstrafiken och att dessa kommer att\r\nfullständigt konkurrera ut varandra genom lägre\r\npriser. Om Tom Heyman garanterar detta, så kan\r\njag naturligtvis ompröva min inställning. Har Tom\r\nHeyman sådana relationer med fraktföretagen att\r\nhan har möjlighet att ge mig den garantin, så kan vi\r\nbörja resonera.</pre><pre>Jag tycker att Tom Heyman helt och hållet\r\nunderkänner den utredning som har genomförts av\r\nkompetent folk på länsstyrelsen på Gotland, av\r\nföreträdare för samtliga politiska partier på\r\nGotland, av landshövdingen osv. De siffror som\r\nTom Heyman frågar efter fanns såvitt jag vet med\r\nvid den uppvaktning som gjordes hos utskottet\r\nhäromveckan. Jag känner inte till om Tom Heyman\r\nvar närvarande vid uppvaktningen, men jag vet att\r\nlänsstyrelsens företrädare då hade med sig rätt\r\nmycket material från de gotländska företagen. Det\r\när bara att beklaga att kunskaperna om den här\r\nfrågan är större hos länsstyrelsen på Gotland än i\r\ntrafikutskottet -- åtminstone delar av\r\ntrafikutskottet.</pre><pre>Anf. 15  TOM HEYMAN (m) replik:</pre><pre>Fru talman! Jag var med på uppvaktningen, och jag\r\nkan säga att länsstyrelsen inte hade en enda ny\r\nsiffra att komma med. Det fanns inga nya siffror,\r\nutan de enda siffror som länsstyrelsen redovisade\r\nvar egentligen trafikföretagens uppgifter om att\r\nman skulle höja taxan med 60 %.</pre><pre>Jag har varit i kontakt med mina partivänner på\r\nGotland, och de tyckte att jag skulle komma ner\r\noch titta på situationen. Jag sade att det skall jag\r\ngärna göra, men då vill jag också träffa olika\r\nföreträdare och jag vill ha tillgång till de uppgifter\r\nsom ni åberopar i alla sammanhang. Jag vill se\r\nvilket underlag ni har, och detta anser jag mig\r\nkunna bedöma efter 20 års verksamhet som\r\nspeditör i transportbranschen. Man ringde i går och\r\nsade att det är nog ingen idé att du kommer, för vi\r\nfår inga som ställer upp och lämnar de här\r\nuppgifterna.</pre><pre>Skadliga monopol leder alltid till för hög\r\nprissättning -- det är en gammal sanning. Den\r\nnuvarande regeringen företräder ett\r\nmarknadsmässigt synsätt, vilket innebär att\r\nregeringen naturligtvis inte kan garantera att vi\r\nkommer att vara i en viss situation den 1 juli 1992\r\nvid färjelägena för Gotlandstrafiken. Men en\r\navreglering av trafiken skulle definitivt leda till en\r\nbättre konkurrenssituation, till främjande för\r\nnäringslivet på Gotland. Det är min fulla\r\növertygelse.</pre><pre>Anf. 16  ULLA PETTERSSON (s) replik:</pre><pre>Fru talman! Det var ju tråkigt att\r\nGotlandsmoderaterna inte förrän i går hade fått\r\nklart för sig vad de ville framföra till sina\r\nföreträdare på riksplanet. Jag vet att de andra\r\nGotlandspartierna har varit betydligt snabbare\r\nhärvidlag, även om uppgifterna har kommit sent på\r\nmånga håll.</pre><pre>Som jag sade i mitt anförande är det inte så, Tom\r\nHeyman, att vi tycker att det här är ett väldigt bra\r\nsystem. Så är det inte -- vi älskar inte det här. Men\r\nlåt oss få ett bättre system.</pre><pre>Jag måste få ställa en fråga. Regeringen väntar sig\r\natt marknadskrafterna skall lösa alla problem på\r\nolika områden och även på det här området. Då är\r\ndet möjligt att det hela rättar till sig så småningom,\r\nsom Tom Heyman säger. Men vad vill Tom Heyman\r\natt jag skall säga till mina gotländska väljare och\r\nandra att vi skall göra under tiden?</pre><pre>De marknadsandelar vi tappar, de kontrakt som\r\nförsvinner, de företag som hinner läggas ned, de\r\nGotlandsfilialer som hinner försvinna -- vad skall vi\r\nkompensera dem med medan vi väntar på\r\nmarknadens självläkande krafter, som eventuellt\r\nkommer att rätta till det här?</pre><pre>Talmannen anmälde att Tom Heyman anhållit att\r\ntill protokollet få antecknat att han inte ägde rätt till\r\nytterligare replik.</pre><pre>Anf. 17  JERRY MARTINGER (m):</pre><pre>Fru talman! Den 19 december 1986 sade\r\ntransportrådet upp koncessionsavtalet om\r\nlinjesjötrafik på Gotland mellan staten och Rederi\r\nAB Gotland (Gotlandsbolaget) och ingick ett nytt\r\navtal med Stockholmsrederiet Nordström och\r\nThulin AB (N &amp; T). Gotlandsbolaget hade då\r\nombesörjt sjötrafiken på Gotland sedan i juni 1866,\r\nalltså i över 120 år. Det är inte svårt att förstå vilken\r\nerfarenhet och kompetens som byggts upp i ett\r\nrederi som under så lång tid opererat i samma\r\nfarvatten.</pre><pre>Gotlandsbolaget har under alla de här åren haft sitt\r\nsäte i Visby. Rederiet har alltid till övervägande del\r\nägts av gotländska aktieägare och småsparare.\r\nUtöver betydelsen av detta förhållande har givetvis\r\nen Visbybaserad linjetrafik spelat en stor roll för\r\ndet gotländska näringslivet och dess struktur, inte\r\nminst vad avser underleverantörer och\r\ntjänsteproduktion.</pre><pre>Länsarbetsnämnden i Visby beräknade år 1988 att\r\növer 70 fasta arbetstillfällen och produktion\r\nmotsvarande mångmiljonbelopp gick förlorade på\r\nGotland när trafiken fråntogs Gotlandsbolaget.\r\nInverkan av en sådan förändring på en\r\nnäringslivsstruktur som Gotlands är lätt att inse.</pre><pre>Det är fortfarande oklart vad som var det egentliga\r\nskälet till rederibytet. Detta rederibyte föregicks av\r\nen mycket omdiskuterad process, som kallades\r\noffentlig upphandling. Denna s.k. upphandling\r\ninnehöll en rad egendomliga omständigheter och\r\nhar kritiserats av bl.a. riksdagens revisorer.</pre><pre>Efter revisorernas granskning har framkommit\r\nytterligare egendomligheter, som gör att man\r\nsammantaget kan påstå att rederibytesaffären i\r\nGotlandstrafiken är detta århundrades största\r\nskandal inom svensk sjöfart. Jag skall inte här gå\r\nnärmare in på allt som förekommit. I stället\r\nhänvisar jag till ett anförande som jag höll här i\r\nkammaren den 28 november 1990.</pre><pre>När avtalet med Gotlandsbolaget sades upp\r\nuppgavs från transportrådets sida att avtalet med\r\nN &amp; T skulle bli billigare för staten än avtalet med\r\nGotlandsbolaget och att det s.k. transportstödet\r\nunder de kommande fem åren skulle begränsas till\r\nca 30 milj.kr. om året.</pre><pre>Här i min hand har jag ett protokoll från ett\r\nsammanträde med styrelsen för transportrådet den\r\n16 december 1987. I protokollets 7 § sägs att\r\n''trafiken kommer att kräva ett statsbidrag av\r\nknappt 30 miljoner kronor'' och att ''intäkterna i\r\ntrafiken överstiger de rörliga kostnaderna''.</pre><pre>Uppgifterna i det här protokollet är\r\nuppseendeväckande, eftersom transportstödet\r\nunder varje därefter följande år överstigit beloppet\r\n30 milj.kr. med bred marginal. Under budgetåret\r\n1991/92 uppgick stödet till 69 milj.kr. För\r\nbudgetåret 1992/93 föreslås en ökning till inte\r\nmindre än 140 milj.kr., och det står redan nu klart\r\natt detta belopp inte kommer att räcka.</pre><pre>I siffran 140 miljoner ingår visserligen en satsning\r\nför att minska biljettpriserna. Men man skall inte\r\nförledas att tro att hela ökningen från 69 miljoner\r\ntill 140 miljoner beror på den satsningen. En stor\r\ndel av dessa 140 miljoner är vad som behövs för att\r\ntäcka kostnader som uppstått under tidigare år,\r\nsärskilt beroende just på det förhållandet att man\r\nbytt rederi. Man har så att säga underbudgeterat\r\nunder de senaste åren.</pre><pre>Jag vill därför inte kritisera siffran 140 miljoner i\r\noch för sig. Det är möjligt att det behövs så mycket\r\nför att också täcka hittills uppkomna underskott\r\nenligt gällande avtal.</pre><pre>Vad som är anmärkningsvärt är det förhållandet att\r\nledamöterna av Sveriges riksdag förväntas anslå de\r\nhär pengarna utan att ha information om innehållet\r\ni det avtal som är anledningen till den kraftiga\r\nkostnadsökningen. Det nuvarande avtalet i\r\nGotlandstrafiken är ju hemligt. Inte ens Sveriges\r\nriksdag har någon insyn i den trafik som den anslår\r\npengar till. Hemligstämpeln innebär att riksdagens\r\nledamöter inte ens vet vilka krav staten har ställt på\r\ndet rederi som har ensamrätt på\r\nkoncessionstrafiken till och från Gotland. Detta,\r\nfru talman, är synnerligen otillfredsställande.</pre><pre>Man kan fråga sig om det är rimligt att riksdagen\r\növer huvud taget fortsätter att anslå pengar till\r\nGotlandstrafiken med mindre det offentliggörs hur\r\ndessa pengar används. Skall det vara någon mening\r\nmed att ha en folkvald församling måste denna\r\nförsamlings ledamöter givetvis ges möjlighet att\r\nsätta sig in i de frågor som den skall besluta om.\r\nDetta är inte genomförbart så länge avtalet är\r\nhemligt.</pre><pre>Riksdagen har visserligen under en följd av år\r\nanslagit pengar till exempelvis SJ:s\r\nförlustbringande verksamhet utan att ha\r\ninformation om alla detaljer i berörda avtal. Men i\r\ndet fallet har det inte behövts några detaljer,\r\neftersom situationen varit enklare att förstå.\r\nFörlusterna beror i huvudsak på att SJ har\r\ntrafikerat ett antal järnvägssträckor som blivit\r\nolönsamma på grund av att antalet resenärer\r\nminskat. Problemet är alltså inte svårare att\r\nförklara än att det är dessa underskott som täckts.\r\nVi vet också att de avtal som funnits i det\r\nsammanhanget varit tämligen okomplicerade.</pre><pre>När det gäller trafiken på Gotland är läget\r\nannorlunda. Staten har genom sitt transportråd\r\nsagt upp det rederi som i över 120 år haft\r\nGotlandstrafiken som sin huvudsakliga\r\nverksamhet. Man har genom ett mycket\r\negendomligt och ur rättssäkerhetssynpunkt mycket\r\ntvivelaktigt förfarande gjort en upphandling med\r\nett nytt rederi. Trots att det nya rederiet aldrig\r\ntidigare ägnat sig åt persontrafik och inte ens hade\r\nnågra egna passagerarfartyg när man fick trafiken,\r\nhar staten skrivit ett avtal med detta rederi på inte\r\nmindre än tio år. Man skall då komma ihåg att alla\r\ntidigare avtal löpt på betydligt kortare tid.</pre><pre>Det nya Gotlandsavtalet har en för staten och de\r\nsvenska skattebetalarna mycket oförmånlig\r\nutformning, eftersom det är konstruerat så, att\r\ntransportstödet kan öka samtidigt som intäkterna\r\nockså ökar och kostnader minskar. Här har vi ett\r\nannat förhållande än när det gäller SJ. Antalet\r\npassagerare har hela tiden ökat i\r\nGotlandstrafiken -- med undantag givetvis för det\r\nsenaste året, då all turism i Sverige minskade.</pre><pre>Biljettintäkterna har också ökat kraftigt. Samtidigt\r\nhar bränslekostnaderna minskat. Oljan till\r\nfartygen, som år 1987 var uppe i 600 kr. per\r\nkubikmeter, kostar nu runt 450 kr. per kubikmeter.\r\nNågra stora löneökningar för personalen har det\r\ninte heller varit fråga om. Fru talman! Det finns\r\nverkligen skäl att undra vart pengarna har tagit\r\nvägen.</pre><pre>I sitt betänkande avstyrker trafikutskottet\r\nmotionsyrkanden om att koncessionsavtalet skall\r\noffentliggöras. Som skäl för sitt ställningstagande\r\nsäger utskottet att det inte ankommer på riksdagen\r\natt uttala sig om hur sekretesslagen skall tillämpas i\r\nenskilda fall.</pre><pre>Detta är en mycket märklig formulering från\r\nutskottets sida. Ingen har ju efterlyst närmare\r\nbesked om hur sekretesslagen skall tillämpas.\r\nSjälvfallet finns det bara en väg när det gäller\r\ntillämpningen av sekretesslagen. Är en handling\r\nsekretessbelagd skall den inte lämnas ut. Det är\r\nockså med utgångspunkt i den principen som en\r\ndomstol måste besluta om någon i ett speciellt\r\närende, t.ex. Gotlandsärendet, begär att få ut en\r\nhemlig handling.</pre><pre>Det är emellertid inte detta saken gäller. Det som\r\nyrkats i de ifrågavarande motionerna är att\r\nsekretessen beträffande Gotlandsavtalet skall\r\nhävas, och det är en helt annan sak. Det är alltid\r\nmöjligt att besluta om hävande av sekretess.</pre><pre>Vidare måste jag säga att jag tycker att det är väl\r\nmagstarkt av utskottet att hävda att det handlar om\r\nett enskilt ärende. Det handlar, fru talman, om ett\r\navtal som varit föremål för offentlig upphandling --\r\näven om den upphandlingen i och för sig varit\r\nmycket egendomlig --, det handlar om ett avtal som\r\nhar svenska staten som avtalspart, och det handlar\r\nom ett avtal som ger upphov till allt större\r\nkostnader för de svenska skattebetalarna. Det kan\r\nväl i rimlighetens namn inte vara något enskilt\r\närende som riksdagen inte har att göra med.</pre><pre>Sveriges riksdag är fri att göra de uttalanden som\r\nden önskar. Det står riksdagen fritt att uttala att\r\nregeringen bör kungöra innehållet i\r\nGotlandsavtalet. Det finns inga judiciella eller\r\nkonstitutionella hinder mot detta.</pre><pre>Mot bakgrund av Sveriges agerande i\r\ninternationella sammanhang är det för övrigt\r\nsynnerligen motsägelsefullt att Gotlandsavtalet\r\nalltjämt är hemligt. Sverige har ju inom ramen för\r\nsåväl EG som GATT försökt få till stånd en\r\nöppning inom andra länders offentliga upphandling\r\ntill förmån för svenska industrier och näringar.</pre><pre>När det gäller högstprisregleringen och det därmed\r\nsammanhängande Gotlandstillägget vill jag säga\r\nföljande. Den nuvarande konstruktionen är inte\r\nnågon långsiktigt bra lösning. Dock borde man\r\nenligt min mening avvakta med beslut i denna fråga\r\ntill dess att sjöfartsverket gjort sin översyn av\r\nGotlandstrafiken. Övervägande skäl talar för att ett\r\navskaffande av högstprisregleringen och\r\nGotlandsstödet trots allt kommer att innebära ett\r\nhårt slag för Gotlands näringsliv. Det bästa vore att\r\nhela Gotlandsärendet återförvisades till\r\ntrafikutskottet och att detta utskott får återkomma\r\nmed ett nytt förslag, där det tas ett samlat grepp på\r\nGotlandstrafiken och där hela frågan behandlas i\r\nett och samma paket.</pre><pre>Fru talman! Den centrala faktorn i ärendet om\r\nGotlandstrafiken är transportstödet. Mot bakgrund\r\nav att detta i dag kommit upp i ett belopp som är\r\nfem gånger så stort som det som utlovades i\r\nsamband med rederibytet, är det nödvändigt att\r\nalla papper nu läggs på bordet. Svenska folket har\r\nrätt att få veta hur Gotlandsanslaget används.</pre><pre>För min del kan jag inte längre vara med och fatta\r\nbeslut om en ökning av transportstödet om jag inte\r\nfår det gällande koncessionsavtalet i min hand. Jag\r\nhar inte valts in i Sveriges riksdag för att bara sitta\r\nhär och anslå den ena miljonen efter den andra med\r\nförbundna ögon.</pre><pre>Anf. 18  TOM HEYMAN (m) replik:</pre><pre>Fru talman! Jag skall inte gå in i någon debatt om\r\nde olika faktorer som Jerry Martinger tar upp i sitt\r\nanförande, om regler för statlig upphandling och\r\nhur detta skall fungera i framtiden. I mångt och\r\nmycket delar jag de uppfattningar som Jerry\r\nMartinger har beträffande kravet på offentlighet\r\nnär det gäller statlig upphandling.</pre><pre>I dag har vi att ta ställning till ett avtal som redan\r\nfinns, där kravet på sekretess är inskrivet och där\r\nden andra avtalsparten, dvs. Nordström  &amp;  Thulin,\r\nkräver att staten upprätthåller sekretessen. Man\r\nkan tycka vad man vill om detta, men staten måste\r\nockså ha en trovärdighet som avtalspartner. Man\r\nkan kritisera att denna sekretessbestämmelse en\r\ngång infördes, men det gjordes, och vi får i dag anse\r\noss bundna av kravet från den andra avtalsparten\r\npå att innehållet i avtalet inte skall komma ut.</pre><pre>Därför yrkar jag bifall till utskottets hemställan.</pre><pre>Anf. 19  JERRY MARTINGER (m) replik:</pre><pre>Fru talman! Mot bakgrund av att det hemliga\r\nGotlandsavtalet har kommit till stånd genom ett\r\nmycket egendomligt och ur rättssäkerhetssynpunkt\r\nmycket tveksamt förfarande, att det från början\r\nangivits att avtalet bara skulle kosta knappt 30\r\nmilj.kr. per år och att avtalet har en konstruktion\r\nsom är mycket oförmånlig för svenska staten och de\r\nsvenska skattebetalarna, måste Nordström  &amp; \r\nThulins eventuella intresse av att hålla avtalet\r\nhemligt få vika.</pre><pre>Jag förstår för övrigt inte varför Nordström  &amp; \r\nThulin skulle ha någonting emot ett\r\noffentliggörande av avtalet. Gotlandsbolaget\r\noffentliggjorde ju avtalen på sin tid -- lägg märke till\r\ndet, Tom Heyman! Några hemligheter i förhållande\r\ntill konkurrerande rederier kan det knappast vara\r\nfråga om. Det kan egentligen bara finnas en enda\r\nanledning till att någon av avtalsparterna inte vill\r\noffentliggöra detta avtal, och det är om avtalet\r\nskulle avslöja en oredlighet.</pre><pre>Anf. 20  GUNHILD BOLANDER (c):</pre><pre>Fru talman! I årets budgetproposition föreslår\r\nregeringen ett i förhållande till tidigare år förhöjt\r\nanslag för en sänkning av passagerartaxan i\r\nfärjetrafiken till och från Gotland med 10 milj.kr.\r\nDen prisutveckling som den förutvarande\r\nregeringen hade tillåtit ske hade under 1990 och\r\n1991 års turistsäsong medfört ett väsentligt avbräck\r\nför gotländsk turistnäring med 20--25 %. Det var\r\nårhundradets skattereform som i ett slag hösten\r\n1989 tillsammans med drivmedelsprishöjningar\r\ndrev upp biljettkostnaden med 37 %. Kritiken mot\r\ndenna höga kostnadsnivå växte sig allt starkare\r\nunder föregående år, och en namninsamling\r\ngenomfördes, där ca 70 000 personer skrev på för\r\natt vägprincipen skall gälla.</pre><pre>Det var alltså en milstolpe på vägen mot rättvisa\r\npriser i den gotländska färjetrafiken när\r\nbudgetpropositionen kom. Jag vill gärna tolka\r\ndetta som att den nuvarande regeringen har en god\r\nvilja att utjämna skillnaderna mellan Gotland och\r\nfastlandet. Regeringen har lyssnat på budskapet\r\nfrån ön när det gäller persontrafiken, och vi\r\navvaktar nu sjöfartsverkets redovisning av sitt\r\nuppdrag den 15 maj.</pre><pre>När det däremot gäller kostnaderna för\r\ngodsbefordran har jag i motion T629 påtalat de\r\nnegativa effekter som skulle bli följden för det\r\ngotländska näringslivet om propositionens förslag\r\nom slopande av högstprisregleringen och det s.k.\r\nGotlandstillägget också skulle bli riksdagens beslut.\r\nNu har återremiss begärts av denna del av\r\ntrafikutskottets betänkande, och jag vill\r\nnaturligtvis instämma i detta yrkande och avstår\r\nfrån vidare argumentation på den punkten. Det är\r\ndock viktigt -- det vill jag skicka med till\r\ntrafikutskottet -- att regeringen får i uppdrag att\r\nlåta utreda ett rättvist system för fraktstöd till trafik\r\ntill och från Gotland. Något sådant\r\ntillkännagivande till regeringen föreslås inte i\r\nreservation 1.</pre><pre>I min motion har jag också tagit upp frågan om det\r\nhemligstämplade koncessionsavtal som reglerar\r\nfärjetrafiken, som slöts mellan dåvarande\r\ntransportrådet för regeringens räkning och\r\nNordström  &amp;  Thulin och som trädde i kraft den 1\r\njanuari 1988. Jerry Martinger har mycket tydligt\r\nargumenterat för ett offentliggörande, och jag vill i\r\nstort sett instämma i detta. Jag har i motioner sedan\r\n1987 också krävt att detta avtal skulle och måste\r\noffentliggöras, för att vi skall få veta om\r\ntransportstödet har en rimlig nivå. Skälet för\r\nrederibytet var att statens kostnader för denna\r\ntrafik skulle minimeras, och ändock har\r\ntransportstödet räknats upp i en omfattning som i\r\nårets budget måste anses vara betydande. Jag\r\ninstämmer alltså i vad Jerry Martinger har anfört\r\nhär tidigare.</pre><pre>Fru talman! I detta betänkande har också\r\nbehandlats motion T604 av Sven-Olof Petersson\r\noch mig, och den handlar om säkrare sjöfart i\r\nÖstersjön. Det är viktigt att de transporter som\r\nsker i Östersjön görs på säkrast möjliga sätt, så att\r\neffekterna vid eventuella olyckor blir minsta\r\nmöjliga. Redan i dag anlöps olika Östersjöhamnar\r\nav ett stort antal fartyg, och den senaste tidens\r\nhändelseutveckling kommer att möjliggöra\r\nytterligare handel och andra transporter över\r\nÖstersjön till det forna Sovjetunionens hamnar.</pre><pre>Östersjön har mycket känsliga ekologiska system,\r\noch tillståndet i detta innanhav är i dag mycket\r\nansträngt. En olycka med utsläpp av miljöfarliga\r\nvaror, t.ex. olja, skulle lätt kunna utvecklas till en\r\nkatastrof för såväl människor som fågel och fisk.</pre><pre>Vi har därför pekat på behovet av ett svenskt\r\nagerande i internationella sammanhang för att få\r\ntill stånd åtgärder som skulle kunna syfta till ett\r\ngemensamt ansvarstagande för Östersjöns miljö.\r\nVi har pekat på lämpligheten av en gemensam\r\ntrafikcentral, dit uppgifter om lastens innehåll\r\nkunde rapporteras. I många olika sammanhang,\r\nt.ex. inom den internationella sjöfartsmyndigheten\r\nIMO, diskuteras i dag hårdare bestämmelser, bl.a.\r\ndubbla skrov.</pre><pre>Även om utskottet nu inte har velat sträcka sig så\r\nlångt som till ett tillkännagivande utgår man ändå\r\nfrån att regeringen och berörda myndigheter följer\r\ndessa frågor, och jag nöjer mig därför med att\r\ninstämma i detta. Det finns anledning att\r\nåterkomma i denna fråga senare.</pre><pre>Anf. 21  GÖRAN MAGNUSSON (s):</pre><pre>Fru talman! Jag tar till orda i det här ärendet om\r\nbetänkandet från trafikutskottet kring sjöfart för\r\natt något beröra frågan om Södertälje kanal och\r\nden oerhört stora betydelse som framkomligheten\r\noch kapaciteten i kanalen har för bibehållande och\r\nutveckling av sjöfarten i Mälaren.</pre><pre>Årligen fraktas ungefär 3 miljoner ton på köl till\r\nvästra Mälaren, alltså hamnarna i Västerås och\r\nKöping, och ytterligare 1 miljon ton fraktas till\r\nandra delar av Mälaren, bl.a. kol och gips till östra\r\ndelarna av Mälaren.</pre><pre>För närvarande är det s.k. Mälarmax för\r\nframkomligheten i Södertälje kanal 8 000 ton. Med\r\nmycket begränsade insatser -- för ungefär 20\r\nmilj.kr. -- skulle Mälarmax kunna öka till närmare\r\n12 000 ton, dvs. man skulle kunna åstadkomma en\r\nkapacitetshöjning i kanalen med närmare 50 %.</pre><pre>Vi har från den socialdemokratiska delen av\r\nlänsbänken motionerat om det här, och det har man\r\ngjort även från Folkpartiet. Jag har noterat att\r\nutskottet i sin skrivning i och för sig ser positivt på\r\nde här insatserna och pekar på möjligheten att hitta\r\nandra medel än dem som vi från socialdemokratisk\r\nsida har velat använda, nämligen pengar som finns\r\ni det s.k. infrastrukturanslaget.</pre><pre>Anledningen till att utskottet inte vill tillstyrka min\r\nmotion är att man anser att anslag till de inre\r\nvattenvägarna -- dvs. kanalfrågorna, som gäller\r\nSödertälje kanal och Trollhätte kanal, som tidigare\r\nvarit upp till diskussion här -- inte ryms inom\r\ninfrastrukturanslaget utan att det anslaget handlar\r\nom landtransporter.</pre><pre>Det är då intressant att konstatera att i det EES-\r\navtal som vi så småningom, hoppas jag, kan anta\r\nhär i kammaren och enligt de principer som gäller\r\ninom EG är inre vattenvägar -- som Trollhätte\r\nkanal, kanalen i Södertälje och Mälar- och\r\nVänersjöfarten -- komplement till väg- och\r\njärnvägstransporter och de åtgärder som jag\r\nföreslagit alltså att betrakta som åtgärder i\r\ninfrastrukturen för att avlasta exempelvis\r\nlandtransporter med långtradare. Från de\r\nutgångspunkterna är det helt logiskt att öppna\r\ninfrastrukturanslaget för anslag också till insatser i\r\nexempelvis Södertälje kanal eller Trollhätte kanal.</pre><pre>Jag tycker att det är angeläget att fästa kammarens\r\nuppmärksamhet på detta förhållande. Det pågår ju\r\nockså ute i Europa en fortsatt väldig satsning på just\r\nde inre vattenvägarna. Här har tidigare nämnts\r\nmöjligheten att segla från exempelvis någon\r\nVänerhamn -- t.ex. Karlstad eller Lidköping -- och\r\nända ned till Prag. Det har vidare övervägts\r\ndirekttransporter på båt från Köping till Berlin. Det\r\ngick inte att lösa vid det tillfället, men det är ett\r\nspännande perspektiv som öppnas med den här\r\nanvändningen av de inre vattenvägarna ute i\r\nEuropa.</pre><pre>Detta gäller inte bara det traditionella Europa utan\r\nockså det tidigare Sovjetunionen och Ryssland,\r\nsom också har den här typen av inre kanalsystem\r\noch där man också kan ordna transporter direkt\r\nfrån långt inne i landet belägna hamnar. När man\r\nhar byggt färdigt på Rhen--Main--Donau-kanalen\r\nskulle det, såvitt jag förstår, vara möjligt att ordna\r\ndirekttransporter från Vänerhamn eller\r\nMälarhamn ända ned till Svarta havet.</pre><pre>De här möjligheterna tar man alltså till vara ute i\r\nEuropa, och det är utomordentligt angeläget att vi\r\ni den svenska transportpolitiken tar till oss det och\r\nförsöker se till att vi har god framkomlighet när det\r\ngäller kanalsjöfarten i både Trollhätte kanal och\r\nSödertälje kanal.</pre><pre>Det är som jag ser det alltså angeläget att riksdagen\r\nskaffar sig den här synen på de inre vattenvägarna.\r\nDet skulle också göra det möjligt att snabbt\r\nåstadkomma den här mycket begränsade insatsen i\r\nSödertälje kanal, som skulle leda till att man dels\r\nkan klara de inre vattenvägarna, dels får en\r\nväsentlig kapacitetshöjning när det gäller\r\nbåtstorlekar -- det är viktigt framför allt för de\r\nföretag som får sina insatsvaror och exporterar sina\r\nprodukter i stora bulklaster. Där har\r\nfartygsstorleken stor betydelse för\r\ntransportekonomin.</pre><pre>Jag behöver i det här sammanhanget inte särskilt\r\npeka på att sjöfarten naturligtvis är miljövänlig, och\r\nom man ser det från energieffektivitetssynpunkt är\r\nsjötransporter mycket framgångsrika.</pre><pre>Eftersom det har yrkats på återremiss av hela det\r\nhär ärendet skulle jag vilja ta tillfället i akt att be\r\nutskottets företrädare, Tom Heyman, och Jarl\r\nLander för den socialdemokratiska gruppen att\r\nytterligare fundera på den egentligen ganska\r\nblygsamma insatsen att öppna möjligheterna att\r\nlämna anslag till förbättringar i kanaler -- jag talar\r\ninte bara om Södertälje kanal utan om kanalsjöfart\r\növer huvud taget. I samband med behandlingen av\r\ndet återremitterade betänkandet skulle jag alltså\r\nönska att man funderade över att också öppna\r\ninfrastrukturanslaget för anslag för att förbättra\r\ninre vattenvägar.</pre><pre>Anf. 22  TOM HEYMAN (m) replik:</pre><pre>Fru talman! Jag vill gärna ta tillfället i akt att\r\nkommentera Göran Magnussons uttalande. Jag\r\ntycker att det är viktigt att sjöfarten och\r\nsjöfartsnäringen framhålls även i riksdagens\r\nkammare.</pre><pre>Tyvärr är det så att en näring som så att säga inte\r\nmarknadsför sig själv tenderar att bli bortglömd i\r\nde officiella sammanhangen. Det är någonting som\r\nsjöfarten dess värre har lidit av under många år. I\r\nden officiella statistiken redovisas sjöfarten som en\r\nliten restpost som ligger någonstans runt 10 % av\r\ntransportarbetet, när det i själva verket är så att\r\nhälften av allt transportarbete i Sverige sker på\r\nvattenvägarna.</pre><pre>Medan övriga företrädare ständigt uppvaktar\r\npolitiker och myndigheter och talar om hur duktiga\r\nde är och vilka fina framtidsplaner de har är\r\nsjöfartsintressena spridda och gör sig inte hörda.\r\nNär landtransporternas företrädare talar om just-\r\nin-time och andra fina system talar sjöfartens\r\nföreträdare om första isfritt vatten och\r\nfriskrivningsregler i sina system. Det är i hög grad\r\nett marknadsföringsproblem som sjöfartens\r\nföreträdare har gentemot det officiella Sverige --\r\nmyndigheter och politiker.</pre><pre>Jag vill som sagt gärna ta tillfället i akt att för Göran\r\nMagnusson betona att vill man stärka\r\nMälarsjöfarten är det synnerligen angeläget att de\r\nsom är intressenter i detta tar chansen och också på\r\nett lämpligt sätt framför sina synpunkter till de\r\nmyndigheter och departement som är berörda.</pre><pre>Anf. 23  GÖRAN MAGNUSSON (s) replik:</pre><pre>Fru talman! Jag vill egentligen inte direkt replikera\r\nTom Heyman -- jag delar hans syn på sjöfarten och\r\nhans uppfattning att det finns anledning för dem\r\nsom är intressenter inom sjöfarten att göra\r\nkraftsamlingar för att stärka just den näringen.</pre><pre>När Tom Heyman nämner Mälarsjöfarten kan jag\r\nväl ändå få fästa uppmärksamheten på att det sedan\r\ntjugotalet år tillbaka finns en särskild\r\nMälarledskommitté där både de som är verksamma\r\ni näringen och berörda kommuner och landsting är\r\nengagerade.</pre><pre>Det var den Mälarledskommittén som på 70-talet\r\nåstadkom en väsentlig förbättring av\r\nframkomligheten både i Södertälje kanal, som\r\nstaten i och för sig svarade för, och i Mälaren, där\r\ndet gjordes insatser precis i den riktning som Tom\r\nHeyman efterlyser här. Denna kommitté är\r\nnaturligtvis fortfarande verksam.</pre><pre>Det finns också anledning att för kammaren berätta\r\natt man i Svenska hamnförbundet, som är en stor\r\nintressent från hamnägarnas synpunkt, och i\r\nSveriges Stuvareförbund har intensifierat\r\nsamarbetet och skaffat sig ett särskilt branschråd.\r\nDet pågår ytterligare diskussioner om mer aktivitet\r\nför att främja sjöfartsnäringens intressen och\r\nmöjligheter att medverka till den svenska\r\ntransportnäringens utveckling.</pre><pre>Jag är övertygad om att vi med gemensamma\r\nansträngningar skall kunna åstadkomma\r\nförbättringar på det här området. Det är emellertid\r\nviktigt att vi får exempelvis infrastrukturfonden\r\nöppnad för kunna få anslag till bl.a. de inre\r\nvattenvägarna.</pre><pre>Anf. 24  GÖTHE KNUTSON (m):</pre><pre>Herr talman! Det är mycket värdefullt att Tom\r\nHeyman, som är talesman för regeringspartierna,\r\nså bestämt hävdar sjöfartens stora betydelse.</pre><pre>Jag vill också ta fasta på vad som här har sagts om\r\nde inre vattenvägarnas betydelse från bl.a.\r\nmiljösynpunkt. Jag instämmer förvisso i detta.</pre><pre>Jag har två budskap att framföra. Det ena handlar\r\nom Vänersjöfartens och Trollhätte kanals\r\nbetydelse. Det andra budskapet handlar om det\r\nfortsatta utredande som regeringen och utskottet\r\nvill genomföra. Det bör göras av Vänerregionens\r\nlänsstyrelser.</pre><pre>Jag skall citera det viktigaste i det budskap som\r\nlandshövdingarna i Vänerregionen har fört fram till\r\nregeringen. Man konstaterar att Vänern och\r\nVänersjöfarten har en viktig roll att spela i det\r\nframtida transportsystemet.</pre><pre>Herr talman! Det har företagits utredningar på det\r\nhär området. En stor och omfattande utredning\r\nsom har gjorts av landshövdingen Ulf Adelsohn\r\ntränger in på alla de områden som är relevanta då\r\ndet gäller Vänersjöfartens och Trollehätte kanals\r\nframtid. Här finns, som säkert är bekant, året-runt-\r\nsjöfart, sedan år 1974.</pre><pre>Trollhätte kanal klarar fartyg upp till 4 000 tons last.\r\nCa 3,5 miljoner ton gods transporterades på\r\nkanalen under år 1990. Godsvolymen är stabil.\r\nOlje- och skogsprodukter svarar för 60 % av\r\ngodsvolymen, och trafiken upp genom Vänern har\r\ndominerats av olja och råvaror till industrin. Den\r\nutgående trafiken, dvs. från Vänerhamnar ner till\r\nGöteborg och ut på haven, består i huvudsak av\r\nförädlade varor, framför allt skogsprodukter.</pre><pre>Karlstad är den största hamnen, med 1,3 miljoner\r\ngods under vart och ett av de senaste åren. Andra\r\nstörre hamnar är Kristinehamn, Lidköping,\r\nOtterbäcken och Vänersborg.</pre><pre>Statens bidrag till Vänertrafiken under 1990 var\r\n64,8 miljoner, varav 59,3 miljoner gick till\r\nTrollhätte kanalverk och 5,5 miljoner till Vänerns\r\nSeglationsstyrelse. Dessa anslag höjs i regeringens\r\nförslag och utskottets betänkande till sammanlagt\r\n78 milj.kr</pre><pre>I Ulf Adelsohns utredning fastslås bl.a. att\r\nVänersjöfarten har spelat en viktig roll för\r\nregionens näringsliv, med dess inriktning mot\r\nexportinriktad tillverkningsindustri.</pre><pre>Ulf Adelsohn tar bl.a. upp konsekvenserna av en\r\nnedläggning, av Vänersjöfarten. Utredaren\r\nkonstaterar att mellan 10 och 20 % av godsvolymen\r\npå Vänern i dag, dvs. upp till 20 % av 3,5 miljoner\r\nton, skulle hamna på järnväg om Vänersjöfarten\r\nlades ned. Resten, 80 % eller mer, skulle föras över\r\ntill vägtransporter.</pre><pre>Det är lätt att inse att detta skulle få negativa\r\nkonsekvenser. Det skulle innebära dels ett ökat\r\nslitage på vägarna, dels miljöskador. Utredaren\r\nredogör för hur bl.a. koldioxidutsläppen ökar med\r\nmer än en fördubbling.</pre><pre>Olyckorna skulle öka med 30-40 % per år, vilket\r\nenbart i sig skulle innebära en kostnad -- om man\r\nnu får framföra ett kostnadsargument när det gäller\r\nolyckor. Det är ju framför allt fråga om mänskligt\r\nlidande. Kostnaden beräknas sig till 15 milj.kr.</pre><pre>Den Adelsohnska utredningen är mycket grundlig i\r\nsina analyser och sin redovisning. Ett uppdrag gavs\r\nsenare till en regional utredare, Lars Larsson,\r\nordförande i Vänerns Seglationsstyrelse, att\r\nkomma med förslag till rationaliseringar i\r\nhamnverksamheten. Det har han nu gjort. Man\r\ntycker då att det borde vara färdigt med\r\nutredandet.</pre><pre>Uppenbarligen tycker inte vare sig regeringen eller\r\nutskottets majoritet det. Utskottets majoritet\r\nuttrycker dock i sina skrivningar att den ser mycket\r\npositivt på Vänersjöfarten och ingalunda har tänkt\r\nsig att ett fortsatt utredande skulle leda till förslag\r\nom nedläggning av Trollhätte kanal.</pre><pre>Mitt budskap är detsamma som länsstyrelsernas\r\nbudskap, nämligen: Låt det utredande som är av\r\nnöden ske i regionen, där regeringen har sina\r\nregionala organ, nämligen länsstyrelserna.</pre><pre>Med detta, herr talman, avstår jag från yrkanden\r\noch konstaterar att Vänersjöfarten allt framgent\r\nmåste få finnas. Det är svårt att tänka sig norra\r\nEuropas största innanhav utan en sjöfart.</pre><pre>Anf. 25  JARL LANDER (s) replik:</pre><pre>Herr talman! Det är skönt att lyssna till Göthe\r\nKnutson och kunna konstatera att vi på\r\nVärmlandsbänken är överens om hur vi i framtiden\r\nskall kunna klara sjöfarten på Vänern.</pre><pre>Det är emellertid märkligt att Göthe Knutson inte\r\nyrkar bifall till den socialdemokratiska\r\nreservationen i detta betänkande. Den\r\nreservationen säger precis det som Göthe Knutson\r\nnu anförde, dvs. att det nu borde vara slut på\r\nstatliga utredningar angående sjöfarten på Vänern\r\noch att man bör låta det utredningsmaterial som har\r\nframkommit få ligga till grund för fortsatt arbete\r\ninom Vänerregionen, detta för att klara en\r\nVänersjötrafik på lång sikt.</pre><pre>Göthe Knutsons jobb före voteringen borde vara\r\natt övertyga de borgerliga ledamöterna här i\r\nkammaren om att de skall biträda den\r\nsocialdemokratiska reservationen. Då uppnås\r\nprecis de syften som han nyss anförde.</pre><pre>Anf. 26  GÖTHE KNUTSON (m) replik:</pre><pre>Herr talman! Som jag tidigare sade kan det finnas\r\nbehov av översyn på vissa områden, och här pekar\r\nutskottet på just Trollhätte kanal. Jag delar\r\nutskottets uppfattning att den verksamheten\r\nknappast bör finnas kvar som det enda överlevande\r\nstatliga affärsverket, utan den bör få en annan\r\nform.</pre><pre>När det gäller hamnarna föreslår utredaren Lars\r\nLarsson att man nu skall gå till verket med det som\r\nUlf Adelsohn själv föreslog, nämligen en\r\nsammanslagning av samtliga hamnar i Vänern till\r\nAB Vänerhamn.</pre><pre>Om vi nu ser till rationaliseringsbehoven, hävdar\r\njag att översynen bör göras i regionen. Det är något\r\nmer specificerat än vad som sägs i den\r\nsocialdemokratiska reservationen. Det är samtidigt\r\nangeläget att konstatera, att den\r\nsocialdemokratiska riksdagsgruppen helhjärtat\r\nställer upp för Vänersjöfarten och därmed också är\r\nvillig att ta på sig fortsatta kostnader för Trollhätte\r\nkanal.</pre><pre>Anf. 27  JARL LANDER (s) replik:</pre><pre>Herr talman! Det är viktigt att peka på vad som sägs\r\ni vår reservation till betänkandet, vilket Göthe\r\nKnutson också nämner. I de sista raderna i\r\nhuvudstycket står: ''Det ankommer nu på\r\nregeringen att se till att den utveckling som\r\nskisseras i utredningsbetänkandet drivs vidare.''\r\nDet är precis vad vi vill. Vi vill alltså inte ha en ny\r\nstatlig utredning.</pre><pre>Låt nu regionen själv arbeta vidare med detta. Det\r\när precis vad de tre landshövdingarna i länen runt\r\nVänern har föreslagit, vad Ulf Adelsohn i sin\r\nutredning har föreslagit och vad Lars Larsson\r\nföreslår i sin utredning. Om vi skall komma någon\r\nvart med detta, Göthe Knutson, och klara sjöfarten\r\npå Vänern i framtiden, bör Göthe Knutson\r\ntillstyrka reservation nr 4 till detta betänkande.</pre><pre>Anf. 28  GÖTHE KNUTSON (m) replik:</pre><pre>Herr talman! Jag är tacksam över Jarl Landers\r\nvälvilja och innantilläsning. Jag har tidigare\r\nframfört en specifikation som mer utvecklar vad\r\nsom behöver göras. Det står inte i den\r\nsocialdemokratiska reservationen. Jag går här ett\r\nsteg längre -- det vill jag särskilt understryka --för\r\natt snabbt få till stånd den översyn som kan behövas\r\ni viss del av detta komplex.  Tredje vice talmannen\r\nanmälde att Jarl Lander anhållit att till protokollet\r\nfå antecknat att han inte ägde rätt till ytterligare\r\nreplik.</pre><pre>Anf. 29  ROLAND LÉBEN (kds):</pre><pre>Herr talman! Jarl Lander förutsätter att vi skall\r\nstödja s-reservationen. Jag vill å det bestämdaste\r\nhävda att vi stöder Vänersjöfarten. Vi agerar på\r\nmer än ett sätt, och vi är beredda att agera på olika\r\nnivåer i det arbete som har som mål att få en\r\nstarkare och mer konkurrenskraftig Vänersjöfart i\r\nframtiden.</pre><pre>Vägen mot det målet är inte socialdemokratisk\r\nutgiftspolitik, utan att uppfylla de nödvändiga\r\nkraven. Det kanske t.o.m., Jarl Lander, ännu är\r\nlitet för tidigt att signalera att allt är frid och fröjd\r\noch att faran är över. På vissa håll inom regionen\r\nspjärnar man fortfarande emot att skapa ett\r\nrationellt Vänerhamn AB.</pre><pre>Det är ett obestridligt faktum att departementets\r\nskrivning om att det kan finnas behov av en bättre\r\ngenomgång av vissa frågor har bidragit till att skapa\r\ndet tryck som behövdes för att det regionala\r\nutredningsinitiativet skulle bli framgångsrikt. Det\r\nmåste också sägas i denna kammare.</pre><pre>Det har inte heller saknats tecken på att de berörda\r\nparterna inom Vänersjöfarten kanske tagit en\r\naning lätt på behovet av att modernisera och\r\nstrukturera sig i tid för att bli en stark konkurrent\r\ngentemot andra trafikslag. Vi kan alltså inte bara\r\nställa ut en check in blanco som ger mjukt dun i\r\nboet.</pre><pre>Herr talman! Det är bra att den regionala\r\nutredningen, utförd av direktör Lars Larsson,\r\nkommit fram till att det finns en stor\r\nrationaliseringspotential. I dagar, då man jämför\r\nofferter där det handlar om 10 ören per ton, ser vi\r\nkonturerna av en rationalisering som innebär\r\nkostnadsbesparingar på närmare 10 kr. per ton,\r\nmed allt det innebär i form av omfördelningar och\r\nannat. Det här förslaget har förankrats hos berörda\r\nparter, även hos de fackliga parterna, enligt Lars\r\nLarssons utredning.</pre><pre>Herr talman! Jag är inte beredd att påstå att alla\r\nfrågor är kartlagda. Jag vill dock med eftertryck\r\nhävda att det återstående arbetet med stor fördel\r\nkan läggas över på regionen och de aktörer som nu\r\narbetar för den framtida Vänersjöfarten.</pre><pre>Utskottets skrivning ger ett påtagligt och konkret\r\nutrymme för kommunikationsdepartementet att\r\nvälja denna linje. Det är en linje, det vill jag\r\npåpeka, som är helt i överensstämmelse med den\r\nsubsidiaritetsprincip som regeringen hävdar.</pre><pre>Alltså: Omvandlingstrycket är obehagligt men\r\nibland nödvändigt. Trycket finns i dag, och det\r\nbehövs. Resultat är inom räckhåll för de regionala\r\ninitiativen. Vi är många som delar denna\r\nuppfattning. Kommunikationsdepartementet\r\nkan -- det är jag övertygad om -- nå sina mål genom\r\natt nu ge sitt stöd till de regionala initiativen. Det\r\nmåste vara en riktig väg att slå in på att ge också\r\nde regionala parterna långsiktiga mål och att ställa\r\nkravet att parterna skall se till att även de\r\nlångsiktiga målen med Vänersjöfarten uppnås.</pre><pre>Väckarklockan ringer ordentligt nu hos redarna\r\nm.fl. Det är ingen överraskning att SJ vill göra\r\ninmutningar på den här trafiken. Jag tror inte att\r\njag behöver ägna många ord åt att belysa vad en\r\nminskning av tonnaget på Vänern leder till. Det är\r\nen mycket obehaglig kräftgång på flera sätt för\r\nregionen, för miljön. Mycket mera finns att säga\r\nom det, men jag nöjer mig med detta. Jag är\r\ntacksam för de synpunkter som här framförts, inte\r\nminst i Göthe Knutsons inlägg, om betydelsen av\r\nVänersjöfarten.</pre><pre>Jag vill avslutningsvis, herr talman, ge till känna att\r\nkds stödjer återremissyrkandet.</pre><pre>Anf. 30  JARL LANDER (s):</pre><pre>Herr talman! Det är roligt att Roland Lében så att\r\nsäga i ord tycker precis som vi socialdemokrater i\r\ndet här ärendet, att det är regionen själv som skall\r\nfå arbeta fram de långsiktiga lösningarna på hur\r\nVänersjöfarten skall klaras. Roland Lében säger att\r\nhan agerat kraftfullt för att klara Vänersjöfarten.\r\nJag kan hålla med om att han hemma i länet agerat\r\nkraftfullt, men här i riksdagen agerar Roland Lében\r\nför att vi skall ha ytterligare en statlig utredning,\r\nsom inom parentes sagt på något sätt skulle lägga\r\nnågot av en död hand över det arbete som redan är\r\ni gång, tack vare en stor statlig utredning och en\r\nregional utredning. Men det är först genom att vi\r\nagerar här i riksdagen för den långsiktiga lösningen\r\nav Vänersjöfarten som vi får trovärdighet i det\r\npolitiska arbetet.</pre><pre>Jag tycker att Roland Lében kan göra det, precis\r\nsom jag sade till Göthe Knutson, genom att stödja\r\nden reservation 4 som finns till betänkandet. Precis\r\nde ord som ni anför i era inlägg finns i den\r\nreservationen, bortsett från att ni nu säger att det\r\nförst skall vara statliga utredningar -- de är redan\r\ngjorda.</pre><pre>Anf. 31  ROLAND LÉBEN (kds):</pre><pre>Herr talman! Det är inte bara ett tyckande i ord,\r\nJarl Lander. Det är kanske betydligt lättare för Jarl\r\nLander att infalla i mer populistiska tongångar. Jag\r\nredovisade faktiskt här saker som innebär att det\r\nkanske ändå finns behov av ett omvandlingstryck\r\nför regionen. De mål som jag har för mitt agerande\r\när långsiktiga, och de kanske inte faller alla på\r\nläppen i dag. Men när vi står där med ett skärpt\r\nrekonstruerat Vänerbolag och en rekonstruerad\r\nVänersjöfart, kanske vi alla kommer att vara glada\r\nför att det fanns ett omvandlingstryck som också\r\ngav det önskvärda resultatet.</pre><pre>Anf. 32  JARL LANDER (s):</pre><pre>Herr talman! Det är inte så som Roland Lében\r\nsäger, att det är fråga om att arbeta utifrån\r\npopulistiska synpunkter. Det handlar om att arbeta\r\nutifrån regionens förutsättningar. De\r\nförutsättningarna har gett vid handen att regionen\r\nkan klara det fortsatta utvecklingsarbetet med\r\nVänersjöfartens långsiktiga framtid.</pre><pre>Anf. 33  ROLAND LÉBEN (kds):</pre><pre>Herr talman! Mitt agerande går helt och hållet ut på\r\natt just arbeta utifrån regionens förutsättningar och\r\nför de långsiktiga målen. Men jag kan konstatera\r\natt våra sätt att bedriva detta arbete skiljer sig åt\r\nlitet grand.</pre><pre>Jag vill upprepa vad jag sade: Det kanske är litet för\r\ntidigt att lägga mer dun i boet. Det kanske måste\r\nplockas bort några dun för att förutsättningarna\r\nskall kunna skapas för en bra rekonstruktion av\r\nVänersjöfarten, som är vass inför framtida\r\nkonkurrenssituationer.</pre><pre>Överläggningen var härmed avslutad.</pre><pre>Beslut</pre><pre>Återförvisningsyrkandet</pre><pre>Det av Elving Andersson under överläggningen\r\nframställda yrkandet om återförvisning av ärendet\r\ntill utskottet för ytterligare beredning bifölls med\r\nacklamation.</pre><pre>5 §  Anslag till Trafiksäkerhet m.m.</pre><pre>Föredrogs</pre><pre>trafikutskottets betänkande</pre><pre>1991/92:TU10 Anslag till trafiksäkerhet m.m.\r\n(prop. 1991/92:100 delvis).</pre><pre>Tredje vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>6 §  Kommunikationsdepartementet m.m.</pre><pre>Föredrogs</pre><pre>trafikutskottets betänkande</pre><pre>1991/92:TU7 Kommunikationsdepartementet\r\nm.m. (prop. 1991/92:100 delvis).</pre><pre>Tredje vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>7 §  SMHI, SGI och statens\r\nhaverikommission</pre><pre>Föredrogs</pre><pre>trafikutskottets betänkande</pre><pre>1991/92:TU8 SMHI, SGI och statens\r\nhaverikommission (prop. 1991/92:100 delvis).</pre><pre>Tredje vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>8 §  Transportforskning</pre><pre>Föredrogs</pre><pre>trafikutskottets betänkande</pre><pre>1991/92:TU9 Transportforskning (prop.\r\n1991/92:100 delvis ).</pre><pre>Tredje vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>9 §  Kemikaliekontroll</pre><pre>Föredrogs</pre><pre>försvarsutskottets betänkande</pre><pre>1991/92:FöU9 Kemikaliekontroll (prop.\r\n1991/92:100 delvis).</pre><pre>Tredje vice talmannen konstaterade att ingen talare\r\nvar anmäld.</pre><pre>Beslut</pre><pre>Utskottets hemställan bifölls.</pre><pre>Beslut om samlad votering</pre><pre>Beträffande de på föredragningslistan närmast\r\nupptagna ärendena, skatteutskottets betänkande\r\nSkU17, kulturutskottets betänkanden KrU10,\r\nKrU11, KrU13-KrU15 och Kru17 samt\r\nbostadsutskottets betänkanden BoU11-BoU14,\r\nbeslöt kammaren på förslag av tredje vice\r\ntalmannen att de fick företas till avgörande i ett\r\nsammanhang sedan debatten i dessa ärenden\r\navslutats.</pre><pre>10 §  Anslag till tullverket, m.m.</pre><pre>Föredrogs</pre><pre>skatteutskottets betänkande</pre><pre>1991/92:SkU17 Anslag till tullverket, m.m. (prop.\r\n1991/92:100 delvis).</pre><pre>Anf. 34  SVERRE PALM (s):</pre><pre>Herr talman! Vi har nu att ta ställning till\r\nanslagsnivån för tullverket. För budgetåret 1992/93\r\nuppgår anslaget till 1 174 milj.kr. Tullverket\r\ntilldelas ökade resurser med 7 milj.kr. för\r\nnarkotikabekämpningen, för fortsatt utbyggnad av\r\nSPADI-systemet, för nyanskaffning av teknisk\r\nutrustning samt för en sambandsman i Östeuropa.\r\nUtskottet är i denna del enigt och tillstyrker\r\npropositionen.</pre><pre>Tullen är i likhet med övrig offentlig förvaltning\r\ninne i en stor omdaningsprocess. 1990-talet\r\nkommer att bli ett förändringarnas decennium. En\r\nny tullorganisation växer fram, sjösatt den 1 januari\r\ni år, där nyckelorden är decentralisering och\r\nbeslutsdelegering.</pre><pre>Generaltullstyrelsen och de fyra regionerna får\r\nmålstyrande uppgifter, medan ansvaret för\r\nverksamhetens bedrivande helt åläggs de lokala\r\ntullmyndigheterna. Den nya tekniken inom\r\ntullverket blir tulldatasystemet. Systemet byggs\r\nupp genom elektronisk datainsamling och blir\r\ndärmed ett instrument för såväl näringslivet som\r\ntullverket.</pre><pre>Under 90-talet kommer tullen att påverkas mer än\r\nnågonsin av faktorer i vår omvärld. Utvecklingen i\r\nÖsteuropa innebär stora förändringar även för\r\ntullen. En svensk EG-anslutning kommer\r\nsjälvfallet att påverka vitala och traditionella\r\ntulluppgifter. Men även i ett EG-perspektiv\r\nkommer traditionella tulluppgifter att behöva\r\nbedrivas framför allt mot tredje land, länder\r\nutanför EG. Samtidigt måste vissa former av\r\nskydds- och kontrollverksamhet upprätthållas vid\r\nde ''inre gränserna''. Detta gäller inte minst\r\nnarkotikabekämpningen. Denna verksamhet har\r\nblivit avsevärt effektivare under senare år.</pre><pre>Tullens roll i ett framtida EG-perspektiv tar vi\r\nsocialdemokrater upp i reservation 1. Där påpekar\r\nvi att ett svenskt medlemskap i EG får långtgående\r\nkonsekvenser för tullens kontrollverksamhet. Om\r\nSverige blir medlem av EG, kommer stora\r\nresandeströmmar från andra EG-länder inte längre\r\natt underkastas dagens tullkontroll.</pre><pre>Skall Sverige även efter ett EG-medlemskap\r\nfortsättningsvis kunna skydda sig mot sådana\r\nallmänfarliga varor som narkotika, vapen,\r\nexplosiva varor, gifter m.m. krävs att\r\nbefogenheterna för tulltjänstemännen\r\nkompletteras. Ett svenskt medlemskap reser också\r\nkrav på förändringar av personalens kompetens\r\noch utbildning. Detta bör ges regeringen till känna.</pre><pre>I reservation 3 pekar vi på behovet av lagändringar\r\nför att generaltullstyrelsen skall kunna delegera\r\nbeslutsansvar till de lokala myndigheterna i\r\nenlighet med föreskrifterna i den nya\r\ntullorganisationen. Här säger utskottet att\r\nregeringen inom kort kommer med förslag, men\r\nunder utskottsbehandlingen gick det inte att få svar\r\npå när och i vilken proposition det förslaget skulle\r\nkomma. Jag vill därför fråga Carl Fredrik Graf: När\r\noch i vilken proposition kommer förslag i detta\r\närende att förläggas riksdagen?</pre><pre>Herr talman! Skatteutskottets borgerliga\r\nledamöter anser att bestämmelserna om tulltillägg\r\nbör omprövas. Här vill jag fråga utskottets\r\ntalesman: Vilka skäl ligger bakom detta?</pre><pre>Vi socialdemokrater anser att tulltillägget som\r\nsanktionsinstrument nu funnit sin form och utgör\r\nett värdefullt hjälpmedel i tullens strävan att\r\ninlämnade tulldeklarationer skall hålla en god\r\nkvalitet.</pre><pre>Herr talman! I detta betänkande står vi\r\nsocialdemokrater för reservationerna 1, 3 och 4.\r\nJag yrkar bifall till reservation 1.</pre><pre>Anf. 35  CARL FREDRIK GRAF (m):</pre><pre>Herr talman! När det gäller utvecklingen inom\r\ntullområdet har Sverre Palm redogjort för en hel\r\ndel synpunkter som jag kan dela, varför jag inte\r\nskall förlänga diskussionen med att ta upp de bitar\r\ndär vi är eniga. Jag skall i stället uppehålla mig vid\r\nreservationerna. Innan jag gör det vill jag, herr\r\ntalman, yrka bifall till utskottets hemställan.</pre><pre>Om vi tar de två reservationer som handlar om\r\ntullens verksamhet, framgår det ju klart av\r\npropositionen att tullverket i det ena fallet har fått\r\nuppgiften att genomföra en fördjupad analys av\r\nkonsekvensen av ett framtida EG-medlemskap.\r\nDet är väl först när tullen själv har kommit med de\r\nslutliga bedömningarna som det finns anledning för\r\nregeringen att överväga de fortsatta åtgärderna. I\r\nsak tror jag att Sverre Palm och jag är ungefär lika\r\nangelägna om att de här sakerna blir belysta.</pre><pre>Sedan kommer vi till tulltillägget. Här har vi helt\r\nklart olika uppfattningar, varför det finns anledning\r\natt litet grand diskutera den saken. Jag tror att det\r\ni viss mån finns olika grundsyn när det gäller\r\ntulltillägget. Sverre Palm har den fiskala uppgiften\r\nför tullen som huvudargument för tulltillägget,\r\nmedan vi kanske mest ser på de enskilda företagens\r\nproblem i det här sammanhanget.\r\nTulldeklarationerna upprättas ju under tidspress.\r\nSanktionssystemet har då medfört att det ibland har\r\nblivit ganska orimliga konsekvenser i vad gäller de\r\nenskilda deklarationerna. Det blir också i detta fall\r\nett merarbete både för den tullskyldige och för\r\ntullverket. Speciellt med tanke på de pengar som\r\nden här verksamheten drar in förefaller tulltillägget\r\nganska orimligt. Det har funnits sedan 1985, och\r\nutskottsmajoriteten tycker därför att det finns all\r\nanledning för regeringen att överväga en\r\nförändring på detta område. En ändring på den\r\npunkten är väl skälet till att vi har lagt fram det här\r\nförslaget. Tidigare har vi ju i oppositionsställning\r\nreserverat oss varje år.</pre><pre>Anf. 36  SVERRE PALM (s):</pre><pre>Herr talman! Jag tackar för Carl Fredrik Grafs\r\nförtydliganden. Han säger att tullverket har i\r\nuppgift att i en fördjupad anslagsframställan\r\nkomma med riktlinjer. Det är riktigt, men\r\ntullverket har redan i skrivelse till regeringen pekat\r\npå en rad faktorer. När det gäller dessa har man\r\nredan tidigare, för att man skall kunna arbeta\r\nvidare, velat få veta regeringens viljeinriktning.</pre><pre>Jag vill ställa några kompletterande frågor. Har\r\nCarl Fredrik Graf några synpunkter på hur tullen\r\nskall verka i ett EG-perspektiv? Hur skall man\r\nverka för narkotikakontrollens utformande, och\r\nhur skall man kontrollera att vapen, sprängämnen\r\noch andra saker inte införs illegalt till Sverige?</pre><pre>Om tulltillägget har vi helt olika uppfattningar. Om\r\nman slopar tulltillägget som sanktionsinstrument\r\nfinns det en stor risk för att företagen kommer att\r\nlägga ned mindre omsorg på att se till att\r\ntulldeklarationerna får en god kvalitet, detta utan\r\natt företagen riskerar ekonomiska påföljder. Har\r\nCarl Fredrik Graf tänkt på vilken sida han ställer sig\r\npå när han vill vara med om att ompröva\r\ntulltillägget? Han ställer sig ju på den sida där slarv\r\noch låg prioritet finns när det gäller att lämna\r\nriktiga uppgifter.</pre><pre>Anf. 37  CARL FREDRIK GRAF (m):</pre><pre>Herr talman! När det gäller tulltillägget vill jag\r\nerinra Sverre Palm om vad utskottsmajoriteten\r\nskrev i betänkandet. Det står nämligen att\r\nregeringen bör överväga frågan om tulltillägget,\r\neftersom detta har funnits ett antal år. Sverre Palm\r\ntar tydligen inte intryck av den kritik som från\r\nnäringslivet och dem som har att upprätta\r\ntulldeklarationer har riktats mot\r\nsanktionssystemet. Därför tycker vi att regeringen\r\nbör överväga det hela och återkomma till riksdagen\r\nmed ett förslag.</pre><pre>När det gäller den första delen vill jag säga att\r\ntullverket självt naturligtvis har den största\r\nkompetensen på tullområdet. Det är inte jag som\r\nskall lägga fram synpunkter på hur man i detalj\r\nskall hantera frågan. Jag vill gärna se tullverkets\r\nförslag och därefter dra slutsatser. Det tycker jag är\r\nden rätta ordningen.</pre><pre>Anf. 38  SVERRE PALM (s):</pre><pre>Herr talman! Jag konstaterar bara att det inte går\r\natt av utskottets talesman få några synpunkter på\r\ntullen i ett EG-perspektiv. Vi får vänta och famla\r\noss fram i mörker och dimma och försöka lägga\r\nfram förslag. Jag vill påstå att det blir för sent.\r\nTulltjänstemännen är oroliga och väntar på att få\r\nveta vilka riktlinjer som skall gälla.</pre><pre>Överläggningen var härmed avslutad.</pre><pre>(Beslut fattades efter 20 §.)</pre><pre>11 §  Kostnader för Sveriges medlemskap i\r\nUnesco m.m.</pre><pre>Föredrogs</pre><pre>kulturutskottets betänkande</pre><pre>1991/92:KrU10 Kostnader för Sveriges\r\nmedlemskap i Unesco m.m. (prop. 1991/92:100\r\ndelvis).</pre><pre>Tredje vice talmannen konstaterade att ingen talare\r\nvar anmäld.</pre><pre>(Beslut fattades efter 20 §.)</pre><pre>12 §  Arkivet för ljud och bild</pre><pre>Föredrogs</pre><pre>kulturutskottets betänkande</pre><pre>1991/92:KrU11 Arkivet för ljud och bild (prop.\r\n1991/92:100 delvis).</pre><pre>Tredje vice talmannen konstaterade att ingen talare\r\nvar anmäld.</pre><pre>(Beslut fattades efter 20 §.)</pre><pre>13 §  Stöd till trossamfund m.m.</pre><pre>Föredrogs</pre><pre>kulturutskottets betänkande</pre><pre>1991/92:KrU13 Stöd till trossamfund m.m. (prop.\r\n1991/92:100 delvis).</pre><pre>Anf. 39  BJÖRN KAALING (s):</pre><pre>Herr talman! I kulturutskottets betänkande nr 13\r\nbehandlas frågor om stöd till trossamfund. Det\r\nhandlar dels om ett bidrag till återuppbyggnaden av\r\nKatarina kyrka i Stockholm, som förstördes vid en\r\nbrand våren 1990, dels om statsbidrag till\r\nverksamhet, lokaler och utbildning för trossamfund\r\nutanför Svenska kyrkan.</pre><pre>När det gäller stödet till Katarina kyrka är\r\nbakgrunden ett förslag som förs fram i en motion\r\ndär representanter för samtliga sju riksdagspartier\r\nstår som undertecknare. I kulturutskottet råder\r\nockså total enighet om värdet av att ge stöd till\r\nåteruppbyggnaden av den från kulturell synpunkt\r\nviktiga kyrkan.</pre><pre>Därför föreslår också utskottet att riksdagen skall\r\nställa sig positiv till stödet för återuppbyggnaden av\r\nKatarina kyrka.</pre><pre>När det sedan gäller stöden till trossamfunden\r\nuttalade riksdagen på förslag av kulturutskottet\r\nvåren 1990 att det var motiverat med en uppräkning\r\nav bidragen till verksamhet och lokaler.\r\nBakgrunden till det uttalandet var att värdet av\r\nbidragen hade urholkats under hela 80-talet och att\r\ndet därför var angeläget att man på sikt återställde\r\nbidragens storlek.</pre><pre>I det borgerliga budgetförslaget räknas\r\nverksamhetsbidraget upp med 4 %, vilket innebär\r\natt det bidraget inte höjs utan behålls oförändrat i\r\nförhållande till bidraget 1991.</pre><pre>Men bidraget som avser om- och tillbyggnad av\r\nlokaler räknas inte upp alls, vilket naturligtvis\r\ninnebär en reell minskning av lokalbidraget. Detta\r\nmotsätter vi oss från socialdemokratisk sida dels\r\ndärför att vi faktiskt då frångår det beslut som\r\nriksdagen fattade 1990, dels också därför att det är\r\nviktigt att ta hänsyn till att t.ex.\r\ninvandrarsamfunden växte kraftigt under 1980-\r\ntalet. En offensiv invandrarpolitik måste också\r\ninnehålla ett utökat stöd till invandrarkyrkorna.</pre><pre>Som framgår av den reservation som finns i\r\nbetänkandet föreslår vi från socialdemokratisk sida\r\natt bidraget till lokaler för trossamfund ökas med\r\nytterligare drygt 2,5 milj.kr. utöver vad den\r\nborgerliga regeringen föreslår i budgeten. Det låter\r\nkanske inte så mycket, men man skall komma ihåg\r\natt bidragen till om- och tillbyggnad är ca 15 % av\r\nkostnaderna. Om man tar hänsyn till den del som\r\nbidragstagarna själva får skjuta till, handlar det om\r\nett icke obetydligt belopp.</pre><pre>Enligt den samarbetsnämnd som fördelar statens\r\nbidrag till bl.a. lokaler är också behovet betydligt\r\nstörre än vad som avspeglas i anslagen. För detta\r\nbudgetår skall nämnden ta ställning till inte mindre\r\nän 77 ansökningar, motsvarande en sammanlagd\r\nbyggkostnad av drygt 250 milj.kr.</pre><pre>Det är inte möjligt för riksdagen att täcka in de\r\nbelopp som egentligen behövs, men det är orimligt\r\natt i detta läge reellt minska bidragen till lokaler för\r\ntrossamfunden.</pre><pre>Herr talman! Mot denna bakgrund vill jag yrka\r\nbifall till hemställan i kulturutskottets betänkande\r\nnr 13 utom i den del som avser lokalbidrag, där jag\r\nyrkar bifall till den socialdemokratiska\r\nreservationen i betänkandet.</pre><pre>Anf. 40  JAN-ERIK WIKSTRÖM (fp):</pre><pre>Herr talman! Kulturutskottet har behandlat stödet\r\ntill trossamfunden på det sedvanliga sättet, dvs. i en\r\nanda av konstruktivt tänkande. Det betyder att det\r\nråder så gott som fullständig enighet.</pre><pre>Utskottet understryker i enighet hur viktigt det är\r\natt vi får en fortsatt uppräkning av stödet till\r\ntrossamfunden. Särskilt avser det lokaler, kyrkor\r\noch andra samlingslokaler för den vida krets av\r\ntrossamfund som omfattas av det nuvarande\r\nstatliga stödet. Och det är särskilt viktigt, som\r\nBjörn Kaaling underströk, eftersom det i stor\r\nutsträckning gäller invandrarkyrkor, alltså\r\ntrossamfund som är relativt nya i vårt land.</pre><pre>Utskottet ställer sig också enigt bakom ett\r\nstatsbidrag till återuppbyggnaden av Katarina\r\nkyrka. Jag är särskilt glad över detta, eftersom dels\r\nrepresentanter för alla sju riksdagspartier kunde\r\nsamlas bakom motionen, dels några av riksdagens\r\nledamöter har engagerat sig i kommittén för att\r\nrädda Katarina kyrka. Jag tänker på vår fru talman\r\noch på ledamoten Mats Hellström.</pre><pre>Under den tid som har gått efter branden i Katarina\r\nkyrka har byggmomsen höjts kraftigt. Det betyder\r\natt staten får in betydande merintäkter från själva\r\nåteruppbyggnadsarbetet. Det har varit en av\r\nmotiveringarna till att vi anser att staten bör bidra\r\nmed 15 milj.kr.</pre><pre>Det utförs för övrigt ett mycket omfattande arbete\r\ninom Katarina församling för att få ytterligare\r\nresurser till återuppbyggnaden. På måndag nästa\r\nvecka ger Roland Pöntinen en konsert på Södra\r\nteatern till förmån för Rädda Katarina. Han avstår\r\nfrån sitt arvode till förmån för detta. Kammarens\r\nledamöter är varmt välkomna dit.</pre><pre>Till sist, herr talman, har Björn Kaaling yrkat bifall\r\ntill en reservation. Socialdemokraterna har\r\nföreslagit 2,5 milj.kr. mer än vi i anslag till\r\ntrossamfunden. Tyvärr saknar vi dessa pengar.</pre><pre>Jag yrkar alltså bifall till hemställan i utskottets\r\nbetänkande på alla punkter.</pre><pre>Överläggningen var härmed avslutad.</pre><pre>(Beslut fattades efter 20 §.)</pre><pre>14 §  Folkrörelse- och ungdomsverksamhet\r\nm.m.</pre><pre>Föredrogs</pre><pre>kulturutskottets betänkande</pre><pre>1991/92:KrU14 Folkrörelse- och\r\nungdomsverksamhet m.m. (prop. 1991/92:100\r\ndelvis).</pre><pre>Anf. 41  MONICA WIDNEMARK (s):</pre><pre>Herr talman! Vi Socialdemokrater har i vår motion\r\ntagit fram ett mycket angeläget projekt för barn och\r\nungdomar, nämligen Kulturbudkavlen.</pre><pre>Kulturbudkavlen tillkom under den\r\nsocialdemokratiska regeringen på initiativ av\r\nungdomsminister Margot Wallström. Det var en\r\ntreårig försöksverksamhet med syfte att främja\r\nungdomskulturen med betoningen lagd på\r\nungdomars eget skapande.</pre><pre>Just att detta kallades budkavle gjorde att\r\nungdomarna från första stund kunde ta det till sig.\r\nDe kände delaktighet, och en vi-anda skapades. Vi\r\nvuxna talar ofta om hur viktigt det är att få vara\r\ndelaktiga. Kultur för alla, och främst för barn och\r\nungdomar, innebär att man försöker ge dem\r\njämlika möjligheter i livet.</pre><pre>Civilminister Inger Davidsson har i\r\nbudgetpropositionen talat om vikten av att familjen\r\ntar ansvaret för ungdomarnas vård och fostran.\r\nDetta är mycket viktigt. Men vi får inte heller\r\nglömma att det i dessa dagar, när vuxna människors\r\nutslagning ökar, är extra viktigt att samhället också\r\ntar ett ansvar för barn och ungdomar.</pre><pre>Listan på projekt som Kulturbudkavlen har\r\nbidragit till är mycket lång. Ett nittiotal projekt har\r\nfått bidrag. Några av dem är avslutade, andra är\r\nknappt påbörjade. Men det fina med denna\r\nKulturbudkavle är att man har nått barn och\r\nungdomar som finns på den s.k. skuggsidan. Alla\r\nungdomar har stora resurser om bara någon ger\r\ndem chansen att visa det.</pre><pre>Även den stökigaste pojken eller flickan i klassen,\r\nden som alltid förstör för andra och försöker väcka\r\nuppmärksamhet, har en skaparkraft som kommer\r\nfram bara chansen ges. Och det är precis vad vi\r\nsocialdemokrater har avsett med vår\r\nKulturbudkavle.</pre><pre>Jag har exempel på några röster utifrån landet när\r\ndet gäller denna budkavle, från dem som har drivit\r\nprojekten. De har sagt att detta har varit mycket\r\npositivt. Det har varit ett enormt gensvar från\r\nMalmö i söder till Luleå i norr. Det har gällt städer,\r\nlandsbygd och även glesbygd. Och det är mycket\r\nviktigt att även landsbygden och glesbygden har fått\r\nta del av dessa projekt.</pre><pre>Det sägs även att det har gett mycket skapande för\r\npengarna. Det har varit en ''grej'' nära ungdomars\r\nidéer -- vad nu grej är, men det är ungdomsspråk.</pre><pre>Något som man ute i landet har tyckt varit mycket\r\npositivt har varit den snabba handläggningen. Det\r\nhar varit korta avstånd från besluten och ut i\r\nverksamheten.</pre><pre>Sist men inte minst fick ungdomarna ta initiativen\r\noch fick börja komma med idéerna till dessa\r\nprojekt.</pre><pre>Denna lista kan säkert göras mycket längre. Jag har\r\nbara talat med några personer.</pre><pre>Att ge kultur till barn och ungdomar genom\r\ndelaktighet är att tillföra dem en kulturell identitet,\r\nsom gör dem bättre redo att gå ut i samhället och\r\nforma sina liv.</pre><pre>Herr talman! 5 milj.kr. från allmänna arvsfonden är\r\nväl använda pengar i det här fallet.</pre><pre>Tyvärr ligger här i dag ''fel förslag'' sett från min\r\nutgångspunkt. Men jag är positiv, och jag tror att\r\nman kommer att ändra ståndpunkt när\r\nutvärderingen av Kulturbudkavlen presenteras\r\ninom kort.</pre><pre>Herr talman! Med hänsyn till kammarens\r\narbetsbelastning kommer vi inte att begära votering\r\npå vår reservation. Min förhoppning är ändå att en\r\nsådan bra verksamhet för barn och ungdomar\r\nkommer att få fortsätta när utvärderingen ligger på\r\nbordet.</pre><pre>På övriga punkter yrkar jag bifall till hemställlan i\r\ndetta betänkande.</pre><pre>Anf. 42  STINA GUSTAVSSON (c):</pre><pre>Herr talman! Syftet med stödet till barn- och\r\nungdomsorganisationerna är nära förknippat med\r\nfostran av ungdomar för en framtida roll i ett\r\ndemokratiskt samhälle. Inom föreningslivet ges\r\nunga människor en unik möjlighet att själva besluta\r\noch ta ansvar för sin organisation och dess\r\nverksamhet. Det är därför av stor betydelse att\r\nsamhället ger ungdomar möjligheter att själva driva\r\nföreningar och organisationer.</pre><pre>I det betänkande som nu diskuteras föreslås några\r\nolika anslagsposter för detta. Det gäller bidrag till\r\nstatens ungdomsråd, stöd till det internationella\r\nungdomsarbetet, anslag till lotterinämndens\r\nverksamhet, bidrag till folkrörelserna samt bidrag\r\ntill både central och lokal ungdomsverksamhet.</pre><pre>När det gäller det sistnämnda anslaget har\r\nSocialdemokraterna fogat en reservation till\r\nbetänkandet om att, precis som Monica\r\nWidnemark sade, det bör bli en fortsättning på\r\nKulturbudkavlen, som under en försöksperiod har\r\nvisat sig medverka till en utveckling av ungdomars\r\neget skapande, främst inom teater-, dans- och\r\nmusikområdet.</pre><pre>Vi inom utskottsmajoriteten har ingen annan\r\nuppfattning än den som Monica Widnemark\r\nframförde. Vi menar att medel för en fortsättning\r\nav Kulturbudkavlen borde också fortsättningsvis\r\nkunna sökas hos barn- och ungdomsdelegationen\r\nsom disponerar medel från allmänna arvsfonden.</pre><pre>Herr talmn! Jag yrkar avslag på reservationen och\r\nbifall till hemställan i kulturutskottets betänkande\r\n14.</pre><pre>Överläggningen var härmed avslutad.</pre><pre>(Beslut fattades efter 20 §.)</pre><pre>15 §  Idrott</pre><pre>Föredrogs</pre><pre>kulturutskottets betänkande</pre><pre>1991/92:KrU15 Idrott (prop. 1991/92:100 delvis).</pre><pre>Anf. 43  ANDERS NILSSON (s):</pre><pre>Herr talman! Tillåt mig att först göra en liten\r\nhistoriebeskrivning. Fr.o.m. våren 1991 och fram\r\ntill valet fördes det en livlig idrottsdebatt i Sverige.\r\nDen kulminerade i ett antal regionala debatter som\r\nRiksidrottsförbundet anordnade.</pre><pre>Under den här idrottsdebatten kritiserade de\r\ndåvarande oppositionspartierna oss\r\nsocialdemokrater mycket häftigt. Skattereformen\r\nvar bedrövlig och slog onaturligt hårt mot\r\nidrottsrörelsen. Det skulle bli skattelättnader för\r\nden. Aktivitetsstödet var alldeles för lågt och borde\r\nhöjas. Folkrörelsernas möjligheter att ta del av\r\ninkomster från lotterier och spel var inte tillräckligt\r\ntillgodosett. Det behövdes pengar och mer pengar\r\nfrån Tipstjänst. Penninglotteriets trissomgångar\r\nborde till en del destineras till idorttsrörelsen. Även\r\nen mängd andra saker var på tok.</pre><pre>Vi sade vid det tillfället att det ekonomiska läget\r\nvar sådant att vi kunde se oss ha möjligheter att\r\nupprätthålla nivån på det ekonomiska stödet till\r\nidrottsrörelsen, men vi ville inte lova mer. Den\r\nutfästelsen gjorde vi i ett läge då vi i budgeten 1991\r\ntill en stor del hade kompenserat idrottsrörelsen för\r\nkostnaderna för skatteomläggningen, inte på långt\r\nnär helt, men till en stor del. Kompensationen var\r\nungefär i den nivån att Riksidrottsförbundets\r\n''finansminister'' Kjell Glennert vid ett seminarium\r\nunder riksidrottsmötet hösten 1991 gjorde\r\nuppskattningen att idrottsrörelsen nu\r\nkompenserats med 400--450 miljoner av de 650\r\nmiljoner som man hade räknat fram att\r\nidrottsrörelsen kostnadsmässigt hade drabbats av\r\npå grund av skatteöverenskommelsen. Däri\r\ninkluderades sänkningen av momsen, som vid det\r\ntillfället var ganska säker.</pre><pre>Då kan man fråga sig vad det har blivit av detta.\r\nHittills, utöver det som Riksidrottsförbundet redan\r\nhösten 1991 räknade in, har det blivit ungefär 35\r\nmiljoner och 5 miljoner ytterligare från Tipstjänst.\r\nDet är ungefär den nivå som vi socialdemokrater\r\nbedömde som rimlig i valrörelsen, knappt det. Till\r\ndet skall man lägga att vi från 1983/84 till budgeten\r\n1991/92 genomförde en reell ökning av\r\nidrottsanslaget med mellan 22 och 23 %. Det som\r\nregeringen har åstadkommit genom årets förslag är\r\nalltså betydligt mindre än det som från olika håll\r\nförespeglades i valrörelsen. Vi har från\r\nsocialdemokratiskt håll anslutit oss till den här\r\nnivån på anslaget, för det är exakt vad vi lovade.</pre><pre>Det kan finnas anledning att fundera en del på det\r\nsom sades före valet. Jag frågar mig t.ex. vad\r\nCentern säger. Under flera år har Centern ihärdigt\r\nkritiserat Socialdemokraterna för att vi inte har\r\nhöjt aktivitetsstödet. När vi har höjt det har vi inte\r\nhöjt det tillräckligt. Nu hade ni chansen att göra\r\ndet. Men därav blev platt intet. Under de år vi\r\nregerade höjde vi aktivitetsstödet från 10 kr. till 28\r\nkr. per sammankomst, om man får använda den\r\nuträkningen även fortsättingsvis.</pre><pre>Jag tycker också att det är synnerligen\r\nanmärkningsvärt vad Ny demokrati har gjort, eller\r\nrättare sagt inte har gjort. Det är nämligen på det\r\nsättet att företrädare för Ny demokrati före valet\r\ngick ut med uttalanden om ett väsentligt höjt stöd\r\ntill idrotten. Det har inte kommit något förslag från\r\nNy demokrati om det; ingen motion, ingen\r\nreservation, inte en krona mer. Det var bara prat.</pre><pre>På s. 10 i betänkandet står det: ''Enligt\r\nberäkningarna i propositionen kommer vid ett\r\nbifall till regeringens föslag idrottsrörelsens\r\nekonomi totalt att förbättras med drygt 108 milj.kr.\r\nför budgetåret 1992/93.'' Jag vill be er att särskilt\r\nobservera ordvalet ''idrottsrörelsens ekonomi''.\r\nDet måste vara idrottsrörelsens ekonomi totalt som\r\nmenas.</pre><pre>Hur är det då, herr talman, med sänkningen av\r\nanslaget till studieförbunden? Det drabbar ju SISU\r\noch berör idrottsrörelsens ekonomi. Hur är det,\r\nherr talman, med de kommunala bidragen? Hur är\r\ndet med hyreskostnader för hallar och planer? Det\r\när också sådana ting som berör idrottsrörelsens\r\nekonomi. Om man säger att idrottsrörelsens\r\nekonomi är förstärkt, måste det vara den totala\r\nekonomin. Men jag vill påstå den inte är stärkt. Det\r\när tvärsom så att idrottsrörelsens ekonomi ser ut att\r\nbli kärv, mycket kärv t.o.m. Det är inte fråga om\r\nnågon förbättring.</pre><pre>Det råder i utskottet och mellan partierna en\r\navsevärd enighet om betydelsen av idrottsrörelsens\r\nverksamhet. Detta är dokumenterat sedan åratal\r\ntillbaka. Där finns synpunkter på folkhälsan, på\r\nidrottsrörelsens förmåga att engagera invandrare,\r\nhandikappade och fler kvinnor. Där finns\r\nsynpunkter på betydelsen av den demokratiska\r\nfostran som idrottsrörelsen står för, på den sociala\r\nsamvaron och på ledarskapets betydelse.</pre><pre>Jag tror, herr talman, att det i tider då idrotten får\r\ndet svårt ekonomiskt är speciellt angeläget att\r\nbetona just idrottsrörelsens karaktär av folkrörelse.\r\nDetta är väsentligt för att de delarna av rörelsen\r\nskall kunna tillgodoses vid fördelningen av pengar.</pre><pre>Nu har jag varit kritisk emot regeringspartierna,\r\ninte så mycket för det förslag till budget som har\r\nlagts fram, för det stämmer rätt väl överens med ett\r\nsocialdemokratiskt synsätt, men på grund av det\r\nsom förespeglades dessförinnan.</pre><pre>Nu skall jag faktiskt ge litet beröm också. Det finns\r\ni det här förslaget en tanke om att idrotten i\r\nfortsättningen själv skall få bestämma över de\r\npengar som man får ifrån Tipstjänst. Det tycker vi\r\när en bra förändring. Det betonar idrottens roll som\r\nen självständig folkrörelse.</pre><pre>Lotteriutredningen blir färdig i höst. Därifrån\r\nförväntas förslag som ger folkrörelserna ökade\r\nmöjligheter till inkomster från spel och dobbel. Vi\r\nanser i det avseendet att det finns anledning att\r\nbetona att det även skall finnas en inriktning mot\r\nlokal verksamhet för barn och ungdom.</pre><pre>Vi har också i en reservation till betänkandet\r\nbetonat att lotterier och spel skall vara ett\r\nkomplement. Det väsentliga är att stödet till\r\nidrotten kommer genom beslut i riksdagen. Vi har\r\nönskat få det inskrivet i betänkandet, för det är en\r\nväsentlig princip. Men det har utskottsmajoriteten\r\nsagt nej till. Därför ställer jag frågan: Betyder er\r\nvägran att gå med på vårt förslag att de borgerliga\r\npartierna inte längre ställer upp på principen att\r\nidrottrörelsens verksamhet, som är så viktig i det\r\nsvenska samhället, inte skall vara beroende av\r\nsvenska folkets spelvanor? Är ni på väg att överge\r\nidrotten och låta den bli beroende just av svenska\r\nfolkets spelvanor och av andra inkomstkällor?</pre><pre>Herr talman! Jag yrkar bifall till vår reservation och\r\ni övrigt till utskottets hemställan.</pre><pre>Anf. 44  STIG BERTILSSON (m):</pre><pre>Herr talman! Jag vill inledningsvis anknyta till\r\nnågra aktuella företeelser i den idrottspolitiska\r\ndebatten i dag. Aldrig någonsin har svensk idrotts\r\nekonomiska förhållanden diskuterats så intensivt\r\nsom under de senaste åren. Anledningen är förstås\r\natt idrottsrörelsens villkor har förändrats så kraftigt\r\nunder slutet av 80-talet och början av 90-talet. Nya\r\nekonomiska realiteter har gjort att ekonomi\r\nnumera är ett mera vanligt samtalsämne än idrott\r\nnär idrottsledare träffas.</pre><pre>Förändringarna har gått så snabbt att idrotten på en\r\ndel håll inte har hängt med i svängarna. Det är en\r\nav anledningarna till att vi ena dagen kan läsa i\r\ntidningarna om jättelika ersättningar till aktiva\r\nidrottsmän och nästa dag om föreningar som inte\r\nklarar sina betalningar.</pre><pre>Herr talman! De ekonomiska villkoren för idrotten\r\nbörjade ändras markant under 80-talet. Statliga och\r\nkommunala stöd delades ut i sedvanlig takt, men en\r\nannan gammal känd och inarbetad intäktskälla\r\nhängde inte med, nämligen pengarna från spel och\r\nlotterier. Föreningslotterier blev svårare att sälja,\r\noch trots att spelmarknaden ökade kom detta inte\r\nidrotten till del. Intäktsökningarna från spel och\r\nlotterier har i stället sedan många år i huvudsak gått\r\ntill de statliga spelbolagen. Det har såväl stora som\r\nsmå föreningar märkt av.</pre><pre>De större idrottsföreningarna, eller de som hade\r\nanställd personal, fick dessutom under 80-talet en\r\nny kostnad, nämligen sociala avgifter på de löner\r\noch ersättningar som betalades ut. Sammantaget\r\ninnebar det att den svenska idrottsrörelsen fick\r\nökade kostnader i mångmiljonklassen varje år.</pre><pre>Herr talman! Under 80-talets andra hälft har\r\nidrotten i Sverige ryckts med i en helt ny\r\npenningcirkus. Den svenska idrotten fick plötsligt\r\nmånga inte bara väl- utan även högbetalda utövare.\r\nInte bara i eliten utan också i skikten därunder blev\r\nfantasisummor i ersättningar till idrottsutövare\r\nverklighet. Om 80-talets senare hälft i\r\nfinansvärlden kom att kännetecknas av nya oanade\r\nekonomiska möjligheter och transaktioner, kan det\r\nockså sägas gälla inom delar av idrotten.\r\nSpelarlöner höjdes gränslöst, och medelmåttiga\r\nidrottsutövare kunde helt plötsligt bli välbärgade\r\npå sin sport. Klubbar kunde ta ut transfersummor\r\nsom ställde alla tidigare begrepp på huvudet.</pre><pre>Allt detta var resultatet av en ny låneekonomi och\r\nav de stora sponsorpengarnas inträde på idrottens\r\nscen.</pre><pre>Därmed ökade många idrottsklubbars beroende av\r\nintäkter från sådant som de själva inte kunde styra\r\növer. Sponsringen är en intäktskälla så länge som\r\nföretagen vill satsa -- det ser vi i hög grad i dag.\r\nBidragen från stat och kommun är beroende av\r\npolitikernas välvilja och intresse.</pre><pre>Visst skall idrottsmän ha betalt om de försörjer sig\r\npå sin idrott. De är ju ofta professionella artister.\r\nMen betalningen eller ersättningen måste stå i\r\nrelation till den prestation som de utför och de\r\npengar som verksamheten ger. Vi har kunnat se hur\r\nföreningsledare på många håll, i sin iver att locka\r\nidrottsmän, har hanterat föreningarnas kassakistor\r\npå ett sätt som de aldrig skulle kunna tänka sig att\r\nhantera sin egen plånbok.</pre><pre>Herr talman! Idrottens bidragsberoende och den\r\nfälla som det utgör tydliggjordes alldeles särskilt i\r\nsamband med skatteomläggningen för något år\r\nsedan. Ökad och breddad moms gav i ett slag den\r\nsvenska idrottsrörelsen nya kostnader på\r\nhundratals miljoner kronor. I en del fall har detta\r\nlett till oöverstigliga konsekvenser. I klubbar där\r\nman förut levde på gränsen till vad ekonomin tålde,\r\nblev skatteomläggningen den berömda tuvan som\r\nstjälpte lasset.</pre><pre>Jag vill säga några ord om sponsorpengarna,\r\neftersom det ligger ett betydande\r\nosäkerhetsmoment i beroendet av sponsorer och\r\nsponsring. Vad vi just nu tycks se är ett strömhopp\r\nfrån företagens sida när det gäller åtaganden\r\ngentemot idrotten. Ett sådant strömhopp är\r\nobefogat. Om idrotten hade ett värde i går, så har\r\nden det rimligtvis också i dag. Snabba\r\nomvärderingar hos de sponsrande företagen kan\r\nleda till nya stora bekymmer för svensk\r\nidrottsrörelse. Ett särskilt ansvar har naturligtvis de\r\nstora idrottssponsorerna. Risken är att de, om de\r\nhoppar av under uppmärksammade former, drar\r\nmed sig de mindre i samma beteende.</pre><pre>Herr talman! Även om sponsoravtalen naturligtvis\r\nbygger på kommersiell grund och förändras, får\r\nman inte glömma att det är ideell verksamhet som\r\nstöttas av sponsringen. Det som lättvindigt byggts\r\nupp med sponsorpengar kan därför också lätt rivas\r\nner. Idrotten är genom sin ideella karaktär\r\nberoende av långsiktighet, något som jag hoppas\r\natt sponsorerna tänker på även när de ser över sin\r\nidrottssponsring.</pre><pre>Herr talman! Det grundläggande ansvaret för det vi\r\njust nu ser av dålig ekonomi inom idrottsrörelsen\r\nligger dock hos idrotten själv. Vi har under senare\r\når, som jag sade tidigare, sett en del som inte är\r\nacceptabelt. Detta måste idrotten rätta till, om man\r\nskall behålla sin trovärdighet. Det är viktigt att\r\nidrotten tar ansvar där det uppenbarligen har gått\r\nfel ekonomiskt. Sker inte det så kommer kraven att\r\nresas på att vi som är politiskt engagerande och\r\nbl.a. arbetar i Sveriges riksdag skall lagstifta eller\r\nsätta in åtgärder. Det är egentligen det sista vi vill.\r\nIdrotten skall vara så självständig som möjligt, även\r\nnär det gäller att korrigera sådant som har gått\r\nsnett.</pre><pre>När man kritiserar idrotten är det viktigt att slå fast\r\natt allt och alla inte skall dras över en kam. Mitt i\r\nalla rapporter om den svenska idrottens\r\nekonomiska kris finns det en mängd exempel på hur\r\nvälskött svensk idrott utvecklas. Det är viktigt att\r\nslå fast att huvuddelen av den svenska idrotten är\r\njust välskött och att den verkar och lever under\r\nansvar. Antalet idrottsföreningar på obestånd eller\r\ni konkurs förefaller heller inte ha samma explosiva\r\nutveckling som inom näringslivet.</pre><pre>Vad beror det på? Jo, på den kraft som finns i en\r\nideell idrottsförening. Den kraft som ideella ledare\r\nutvecklar är den grundläggande förutsättningen för\r\nden svenska idrottsrörelsen. Det är lätt att glömma\r\ndet när man ser alla sifferekvationer och\r\nuträkningar om övergångssummor och\r\nersättningar. Det är de ideella krafterna som vi\r\npolitiker bör stödja och i möjligaste mån frigöra. Vi\r\nmåste helt enkelt ge de krafterna inom idrotten\r\nstörre möjligheter att stå på egna ben.</pre><pre>Herr talman! Jag kommer nu mer konkret fram till\r\nde sakfrågor som vi just nu behandlar, nämligen\r\nkulturutskottets betänkande om idrott och det\r\nstatliga stödet till idrotten. Föregående talare,\r\nAnders Nilsson, var inne på vad som åstadkoms\r\nunder socialdemokratisk ministär. Om vi jämför\r\nmed det kan vi konstatera att idrotten nu, med en\r\nny regering, alldeles uppenbart går ljusare tider till\r\nmötes.</pre><pre>Som en följd av åtgärder på statens område, som är\r\ndet vi i någon mån kontrollerar härifrån, förbättras\r\nidrottens situation kraftfullt. Av dagens\r\nbetänkande framgår att det statliga stödet till\r\nidrottsrörelsen ökar, de kärva tiderna i statens\r\nfinanser till trots. Vidare ökar idrottens andel av\r\nAB Tipstjänsts överskott. Dessutom får fr.o.m. i år\r\nidrotten själv ansvaret för hur de pengarna skall\r\nfördelas. Det beslutet har tidigare legat hos det\r\nstatliga bolaget Tipstjänst.</pre><pre>Mer parentetiskt vill jag nämna att i betänkandet\r\nbetonas också vikten av att kvinnlig idrott får del\r\nav de statliga resurserna och att kvinnlig idrott förs\r\nframåt såväl på förbunds- som på föreningsnivå.\r\nFrågan om kvinnlig idrott växer sig nu allt starkare\r\nute i idrottsorganisationen. Det är bra att vi här\r\npoängterar betydelsen av det. Däremot kommer\r\ninte några pengar att specialdestineras till flickors\r\noch kvinnors idrottsutövande. Det har framförts\r\nkrav i motioner i detta sammanhang. Det skulle\r\nstrida mot principerna för hur vi vill fördela\r\npengarna till svensk idrott.</pre><pre>När idrotten nu själv får besluta om hur anslagen\r\nfrån exempelvis Tipstjänst fördelas och när det\r\nstatliga stödet i övrigt förs samman till ett enda\r\nanslag, för att idrotten själv skall få göra\r\navvägningarna om hur pengarna skall användas, så\r\när det inte rimligt att en del av pengarna\r\nspecialdestineras.</pre><pre>För att ingen skall tro att vi inte är observanta på\r\nvad som händer med den kvinnliga idrotten vill jag\r\nunderstryka att regeringen sedan tidigare har krävt\r\nin en redovisning från RF om hur anslagen fördelas\r\noch vilka insatser som görs för kvinnlig idrott. Det\r\nsker alltså en uppföljning av den här verksamheten.</pre><pre>Herr talman! Även om den svenska idrotten har\r\nbekymmer i dag, så är det alldeles klart att de\r\nekonomiska förutsättningarna kommer att\r\nförbättras genom de åtgärder som även i övrigt har\r\naviserats från statens sida. Jag tänker då inte i första\r\nhand på höjda anslag utan i hög grad på ökade\r\nmöjligheter att genom egna insatser inom idrotten\r\nfinansiera verksamheten.</pre><pre>Anders Nilsson efterlyste ju här vad det hade blivit\r\nav diskussionen från valrörelsen. Jag tror inte att\r\nAnders Nilsson har föreställt sig att det som\r\ndiskuterats i valrörelsen och som man skall\r\nåstadkomma när det gäller förändrade villkor för\r\nidrotten genomförs under den korta tid som står till\r\nförfogande mellan ett val, en regeringsbildning,\r\noch ett avslutat budgetarbete i departementet. Jag\r\ntror att Anders Nilsson är helt på det klara med hur\r\ndet går till och att han därför spelar ut ett kort som\r\nhan näppeligen kan stå för själv.</pre><pre>Men vad är det då som är på gång? Den\r\nmomssänkning som genomfördes vid årsskiftet har\r\nfått positiva effekter för idrottsrörelsen -- effekter\r\nsom står i rak motsats till det avskedspaket som\r\nsocialdemokraterna lämnade, med höjd och\r\nbreddad moms, till svensk idrottsrörelse. Dessutom\r\narbetar nu en utredningsman, på regeringens\r\nuppdrag, med en översyn av idrottens momsfrågor.</pre><pre>Anders Nilsson berörde också lotteriutredningen\r\noch lotterimarknaden. Jag hyser mycket goda\r\nförhoppningar om att den utredningen kommer att\r\nresultera i betydande intäktsmöjligheter för svensk\r\nidrottsrörelse.</pre><pre>Helheten i den här politiken, där alltså idrottens\r\nmanöverutrymme ökas genom mindre krångel och\r\nökat oberoende, kommer att leda till att svensk\r\nidrottsrörelse står starkare. Dagens betänkande,\r\nsom Anders Nilsson till stor del ställer sig bakom,\r\när ett steg på den vägen, och jag har alltså inte svårt\r\natt yrka bifall till det i dess helhet.</pre><pre>Sedan måste jag säga att den reservation som\r\nsocialdemokraterna anmäler är högst förvånande.\r\nMan säger där att den svenska idrotten inte skall\r\nvara beroende av svenska folkets spelvanor. Det\r\nmå vara, men jag tror att Anders Nilsson mycket\r\nväl vet att den svenska idrottsrörelsen är oerhört\r\nberoende av svenska folkets spelvanor. Vi talar inte\r\nbara om de 50 eller 55 miljonerna från Tipstjänst,\r\nherr talman. De stora pengarna, där idrotten är\r\ndirekt beroende av spelverksamheten, får man från\r\negna spel och lotterier -- från bingoverksamhet och\r\nannat. Om Anders Nilsson menar att vi skall bortse\r\nfrån detta, då går det stick i stäv mot de uttalanden\r\nsom gjorts om att idrotten har mycket att hämta\r\nfrån spel och lotterier framöver.</pre><pre>Anf. 45  ANDERS NILSSON (s) replik:</pre><pre>Herr talman! Det var ju en socialdemokratisk\r\nregering som skrev direktiven till\r\nlotteriutredningen, vilka inte har ändrats sedan\r\ndess. Vår inställning grundar sig på principen att det\r\nstatliga stödet skall beslutas av riksdagen och inte\r\nvara beroende av spel och lotterier. Att vi sedan\r\nkan ge så stort manöverutrymme som möjligt för\r\nidrottsrörelsen när det gäller att bedriva egna spel\r\noch lotterier -- det tror jag inte vi är särskilt oeniga\r\nom.</pre><pre>Jag uppfattar det så, att Stig Bertilsson, och\r\nförmodligen med honom Moderaterna, har stått för\r\nen väldig tillnyktring efter valet, och det vill jag\r\ngärna gratulera till. Borta är nu valrörelsens vilda\r\nslängar om hur bedrövlig socialdemokratins politik\r\nvar för idrottsrörelsen. Stig Bertilsson närmar sig\r\nnu den syn som vi i regeringsställning hade på\r\nmånga områden av idrottspolitiken.</pre><pre>Men det finns ändå ett frågetecken. Jag har varit\r\nmed om ganska många idrottsdebatter, och jag har\r\ni många sammanhang hört harmsna uttalanden,\r\nbåde från idrottsledare och från politiker. De har\r\nsagt att ''min uppgift som idrottsledare är inte att\r\nsamla in pengar, utan det är att träna ungdomar''.\r\nVi har då från socialdemokratiskt håll ständigt\r\nframhållit att till den demokratiska fostran också\r\nhör att vara ansvarig för den egna föreningens\r\nekonomi. Nu finner jag till min glädje att Stig\r\nBertilsson börjar ställa upp på den linjen, när han\r\nmycket klart deklarerar att ansvaret för\r\nidrottsrörelsens ekonomi i främsta rummet är en\r\nfråga för idrottsrörelsen själv.</pre><pre>Anf. 46  STIG BERTILSSON (m) replik:</pre><pre>Herr talman! Det är alldeles givet att idrotten har\r\nansvar för sin egen ekonomi. Vi vill också ge den\r\nmöjligheter att fullt ut ta det ansvaret. Det är ju\r\ndärför, Anders Nilsson, som vi har motsatt oss nya\r\npålagor på idrotten, nya byråkratiska hinder, nya\r\nskatter, som har gjort att idrotten under\r\nsocialdemokratisk tid har blivit mycket mer\r\nbidragsberoende.</pre><pre>Anders Nilsson påstod här förut att de reella\r\nanslagen till idrotten har ökat under 80-talet. För\r\ndet första vore det mycket intressant om Anders\r\nNilsson ville belysa underlaget för den\r\nberäkningen. För det andra kan vi konstatera att\r\näven om detta är sant, har den svenska\r\nidrottsrörelsen aldrig varit så illa ute ekonomiskt\r\nsom när Socialdemokraterna lämnar över och det\r\nblir ett regeringsskifte. I varje fall under den\r\nhistoria som jag har upplevt har den svenska\r\nidrotten inte någon gång haft en så bekymmersam\r\nekonomisk situation. Och detta beror på helheten i\r\nden förda socialdemokratiska politiken.</pre><pre>Sedan tycker Anders Nilsson att det jag säger i dag\r\nliknar en tillnyktring. Jag skulle nog vilja påstå att\r\njag har varit spik nykter hela tiden, Anders Nilsson.\r\nMen frågan är hur det har stått till när Anders\r\nNilsson inte uppfattar att vi arbetar vidare med de\r\nkrav som vi reste i opposition, dvs. i fråga om\r\nmoms, spel och lotteri och, Anders Nilsson, ökade\r\nmöjligheter för idrotten att själv finansiera sin egen\r\nverksamhet -- att, som jag sade tidigare, idrotten\r\nsjälv kan ta ansvar för sin egen ekonomiska\r\nsituation.</pre><pre>Anf. 47  ANDERS NILSSON (s) replik:</pre><pre>Herr talman! Jag konstaterade i mitt\r\ninledningsanförande att det förslag som regeringen\r\nnu har lagt fram om anslag till idrotten stämmer\r\növerens med vad vi socialdemokrater i valrörelsen\r\nsade är en rimlig nivå, medan oppositionspartierna\r\nförespeglade mycket stora förmåner på än det ena,\r\nän det andra området. Jag konstaterar alltså att Stig\r\nBertilsson och hans regering nu föreslår den nivå\r\nsom vi tyckte var rimlig.</pre><pre>Men jag vill upprepa en fråga som jag ställde i mitt\r\ninledningsanförande. Det som Stig Bertilsson nu\r\nhar sagt -- förebådar det en politik från regeringens\r\nsida där ni successivt kommer att skära ned det\r\nstatliga anslaget till idrotten och överlämna helt och\r\nhållet åt idrotten att själv sköta sin ekonomi, vare\r\nsig det sker genom spel och lotterier eller med\r\nandra inkomstkällor? Är det alltså den inriktningen\r\nni tänker er inför framtiden?</pre><pre>Anf. 48  STIG BERTILSSON (m) replik:</pre><pre>Herr talman! Eftersom Anders Nilsson söker ge ett\r\nintryck av att vi skulle ha utlovat saker som vi inte\r\nhar levt upp till, vill jag understryka att vi inte\r\nnågon gång i valdebatten, eller i tidigare motioner i\r\nriksdagen, som ju här också finns dokumenterade,\r\nhar utlovat höjda anslag till den svenska\r\nidrottsrörelsen. Vi har hela tiden, Anders Nilsson,\r\ntalat om spelen och lotterierna, och om\r\nskattefrågorna. Det är detta arbete som vi har\r\ninlett, och vi har redan i den första etappen sett hur\r\npositivt det var för den svenska idrottsrörelsen när\r\nmomsen sänktes bl.a. på inrikes transporter vid\r\nårsskiftet.</pre><pre>Jag vill upprepa att vår grundläggande inställning\r\nsjälvfallet är att den svenska idrotten även\r\nfortsättningsvis skall ha ett samhällsstöd. Det är\r\ningen som helst tvekan om den saken. Men det är\r\ninte realistiskt att tänka sig att dessa stöd kommer\r\natt fortsätta att öka i stor utsträckning. Jag tror\r\nbåde Anders Nilsson och jag inser hur det står till\r\nmed samhällsekonomin i stort.</pre><pre>Vi inser att vi måste fundera på andra vägar. Vi vill\r\nge idrotten ökade möjligheter att med egna insatser\r\nförbättra sin egen ekonomi. Det är, Anders\r\nNilsson, ett fullföljande av den politik vi har drivit\r\nunder alla år.</pre><pre>Tredje vice talmannen anmälde att Anders Nilsson\r\nanhållit att till protokollet få antecknat att han inte\r\nägde rätt till ytterligare replik.</pre><pre>Anf. 49  LARS-OVE HAGBERG (v):</pre><pre>Herr talman! I alla sådana här debatter skall vi tala\r\nom för varandra hur oerhört värdefull idrotten är\r\nför hela samhället, hur bra den är för vår ungdom,\r\noch sedan skall vi någonstans i slutänden säga att\r\ndet inte behövs några höjda anslag. Det är\r\nåtminstone vad de som har regeringsmakten vid\r\nvarje tillfälle säger.</pre><pre>Idrotten är betydelsefull. Men samtidigt måste vi\r\nkonstatera att de politiska beslut som vi fattar här i\r\nriksdagen, i landsting och kommuner och överallt i\r\nsamhället har stor betydelse för idrottens villkor\r\noch möjligheter till utveckling. Det är inte bara,\r\noch det har Stig Bertilsson rätt i, det anslag som vi\r\nkommer att besluta om här i dag som har betydelse\r\nför idrotten.</pre><pre>I detta läge är det av ännu större betydelse vad som\r\nhänder med kommunerna. I kommunernas\r\nnuvarande kris får man också uppleva basidrottens\r\nkris. Anders Nilsson pekade på de ökade hyrorna\r\nför planer, verksamheter och inrättningar som\r\nkommunerna tillhandahåller. Jag är rädd för att det\r\ni stor utsträckning kommer att gå ut över\r\nungdomen, som gör sitt inträde i idrotten ganska\r\ntidigt.</pre><pre>Vi får alltmer avgifter på våra anläggningar eller\r\nkostnader som gör att föräldrar som inte har det\r\nallför bra ställt inte har råd att låta sina barn bedriva\r\nidrott som kan kosta. Det gäller t.ex. ishallar och\r\nalla andra hallar av den typen. Jag ser i min dagliga\r\nverksamhet att så är fallet.</pre><pre>Nu har vi en mycket stor uppdelning av barn och\r\nungdomar, och alla utredningar pekar på det. Det\r\när barnen till välbeställda föräldrar som har\r\nmöjligheter till ett vidgat idrottsliv. Detta är en\r\npolitisk fråga, nämligen om den grund av rättvisa\r\noch jämlikhet på vilken vi bygger detta samhälle\r\noch de möjligheter det ger. Många av våra beslut är\r\noerhört betydelsefulla.</pre><pre>Samtidigt som detta sker på basplanet har vi den\r\noerhört kommersiella inriktningen av idrotten.\r\nIdrotten är i stor utsträckning beroende av\r\nsponsring och, som Stig Bertilsson var inne på,\r\nföretagens välvilja.</pre><pre>Idrotten kan tydligen spaltas upp i idrottsgrenar\r\nsom är någorlunda självbärande och en folkrörelse\r\nsom är ganska försvagad. Det vi nu talar om är\r\negentligen en gigantisk folkrörelse med många\r\nideella insatser som kanske saknar motstycke i\r\nvärlden. Det arbetet försvåras genom politiska\r\nbeslut.</pre><pre>Det är väl inget tvivel om att vi ser avigsidor inom\r\nidrotten, och det diskuteras om konkurser. Det vi\r\nser är naturligtvis toppen av isberget. Stig\r\nBertilsson tog också upp frågan om idrottens\r\nekonomi. När vi samlas i våra ishallar och på andra\r\nställen talas det i stor utsträckning ekonomi. Man\r\nser framför sig spelarlönerna, sponsring och\r\nkonkurserna.</pre><pre>Man brukar säga att idrotten är en avspegling av\r\nsamhället i stort. Det är precis vad den är. Jättelika\r\nspelarlöner som inte kan försvaras i idrottsrörelsens\r\nbasverksamhet, sponsringen och beroendet av\r\nvälviljan hos några få och nästintill konkurser. Vad\r\nspeglar detta? Jo, att idrotten som samhället i övrigt\r\när en marknad, en marknad som omhuldas av den\r\nnuvarande regeringen till 100 %. Där är\r\nkortsiktigheten ledande. Det kan inte vara\r\nannorlunda, eftersom det tydligen inte finns någon\r\nframförhållning. Så är den kommersiella\r\ninriktningen, tyvärr. Det drabbar en stor del av vår\r\nidrottsvärld.</pre><pre>Herr talman! Jag yrkar bifall till vänsterpartiets\r\nmotioner. Jag skall kort beröra dem på några\r\npunkter som behandlats i betänkandet.</pre><pre>Vi har föreslagit en parlamentarisk utredning.\r\nUtskottet säger nej. Man säger att sådana\r\nframstötar bör komma från dem det berör. Därmed\r\nmenar utskottet att idrottsrörelsen inte gjort en\r\nsådan framställan, och då vill staten inte göra det.\r\nUtskottet avstyrker motionen och har hakat på en\r\nmening i skrivningen som man måste fundera över.\r\nDär står: ''Utskottet vill emellertid framhålla att\r\nutvecklingen kan komma att aktualisera en\r\nutredning om idrotten.''</pre><pre>Är utvecklingen någon tredje part, eller vad är den\r\nför någonting? Vem skall i så fall se på\r\nutvecklingen? Är det idrotten, samhället,\r\nregeringen eller kanske rent av Stig Bertilsson som\r\nskall komma på idén, att nu behöver vi en\r\nutredning? Vad vet jag? Den här meningen blev\r\ntydligen i sista stund påhakad någonstans.</pre><pre>Vänsterpartiet har i en motion av Jan Jennehag\r\nockså pekat på frågan om resorna. Den\r\ngenomförda momssänkningen på kollektivtrafik,\r\nturism och hotelltjänster är ett oerhört bra bidrag\r\ntill idrottsrörelsen. Men det rör ändå bara en liten\r\ndel av de kostnadsökningar som idrottsrörelsen fått\r\nkänna av framför allt för resorna under den senaste\r\ntiden.</pre><pre>Om man ser till idrotten framöver och det\r\nomfattande antalet resor som varje dag sker i\r\nidrottens regi, borde samhället egentligen vara\r\nintresserat av att man använder kollektiva\r\nkommunikationsmedel, inte minst av miljöskäl. Vi\r\nhar menat att det bör ges en bidragsdel till dem som\r\nanordnar trafiken för att stimulera denna\r\nverksamhet. Tyvärr får vi inget gehör hos\r\nutskottsmajoriteten.</pre><pre>När det sedan gäller stödet till idrotten kan man\r\nräkna på vilka politiska beslut som helst och se\r\neffekt på idrottsrörelsen. Det är klart att de har en\r\neffekt. Jag har redan pekat på att momssänkningen\r\npå detta område har en gynnsam effekt. Men det\r\ninnebär långtifrån att idrottsrörelsen kan\r\ntillgodoräkna sig dessa pengar i sin reguljära\r\nverksamhet. Ändringen på det här området lindrar\r\nkostnaderna för resor och övernattningar. Men det\r\nfinns försämringar, som Anders Nilsson nämnde,\r\nnämligen i fråga om studier och kommuner, som är\r\nviktiga.</pre><pre>Skall man verkligen satsa på breddidrotten\r\nframöver och se ungdom och barn som en verklig\r\nresurs, måste det lokala aktivitetsstödet räknas upp\r\ntill en nivå som verkligen ger föreningarna och\r\nungdomarna möjlighet till en meningsfull\r\nidrottsverksamhet.</pre><pre>Med vårt förslag om ytterligare 45 miljoner, och en\r\nmålsättning att stödet inom tre år realt skall vara\r\nuppe den nivå som var tänkt från början, ger\r\nsatsningen en dynamisk effekt, nämligen att\r\nidrottsrörelsen kan utvecklas så att vi slipper sociala\r\nkonsekvenser för ungdomen. Risken är annars att\r\nidrottsrörelsen går mot att stänga ute mängder av\r\nungdomar och därmed skapa nya sociala problem.</pre><pre>Jag yrkar alltså bifall till den delen.</pre><pre>Vi har också tidigare år pekat på att flickorna borde\r\nuppmärksammas i större utsträckning. Det gäller\r\ndå framför allt ridverksamheten. Den vill vi ha\r\nstimulansbidrag till. Bidraget från Tipstjänsts\r\növerskott borde också öka och vara väsentligt\r\nstörre.</pre><pre>Herr talman! Med detta yrkar jag bifall i mom. 2 till\r\nmotion 510 yrkande 5, i mom. 7 till motion 511, i\r\nmom. 8 till motion 510 yrkande 1, i mom. 9 till\r\nmotion 510 yrkande 2, i mom. 11 till motion So270\r\nyrkande 5 och i mom. 12 till motion 510 yrkande 3.</pre><pre>Anf. 50  STIG BERTILSSON (m):</pre><pre>Herr talman! Låt mig få säga ett par saker med\r\nanledning av Lars-Ove Hagbergs inlägg. Först en\r\nliten rättelse. Jag sade definitivt inte att idrotten är\r\nberoende av välvilja från sponsorer. Sponsorer\r\nsatsar kommersiellt i dag. Däremot är det mer av\r\nvälvilja och intresse när det gäller politiska insatser\r\ngentemot idrotten. Det är två skilda grenar av\r\nidrottens finansiering.</pre><pre>Det som jag egentligen begärde ordet för gäller\r\ndetta med en parlamentarisk utredning. Lars-Ove\r\nHagberg har noterat att det finns en positiv\r\nskrivning i betänkandet när det gäller en\r\nparlamentarisk utredning. Enda anledningen till att\r\nvi tar ställning till om en sådan skall ske är att den\r\nskall vara just parlamentarisk. Lars-Ove Hagberg\r\nfrågade ju vilka som i så fall skall vara inblandade.\r\nDen skall ha ett inslag från samhället. En sådan\r\nutredning kan rimligen inte genomföras utan att det\r\nföreligger ett stort intresse för det från idrotten\r\nsjälv. Den signalen har inte kommit därifrån. Vi\r\ntror inte att vi skall lägga oss i idrottens interna\r\narbete på det sättet att vi i nuvarande situation\r\ntvingar fram en utredning.</pre><pre>Anf. 51  LARS-OVE HAGBERG (v):</pre><pre>Herr talman! När det gäller hur vi egentligen skall\r\nse på sponsorerna och om de är välvilliga eller rent\r\nkommersiella är själva inriktningen en form av rent\r\nkommersiella insatser. Välviljan där ligger i att man\r\nvill satsa på detta område ibland. Ibland vill man ta\r\nbort det hela.</pre><pre>Det finns ett problem för Stig Bertilsson här. Han\r\nvill gärna se den här marknaden och dessa insatser\r\nsom insatser i samhället i övrigt. Nu kan han\r\nkonstatera de oerhört negativa effekterna och\r\nkortsiktigheten som sponsringen och de\r\nkommersiella insatserna innebär. Då återstår för\r\nStig Bertilsson att säga att nu har vi\r\nspelverksamheten. Har Stig Bertilsson inte\r\nfunderat över detta med sponsringen någon gång?\r\nIdrotten är ju så oerhört beroende av den, och den\r\när så kortsiktig. En så långsiktig verksamhet som\r\nidrotten och satsningen på ungdom borde ha något\r\nannat i botten än just sponsringen med dess\r\nkortsiktiga intressen.</pre><pre>När det gäller utredningen tycker jag att det måste\r\nvara ett grovt syftningsfel i den meningen. Det är ju\r\nidrottsrörelsen man saknar i detta. Då undrar jag\r\nvad det är i utvecklingen som gör att någon tycker\r\natt man skall tillsätta den här utredningen. Om det\r\nfinns någon självkänsla hos regeringen och hos\r\nparlamentariker borde de ta sig en liten titt i\r\nvänsterpartiets motion och se att en hel rad\r\nomständigheter i idrotten har förändrats. Eftersom\r\nStig Bertilsson tycker att det är välvilja från det\r\npolitiska livet, borde detta ha en ordentlig grund för\r\nsina insatser på hela planet och för sin politiska\r\nverksamhet. Det borde göra klart för sig själv, med\r\nmedverkan från idrottsrörelsen, hur man vill se på\r\ndetta. Det vore ganska självklart i den tid som nu\r\när.</pre><pre>Till sist skall väl inte Stig Bertilsson komma ifrån\r\ndet som Anders Nilsson var inne på, nämligen dessa\r\nväldigt långtgående löften i valrörelsen som kanske\r\nvar mest luft. De är ju på intet sätt infriade nu.\r\nÅtminstone inte de moderata löftena. Stig\r\nBertilsson hoppade ju in i den här debatten och\r\nsade att här skulle det verkligen bli ordning och\r\nreda. Nu visade det sig att slutresultatet blev\r\nsocialdemokratisk politik. Det har ju visat sig\r\ntidigare att det inte är så gynnsamt för\r\nbreddidrottens utveckling -- nu sade jag utveckling.</pre><pre>Anf. 52  STIG BERTILSSON (m):</pre><pre>Herr talman! Jag skulle vilja be Lars-Ove Hagberg\r\natt tala om vilka långtgående vallöften det är som\r\ninte är uppfyllda. Det skulle vara intressant att få\r\nreda på det.</pre><pre>När det gäller sponsring och egna insatser tror jag\r\nfaktiskt inte, Lars-Ove Hagberg, att man skall\r\nbortse ifrån den betydelse som sponsring har för\r\nsvensk idrottsrörelse. Det handlar om\r\nmiljardbelopp varje år. Det jag varnade för förut\r\nvar den effekt som det kan få när det sker snabba\r\nförändringar i sponsringsintresset. Vi har ju sett det\r\nunder de senaste dagarna. Där måste idrotten gå\r\ntillbaka till sig själv och fundera litet på vad det är\r\nman har gjort inom idrotten som gör att företagen\r\nhar blivit tveksamma på en del håll. Det måste\r\nidrotten själv rätta till.</pre><pre>Grundläggande för den idrottsliga verksamheten är\r\natt klubbar och föreningar fortsätter att själva ta\r\nansvar för sin ekonomi. Kommunala och statliga\r\nbidrag är insatser som gör det möjligt att driva\r\nverksamheten, det må vara så, men själva\r\nförutsättningen är att det finns egna ideella insatser\r\nsom kanaliseras till ledarskap och till att driva spel\r\noch lotterier för att få verksamheten att fungera.</pre><pre>Anf. 53  LARS-OVE HAGBERG (v):</pre><pre>Herr talman! Visst har idrotten och de som finns\r\ndär ett enormt ansvar för sin ekonomi. Det gäller\r\nredskap och allt som de behöver i sin verksamhet,\r\nde ideella insatserna, resor, övernattningar och allt\r\nsom bekostas av idrotten. Den skulle ju inte\r\nexistera en dag utan de jättelika ideella insatserna.</pre><pre>Jag tänkte på sponsringen och framtiden. Tänk om\r\nutredningen kanske skulle komma fram till detta att\r\nsponsringen inte är något att leva på för idrotten.\r\nDet gäller framför allt om sponsringen drabbar\r\nbreddidrotten. Jag har egentligen en personlig\r\nmening att det inte är så förfärligt hemskt om\r\nhögavlönade ishockeyspelare eller fotbollsspelare\r\ndrabbas av minskad sponsring. Men jag vet att\r\nockså ungdomarna i samma förening drabbas\r\ngenom denna uppblåsta verksamhet. Då kanske en\r\nsådan utredning skulle peka på att idrotten borde\r\nvara mindre beroende av sponsring och rätta sina\r\ninsatser efter det. Man kanske skulle ta initiativ mer\r\npå det politiska och parlamentariska planet, om vi\r\nnu har något ansvar för alla de resurser som satsas\r\npå idrotten i hela landet.</pre><pre>När det sedan gäller Moderaternas vallöften och\r\nom de är konkreta eller uppblåsta är det en\r\nbedömning som man gör ute. Jag vet vad\r\nmänniskor tyckte om Moderaterna när de ville se\r\ntill att nästan hela Tipstjänsts överskott skulle gå till\r\nidrotten. Men de sade kanske inte det. Det var\r\nkanske bara plus fem miljoner. Det var kanske inte\r\nmer, men det lät väldigt stort. De skulle också se till\r\natt det inte skulle finnas ett spår av momsen på den\r\nideella verksamheten. Man trodde att de sade det.\r\nMen ni sade kanske inte det, Stig Bertilsson. Vad ni\r\nhittills åstadkommit av detta är en beredning och\r\natt ni har sänkt den generella momsen. Men jag tror\r\natt uppfattningen av ert budskap var att nivån var\r\nmycket högre än så.</pre><pre>Tredje vice talmannen anmälde att Stig Bertilsson\r\nanhållit att till protokollet få antecknat att han inte\r\nägde rätt till ytterligare replik.</pre><pre>Anf. 54  ANDERS NILSSON (s):</pre><pre>Herr talman! Jag begärde ordet när Lars-Ove\r\nHagberg och Stig Bertilsson diskuterade\r\nsocialdemokratisk idrottspolitik. Då tyckte jag att\r\ndet var rimligt att jag också skulle få ett ord med i\r\nlaget.</pre><pre>Jag tycker att debatten om sponsring och den\r\nsituation som idrottsorganisationerna befinner sig i\r\nnu påtagligt visar hur ömtåligt det är för en stor\r\nfolkrörelse att bygga sin verksamhet på pengar som\r\nkommer in genom sponsring eller spel och lotterier\r\noch sådant. Det stärker vår argumentation när vi\r\nhävdar att det väsentliga statliga stödet är det som\r\nbeslutas av riksdagen. Det är därför mycket\r\nmärkligt att vi inte får stöd för vår reservation.</pre><pre>Stig Bertilsson fällde ett yttrande som jag tyckte var\r\nnågot underligt. Vi, sade han, har inte i riksdagen\r\nbegärt några ökade anslag till idrotten. Jag\r\nförmodar att Stig Bertilsson då talade som\r\nmoderat, och det är han ju. Det må vara att\r\nModeraterna inte har begärt att statsanslaget skall\r\nöka. Men regeringen består onekligen av fyra\r\npartier. Nog har centerpartiet vid upprepade\r\ntillfällen velat ha ett betydligt högre aktivitetsstöd\r\nän det som finns i dag. Det är väl ett ökat statligt\r\nstöd som regeringspartier har begärt.</pre><pre>Och nog är det på det sättet att det har föreslagits\r\nmer pengar till idrotten från både Tipstjänst och\r\nPenninglotteriet. Det är kanske inte ett direkt\r\nstatligt stöd men ändå en förtäckt form av stöd från\r\nstaten. Så nog finns det bevis på att\r\nregeringspartierna på ett eller annat sätt har begärt\r\nökat statligt stöd.</pre><pre>Anf. 55  STIG BERTILSSON (m):</pre><pre>Herr talman! Jag begärde ordet därför att det\r\nverkligen är angeläget att klara ut det statliga\r\nstödets betydelse för idrotten. Jag sticker inte alls\r\nunder stol med att det statliga stödet är viktigt, men\r\natt som Anders Nilsson göra det till det väsentliga\r\nför finansieringen av svensk idrott är inte korrekt.</pre><pre>Det statliga stödet till idrotten är ungefär en halv\r\nmiljard. Sponsoringen är minst det dubbla under\r\nett år i vårt land. Man kan alltså inte bortse från de\r\ninsatser som görs i form av sponsoring och idrottens\r\negen verksamhet med spel och lotterier. Jag ställer\r\ngärna upp på att det statliga stödet behövs, och det\r\nsade jag tidigare, men det stödet är icke det allena\r\nsaliggörande.</pre><pre>När det gäller aktivitetsstödet är det faktiskt så,\r\nAnders Nilsson, att fr.o.m. förra sommaren kan\r\nman inte jämföra det stöd som delas ut med det som\r\ngavs tidigare, av den anledningen att principerna\r\noch beräkningsgrunderna för aktivitetsstödet har\r\nändrats. Dessutom är det upp till\r\nRiksidrottsförbundet att fördela de statliga\r\nresurserna, eftersom man numera delar ut det\r\nstatliga anslaget till idrotten på ett konto.</pre><pre>Anf. 56  ANDERS NILSSON (s):</pre><pre>Herr talman! Jo, Stig Bertilsson, nog är det statliga\r\naktivitetsstödet, oberoende av vilka former det\r\nutbetalas i och vem som bestämmer, ett statligt\r\nstöd.</pre><pre>Stig Bertilsson sade att det inte hade ställts några\r\nförslag om ökat statligt stöd. Jag uppfattade att han\r\ndå menade att det inte hade gjorts av Moderaterna,\r\nmen Stig Bertilsson är företrädare för\r\nutskottsmajoriteten, och jag visade på att\r\nregeringspartier har begärt ett ökat statligt stöd.</pre><pre>Anf. 57  STIG BERTILSSON (m):</pre><pre>Herr talman! Det står idrotten fritt att använda det\r\nökade statliga stödet till aktivitetsstöd eller till\r\nandra former av stöd som man vill ge till sina\r\nverksamheter. Från statens sida lägger vi oss\r\nnumera inte i på vilket sätt man använder de här\r\nresurserna.</pre><pre>Med tanke på vad Lars-Ove Hagberg sade vill jag\r\npoängtera att de moderata vallöftena har vi faktiskt\r\nlevt upp till. Jag konstaterar att det Anders Nilsson\r\nsäger inte heller står i motsats till det.</pre><pre>Anf. 58  LARS-OVE HAGBERG (v):</pre><pre>Herr talman! När vänsterpartiets ledamot i\r\nkulturutskottet inte har avgivit någon\r\nmeningsyttring här och jag har yrkat bifall till\r\nmotionerna, kan det föranleda litet tekniska\r\nproblem för kammaren. Därför tar jag tillbaka mitt\r\nyrkande om bifall till motionerna Kr510, yrkande\r\n3, och So270, yrkande 5, och kommer tillbaka vid\r\nett annat tillfälle. Men i övrigt yrkar jag bifall till\r\nVänsterpartiets motioner.</pre><pre>Sedan är det tydligen så, Stig Bertilsson, att vad\r\nman konkret föreslagit och vad man gett sken av att\r\nman skulle göra är två helt skilda saker. Här\r\nframstår det fullständigt klart att Moderaterna inte\r\nhade någonting att komma med. Min upplevelse av\r\nidrottsdebatterna är ju att Moderaterna gjorde en\r\nförfärligt stor affär av hur man skulle fördela\r\nTipstjänsts överskott.</pre><pre>Anders Nilsson anklagade mig för våldsamma\r\növerbud, när vänsterpartiet år efter år ville fördela\r\ndet överskottet. Vi tyckte då att en stor del av\r\nvinsterna på spel bundet till idrotten skulle gå till\r\nidrotten, utifrån det beslut som fattades så långt\r\ntillbaka som på 40-talet. Vi har vidhållit de\r\nintentionerna, framför allt för att minska\r\nbreddidrottens behov av sponsring.</pre><pre>Moderaterna förespeglade oss att de också var inne\r\npå detta och att det skulle bli förfärligt mycket\r\npengar år efter år. Jag har letat i betänkandena för\r\natt se vad som fanns där, men det fanns ingenting.</pre><pre>I valrörelsen ställer man långtgående krav och\r\nframför kritik, men när man sedan själv får ta\r\nansvar blir det ingenting. Det är vad vi kan\r\nkonstatera nu. Jag kan gå ut till idrottsrörelsen och\r\nsäga att Moderaterna hade ingenting och att det är\r\nkonstaterat här i kammaren.</pre><pre>Anf. 59  STIG BERTILSSON (m):</pre><pre>Herr talman! Jag konstaterar att antingen är Lars-\r\nOve Hagberg inte läskunnig eller också har han inte\r\nförmåga att lyssna.</pre><pre>I valrörelsen krävde vi Moderater att momsen\r\nskulle sänkas. Det har nu skett i en första etapp vid\r\nårsskiftet. Dessutom finns det en speciell utredning\r\nsom ser över momsen för idrotten. När det gäller\r\nspel och lotterier har det också tillsatts en utredning\r\nsom jobbar med frågorna och som kommer att\r\nlägga fram ett betänkande i år.</pre><pre>Om Lars-Ove Hagberg menar att det, som jag sade\r\ni mitt inledningsanförande, skulle föreligga färdiga\r\nkonkreta förslag redan till den första budgeten, när\r\nbudgetarbetet måste vara avslutat ett par månader\r\nefter regeringsskiftet, då anser jag att Lars-Ove\r\nHagberg definitivt talar om någonting som inte ens\r\nhan själv tror på.</pre><pre>Anf. 60  LARS-OVE HAGBERG (v):</pre><pre>Herr talman! Det Stig Bertilsson sade nu tar jag\r\nnästan som intäkt för att jag hade uppfattat\r\nModeraterna rätt. Jag kan inte förstå hans\r\ninvändning på annat sätt än som ett löfte att\r\nutredningen om momsen kommer att leda till stora\r\nlättnader för idrottsrörelsen.</pre><pre>Det måste vara detta Stig Bertilsson åsyftar, men\r\nhan kan inte nu säga att hans vallöften kommer att\r\ngenomföras. En utredare arbetar med det här, och\r\nom det arbetet leder till att Stig Bertilssons löften\r\ninfrias, skall jag ta tillbaka hela min kritik.</pre><pre>Om sedan överskottet på lotterier och på det av\r\nstaten anordnade spel som är idrottsanknutet också\r\nkommer att ges till idrotten i ökad utsträckning, får\r\njag tacka för det. I så fall har jag uppfattat\r\nmoderaternas tal i valrörelsen rätt, att det skulle bli\r\njättelika satsningar.</pre><pre>Överläggningen var härmed avslutad.</pre><pre>(Beslut fattades efter 20 §.)</pre><pre>16 §  Anslag till Kulturdepartementet m.m.</pre><pre>Föredrogs</pre><pre>kulturutskottets betänkande</pre><pre>1991/92:KrU17 Anslag till Kulturdepartementet\r\nm.m. (prop. 1991/92:100 delvis).</pre><pre>Tredje vice talmannen konstaterade att ingen talare\r\nvar anmäld.</pre><pre>(Beslut fattades efter 20 §.)</pre><pre>17 §  Långivningen för ombyggnad av\r\nkulturhistoriskt värdefull bebyggelse m.m.</pre><pre>Föredrogs</pre><pre>bostadsutskottets betänkande</pre><pre>1991/92:BoU11 Långivningen för ombyggnad av\r\nkulturhistoriskt värdefull bebyggelse m.m. (prop.\r\n1991/92:100 delvis).</pre><pre>Anf. 61  OSKAR LINDKVIST (s):</pre><pre>Herr talman! För ungefär 30 år sedan fattade\r\nriksdagen ett beslut om konstnärlig utsmyckning i\r\nbostadsområden. Motiveringen till detta beslut var\r\natt dåvarande riksdag ansåg det vara en fördel att\r\nkunna erbjuda bostadsområdena och de människor\r\nsom bodde där tillgång till konst i det egna\r\nområdet.</pre><pre>Beslutet fick ett mycket gott mottagande.\r\nBostadslån söktes och även lån till konstnärlig\r\nutsmyckning. Kontakt togs med konstnärer och\r\nderas organisationer för att få fram de bästa\r\narbetsformerna för att föra ut konsten till folket i\r\nbostadsområdena.</pre><pre>Fler och fler konstnärer fick arbete. Samtidigt\r\nväcktes bostadskonsumenternas intresse för kultur,\r\nkulturaktiviteter och kontakten med den\r\nkonstnärliga verksamheten.</pre><pre>Herr talman! Så kom det sig att nya\r\nbostadsområden byggdes och nya kulturaktiviteter\r\nskapades. Där fanns vattenspegelskulpturer,\r\nväggkonst, entrékonst och konst på uteplatser. Där\r\nuppstod en diskussion om konsten, och kort sagt\r\nblev riksdagsbeslutet en stor framgång.</pre><pre>Allt detta är Sverige ensamt om!</pre><pre>Hittills har riksdagens ledamöter tagit den\r\nkonstnärliga utsmyckningen till sina hjärtan. Även\r\nunder åren 1976--1982 slog den dåvarande\r\nborgerliga regeringen vakt om stödet till den\r\nkonstnärliga utsmyckningen. Man visste att nya\r\ngrupper bostadskonsumenter hade lärt sig att trivas\r\nmed konsten. Nyetablerade konstnärer hade fått\r\narbeten, och de hade fått en helt ny, ofta ung,\r\nentusiastisk, nyfiken, kanske ibland kritisk, och\r\nengagerad publik.</pre><pre>I dag har massvis av bostadsområden i vårt land god\r\nkonst i sin närhet. Efterfrågan är, och har varit,\r\nmycket stor. Resurserna är, och har varit, mycket\r\nbegränsade. Men intresset är stort. Man kan\r\nkonstatera att det nästan hör till undantagen att inte\r\nnågot av byggföretagen som i varje fall finns i\r\nstorstadsområdena i dag lägger, utan någon som\r\nhelst påverkan utifrån, in kostnader för konstnärlig\r\nutsmyckning i kalkylerna för sina nya projekt.</pre><pre>För fem år sedan kom den socialdemokratiska\r\nregeringen med förslaget om statsbidrag. Efter en,\r\nsom vanligt, klok behandling i bostadsutskottet\r\nstannade beslutet vid att det skulle utgå ett\r\nstatsbidrag omfattande 40 %. Beslutet vat\r\nvälbetänkt, och det har fått ett nytt genomslag på\r\nden konstnärliga utsmyckningen.</pre><pre>För en tid sedan var bostadsutskottet på besök i\r\nJarlaberg i Nacka kommun, strax utanför\r\nStockholm. Där kunde utskottet få se ett område\r\nsom är unikt när det gäller konstnärlig\r\nutsmyckning -- dock inte enbart i Sverige. Jag tror\r\natt jag vågar säga att, med de förutsättningar som\r\nfinns, Jarlaberg är ett område som är unikt i\r\nvärlden.</pre><pre>Området har anlitat 12 konstnärer för konstnärlig\r\nutsmyckning, däribland Elisabeth Hasselberg-\r\nOlsson, som har gjort den vackra gobelängen\r\nbakom talmannen, och Peter Dahl. Utskottet fick\r\nockså träffa professor Olle Nyman. Både Peter\r\nDahl, Elisabeth Hasselberg-Olsson och Olle\r\nNyman är företrädda i den rika konstnärliga\r\nutsmyckningen i Sveriges riksdag.</pre><pre>I dag är det många som besöker Jarlaberg.\r\nSkolklasser, konstintresserade, politiker från andra\r\nkommuner, bostadsföretag och andra med ett\r\nstarkt behov av att se området kommer på besök.\r\nDet här området är inte det enda. Men det är nära\r\natt besöka från Stockholm och Riksdagshuset. Jag\r\nvet att de som är intresserade när som helst kan\r\nkontakta den ledamot i HSB Stockholm som sköter\r\nvisningarna av detta unikum bland svenska\r\nbostadsområden för en visning vid praktiskt tagit\r\nvilken tid som helst på dygnet.</pre><pre>I Jarlaberg finns konst för 3,5 milj.kr. Statens\r\nbidrag är alltså 40 %. Man skall komma ihåg att\r\nstatens medverkan genererar ytterligare insatser\r\nför konstnärlig utsmyckning. Styrkan ligger inte\r\nenbart i bidraget från staten, utan det är fråga om\r\nstimulansen. Det handlar också om en princip.\r\nNyligen har genomförts en enkät bland de boende.\r\nResultatet av enkäten styrker mitt inlägg. Där\r\nråder ett stort intresse för mer konst än vad som\r\nfinns för närvarande.</pre><pre>Alla besökare som kommer till Jarlaberg får se det\r\nunika bostadsområdet med den fina konsten. De\r\nfår kontakt med duktiga konstnärer. Jag tror att alla\r\nsom var där med bostadsutskottet är överens om att\r\ninte på någon enda vägg, varken i entréerna eller\r\nannorstädes inomhus eller utomhus, fanns någon\r\nenda kletig rad eller kludd. Det är ett av de renaste,\r\nfinaste och vackraste bostadsområden som finns att\r\nse. En del av erkänslan för den fina miljön ligger i\r\ndet konstnärliga värdet.</pre><pre>I årets budgetproposition vill regeringen ta bort de\r\n15 milj.kr. som hittills har utgått i statsbidrag till\r\nkonstnärlig utsmyckning i våra bostadsområden.</pre><pre>När vi har motionerat om att behålla statsbidraget\r\npå 15 milj.kr. har det i första hand varit fråga om att\r\nbehålla det oskattbara värdet i att med hjälp av\r\ndessa stimulansåtgärder få fram en ökad\r\nkonstnärlig aktivitet. Det är fråga om att förse nya\r\nbostadsområden, eller gamla som skall byggas om,\r\nmed konst. Många gånger har de boende själva fått\r\nlägga fram sina synpunkter på hur utsmyckningen\r\nskall ta sig uttryck.</pre><pre>Vi kunde ha föreslagit mera pengar. 15 milj.kr. är\r\nnaturligtvis inte mycket pengar med tanke på den\r\nenorma efterfrågan. 15 milj.kr. är naturligtvis inte\r\nens ett uns av en vattendroppe i en budget på 500\r\nmiljarder kronor. Vi ville helt enkelt undvika en\r\ndebatt om sparbehoven i regeringens budget.</pre><pre>Jag gissar att regeringen har sagt nej under\r\nmotiveringen att man vill spara för andra utgifter.\r\nVi har handlagt frågorna i bostadsutskottet på\r\nvanligt sätt. Var gång dessa ärenden har tagits upp\r\ni utskottet har det inte varit en total enighet, men\r\ndock en stor uppslutning. Jag tror att partierna har\r\ntyckt att besluten har varit väl motiverade. Den här\r\ngången säger regeringspartierna nej. Moderaterna\r\ni bostadsutskottet säger nej, och Centern,\r\nFolkpartiet och numera kds säger ingenting.\r\nCentern och Folkpartiet finns inte heller\r\nrepresenterade på dagens talarlista i denna viktiga\r\nfråga.</pre><pre>Där finns, tyvärr, Moderaternas talesman, som nu\r\ntydligen skall berätta för kammaren och för\r\nCentern, Folkpartiet och KDS att det inte längre\r\nfinns några pengar till konstnärlig utsmyckning av\r\nvåra bostadsområden.</pre><pre>Det är, herr talman, sorgligt att konstatera en sådan\r\nutveckling av den konstnärliga utsmyckning som\r\nhar varit ett så stort positivt inslag i våra svenska\r\nbostadsområden.</pre><pre>Jag yrkar med detta anförande, herr talman, bifall\r\ntill reservationen.</pre><pre>Anf. 62  EVA ZETTERBERG (v):</pre><pre>Herr talman! Frågan om konstnärlig utsmyckning\r\nav bostadsområden, både vad gäller nybyggnation\r\noch ombyggnation, kan tyckas vara mycket liten.\r\nDet handlar, som Oskar Lindkvist framhöll, endast\r\nom 15 milj.kr. i en jättestor budget. Men den har\r\nmycket stor betydelse för de människor som bor\r\neller arbetar i de här områdena och för andra som\r\nhar anledning att besöka våra bostadsområden.</pre><pre>Jag skall här inte upprepa all den goda\r\nargumentation som Oskar Lindkvist har framfört i\r\närendet. Jag instämmer på varje punkt i den. Jag\r\nvill däremot tillägga att jag är oerhört överraskad\r\növer den borgerliga majoritetens agerande i denna\r\nfråga.</pre><pre>I kulturutskottet har man nyligen behandlat en\r\nutvärdering som har rubricerats Konst där vi bor. I\r\nden har man i detalj granskat hur dessa pengar har\r\nanvänts och vilka effekter de har kunnat ge. Man\r\nhar kunnat konstatera att ca 400 konstnärer per år\r\nhar kunnat få syselsättning på detta område. Till\r\ndet kan man lägga sidoeffekter för andra grupper\r\nsom är indirekt berörda och som därigenom också\r\nfår jobb.</pre><pre>Med tanke på den höga arbetslöshet som vi har i\r\nbyggandet och inom den konstnärliga sektorn i vårt\r\nland är det oerhört överraskande att man inte med\r\ndenna lilla insats från statens sida vill bidra till att\r\nåtminstone vidmakthålla sysselsättningen för\r\nkonstnärer som är särskilt engagerade i\r\nbostadssektorn. Jag undrar om den borgerliga\r\nmajoriteten inte har läst denna utvärdering och inte\r\nhar tagit del av dess resultat. Varför visar man ett\r\nsådant förakt för dessa resultat, och varför vill man\r\ninte ta till sig dem?</pre><pre>Från Vänsterpartiet har vi motionerat om en större\r\nsatsning på detta område. Vi vill att det skall anslås\r\n10 milj.kr. mer. Som Oskar Lindkvist var inne på är\r\ndet en liten summa pengar, men vi tycker i detta\r\nläge inte att det väsentliga är att man får ytterligare\r\nmiljoner, utan att anslaget över huvud taget kan\r\nbevaras. Vi nöjer oss därför med att instämma i\r\nreservationen och yrkar bifall till den.</pre><pre>Men jag vill också göra en personlig reflexion när\r\ndet gäller den borgerliga majoritetens agerande i\r\nbostadsutskottet. Utskottet har diskuterat denna\r\nfråga och fått en mycket god saklig bakgrund till\r\nden genom besöket i Jarlaberg, men såvitt jag har\r\nkunnat förmärka har detta inte satt något som helst\r\nspår hos något av de borgerliga partierna. Har man\r\ninte fått åtminstone några funderingar om att ändra\r\nsitt ställningstagande och att försöka få regeringen\r\natt ändra sin ståndpunkt?</pre><pre>Liksom Oskar Lindkvist är jag förvånad över att\r\ndet är så få borgerliga utskottsledamöter som har\r\nanmält sig på talarlistan i den här frågan. Är det\r\nbara moderaterna som anser sig berörda? Jag hade\r\nmed intresse sett fram emot att få lyssna till en\r\nutläggning från Ny demokrati om hur man faktiskt\r\nkunde tänka sig att överväga ett stöd till\r\noppositionen i denna fråga. Jag trodde att det\r\nfaktum att man från just Ny demokrati lade ned sin\r\nröst i utskottet talade för att man funderade på en\r\nannan hållning. Jag är alltså, för en gångs skull,\r\nbesviken över att inte se Ny demokrati\r\nrepresenterat på talarlistan och framför allt över att\r\njag inte hört någonting om att man skulle ändra sitt\r\nställningstagande.</pre><pre>Också från Vänsterpartiet vill vi yrka bifall till den\r\nsocialdemokratiska reservationen.</pre><pre>Anf. 63  MIKAEL ODENBERG (m):</pre><pre>Herr talman! Stridsfrågan i det här ärendet är\r\nhuruvida vi även fortsättningsvis årligen skall anslå\r\n15 milj.kr. till konstnärlig utsmyckning av\r\nbostadsområden. Regeringen har ju här föreslagit\r\natt det årliga anslaget skall upphöra. Med\r\nanledning av hur Oskar Lindkvist och även Eva\r\nZetterberg avslutade sina anföranden vill jag fästa\r\nbåde Socialdemokraternas och Vänsterpartiet\r\nkommunisternas uppmärksamhet på att regeringen\r\nbestår av företrädare för Moderata samlingspartiet,\r\nFolkpartiet, Centern och Kristdemokratiska\r\nsamhällspartiet.</pre><pre>Jag tror också att det är bekant för både Oskar\r\nLindkvist och Eva Zetterberg att vi för att få ett\r\nrimligt arbetssätt i riksdagen har den ordningen att\r\ndet framträder en företrädare för hela\r\nutskottsmajoriteten. Det finns därför ingen\r\nanledning att försöka provocera fram en bild av att\r\ndet bland de fyra regeringspartierna skulle\r\nföreligga olika uppfattningar i sak. Oskar Lindkvist\r\noch Eva Zetterberg vet att så inte är fallet.\r\nRegeringen har samhällt ställt sig bakom den\r\nfolkpartistiska kulturministerns förslag, och de fyra\r\nregeringspartiernas ledamöter i utskottet har efter\r\nmoget övervägande bestämt sig för att stödja\r\nregeringsförslaget i den här delen.</pre><pre>Vi har ju i dag ett bostadsfinansieringssystem som\r\när ytterligt komplicerat och oöverskådligt. Redan i\r\nregeringsdeklarationen aviserade regeringen att\r\nman skulle komma att lägga fram förslag om ett\r\nnytt och förenklat lånesystem att gälla fr.o.m. 1993,\r\nvilket skulle medge en renodling av\r\nbostadsfinansieringssystemet och en väsentlig\r\nbegränsning av lånebyråkratin. I\r\nbudgetpropositionen anger man nu att förslaget om\r\natt avveckla detta bidrag är ett led i detta. Men man\r\nanger också besparingsbehov som motiv för att ta\r\nbort bidraget.</pre><pre>Om man läser Oskar Lindkvists motion och den\r\nsocialdemokratiska utskottsreservationen finner\r\nman att även Socialdemokraterna vitsordar de\r\nbesparingsbehov som föreligger, men man tycker\r\natt det är meningslöst att spara ett så litet belopp\r\nsom 15 milj.kr. om året. Det går naturligtvis också\r\natt vända på detta och säga att man mot den\r\nbakgrunden kan ifrågasätta, om det blygsamma\r\nstatliga stödet till konstnärlig utsmyckning har den\r\navgörande betydelse för utsmyckningen av\r\nbostadsområdena som Oskar Lindkvist och\r\nSocialdemokraterna nu gör gällande.</pre><pre>Jag vill understryka att jag inte tror att det finns\r\nnågon motsättning mellan några partier i riksdagen\r\nom värdet av att vi har konst i våra\r\nbostadsområden. Frågan är ju i stället huruvida\r\nskattebetalarna skall subventionera denna\r\nkonstnärliga utsmyckning på det sätt som skett\r\nunder de senaste fem åren.</pre><pre>Jag noterade när jag läste de socialdemokratiska\r\nmotionerna i ärendet att man i en av dem\r\nunderstryker -- och det gjorde också Oskar\r\nLindkvist i sitt inlägg -- att vandalism och\r\nförstörelse sällan förekommer i bostadsområden\r\ndär man har en väl genomtänkt konstnärlig\r\nutsmyckning.</pre><pre>Det är säkerligen ett riktigt påpekande, men det\r\nunderstryker också att det faktiskt ligger inte bara i\r\nde boendes utan också i bostadsproducenternas\r\nintresse att se till att de bostäder och\r\nbostadsområden som byggs är attraktiva. Det är\r\nt.o.m. så att det sänker bostadsproducenternas\r\nkostnader om man genom en trevlig utformning av\r\nområdena kan förhindra vandalism och förstörelse.</pre><pre>Jag vill alltså understryka att jag inte tror att det\r\nfinns någon motsättning i synen på behovet av\r\nkonst i våra bostadsområden. Däremot har vi\r\nuppfattningen att denna konstnärliga utsmyckning\r\nkan komma till stånd utan de -- med Oskar\r\nLindkvists egna ord -- mycket blygsamma statliga\r\nbidrag som har gällt de senaste fem åren.</pre><pre>Jag yrkar med detta bifall till bostadsutskottets\r\nhemställan och avslag på de socialdemokratiska\r\nmotionerna och den därav föranledda\r\nreservationen vid betänkandet.</pre><pre>Anf. 64  EVA ZETTERBERG (v) replik:</pre><pre>Herr talman! Jag vill först säga till Mikael\r\nOdenberg att jag har debattordningen här i\r\nriksdagen helt klar för mig. Om de övriga\r\nborgerliga partierna är totalt överens med\r\nregeringen, och Moderata samlingspartiet i det här\r\nfallet, är det naturligtvis helt ointressant om de gör\r\nnågra inlägg eller inte. Det jag efterlyste och hade\r\nhoppats på var naturligtvis att de skulle ha en annan\r\ninställning i sak. Men jag vet och har förstått här nu\r\natt det sista hoppet inte finns kvar.</pre><pre>Däremot måste jag uppmärksamma Mikael\r\nOdenberg på något som tydligen har förbigått\r\nhonom som tung politiker, vilket förvånar mig. Mitt\r\nparti heter Vänsterpartiet. Vpk existerar inte\r\nlängre. Jag vore tacksam om Mikael Odenberg\r\nkunde lära sig det. Det känns rätt irriterande att\r\nständigt behöva påpeka det i sådana här\r\nsammanhang.</pre><pre>När det gäller den här blygsamma satsningen -- jag\r\ntalar för mitt partis del, och Oskar Lindkvist får väl\r\nsvara för socialdemokraterna -- tror jag att om\r\nbyggbolagen i dag skulle gå med strålande vinster,\r\nha problem med avsättningen och med glädje skulle\r\nta på sig den här uppgiften för en stor expansion på\r\nbostadsbyggandets område, skulle vi säkert också\r\nkunna medverka till att avskaffa bidraget. Jag\r\nförstår inte hur de uppvaktningar vi har haft i\r\nutskottet om problemen i byggbranschen i dag kan\r\nha undgått Mikael Odenberg och de borgerliga\r\npartierna. Man har stora svårigheter med att över\r\nhuvud taget komma i gång med planerade projekt.</pre><pre>Att i det läget föreslå att man skall avskaffa även\r\ndet här blygsamma bidraget blir naturligtvis extra\r\noförklarligt. Jag är mycket orolig för att man\r\nframöver också kommer att minska på satsningen\r\nför konstnärlig utsmyckning. Jag beklagar det, men\r\ndet är bara att konstatera att man från samtliga\r\nborgerliga partier liksom från Ny demokrati inte är\r\nintresserade av att medverka till det.</pre><pre>Anf. 65  MIKAEL ODENBERG (m):</pre><pre>Herr talman! Jag ber om ursäkt för att jag sade\r\nVänsterpartiet kommunisterna. Det var en ren\r\nfelsägning. Min avsikt var att säga Vänsterpartiet,\r\nkommunisternas parti.</pre><pre>Anf. 66  OSKAR LINDKVIST (s) replik:</pre><pre>Herr talman! Mikael Odenberg började med att\r\nupplysa om vilka partier som sitter i regeringen. All\r\ninformation mottages med stor vördnad. Jag tror\r\natt de flesta visste det förut. Det tråkiga i det här\r\nsammanhanget är att Moderaternas talesman nu\r\nockså företräder Folkpartiet och Centern. Kds har\r\ninget förflutet i den här frågan, och har tydligen inte\r\nheller någon framtid i frågan om konstnärlig\r\nutsmyckning. Vad jag har beklagat är att Centern\r\noch Folkpartiet har ställt sig utanför.</pre><pre>Mikael Odenberg drog nu in det nya\r\nbostadfinansieringssystemet. Men, Mikael\r\nOdenberg, det gamla bostadsfinansieringssystemet\r\nkör ju vidare under hela 1992. Det har inte särskilt\r\nmycket med ett nytt bostadsfinansieringssystem att\r\ngöra. Det var en sådan argumentation som över\r\nhuvud taget inte har fäste någonstans. Jag kan\r\nförstå att Mikael Odenberg är trängd i den här\r\nfrågan och hittar på det ena uppslaget efter det\r\nandra. Men visst, Mikael Odenberg, har det\r\navgörande betydelse att få 15 miljoner som en\r\nstimulans och ett stöd för konstnärlig utsmyckning.\r\nDet utlöser nya aktiviteter och nya insatser.</pre><pre>Jag har själv pratat med byggherrar och\r\nbostadsföretag, som tycker att frågan om hur man\r\nskall planera in den konstnärliga utsmyckningen\r\noch vilka konstnärer man skall anlita för den\r\nverksamheten är bland det trevligaste i deras\r\nplanering. Många av dem lägger in egna pengar för\r\natt göra det så trivsamt, trevligt och bra som\r\nmöjligt. Det är ingen liten fråga när vi pratar om 15\r\nmiljoner. Det är faktiskt en fråga som -- vilket jag\r\nsade tidigare -- generar nya insatser på det\r\nkonstnärliga området.</pre><pre>Mikael Odenberg sade att vi delar värdet av det här.\r\nHan säger att det inte finns några motsättningar när\r\ndet gäller värdet. Sedan avslår han det statliga\r\nbidraget på 15 milj.kr. Det är ganska osmakligt att\r\nha en så motsatt uppfattning om vilken medverkan\r\nman skall bidra med på dessa områden.</pre><pre>Slutligen sade Mikael Odenberg att man skall skapa\r\nattraktiva bostadområden. Exakt! Det gäller inte\r\nbara arkitektur, miljö, bra lägenheter eller\r\nutrustning av lägenheterna. Det gäller också frågan\r\nom konstnärlig utsmyckning och statens\r\nmedverkan. Det är det Mikael Odenberg säger nej\r\ntill.</pre><pre>Anf. 67  MIKAEL ODENBERG (m) replik:</pre><pre>Herr talman! Det finns en utskottsmajoritet i det\r\nhär ärendet. Den utskottsmajoriteten är\r\nkonstituerad av fyra partier. Att det råkar vara en\r\nmoderat företrädare som tolkar\r\nutskottsmajoriteten är, Oskar Lindkvist, mera en\r\nhändelse och syftar till att spara hans tid genom att\r\nargumentationen inte fyrfaldigas.</pre><pre>Vi har inte gjort detta ställningstagande därför att\r\nvi i största allmänhet tycker att det är roligt att ta\r\nbort det bidrag som har funnits under de senaste\r\nfem åren för konstnärlig utsmyckning i\r\nbostadsområdena. Vi gör detta därför att vi utifrån\r\nde besparingsskäl i statsbudgeten som också Oskar\r\nLindkvist har erkänt har sett det som nödvändigt att\r\nprioritera.</pre><pre>Efter moget övervägande har vi gjort den\r\nprioritering som framgår av ärendet. Det innebär\r\ninte att vi förnekar behovet av konstnärlig\r\nutsmyckning i våra bostadsområden. Vi menar att\r\nvi inte såsom hittills bör fortsätta att\r\nskattesubventionera den konstnärliga\r\nutsmyckningen. Det ligger i bostadsproducenternas\r\neget intresse att åstadkomma en sådan, något som\r\nför övrigt Oskar Lindkvist själv har illustrerat i sina\r\ninlägg.</pre><pre>Jag tycker att Oskar Lindkvist kanske inte riktigt\r\nhar varit nyansernas mästare i dag när han har\r\nförsökt att framställa det här bidraget som helt\r\navgörande för om vi får någon konstnärlig\r\nutsmyckning i våra bostadsområden eller inte. Vi\r\nhar sedan Kristi födelse framlevt\r\nettusenniohundraåttiosex och ett halvt år i det här\r\nlandet utan dagens bidrag till konstnärlig\r\nutsmyckning av bostadsområden. Vi har haft\r\nsystemet i fem år. Under de två första av dessa fem\r\når var anslaget mycket litet utnyttjat. Sedan har\r\nnaturligtvis bostadsproducenterna vant sig vid\r\nregelsystemet. De tre senaste åren har anslaget\r\nutnyttjats. Det underliggande tryck på\r\nskattesubventioner till konstnärlig utsmyckning\r\nsom Oskar Lindkvist påstår finns, kan starkt\r\nifrågasättas.</pre><pre>Anf. 68  OSKAR LINDKVIST (s) replik:</pre><pre>Herr talman! Mikael Odenberg säger att det råkar\r\nvara en händelse att det är Moderaternas talesman\r\nsom talar för regeringpartierna. Det kanske det är.\r\nDet vet inte jag. Men jag är fullkomligt övertygad\r\nom att det är Moderaternas uppfattning som går\r\nigenom i regeringspartiernas framträdande i den\r\nhär frågan. Jag tror att i ett mera normaliserat läge\r\nskulle inte Centern och Folkpartiet ha svikit\r\nkonstnärerna eller bostadskonsumenterna.\r\nDäremot har Moderaternas intresse för de här\r\nfrågorna aldrig kommit till ett postitivt uttryck.</pre><pre>Det kommer också fram när Mikael Odenberg\r\nsäger att det inte är roligt att vara talesman i den här\r\nfrågan. Men här gäller det för regeringen att göra\r\nbesparingar. Då kanske vi som är litet intresserade\r\nbörjar undra om man skall göra besparingar kanske\r\nman kan göra besparingar på de 10--15 miljarder\r\nsom Moderaterna skall spara på skatten.</pre><pre>Det rör sig om en så liten summa att den inte ens\r\nger ett utslag på någon enda räkneapparat i det här\r\nlandet. Det handlar inte om detta, Mikael\r\nOdenberg. Det handlar inte om besparing. Det\r\nhandlar emellertid om en sparnit som står mer i\r\növerensstämmelse med Moderaternas uppfattning\r\nän den uppfattning som vanligtvis företrädes av\r\nFolkpartiet och Centern.</pre><pre>Mikael Odenberg säger att det sedan Jesu födelse\r\nhar förflutit nittonhundraåttiosex och ett halvt år\r\nutan anslag för konstnärlig utsmyckning. Men,\r\nMikael Odenberg, jag pratar faktiskt om de senaste\r\n30 åren. Sedan år 1962 har det gått ut anslag, bidrag\r\noch lån till konstnärlig utsmyckning. Det är dessa\r\nbidrag på 15 milj.kr. som Mikael Odenberg skall\r\nspara för att få ett ökat utrymme för att spara till\r\nskattesänkning för de rika människorna i det\r\nsvenska samhället.</pre><pre>Anf. 69  MIKAEL ODENBERG (m) replik:</pre><pre>Herr talman! Jag sade inte att det inte var roligt att\r\nvara talesman för utskottsmajoriteten i ärendet.\r\nDet är alltid roligt att vara talesman i frågor där\r\nman får möjlighet att diskutera med Oskar\r\nLindkvist.</pre><pre>Problemet är bara att när man diskuterar så vill\r\nOskar Lindkvist alltid spara på något annat än vad\r\nsom avses i det ärende man just diskuterar. Det är\r\nklart att har man den inställningen blir det inte så\r\nmycket av besparingarna i slutändan. Vi har -- och\r\ndet var därför jag sade att det aldrig är roligt att dra\r\nin på bidrag som finns -- gjort en saklig prövning av\r\nregeringens förslag om slopande av anslaget till\r\nkonstnärlig utsmyckning. Då har vi bedömt att den\r\nav regeringen föreslagna besparingen är möjlig att\r\ngenomföra utan att detta får de effekter på den\r\nkonstnärliga utsmyckningen i våra bostadsområden\r\nsom Oskar Lindkvist velat påstå att den skulle få.</pre><pre>Förste vice talmannen anmälde att Oskar Lindkvist\r\nanhållit att till protokollet få antecknat att han inte\r\nägde rätt till ytterligare replik.</pre><pre>Anf. 70  INGEGERD SAHLSTRÖM (s):</pre><pre>Herr talman! Jag vill som socialdemokratisk\r\nledamot i kulturutskottet anföra några synpunkter\r\ni det här ärendet.</pre><pre>Kulturen är ju viktig, och det är väsentligt att\r\nkulturen genomsyrar hela samhället. Jag tycker att\r\nvi har kommit en bra bit på väg i vårt land när det\r\ngäller den målsättningen. Jag vet att jag inte är\r\nensam om att tycka så, för det gjordes en\r\nexamination i Europarådets regi för några år sedan,\r\noch då kom man fram till att det fanns mycket i\r\nSverige som var bra på det här området. Vi\r\narbetade med att få ut ett kulturutbud i hela\r\nlandet -- i alla regioner. Vi ville göra kulturen\r\ntillgänglig för alla, och vår målsättning i Sverige har\r\nvarit att förbättra de ekonomiska villkoren för\r\nkonstnärerna.</pre><pre>Det har från talarstolen berättats om hur bidragen\r\ntill konstnärlig utsmyckning i bostadsområdena har\r\nfungerat hittills. Konstprojekten har visat sig\r\nmycket positiva, inte bara i Jarlaberg, utan runt om\r\ni vårt land. Många konstnärer har på det här sättet\r\nfått ett arbete, och många människor har fått en\r\nmiljö att bo i som varit positiv.</pre><pre>När det gäller konstnärernas möjligheter till\r\narbete, så är det ju många som inte har några stora\r\ninkomster. Tidigare nämndes Peter Dahl. Han\r\nklarar sig, vågar jag gissa, utan de här bidragen.\r\nMen det finns bildkonstnärer i landet som tack vare\r\nsatsningen på utsmyckning i bostadsområdena\r\nkanske för första gången i sitt liv har fått möjlighet\r\ntill en tryggad årsinkomst. Därför ser jag det här\r\nbidraget också som en del i ett\r\narbetsmarknadspolitiskt tänkande.</pre><pre>Det förslag som nu föreligger innebär att 15\r\nmiljoner i bidrag skall tas bort. Men det rör sig om\r\nmycket mer pengar för konstnärerna och jag kan,\r\nherr talman, som socialdemokrat inte acceptera det\r\nhär förslaget. Konstnärernas arbetsmarknad måste\r\nförbättras, inte försämras.</pre><pre>En del konstnärsgrupper i vårt land håller på att få\r\ndet bättre. Också genom förslag som har lagts fram\r\ni årets budget blir det ökningar på vissa områden,\r\noch det är bra. Men jag tycker det är fel när en\r\ngrupp konstnärer skall behöva betala en annan\r\ngrupps ökningar, och i det här fallet anser jag att\r\nförslaget slår så. Bildkonstnärerna blir lidande i\r\nmycket hög grad och får betala ett högt pris. Nya\r\narbetstillfällen för en grupp skall inte betalas\r\ngenom minskade arbetsmöjligheter för en annan.</pre><pre>Jag hoppas, herr talman, att jag genom mitt inlägg\r\nkunnat belysa en något annorlunda sida som hänger\r\nihop med avvecklingen av det aktuella bidraget,\r\noch jag vill verkligen poängtera bidragets betydelse\r\nför bildkonstnärer i vårt land.</pre><pre>Med detta ansluter jag mig till den\r\nsocialdemokratiska reservationen.</pre><pre>Anf. 71  DAN ERIKSSON i Stockholm\r\n(nyd):</pre><pre>Herr talman! Eva Zetterberg, övriga åhörare! Jag\r\nskall villigt erkänna att min personliga uppfattning\r\ni denna fråga är kluven.</pre><pre>Det stimulansbidrag vi här diskuterar har\r\nmöjliggjort en utsmyckning av olika\r\nbostadsområden som med all sannolikhet inte\r\nskulle ha blivit av i annat fall. Ny demokrati vill\r\nverka för att människor bestämmer mera och staten\r\nmindre, och därför kan vi tänka oss en annan form,\r\nsom i så fall skulle gå ut på att man har en tävling.\r\nVi ämnar återkomma till detta.</pre><pre>Man måste också komma ihåg att det finns andra\r\nangelägna ting för de boende än konstnärlig\r\nutsmyckning. Värdet av konsten är stort, men det\r\när skattebetalarnas pengar som används. Och får\r\nefterfrågan styra mera, när vi bygger våra hus och\r\nutformar områdena, kommer dessa också att bli\r\nsådana som de boende själva vill ha dem. Detta\r\nkommer säkert att leda till trevligare miljöer än\r\nmånga av de miljöer som vi upplever i dag i det\r\nbestånd som är 20--30 år gammalt eller yngre.</pre><pre>Staten skall inte bestämma åt människor och\r\ncentralt avgöra vad som är bäst för folk. Därför är\r\ndet viktigt att verka för att människor i större\r\nutsträckning själva får bestämma just vad som är\r\nangeläget i deras närmiljö.</pre><pre>När vi nu är med och formar framtidens\r\nbostadspolitik kommer Ny demokrati att arbeta för\r\natt människor skall kunna påverka sin närmiljö\r\nmera än vad som har varit fallet tidigare. Jag\r\nanmäler härmed att jag ämnar avstå vid\r\nomröstningen när det gäller mom. 3 i hemställan i\r\nbostadsutskottets betänkande nr 11. I övrigt yrkar\r\njag bifall till utskottets hemställan.</pre><pre>Anf. 72  EVA ZETTERBERG (v) replik:</pre><pre>Herr talman! Till Dan Eriksson i Stockholm vill jag\r\nsäga att det är naturligtvis bra med nya former för\r\natt stimulera till konstnärlig utsmyckning och till\r\nannat som man tycker är värdefullt -- jag nämner\r\ngärna exemplet med en tävling, som Dan Eriksson\r\nsjälv lyfte fram. Men jag har svårt att se att detta\r\nstår i någon motsatsställning till att bibehålla det\r\naktuella bidraget.</pre><pre>Låt mig också säga att visst är det skattebetalarnas\r\npengar som används. Men det är ju bara en del av\r\nkostnaderna för konstnärlig utsmyckning som\r\nbestrids genom skattemedel. Jag vill också med\r\nbestämdhet hävda att utsmyckningen kommer alla\r\nskattebetalare till godo i och med att det inte är\r\nfråga om någon utsmyckning av den enskilde\r\nhyresgästens lägenhet, utan alla i bostadsområdet\r\nfår ju glädje av denna utsmyckning.</pre><pre>I och för sig är det också glädjande att Dan\r\nEriksson inte själv ställer sig bakom\r\nutskottsmajoritetens förslag utan tänker avstå vid\r\nomröstningen när det gäller mom. 3 i hemställan.\r\nJag har dock klart uppfattat saken så, att Ny\r\ndemokrati som parti inte kommer att avstå. Men\r\neftersom Dan Eriksson är Ny demokratis talesman\r\ni dessa frågor måste han ändå så att säga stå till\r\nsvars för partiets hållning, och jag upprepar den\r\nfråga som Mikael Odenberg inte svarade på och\r\nriktar den nu till Dan Eriksson: Har Dan Eriksson\r\nuppfattat att byggbranschen i dag har stora pengar\r\natt röra sig med och gärna investerar och\r\nexempelvis satsar betydligt mer på konstnärlig\r\nutsmyckning än man har gjort hittills för att just ge\r\nen stimulans härvidlag? Är detta de signaler som\r\nNy demokrati har fått, när vi i bostadsutskottet har\r\nblivit uppvaktade?</pre><pre>Anf. 73  DAN ERIKSSON i Stockholm\r\n(nyd):</pre><pre>Herr talman! Byggbranschen anpassar sig ju till den\r\nmiljö den lever i, och gällande för miljön under den\r\nsenaste tiden har varit att politiker har bestämt åt\r\nfolk hur de skall bo och hur deras miljö skall\r\nutformas. Om efterfrågan, dvs. människor, får\r\nstyra boendet kommer vi att få ett helt annat\r\nbyggande och helt andra miljöer, och jag tror att det\r\nockså kommer att bli mycket trevligare. Låt oss\r\ndärför tillsammans forma framtidens bostadspolitik\r\nså att vi får trevligare miljöer än dem som har\r\nskapats genom de program som har utarbetats\r\nunder de senaste 20--30 åren.</pre><pre>Anf. 74  EVA ZETTERBERG (v) replik:</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}