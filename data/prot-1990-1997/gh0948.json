{"dokumentstatus":{"dokument":{"hangar_id":"2349314","dok_id":"GH0948","rm":"1993/94","beteckning":"48","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"48","slutnummer":"0","datum":"1994-01-10 00:00:00","systemdatum":"2005-10-27 13:38:34","publicerad":"1994-01-10 00:00:00","titel":"Riksdagens snabbprotokoll 1993/94:48 Måndagen den 10 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{A5B4266D-B1F3-433B-9903-1FADE7C42E5A}","dokument_url_text":"http://data.riksdagen.se/dokument/GH0948/text","dokument_url_html":"http://data.riksdagen.se/dokument/GH0948","dokumentstatus_url_xml":"http://data.riksdagen.se/dokumentstatus/GH0948","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1993/94:48</div>\r\n<div class=\"sidhuvud_datum\">Måndagen den 10 januari</div>\r\n<div class=\"sidhuvud_klockslag\">Kl. 10.00</div>\r\n<hr class=\"sidhuvud_linje\">\r\n<pre>Välkomstord</pre><pre>Anf. 1  TALMANNEN:</pre><pre>Ärade riksdagsledamöter! Jag hälsar er,\r\nkammarens sekreterare och riksdagens personal\r\nvarmt välkomna till det fortsatta riksdagsarbetet\r\nunder detta riksmöte.</pre><pre>1 §  Anmälan om återtagande av plats i\r\nriksdagen</pre><pre>Talmannen meddelade att Lennart Brunander (c)\r\noch Bengt Dalström (nyd) den 18 december 1993\r\nåtertagit sina platser i riksdagen, varigenom\r\nuppdraget som ersättare upphört för Elisabeth\r\nAndersson och Vivianne Franzén.</pre><pre>2 §  Justering av protokoll</pre><pre>Justerades protokollen för den 13, 14, 15, 16 och 17\r\ndecember 1993.</pre><pre>3 §  Överlämnande av kommittéberättelsen</pre><pre>Anf. 2  Statsrådet REIDUNN LAURÉN (-\r\n):</pre><pre>Fru talman! På regeringens vägnar får jag härmed\r\ntill riksdagen överlämna kommittéberättelsen för\r\n1994.</pre><pre>Statsrådet Laurén överlämnade regeringens\r\nskrivelse 1993/94:103 med redogörelse för\r\nverksamheten inom de kommittéer som hade\r\ntillsatts efter beslut av regeringen.</pre><pre>Kommittéberättelsen bordlades.</pre><pre>4 §  Överlämnande av budgetpropositionen</pre><pre>Anf. 3  Finansminister ANNE WIBBLE\r\n(fp):</pre><pre>Fru talman! Jag ber att till riksdagen få överlämna\r\nregeringens förslag till statsbudget för budgetåret\r\n1994/95.</pre><pre>Finansministern överlämnade regeringens\r\nproposition 1993/94:100 med förslag till statsbudget\r\nför budgetåret 1994/95.</pre><pre>Anf. 4  TALMANNEN:</pre><pre>Det omfattande och viktiga budgetarbetet inleds nu\r\ni riksdagen genom det budgetförslag som\r\nregeringen just har lämnat. Finansministern\r\nkommer nu att lämna kommarens ledamöter\r\ninformation om budgeten, och därefter får\r\noppositionens företrädare komma till tals.</pre><pre>Anf. 5  Finansminister ANNE WIBBLE\r\n(fp):</pre><pre>Fru talman! Ärade ledamöter! Jag vill börja med att\r\ncitera regeringsförklaringen från hösten 1991. Där\r\nstår det bl.a.: ''Tillväxt är nödvändig för att\r\nupprätthålla sysselsättning och välfärd.''</pre><pre>Den ekonomiska politiken är ju det viktigaste\r\nmedlet för att nå detta mål. Den ekonomiska\r\npolitik som under några år har presenterats och som\r\nfullföljs i årets finansplan och budgetproposition är\r\nen samlad strategi för att skapa en stabil grund för\r\nen ökad sysselsättning och en tillförlitlig välfärd.</pre><pre>Är då detta möjligt? frågar sig säkert många.\r\nProblemen har ju visat sig större än någon trodde.\r\nJa, finansplanen visar att det är möjligt. Men det\r\nkräver många ansträngningar och en del\r\nuppoffringar, och det kräver att vi alla inför varje\r\nbeslut frågar oss om detta beslut är bra eller dåligt\r\nfrån just tillväxtsynpunkt.</pre><pre>Vid ingången till 1990-talet befann sig ekonomin\r\npraktiskt taget i fritt fall. Det har vi nu rättat till.\r\nI år och nästa år kommer enligt bedömningarna i\r\nfinansplanen den svenska ekonomin att växa och\r\nutvecklas snabbare än genomsnittet i OECD-\r\nländerna. Men det räcker inte, menar jag. Det finns\r\nändå alldeles för många människor utan jobb,\r\nmånga som med viss rätt är oroliga för statsskuldens\r\ntillväxt och för att de offentliga systemen inte skall\r\nge den trygghet man vill ha. Det kommer att krävas\r\nflera år för att undanröja den oron, men det är fullt\r\nmöjligt.</pre><pre>Två mål kommer att vara centrala under resten av\r\n1990-talet: för det första nya, riktiga jobb i\r\nnäringslivet och en halvering av arbetslösheten, och\r\nför det andra tillförlitliga trygghetssystem som --\r\ndet skall medborgarna kunna lita på -- fungerar väl\r\näven på längre sikt. Medborgarna skall själva få\r\nfatta viktiga beslut om vård, omsorg och utbildning.</pre><pre>För att de målen skall nås krävs en ekonomisk\r\nutveckling som är både hög och stabil över tiden --\r\nmed bevarat låga prisökningar. Det kommer att\r\nställa stora krav på oss alla. Nytänkande,\r\nomställning och flexibilitet kommer att krävas i det\r\nsvenska samhället. Ekonomisk utveckling innebär\r\njust förändring. Den som säger nej till nödvändiga\r\nförändringar säger i praktiken ja till fortsatt hög\r\narbetslöshet och ja till urholkning av grunden för\r\nvåra trygghetssystem. Den som envist slår vakt om\r\nden nuvarande tingens ordning bidrar därmed till\r\nförsämringar för hela folkhushållet.</pre><pre>Politiken måste enligt finansplanen helt enkelt\r\nkraftfullt inriktas på att Sverige under andra halvan\r\nav 1990-talet får flera år av historiskt hög tillväxt\r\ninom miljömässigt acceptabla ramar. Klarar vi\r\ndet -- och det är möjligt -- kan vi bemästra såväl\r\nhotet om galopperande statssskuld som hotet om\r\npermanent hög arbetslöshet. I år och 1995 bedömer\r\njag att tillväxten blir mellan 2 och 3 %, och för att\r\nde här målen skall nås under resten av 1990-talet\r\nkrävs det därefter några år med ungefär 4 %\r\ntillväxt.</pre><pre>Mycket har redan gjorts för att lägga grunden för\r\nen period med så snabb ekonomisk utveckling. Alla\r\nde strukturella reformer som har genomförts under\r\nsenare år bäddar för en mycket stark tillväxt --\r\nfrukterna mognar successivt. Positiva för tillväxten\r\noch investeringsviljan är EES-avtalet, GATT-\r\navtalet, de sänkta företagsskatterna, särskilt för de\r\nmindre företagen, den slopade\r\ndubbelbeskattningen, som gör att företagen kan\r\ndra till sig riskkapital, hela skattereformen,\r\nförändringarna inom sjukförsäkringssystemen,\r\nförändringarna i arbetsrätten, de omfattande\r\ninvesteringarna i infrastruktur, den nya\r\nkonkurrenspolitiken, förnyelsen av den offentliga\r\nsektorn, de mycket stora och helt nödvändiga\r\nsatsningarna på forskning och utbildning. Svensk\r\nekonomi kommer därför efter de här\r\nförändringarna att fungera mycket bättre under\r\nresten av 1990-talet än den gjorde under 1970- och\r\n1980-talen, när Sverige halkade efter -- nu har vi\r\nrättat till många misstag.</pre><pre>Självfallet är en förutsättning för att den här\r\nutvecklingskraften skall kunna tas till vara och för\r\natt den skall kunna skapa de nya jobben och de\r\nstabila trygghetssystemen att dessa\r\nstrukturförändringar får finnas kvar, att de inte rivs\r\nupp, att konkurrenskraften inte urholkas, att det\r\ninte återinförs skadliga skatter eller att\r\nföretagarnas villkor inte försämras på något annat\r\nsätt.</pre><pre>För att vi skall kunna pressa upp tillväxttakten till\r\nde här nivåerna -- ungefär 4 % -- krävs det mycket\r\nav dynamik och flexibilitet. Det var de nivåer vi\r\nhade i Sverige i början av 1950-talet och rätt många\r\når i början av 1960-talet och som nu upplevs i vissa\r\nländer i Sydostasien liksom i enskilda delar av\r\nmogna industriländer.</pre><pre>Det handlar om kompetensutveckling och\r\nåterkommande utbildning, om rörlighet på\r\narbetsmarknaden, om att det måste löna sig att\r\nutbilda sig, vilket innebär krav på anpassning av\r\nsåväl ingångs- som ungdomslöner. Det handlar\r\nvidare om att få till stånd stora investeringar i\r\nnäringslivet. För att Sverige skall bli ett attraktivt\r\ninvesteringsland krävs det vinstnivåer som under\r\nganska lång tid är minst lika höga, kanske t.o.m.\r\nhögre än jämförbara europeiska länders.</pre><pre>Det är nu också dags att på allvar gå över i\r\nkunskaps- och kommunikationssamhället. Nya\r\ninformationsnät ger möjlighet till både industriell\r\ntillväxt och offentlig effektivisering. Vidare måste\r\ninnovationer och innovationsverksamhet ges bättre\r\nvillkor, så att nya, högteknologiska och\r\nkunskapsintensiva företag kan komma till och\r\nväxa. Många uppfinningar görs ju i Sverige, men\r\nalltför få av dessa utvecklas och blir till produktion\r\ni vårt land. Alla de här sakerna är fenomen som\r\nmotsvaras av förslag i budgetpropositionen.</pre><pre>Vi vet att de flesta nya jobb tillkommer i små\r\nföretag. Att det skapas nya småföretag i hela landet\r\när mycket centralt för tillväxten, de nya jobben och\r\nför att det över huvud taget skall bli en förnyelse.\r\nMen minst lika viktigt är att de företag som finns\r\nkan utvecklas och växa. Det måste också\r\ngenomsyra den ekonomiska politiken</pre><pre>Det viktigaste steget för att Sverige skall klara av\r\nkraven på att attrahera investeringar och kraven\r\nsom internationaliseringen i övrigt ställer är ett\r\nmedlemskap i den europeiska unionen.\r\nUtanförskap skulle innebära att Sverige redan i\r\nutgångsläget skulle halka efter och framstå som ett\r\noförmånligt alternativ i tävlan om den\r\ninternationellt lättrörliga produktionens\r\nlokalisering. Vi vill ju ha investeringarna och\r\njobben här. Då måste Sverige också vara så\r\nattraktivt att företagen finner det lönsamt att\r\nförlägga sin tillverkning här. Ett medlemskap i den\r\neuropeiska unionen är ett nödvändigt villkor för\r\ndetta.</pre><pre>Fru talman! Förutom det jag har nämnt krävs\r\nsjälvklart också att hotet om en galopperande\r\nstatsskuld elimineras, försvinner. Det sker genom\r\natt saneringsprogrammet för de offentliga\r\nfinanserna fullföljs och genom fortsatt låg inflation.\r\nSaneringen av de offentliga finanserna måste\r\ngenomföras successivt och planenligt -- enligt det\r\nschema, kan man säga, som riksdagen lade fast\r\nvåren 1993 -- samtidigt som alla utgiftsökningar och\r\nskattesänkningar vid sidan om måste finansieras\r\nfullt ut.</pre><pre>Den budgetproposition som läggs på riksdagens\r\nbord i dag innehåller med andra ord inte någon\r\nvanlig valbudget med bekväma och populära\r\nbesked till väljarna. Det är en budget och en\r\nekonomisk politik som fullföljer\r\nregeringsförklaringens mål om att återupprätta\r\nSverige som en tillväxt- och företagarnation. Hela\r\npolitiken inriktas på att det skall skapas nya jobb\r\noch på att det skall bli stabila trygghetssystem.</pre><pre>Som kammarens ledamöter säkert minns innehåller\r\nsaneringsprogrammet för de offentliga finanserna\r\ndels budgetförstärkningar om ungefär 46 miljarder\r\nkronor, dels begränsningar av den offentliga\r\nkonsumtionen, så att utgifterna hålls realt\r\noförändrade. Under femårsperioden 1994--1998\r\nkan dessa två delar något oegentligt summeras till\r\n81 miljarder kronor. Med dagens budgetförslag kan\r\nman säga att vi betar av första årets beting i denna\r\nfemårsplan. Tillsammans med de beslut som\r\nfattades under höstriksdagen är den bestående\r\neffekten av dagens budgetförslag en\r\nnettoförstärkning med ungefär 14 miljarder kronor.\r\nI praktiken har vi därutöver sparat några miljarder\r\ntill för att betala för en del andra angelägna\r\nutgiftsökningar, t.ex. när det gäller biståndet,\r\nvårdnadsbidraget och regionalpolitiken. Samtidigt\r\nhar anpassningen inom den offentliga sektorn gått\r\nnågot snabbare än vad som förutsågs när\r\nsaneringsplanen lades fast våren 1993, dvs.\r\nkostnaderna för den offentliga konsumtionen\r\nminskar något snabbare. Sammantaget innebär\r\ndetta att det beting för saneringsprogrammets\r\nförsta år som riksdagen så att säga ålade sig själv\r\noch som regeringen åtog sig att genomföra mer än\r\nväl uppfylls.</pre><pre>Fru talman! Mindre ansvarskännande politiker\r\nskulle förmodligen kunna ta detta till intäkt för att\r\nvi nu kan slappna av litet grand och ägna oss åt\r\ntrevligare saker än att hitta budgetförstärkningar.\r\nDet vore att försitta ännu en chans. Hela 80-talets\r\nekonomiska politik bestod av en lång räcka\r\nförsuttna chanser. Vi skall inte göra om det.</pre><pre>Faktum är att det, om det skulle vara så väl att den\r\nekonomiska återhämtningen och förbättringen när\r\ndet gäller de offentliga finanserna skulle gå ännu\r\nsnabbare än vi nu bedömer, snarast talar för att det\r\nskall vara en något snabbare takt i\r\nbudgetsaneringen. Då har vi en chans att ytterligare\r\nförlänga perioden med god tillväxt och minska\r\nrisken för framtida överhettning och flaskhalsar.</pre><pre>Skall man minska ansträngningarna för att krympa\r\nde skulder vi överlämnar till barn och barnbarn om\r\ndet skulle gå sämre i ekonomin? Nej, det vore\r\nmycket oklokt. Det skulle i själva verket förvärra\r\nproblemen, därför att då skulle automatiskt en\r\nstörre andel av skatteinkomsterna gå till\r\nräntebetalningar på skulden.</pre><pre>Min slutsats är därför att saneringsprogrammet\r\nmåste ses som ett minimiprogram. Målet ligger fast:\r\nden offentliga skulden måste stabiliseras. Om\r\nförutsättningarna förändras i någon riktning måste\r\nvi anpassa omfång och takt för att nå det målet\r\nsnarast, dvs. skynda på saneringen något.</pre><pre>Fru talman! Årets finansplan visar också mycket\r\ntydligt att den förda politiken ger positiva resultat.</pre><pre>Det första som är av övergripande intresse är\r\nnaturligtvis sysselsättningen och jobben.\r\nArbetslösheten är förvisso fortfarande eländigt\r\nhög, men för första gången sedan 1990 finns det\r\nändå tecken på att man inte bara har nått botten\r\nutan också passerat det stadiet. Sysselsättningen\r\nökar, uttryckt i antal arbetade timmar. Detta\r\nkommer, enligt de bedömningar som finns, under\r\nloppet av 1994 att märkas också i antalet sysselsatta\r\npersoner. Parallellt med detta börjar också\r\narbetslösheten att minska, visserligen mycket\r\nlångsamt men ändå.</pre><pre>Det är en lång väg kvar för att nå det mål som jag\r\ninledningsvis nämnde, dvs. att få tillräckligt många\r\nnya riktiga jobb så att arbetslösheten halveras, men\r\nvi har påbörjat återhämtningen.</pre><pre>Den andra goda nyheten är att budgetunderskott\r\noch lånebehov minskar i budgetförslaget för\r\nbudgetåret 1994/95. Budgetunderskottet minskar\r\nmed ungefär 45 miljarder kronor till 172 miljarder,\r\noch lånebehovet -- som ju inkluderar poster som\r\nstaten har skyldigheter för men som inte registreras\r\npå statsbudgeten -- minskar med ungefär 50\r\nmiljarder kronor från 270 till 220 miljarder kronor.</pre><pre>Det är förvisso mycket bra att båda dessa stora\r\nobalanser, på arbetsmarknaden och i de offentliga\r\nfinanserna, börjar reduceras, men som alla inser är\r\nvägen för att nå de mål som jag nämnde fortfarande\r\nganska lång. Det är bra att veta att det ändå går åt\r\nrätt håll.</pre><pre>Den tredje goda nyheten gäller tillväxten. Efter tre\r\når av nedgång är återhämtningen här. I år väntas\r\nBNP öka med 2,4 %, nästa år med nästan 3 %.\r\nExporten, industriproduktionen och\r\ninvesteringarna i näringslivet ökar mycket snabbt.\r\nHushållen får ökade disponibla inkomster.\r\nInflationen kommer att förbli låg.</pre><pre>I regeringsförklaringen hösten 1991, när regeringen\r\ntillträdde, sade vi: Den ekonomiska stagnationen\r\nskall brytas. Utvecklingskraften skall ökas, och\r\nSverige skall återupprättas som industri- och\r\nföretagarnation. Vi skall nå en tillväxt i nivå med\r\njämförbara europeiska länder.</pre><pre>Det är ganska tillfredsställande att kunna\r\nkonstatera att dessa mål är på väg att nås. Sveriges\r\ntillväxt under 1994 och 1995 blir t.o.m. något bättre\r\nän genomsnittet för andra länder. Den förda\r\npolitiken har bäddat för en epok av företagande och\r\nutveckling.</pre><pre>(Applåder)</pre><pre>Anf. 6  GÖRAN PERSSON (s):</pre><pre>Fru talman! Regeringen Bildt har givit upp. Med\r\nden budgetproposition som regeringen i dag lägger\r\nfram ges ett klart och entydigt besked till det\r\nsvenska folket: Arbetslösheten blir i år och nästa år\r\nkvar på den rekordhöga nivån. Den kommer t.o.m.\r\natt öka.</pre><pre>Exporten och industriproduktionen ökar\r\nvisserligen, men över 600 000 svenskar kommer att\r\nvara utestängda från den riktiga arbetsmarknaden.\r\nEfterkrigstidens största politiska misslyckande --\r\natt massarbetslösheten har fått fäste i vårt land --\r\nstår skrivet i årets finansplan.</pre><pre>Regeringen påstår visserligen att den instämmer i\r\nvårt krav att arbetslösheten skall halveras fram till\r\når 2000. Påståendet saknar all trovärdighet.</pre><pre>Regeringen har redan släppt taget om 1994 med\r\ndrygt 14 % arbetslöshet och 1995 med fortsatt 14 %\r\narbetslöshet. Med denna regerings politik skulle vi\r\nalltså efter två års konjunkturuppgång ha samma\r\nkatastrofala utgångsläge som i dag. Under de fyra\r\når som återstår av århundrandet skulle det behövas\r\n471 000 nya jobb, dvs. mer än 100 000 nya jobb\r\nunder vart och ett av dessa år för att för att halvera\r\narbetslösheten.</pre><pre>Den regering som inte förmår samla sig till ett enda\r\nförslag för att lindra arbetslösheten under de\r\nkommande två årens uppåtgående konjunktur vill\r\nfå oss att tro att den därefter, möjligen på väg mot\r\nen ny lågkonjunktur, skulle kunna genomföra ett\r\nprogram med mer än 400 000 nya jobb. Regeringen\r\nsveper in sig i önskedrömmar. Möjligen kan den\r\növertyga sig själv -- men ingen annan.</pre><pre>Högerregeringar av det slag vi nu har i Sverige har\r\nen försvarslinje mot arbetslösheten: egoismen. De\r\nsäger till människorna: ''Var inte oroliga. Ni som\r\nhar arbete drabbas inte av arbetslösheten.''</pre><pre>Men det är en falsk trygghet som man försöker\r\ninvagga människorna i. Budgetunderskottet och\r\nden växande statsskulden är till stor del en direkt\r\nföljd av arbetslösheten. Nedlagda daghem, sämre\r\nsjukvård och större skolklasser följer i kölvattnet\r\npå arbetslösheten. Så drabbas, förr eller senare,\r\nalla människor av arbetslöshetens följder. Den\r\nkommer att slå mot barnen, de äldre, de som är\r\nsjuka och handikappade och mot oss alla när vi\r\nbehöver stöd, långt efter det att regeringen Bildt\r\nhar avgått.</pre><pre>Regeringens politik har fördjupat och förvärrat\r\nkrisen.</pre><pre>Redan några månader efter regeringsskiftet 1991\r\nvarnade vi för att regeringens politik skulle slå mot\r\nden inhemska efterfrågan. I samband med\r\npropositionen som regeringen avlämnade i januari\r\n1992 skrev vi följande i vår motion:</pre><pre>''I nuvarande svaga konjunkturläge, med dålig\r\ntillväxt och stigande arbetslöshet, finns det heller\r\ninga stabiliseringspolitiska skäl att ytterligare\r\nstrama åt ekonomin. Regeringens förslag att\r\ngenomföra en ytterligare åtstramning leder bara till\r\nännu lägre produktion de närmaste åren och ännu\r\nhögre arbetslöshet.''</pre><pre>Dess värre fick vi rätt. Regeringen stramade åt\r\nekonomin. Tillväxten föll. Arbetslösheten ökade.\r\nBudgetunderskottet växte till dagens katastrofala\r\nnivå.</pre><pre>Men regeringen lyssnade inte. Bildt och Wibble\r\nvisste bäst. De såg inte, eller ville inte se. Trots att\r\nni om och om igen tvingats revidera era prognoser\r\npå ett sätt som kommit lågmälda analytiker att tala\r\nom århundradets prognosmissar, ville ni inte se vad\r\nera egna siffror berättade! Så sent som i höstas drev\r\nregeringen igenom i denna riksdag ytterligare\r\nåtstramningsåtgärder: högre skatt på arbete,\r\nindragningar från bostadssektorn och högre\r\npunktskatter.</pre><pre>Ansvaret för arbetslösheten faller därför tungt på\r\nregeringen. Tiotusentals människor kunde i dag ha\r\nförskonats från oro och lidande om regeringen varit\r\nmindre dogmatisk och i stället mera lyhörd för\r\nandra uppfattningar om verkligheten.</pre><pre>Det står i regeringsförklaringen 1991 att regeringen\r\nskulle ''återupprätta Sverige som en tillväxt- och\r\nföretagarnation med en stark och växande\r\nekonomi''.</pre><pre>I dag har vi facit. Under tre år i rad har tillväxten i\r\nSverige fallit. Det har aldrig tidigare hänt under\r\n1900-talet. Det samlade värdet av produktionen av\r\nvaror och tjänster har sjunkit med 75 miljarder\r\nkronor. Under mandatperioden har 45 000 svenska\r\nföretag gått i konkurs.</pre><pre>Sverige har halkat efter under Wibbles och Bildts\r\nledning. Vi har blivit fattigare, som nation och som\r\nindivider.</pre><pre>De totala investeringarnas nedgång under denna\r\nmandatperiod är den kraftigaste under hela den\r\nsvenska industrialismens historia. Investeringarnas\r\nandel av den totala ekonomin är i dag 13,6 %. Det\r\när som i början av 1930-talet.</pre><pre>Var och en förstår vad detta betyder. När\r\nefterfrågan ökar har produktionskapaciteten\r\nramlat ihop. Då kan man inte producera nya varor\r\nför att mätta den ökande efterfrågan. I stället blir\r\ndet inflation, åtstramning och fortsatt\r\nmassarbetslöshet. Denna regerings\r\ninvesteringspolitik leder rakt in i stagnationens\r\nsamhälle.</pre><pre>Vi är på väg att sluta bygga i vårt land. Förra året\r\nföll bostadsinvesteringarna med 23 %. I år halveras\r\ndet som återstår. Ombyggnadsverksamheten\r\nminskar med nära 40 % -- ett efterfrågebortfall på\r\nomkring 13 miljarder i den totala ekonomin.</pre><pre>Ryckigheten har varit förödande. Försämrat\r\nbostadsstöd och ändrade avdragsregler har slagit\r\nstenhårt mot bostadsmarknaden. Ständiga ingrepp\r\ni spelreglerna har gjort ont värre.</pre><pre>Nu håller en hel bransch på att slås ut. Och det\r\nsmittar av sig på andra delar av näringslivet.\r\nUnderleverantörer, transportföretag, konsulter,\r\narkitekter och trähusfabrikanter slås ut. I en andra\r\nfas drabbas möbelindustrin, detaljhandeln och\r\nannan konsumtionsinriktad verksamhet.</pre><pre>Byggandet som motor i samhällsekonomin har i det\r\nnärmaste stannat.</pre><pre>Ute i kommunerna vet man vid det här laget att\r\ntalet om systemskifte inte är tomma ord utan\r\nblodigt allvar. Under mandatperioden kommer,\r\nenligt regeringens egna siffror, sysselsättningen i\r\nkommuner och landsting att minska med över\r\n100 000 personer.</pre><pre>100 000 anställda skall försvinna i kommuner och\r\nlandsting. Men det räcker inte. Regeringen nöjer\r\nsig inte med detta. Ytterligare 60 000 jobb skall\r\nförsvinna de närmaste åren. Det gäller lärare,\r\ndagispersonal och anställda i vården. Så ser\r\nsystemskiftet ut i Moderaternas Sverige.</pre><pre>De flesta av dessa välutbildade människor kastas ut\r\ni arbetslöshet. Det blir -- förutom mänskligt\r\nlidande -- bara en rundgång av pengar mellan\r\nkommunerna och staten.</pre><pre>De långtidsarbetslösa närmar sig utförsäkring och\r\ngår över till socialbidrag. Enligt\r\nKonjunkturinstitutet kommer socialbidragen att\r\nöka 168 % mellan 1991 och 1995. Regeringen\r\nlägger nu ytterligare sten på börda: 35 miljarder\r\nskall dras in från kommunerna under perioden\r\n1994--1998. På så sätt säger statsministern att man\r\nskall få utrymme att fortsätta att sänka skatterna.\r\nDet är systemskiftet i moderat tappning.</pre><pre>Det är inte förnyelse. Det är fördärv av välfärden.\r\nDet är inte utveckling av den gemensamma sektorn\r\nsom regeringen ägnar sig åt. Det är en avveckling.</pre><pre>Så blev regeringen Bildts tid en orättvisans epok.\r\nAlla löntagare och alla pensionärer har fått höjd\r\nskatt. Alla som äger aktier och har stora\r\nförmögenheter har fått sänkta skatter. Genom\r\ndessa åtgärder har den stora skattereformen\r\nvanställts till oigenkännlighet innan den har fått\r\nverka i samhällsekonomin.</pre><pre>Regeringen berömmer sig av att skattekvoten -- de\r\noffentliga inkomsternas andel av\r\nbruttonationalprodukten -- sjunkit till strax under\r\nhälften. Men de offentliga utgifternas andel av BNP\r\när nu 73 % -- tre fjärdedelar. Vem skall betala\r\nmellanskillnaden?</pre><pre>I finansplanen sägs ingenting om hur denna\r\nmellanskillnad skall täckas. Regeringen har inte\r\nens orkat lägga fram förslag till några nya\r\nbesparingar. Den stora saneringsplanen har tagit\r\npaus innan den ens kommit i gång.</pre><pre>Däri ligger det allvarliga. Regeringen har gett upp\r\ninför arbetslösheten. Därmed kvarstår under\r\növerskådlig tid de gigantiska kostnaderna för\r\narbetslösheten. Därför har regeringen i dag behövt\r\npresentera nya konkreta besparingar för att ta ned\r\nbudgetunderskottet. Det har man inte orkat.\r\nFörfallet är ett faktum.</pre><pre>Budgetpropositionen är ett tomhetens och\r\nuppgivenhetens dokument. Sverige behöver en ny\r\nregering.</pre><pre>(Applåder)</pre><pre>Anf. 7  IAN WACHTMEISTER (nyd):</pre><pre>Fru talman! Jag förstår att det var mig Göran\r\nPersson avsåg när han efterlyste en ny regering.</pre><pre>Det är roligt att höra att finansministern är nöjd\r\nmed årets finansplan. Det är också roligt att\r\nkonstatera att Göran Persson inte är det. Det hade\r\nvarit värre om det hade varit tvärtom. Medan jag\r\ntänkte på vad jag själv skulle säga försökte jag\r\nlyssna på vad Göran Persson sade. Jag kunde inte\r\nhöra att han hade några förslag, men de kanske\r\nkommer fram senare, om några år eller så.</pre><pre>Om man ser till situationen ute i verkligheten, som\r\njag en gång kom ifrån, och tänker sig att ett företag\r\nsom hade 360 miljoner kronor per år i sålda varor\r\nförlorade 172 miljoner och sedan lånade 200\r\nmiljoner om året -- hur länge skulle det företaget\r\nfinnas? Högst ett år, kan jag garantera. Skulle det\r\nfinnas någon bank som lånade ut pengar? Nej. Om\r\nman multiplicerar dessa siffror med 1 000 är detta\r\ndess värre bilden av Aktiebolaget Sverige. Så pass\r\nilla ser det ut.</pre><pre>Att det finns många ljuspunkter har vi fått lära oss\r\nav regeringen. Det finns ljus i slutet på tunneln, och\r\nsnart är tillväxten 4 %, mitt i en lågkonjunktur för\r\nsäkerhets skull. Tro oss, säger de, det grejar sig!\r\nSamtidigt skall de få ned arbetslösheten till hälften.\r\nJag vet inte hur de skall göra det, men jag förstod\r\natt Göran Persson gör det genom att kräva att den\r\nskall gå ned till hälften! Det är en intressant\r\nuppfinning.</pre><pre>Så låter alltså budskapet. Anne Wibble säger\r\nsamtidigt att detta inte är någon valårsbudget, utan\r\nen mycket seriös sak. Jag tycker att det vore bättre\r\natt säga att det är en valårsbudget. I annat fall\r\nverkar det som om regeringen har tappat en del av\r\nsitt omdöme.</pre><pre>Den bistra verkligheten är att vi befinner oss i ett\r\nmycket besvärligt läge. 14 % av arbetskraften står\r\nutanför marknaden. Därutöver har vi 400 000\r\nförtidspensionerade. Som vi har hört, lånar vi 220\r\nmiljarder. Vi börjar vänja oss vid sådana belopp --\r\n220 miljarder låter som ingenting, men 220 000\r\nmiljoner! Det är otroliga belopp.</pre><pre>Hela tiden talas om ett ljus i tunneln. Möjligen kan\r\nOlof Johansson upplysa om vart den tunneln leder.\r\nSom Gubbstrutten sade i DN: 1994 är inget oskrivet\r\nblad, utan en revers.</pre><pre>Jag noterade i en tidning, som jag inte vill nämna\r\nnamnet på, Expressen tror jag att den heter, att\r\nAnne Wibble och jag skulle vara det nya sparparet\r\ni Sverige. Regeringen sades ha gjort några djärva\r\nnärmanden: Man har nämligen sänkt kostnaderna\r\nför hemspråksundervisningen med 10 %, man har\r\nsänkt presstödet med 17 miljoner av totalt 500\r\nmiljoner och man har sänkt flerbarnstillägget i\r\nbarnbidraget från 2,5 barnbidrag till 2 barnbidrag\r\nper barn om man har fem barn eller mer. På det\r\nviset minskar man med 55 miljoner kostnaden för\r\nen familjepolitik som kostar 82 000 miljoner. Det är\r\ndjärva grepp, vill jag lova!</pre><pre>Givetvis har vi inte råd med flerbarnstillägg över\r\nhuvud taget. Påfundet med hemspråksundervisning\r\nhar vi debatterat förut, och sakta börjar man medge\r\nhur tokigt det är.</pre><pre>Jag kan förstå att det inte var för att tillfredsställa\r\nNy demokrati som man drämde till och höjde\r\nbiståndet med 400 miljoner kronor. Det är\r\nintressant att konstatera att om vi lånar 170 000\r\nmiljoner kronor måste vi ge bort 400 miljoner\r\nkronor mer än förut. Vi skall vara absolut bäst på\r\nhela jordklotet på att ge bort pengar som vi inte\r\nhar! Detta för att uppnå enprocentsmålet.</pre><pre>Det vore bättre om regeringen siktade på\r\ntioprocentsmålet, nämligen att hålla\r\nbudgetunderskottet under 10 % av BNP till att\r\nbörja med och sedan sänka det till 5 %. Det är vår\r\nuppgift, och det är regeringens uppgift. I ett\r\nkrisläge som det vi har borde u-hjälpen ned till\r\nhälften av vad den är i dag.</pre><pre>Att ge ytterligare 400 miljoner till biståndet är\r\nkanske ett sätt att tillfredsställa Alf Svensson. Men\r\nom det är vad man är ute efter så har jag ett bättre\r\nförslag: att regeringen startar ett broprojekt från\r\nGränna till Visingsö och sedan lägger ner det. Det\r\nblir betydligt billigare än att göra sådana här saker.</pre><pre>Den totala budgetförstärkning som vi talar om här\r\när 3,5 miljarder kronor. Det är alltså inte de 17\r\nmiljarder vi har sett uppgifter om tidigare, utan\r\nregeringen kommer nu med 3,5 miljarder kronor.\r\nVi har kvar samma heliga kor som förut. Man kan\r\nfråga sig vad det är för mening med att låtsas vara\r\nrikast i världen när vi i praktiken lånar 4000\r\nmiljoner kronor i veckan.</pre><pre>Vi löser inte krisen på det sätt som finansministern\r\noch andra i regeringen prövar, med egenavgifter,\r\nsjälvrisker o.dyl. Det är bra grepp i och för sig, men\r\ndå måste vi samtidigt sänka skatten. Annars är det\r\nbara ett nytt sätt att klå folk på pengar.</pre><pre>Staten skall vidare inte lägga sina fingrar i allting.\r\nFinansministern var inne på det, och det låter nog\r\nbra. Jag hoppas att det också kommer att\r\nförverkligas på något sätt.</pre><pre>Men det finns en uppgift som vi inom Ny demokrati\r\nanser är statens, nämligen att garantera alla\r\nmedborgare en grundtrygghet. Vi kommer inte att\r\nha råd med mycket mer än så. Inkomsttryggheten\r\noch det som ligger utanför grundtryggheten måste\r\nbli något som människor med initiativ själva tar\r\növer. Jag tror att 8,8 miljoner individer, eller vad vi\r\nnu är i Sverige, kan oerhört mycket mer och är\r\noerhört mycket påhittigare än en stat.</pre><pre>Vi kan inte vara världssamvete, även om vi har en\r\nroll i världen. Vi som sitter här och de som sitter i\r\nregeringen har i uppdrag att arbeta för Sveriges\r\nintressen i Europa, i Östersjöområdet, i världen. Vi\r\när valda för att göra det. Därför är det just vi som\r\nsitter här och inte Saddam Hussein eller någon\r\nannan -- än så länge i alla fall.</pre><pre>Vårt rykte i världen lär knappast bli bättre om vi\r\nt.ex. om några dagar får se att en svensk regering\r\ninte klarar biffen på grund av ett brobygge. Jag\r\nhoppas att Carl Bildt kan hålla i det på något sätt,\r\nmed tanke på Sveriges anseende.</pre><pre>Den svarta sektorn får man ju inte tala om här i\r\nkammaren. Jag vill bara säga att sedan vi\r\ndiskuterade den senast så har den svarta sektorn i\r\nSverige utvecklats och frodats kraftigt. Om ni inte\r\nvill tro på vad vi säger så finns det professorer och\r\nandra som undersöker detta. De menar att det vore\r\nganska enkelt att plocka ihop ungfär 10 miljarder\r\nkronor genom att attackera den svarta sektorn och\r\nfusket i Sverige. Det är en rättvisefråga.</pre><pre>Väldigt mycket handlar om rättvisa. Det handlar\r\nom hur folk ser på sin situation gentemot andras.\r\nDe som är hederliga och arbetar jämför med dem\r\nsom är ohederliga och fuskar.</pre><pre>Vi måste föregå med gott exempel. Är det rättvist\r\natt någon som är sjukskriven får 80 % ersättning\r\nmedan den som vårdar ett sjukt barn får 90 %? Är\r\ndet ens logiskt? Vore det rättvist att utöka världens\r\nmest generösa familjepolitik med ytterligare 2\r\nmiljarder kronor, från 82 till 84 miljarder kronor?\r\nÄr det rättvist att subventionera vissa föräldrar\r\nmed 235 000 kronor om året och andra, som\r\nbörjade i ett sämre utgångsläge, med 22 000?</pre><pre>Självfallet är det inte rättvist. Därför har vi\r\ninsisterat på det som jag nu upprepar: Om\r\nregeringen skall göra något inom familjepolitiken,\r\ndvs. införa vårdnadsbidrag, så måste det finansieras\r\ninom familjepolitiken. Något annat är absolut\r\notänkbart.</pre><pre>Jag vill ställa några frågor till Anne Wibble:</pre><pre>Vad är det för rättvisa med 90 % ersättning i vissa\r\nsystem och 80 % i andra?</pre><pre>Varför kan vi inte, när vi skär ned i\r\nvälfärdssystemen i socialförsäkringar, skära i\r\norganisationsstöd, bistånd, byråkrati och annat\r\nsom egentligen är sekundärt för staten?</pre><pre>Varför är det så tyst om ROT-sektorn, där det finns\r\nriktiga jobb och där hela den situation som Göran\r\nPersson här redovisade finns?</pre><pre>(Applåder)</pre><pre>Anf. 8  JOHAN LÖNNROTH (v):</pre><pre>Fru talman! På ett välbesökt opinionsmöte, ordnat\r\nav LO i Uddevalla, möttes Breinert -- en arbetslös\r\nf.d. Volvoanställd -- av jubel när han sade att han\r\ntänkte göra inbrott i lyxvillor och hamna i fängelse\r\nhellre än att tvingas gå till det sociala. För lyssnarna\r\nframstod resonemanget som logiskt. De som\r\nförskingrade miljardbelopp på 1980-talet frikänns\r\npå löpande band, och många av dem bygger på nytt\r\nupp rikedomar. De skall nu slippa skatt på både\r\nförmögenhet och aktieutdelning. Men oskyldiga\r\nlöntagare blir straffade genom arbetslöshet.</pre><pre>Nu känner jag Breinert sedan gammalt såsom en\r\ngenomhederlig person, och jag tror inte att han\r\nkommer att bli kriminell. Men hans resonemang\r\nsäger något viktigt om det tvåtredjedelssamhälle\r\nsom vi nu är på väg in i. Ekonomin är på väg uppåt\r\npå samhällets solsida. Exportindustrin är på väg\r\nmot nya rekordvinster, medel- och överklass har\r\nbetalt sina skulder. Det är då lätt att glömma de mer\r\nän en miljon människor som är arbetslösa,\r\nförtidspensionerade och handikappade, de\r\npensionärer som är utan ATP och de långtidssjuka.\r\nKlassamhället kommer att bli tydligare.</pre><pre>Finansministern vill ha nytänkande och förändring\r\nsäger hon. Men regeringens politik, Anne Wibble,\r\när djupt konservativ. Grundtanken är densamma\r\nsom Högern hävdat sedan länge: Genom att sänka\r\nskatten för de rika, spara i den offentliga sektorn\r\noch minska fackföreningarnas makt skall vinsterna\r\nöka, det internationella kapitalet lockas hit och\r\nindustriexporten leda oss ut ur krisen. Ni kör 1980-\r\ntalets politik i repris, men nu utifrån högre nivåer\r\npå arbetslöshet och statsskuld.</pre><pre>Det som hände i USA och Europa på 1980-talet\r\nvisar att tvåtredjedelssamhället är ekonomiskt\r\ninproduktivt. Kriminalitet och våld ökar; det\r\nskapar osäkerhet, omoral, ansvarslöshet och\r\nineffektivitet.</pre><pre>Ni är fast i ett föråldrat tänkande. Vi står i dag inför\r\nde största förändringarna i världsekonomin sedan\r\nvästvärlden industrialiserades. Vi har nu rena\r\nlåglöneländer på några timmars transportavstånd\r\nfrån Sverige. Kina är plötsligt världens största\r\nmarknad. Internationaliseringen av kapitalet är i\r\nstadigt växande. Stora finanshajar kan ensamma\r\nattackera och sänka valutor. Regeringar och\r\nriksbanker har allt mindre att sätta emot.\r\nMotåtgärder måste formas på global nivå. T.o.m.\r\nkonservativa ekonomer börjar tala om behovet av\r\nen global skatt på handeln med pengar för att\r\ndämpa spekulationen.</pre><pre>Skall det vara möjligt med en återgång till den fulla\r\nsysselsättningen krävs ett radikalt nytänkande på\r\nfrämst tre områden, nämligen miljön, utbildningen\r\noch arbetstiden.</pre><pre>Framtidens jobb måste för det första vara hållbara.\r\nOm miljön inte tål det som jobben förorsakar\r\nkommer naturen själv att slå tillbaka, i allians med\r\nalltmer miljömedvetna konsumenter. Miljön blir\r\nviktigare när det gäller var människor vill bo, men\r\nnaturtillgångarna minskar i betydelse såsom råvara.\r\nFörnybara energikällor, ombyggnad av hus med\r\ndålig ventilation och utbyggd kollektivtrafik är inte\r\nbara bra för miljön utan ger också hållbara jobb.</pre><pre>Byggbranschen hotas av kollaps trots att det finns\r\nväldiga behov av förbättrat fastighetsunderhåll,\r\nupprustning av VA-nät, ombyggnader för att\r\nunderlätta sopseparering och återvinning. Ett\r\növerlevnadsprogram för svensk byggindustri måste\r\nomedelbart tas fram.</pre><pre>Jag kommer nu till det andra området,\r\nutbildningen. Genteknik, datorer och\r\nindustrirobotar slår nu igenom på bred front.\r\nMänsklig kunskap är den i särklass viktigaste\r\nproduktivkraften. Enligt AMS senaste statistik var\r\ndet bara för ungefär 13 % av de nyanmälda\r\nplatserna som det inte ställdes några krav på\r\nerfarenhet och utbildning.</pre><pre>Produktionens förnyelse kräver därför hög nivå på\r\ndet offentliga utbildningssystemet. När man jämför\r\nekonomisk utveckling i olika länder finner man att\r\nutbildningsnivån är den viktigaste faktorn.\r\nDatamotorvägar kommer att bli långt viktigare för\r\nekonomin än bilmotorvägar och Öresundsbroar.\r\nUtbildning och sjukvårdsorganisation kan bli\r\nframtidens exportprodukter. Också hemspråket är\r\nviktigt. Det är viktigt för att vi skall få fram alla de\r\nflerspråkiga svenskar som vi kommer att behöva i\r\nframtiden.</pre><pre>Anne Wibble talar om småföretag och\r\ninnovationer. Men om man ser på budgetsförslaget\r\nfinner man att det konkret innebär att det passiva\r\narbetslöshetsunderstödet och den passiva\r\nsysselsättningsterapin av den typ som ALU och\r\nungdomspraktik ofta innebär ökar. Samtidigt\r\nminskar i praktiken anslagen till uppfinningar och\r\nnäringspolitik. Den trenden måste brytas.</pre><pre>Finansministern talar om att regeringen vill skapa\r\n''riktiga jobb''. Men vad menas med riktiga jobb,\r\nfinansministern? Den privata konsumtionen\r\nkommer att växa mycket starkt i slutet av 1990-\r\ntalet, tror finansministern. Men samtidigt skall\r\nanslagen till sjukvård och kommunal utbildning\r\nkraftigt minskas! Är det jobb som lärare och\r\nvårdpersonal utför, Anne Wibble, inga ''riktiga\r\njobb''? I min hemstad Göteborg gör man skolorna\r\nstörre i arbetarstadsdelarna och patienterna skickas\r\nhem för tidigt från sjukhusen för att spara pengar.\r\nDet kommer att kosta samhället mångdubbelt mer\r\ni framtiden än de kortsiktiga besparingar som i dag\r\ngörs kostar.</pre><pre>Det tredje området för nytänkande är\r\narbetstiderna. Det övertidsarbete som finns måste\r\nersättas med nya jobb. I Kirunas äldreomsorg är\r\nsextimmarsdagen genomförd sedan lång tid\r\ntillbaka, och utvärderingar visar att det systemet\r\nvarit samhällsekonomiskt lönsamt. I Blekinge läns\r\nlandsting har man beslutat att tillstyrka en\r\nVänstermotion om en liknande försöksverksamhet\r\nbland vårdanställda. Vi föreslår att en särskild fond\r\ninrättas för försöksverksamhet med\r\nsextimmarsdag. Kvinnor och män kan arbeta mer\r\noch samtidigt fördela arbetstiden jämnare, både i\r\nhemmet och i förvärvsarbetet.</pre><pre>All förnyelse är smärtsam. Skall den möta\r\nförståelse hos en bred folkmajoritet krävs rättvis\r\nfördelning. Vi föreslår att man höjer statsskatten\r\nmed 5 % för dem som har över 200 000 kr i\r\nårsinkomst och med 10 % för dem som har över\r\n250 000 kr. Undersökningar visar att t.o.m. de\r\nflesta moderata sympatisörer är beredda att betala\r\nmer i skatt om pengarna går till utbildning och\r\nsjukvård. Vi föreslår att man omedelbart höjer\r\nersättningsnivån från 70 % till 80 e% för alla\r\nlångtidssjuka. Det kan finansieras genom sänkt tak\r\nför ersatt inkomstbortfall för dem som tjänar mer\r\nän 210 000 kr om året. Vi föreslår också höjda\r\npensioner och arbetslöshetsunderstöd för dem som\r\nligger i botten på inkomstskalan, och vi föreslår i\r\nstället att militärutgifterna minskas och att JAS\r\navvecklas. Den budget som vi föreslår kommer\r\nsammantaget att bli starkare än regeringens och\r\nsamtidigt ge fler jobb.</pre><pre>Regeringens politik innebär att den accepterar ett\r\nförfärande stort budgetunderskott i en\r\nuppåtgående konjunktur.\r\nFörmögenhetsfördelningen är extremt ojämn. Det\r\nberor mycket på att det är just den välbeställda\r\nmedel- och överklassen som uppbär alla de jättelika\r\nräntor som vi har på statsskulden.\r\nFörmögenhetsskatten bör skärpas. Det var en\r\nsläkting till Ian Wachtmeister, Hans Wachtmeister,\r\nsom år 1680 motionerade om att inrätta den\r\nkommission som sedan ledde till den s.k.\r\nreduktionen. Jag skulle vilja fråga Ian\r\nWachtmeister: Är Ian Wachtmeister beredd att ge\r\nsig på alla de rika i det privata etablissemanget, i\r\nstället för att rycka pengar från invandrare och\r\narbetslösa?</pre><pre>Finansministern och regeringen talar om etik i den\r\nekonomiska politiken i finansplanen. Regeringen\r\nhar nu också drivit igenom att den kristna etiken\r\nskall hävdas i skolorna. Varför skall inte den kristna\r\netiken också gälla i ekonomin? Kan det möjligen\r\nbero på den lilla skrift som kommer från biskoparna\r\ni Svenska kyrkan? Har finansministern läst den?\r\nDet är rimligen de som kan uttolka vad kristen etik\r\ninnebär. Den ekonomiska politik som föreslås är i\r\nradikal strid med den politik som regeringen står\r\nför. Jag vill veta vad finansministern och regeringen\r\nanser om biskopsbrevet.</pre><pre>Till sist riktar jag mig till Göran Persson. Göran\r\nPersson säger att regeringen givit upp, vilket jag\r\nkan hålla med om. Men samtidigt har\r\nsocialdemokratiska företrädare sagt att\r\nSocialdemokraterna föredrar Folkpartiet som\r\nsamarbetspartner, dvs. det parti som har\r\nfinansministern i den regering som just givit upp\r\noch som inte gör någonting åt arbetslösheten. Han\r\nhar motiverat det med att man inte kan lita på oss,\r\ndärför att vi inte ställde upp när man ville\r\ngenomdriva strejkförbudet 1990. Men inte heller\r\nFolkpartiet ställde upp den gången.</pre><pre>Hur skall ni, Göran Persson, tillsammans med\r\nFolkpartiet kunna driva igenom ett återställande av\r\narbetsrätten eller återinföra skatten på\r\naktieutdelningar? Ni kommer att behöva oss i\r\nVänsterpartiet som motvikt, om ni skall ha en chans\r\natt övertala folkpartister att ställa upp på en mera\r\nrättfärdig politik.</pre><pre>Sverige behöver en ny regering. Men det räcker\r\ninte. Det behövs också en radikalt ny politik, en\r\nlångsiktigt inriktad ekonomisk politik.</pre><pre>Anf. 9  Finansminister ANNE WIBBLE\r\n(fp):</pre><pre>Fru talman! Jag måste säga att det är oerhört\r\nmycket mera intressant att lyssna på Johan\r\nLönnroth än att lyssna på Göran Persson. Det fanns\r\nåtminstone några åsikter företrädda i Johan\r\nLönnroths anförande.</pre><pre>Göran Persson låter precis som han gjorde i\r\nhöstas -- i anförandena i oktober, i december eller\r\nnär som helst. Det borde ha hunnit tänkas några\r\nfler tankar om innehåll i den ekonomiska politiken\r\nsedan dess.</pre><pre>Jag är förhållandevis van vid att Göran Persson inte\r\nhar så mycket att säga om sin egen eller om\r\nSocialdemokraternas ekonomiska politik, men det\r\nnya nu var att han inte ens hade någonting att säga\r\nom regeringens ekonomiska politik. Det måste\r\nvara besvärande för honom att finansplanen visar\r\natt denna politik leder rätt. Det var ett mycket\r\negenartat fenomen att Göran Persson, som ändå i\r\nnågon mening riktade sig till mig som\r\nfinansminister, inte en enda gång vände blickarna\r\nmot den som hade förelagt den ekonomiska\r\npolitiken. Det måste bero på att han insåg att hela\r\nupplägget i anförandet var fullständigt felaktigt och\r\nhelt saknade trovärdighet.</pre><pre>Om jag ändå skall ta fasta på någonting i Göran\r\nPerssons anförande, är det vad som sades om det\r\nförflutna, nämligen att det skulle ha gått på ett helt\r\nannat sätt om man hade gjort på något annat sätt\r\n1991, eller vid någon annan tidpunkt. Om vi skall\r\nprata om det förflutna är det fullständigt omöjligt\r\natt göra det utan att nämna finanskrisen och de\r\nefterfrågeeffekter som följde, vilken enorm\r\nkatastrof det skulle ha varit just för utvecklingen på\r\nde finansiella marknaderna om man inte hade brytt\r\nsig om att föra en stram finanspolitik, som gjorde\r\ndet möjligt att få ner räntenivåerna. Då hade denna\r\nfinansiella kris kunnat leda till mycket stora och\r\nkomplicerade otrevligheter för både människor och\r\nföretag.</pre><pre>Göran Persson har ännu inte, efter flera månader\r\nsom ekonomisk talesman för Socialdemokraterna,\r\nlärt sig eller tagit fasta på att den ekonomiska\r\npolitiken består av flera ganska svåra och\r\nsammanhängande komponenter. Man kan inte\r\nbara köra i ett spår och tro att allt annat hänger fritt\r\ni luften och kan utformas så som man själv önskar.\r\nDe här sakerna hänger ihop på ett ganska\r\nkomplicerat sätt.</pre><pre>Det är ett ganska väsentligt faktum, att som en följd\r\nav den ekonomiska politik som har förts i Sverige\r\nunder de senaste åren, dvs. en stram finanspolitik --\r\nmed de besparingar som Göran Persson ondgjorde\r\nsig över --, har räntenivåerna i landet kommit ner\r\nhögst avsevärt. Både de korta och de långa\r\nräntenivåerna har sjunkit mycket dramatiskt.\r\nBostadsräntorna är nu lägre än de har varit på 20\r\når. Detta har stora positiva effekter för de enskilda\r\nhushållen och deras boendekostnader -- mycket\r\nstörre betydelse än några hundra miljoner eller\r\nnågon miljard i minskade räntesubventioner.\r\nRäntan på marknaden är oerhört mycket viktigare.\r\nDet har naturligtvis också oerhört stor betydelse för\r\ninvesteringarna, för att företagen i detta land skall\r\nvilja investera.</pre><pre>Sammantaget kan man räkna ut -- det finns också\r\nbeskrivet i finansplanen -- att den strama\r\nfinanspolitiken har medverkat till att göra en\r\npenningpolitisk lättnad möjlig; en effekt av lägre\r\nräntor och depreciering, som uppgår till mellan 55\r\noch 60 miljarder kronor, dvs. nästan 4 % av BNP.\r\nDet är den stimulanseffekt som vi har fått via\r\npenning- och valutaeffekt, på grund av bl.a. -- inte\r\nenbart -- den strama finanspolitik som har förts.</pre><pre>Hela detta samband är möjligen något för\r\nkomplicerat för att Göran Persson skall vilja ta upp\r\ndet. Det gör tyvärr diskussionen litet ointressant.</pre><pre>Låt mig ta fasta på en annan sak i Göran Perssons\r\nanförande. På slutet kom det fram någonting om att\r\ndet fanns för litet besparingsförslag i den budget\r\nsom jag just har lagt fram. Det var en intressant\r\nupplysning. Det stämmer inte så väl med\r\nSocialdemokraternas uppfattning att alla\r\nbesparingar som tidigare gjorts har varit väldigt\r\ndåliga och helt felaktiga, och att\r\nSocialdemokraterna vid ett flertal tillfällen har sagt\r\nnej till dem. Men nu är det tydligen ändå läge för\r\nnågra fler besparingsförslag i budgeten. Det är\r\nmycket intressant. Om nu regeringen, enligt Göran\r\nPerssons uppfattning, inte har lagt fram tillräckligt\r\nmånga förslag -- jag tycker att de är ganska väl\r\navvägda -- får väl Socialdemokraterna göra det.</pre><pre>Vi hade en sådan här diskussion med Göran\r\nPerssons företrädare för nästan exakt ett år sedan.\r\nHan klagade på att det fanns både för många och\r\nför få besparingsförslag. Då tog det drygt fyra\r\nmånader, dvs. fram till maj, innan det kom några\r\nkonkreta socialdemokratiska förslag. Man kan\r\nhoppas att Göran Persson är snabbare.</pre><pre>Jag vill också kommentera en sak som Ian\r\nWachtmeister sade. Det lät på honom som om 4 %\r\ntillväxt var en prognos. Så är inte fallet. Vi lägger\r\nen prognos för 1994 och 1995, men 4 % under de\r\ndärpå följande åren på 1990-talet är inte en\r\nprognos. Det är vad som krävs om vi skall kunna nå\r\nde två centrala målen. Dessa 4 % når man\r\nverkligen inte utan kraftansträngningar.</pre><pre>Detta är en uppläggning av den ekonomiska\r\npolitiken som visar vilka krav som måste ställas på\r\nåtgärder och beslut inom regering och riksdag, på\r\narbetsmarknaden, på kommuner och landsting för\r\natt vi skall kunna nå de viktigaste målen -- jag tror\r\natt många människor delar den uppfattningen --\r\nnämligen en massa nya, riktiga jobb, självfallet\r\näven inom offentlig verksamhet, trygga\r\nsocialförsäkringssystem, trygga regler för vård och\r\nomsorg och liknande.</pre><pre>Ian Wachtmeister brukar prata mycket om\r\nbesparingar. Det är då märkligt att merparten av de\r\nförslag som han lägger fram i riksdagen handlar om\r\nutökningar. Jag påminner mig särskilt att jag har\r\nhört talet om organisationsstöd ett antal gånger\r\ntidigare från nydemokraternas sida. Det är ytterst\r\nmärkligt att ett av de förslag som man har kämpat\r\noch bråkat mycket om är just någonting som gynnar\r\norganisationerna, nämligen lägre porto. Det är\r\nprecis sådant som gynnar i första hand\r\norganisationer. Effekten av Ian Wachtmeisters\r\nmedverkan i besluten är mera organisationsstöd.\r\nDet är inte särskilt bra.</pre><pre>Johan Lönnroth hade många intressanta\r\nsynpunkter -- bortsett från retorik m.m. -- som\r\nstämmer ganska väl med uppläggningen i\r\nfinansplanen. Han pratade om miljöns betydelse.\r\nJag kan nämna att det finns en miljöbilaga till den\r\nhär finansplanen. Det är andra gången i Sveriges\r\nhistoria som det finns en sådan -- första gången var\r\ni min första budget. Den innehåller ganska många\r\nintressanta ting, bl.a. hur man skall gå vidare i\r\ndiskussionen om skatteväxling, dvs. mera skatt på\r\nråvaror och miljöfarliga, negativa inslag, samt\r\nmindre skatt på annat.</pre><pre></pre><pre>Johan Lönnroth tog också upp -- vilket även jag har\r\ngjort i ett antal sammanhang och därför känner\r\nstarkt för -- utbildningens betydelse och betydelsen\r\nav det som han kallade för datamotorvägar. Jag\r\ndelar helt den uppfattningen, och jag tror att jag\r\nnämnde det i mitt inledningsanförande. Utbildning\r\noch övergång till ett kunskaps- och\r\nkommunikationssamhälle spelar en central roll i\r\nden förnyelseprocess och i det utvecklingsförlopp\r\nsom det svenska samhället måste genomgå, om vi\r\nskall klara målen nya riktiga jobb och trygga\r\nvälfärdssystem. Jo minsann, det är alldeles\r\nsjälvfallet riktiga jobb inom den offentliga sektorn\r\nsom avses. Men det som nu är nödvändigt är att få\r\nfram nya riktiga jobb. Och dessa kan faktiskt inte\r\nordnas fram inom den offentliga verksamheten,\r\ndärför att då måste så många skatter höjas att vi får\r\nskadliga skattekilseffekter och skadliga effekter på\r\nden totala tillväxten. De nya jobben måste således\r\nkomma från den privata sektorn.</pre><pre>Fru talman! Slutligen har jag fyra sekunder på mig\r\natt svara på frågan om vad jag tycker om\r\nbiskopsbrevet. Det har förts en debatt om detta. De\r\navsnitt som jag har tagit del av -- jag har inte läst\r\nhela brevet -- handlade om hur illa man tyckte att\r\nmarknadsekonomi och frihandel fungerade. Jag\r\ntycker att dessa avsnitt är dåliga. Sveriges\r\nekonomiska utveckling visar att marknadsekonomi\r\noch frihandel är sällsynt viktiga förutsättningar för\r\natt vi skall kunna skapa en bättre ekonomisk\r\nsituation för de medborgare som finns i Sverige.</pre><pre>Anf. 10  GÖRAN PERSSON (s):</pre><pre>Fru talman! Anne Wibbles sätt att föra debatt är en\r\nupprepning av det sätt på vilket hon har fört den\r\nekonomisk-politiska debatten under de gångna tre\r\nåren. I den meningen är hon konsekvent. Om jag\r\nhade haft samma katastrofala facit och samma\r\nkatastrofala bokslut som Anne Wibble har att\r\nredovisa inför väljarna, skulle jag vara något mera\r\nödmjuk. Det har inte funnits någon finansminister i\r\nmodern tid, Anne Wibble, som har gått ut att möta\r\nväljarna med denna fruktansvärda\r\nmassarbetslöshet som resultat. Det har inte funnits\r\nnågon finansminister, Anne Wibble, som så snabbt\r\noch rekordartat har byggt upp en statsskuld som\r\nlångsiktigt äventyrar välfärdssamhället. Det har\r\ninte funnits någon finansminister, Anne Wibble,\r\nsom så radikalt har medverkat till att\r\nindustriinvesteringar och andra investeringar har\r\nkörts i botten, till 30-talsnivå. Det har inte funnits\r\nnågon finansminister, Anne Wibble, som har\r\nkunnat uppvisa ett resultat när det gäller tillväxten\r\nav samma dystra slag som Anne Wibble har\r\npresterat. Det är ju facit, och det är detta som Anne\r\nWibbles treårsperiod omfattar och som vi kommer\r\natt granska i valrörelsen.</pre><pre>Sedan frågade Anne Wibble vad som kommer att\r\nhända framöver. Om man ser i finansplanen, är ju\r\nden befriad från förslag om hur man skall ta sig ur\r\nden här situationen. Anne Wibble lutar sig bakåt\r\noch säger att vi är på rätt väg och att det nu ordnar\r\nsig till följd av den tillväxt som har kommit i gång.\r\nMen vi har en arbetslöshet på över 14 %, och inga\r\nnya åtgärder föreslås. Det resulterar i att man\r\nunder de kommande åren får behålla dessa enorma\r\nkostnader i samhällsekonomin som arbetslösheten\r\nrepresenterar. Att jag mot den bakgrunden\r\nkritiserar Anne Wibble och regeringen för att\r\nman -- eftersom man accepterar\r\nmassarbetslösheten, vilket man uppenbarligen\r\ngör -- inte tar allvarligare på underskotten och går\r\nfram kraftfullare när det gäller besparingar är\r\nfullkomligt logiskt. Jag ställer mig inte bakom den\r\npolitiska uppläggningen. Men konsekvensen av att\r\nregeringen har sträckt vapen i arbetslöshetskampen\r\nborde rimligen vara att man höjer ambitionerna i\r\nfråga om besparingsnivån. Det har man nu inte\r\ngjort, utan vad man presterar i form av besparingar\r\när 14 miljarder kronor i skattehöjningar. Sedan\r\ntillkommer 3 miljarder i besparingar som man\r\nomedelbart tar i anspråk för nya reformer.\r\nFinansplanen är en utomordentlig svag produkt i\r\ndet avseendet, vilket Anne Wibble naturligtvis\r\ninser.</pre><pre>I det läget kan man naturligtvis vända udden mot\r\nden politiska oppositionen och efterfråga vilka dess\r\nalternativ är. Vi skall redovisa vårt alternativ efter\r\nden 14-dagarsperiod som vi har på oss att utarbeta\r\nvårt förslag. Men en sak kan jag säga till Anne\r\nWibble, till kammaren i övrigt och till dem som\r\nföljer debatten: Vi kommer inte att acceptera att\r\ninvesteringarna faller så kraftigt att\r\nframtidsbyggandet upphör så dramatiskt som det\r\ngör i den här finansplanen. Vi kommer inte att\r\nacceptera den här arbetslöshetsnivån. Tillväxten\r\nmåste bli högre än de 2,4 % som Anne Wibble\r\nräknar med inför kommande år. Om man inte\r\nklarar detta, kommer Sverige att tudelas. Det kan\r\nvi se runt omkring oss just nu, och det är en politik\r\ndär regeringen är pådrivande.</pre><pre>Exportföretagen tillåts gå för fullt till följd av det\r\nstora misslyckandet som försvaret av den fasta\r\nkronkursen representerade. Exportföretagen är en\r\ndel av Sverige. Småföretagen och de 145 000\r\nkonkurserna är en annan del. Många av dessa\r\nsmåföretag har dystra utsikter framför sig. De som\r\nlever av löner eller pensioner eller tillhör\r\narbetslöshetens riskzoner är en del av Sverige.\r\nAnne Wibble och andra som har stora\r\nförmögenheter att luta sig emot är en annan del\r\nsom kan se fram emot stora skattesänkningar.\r\nSverige klyvs. Orättvisorna befästs, och det är det\r\nsom vår kritik mot regeringen grundar sig på.\r\nDenna kritik har jag fört fram förut, och den tänker\r\njag fortsätta att upprepa, Anne Wibble. Det är\r\nnämligen ett av politikens fundament att alla de\r\nmänniskor som vi nu går ut och vänder oss till och\r\nbegär att de skall vara med och bära krisens bördor\r\nskall veta att det inte finns några som sitter här\r\nlängst fram som har frikort i den stora\r\nsaneringsprocessen.</pre><pre>Om vi inte får förståelse från alla människor i det\r\när landet för en politik där vi måste dela bördorna,\r\nkommer vi inte heller att ta oss ur krisen. På den\r\npunkten finns det anledning att rikta\r\nutomordentligt skarp kritik mot den verksamhet\r\nsom Anne Wibble har representerat. Det kommer\r\nvi att fortsätta att göra. Men vi kommer inte att\r\nnöja oss med att enbart kritisera regeringen. Om 14\r\ndagar lägger vi fram ett alternativ som resulterar i\r\nhögre tillväxt, lägre arbetslöshet och ett större\r\nframtidsbyggande -- en klassisk socialdemokratisk\r\npolitik för arbete och rättvisa.</pre><pre>(Applåder)</pre><pre>Anf. 11  IAN WACHTMEISTER (nyd):</pre><pre>Fru talman! Nu kommer alltså den motion som vi\r\nalla väntat på. Den socialdemokratiska\r\nekonomiska politiken kommer att avslöjas om 14\r\ndagar. Det är minst lika spännande som\r\nförhandlingarna om Öresundsbron.</pre><pre>Så över till frågan om reduktionen under Karl XI:s\r\ntid. Vi kastar våra blickar bakåt, herr Lönnroth.\r\nJodå, vi fortsätter i Wachtmeisters regim med\r\ndenna reduktion. Som en liten varning har vi börjat\r\nmed att tillsätta Knut Wachtmeister som\r\nordförande i skatteutskottet. Men den nya\r\nreduktionen som jag ser framför mig innebär en\r\njustering av de stora välfärdssystemen. Vi måste\r\ninföra samma golv överallt, samma tak överallt och\r\nsamma procentsatser överallt. Det vi här skall\r\ndiskutera är om vi har råd att höja golvet, dvs.\r\ngrundtryggheten. Har vi råd att garantera 80 %\r\ninkomsttrygghet under en övergångsperiod, eller\r\nmåste vi genomföra en sänkning? Det är sådana\r\nsaker som vi här skall tala om.</pre><pre>Som jag ser det i ett längre perspektiv är det vi\r\npolitiker som representerar staten, och vi skall bara\r\nsyssla med golvet, dvs. grundtryggheten, och\r\ningenting annat.</pre><pre>I denna reduktion ingår också en helt ny arbetsrätt,\r\nen arbetsrätt där människor som arbetar i företag\r\nstyrs av förnuft, av naturligt samarbete, dvs. sådant\r\nsom i dag finns ute i företagandet. Det är sådant\r\nsom leder till den förnyelse och flexibilitet som\r\nAnne Wibble tidigare talade om men inte\r\nexemplifierade.</pre><pre>Om nu arbetsrätten redan vore moderniserad, som\r\nregeringen säger att den är, skulle hälften av våra\r\nsmå företag redan ha börjat nyanställa. De säger att\r\nde kommer att nyanställa den dag de tycker att\r\narbetsrätten har blivit moderniserad.</pre><pre>Ta ett så enkelt förslag som det som vi tidigare har\r\nlagt fram, nämligen att ge dispens för LAS till\r\nsmåföretag. Gör det experimentet! Ni talar ju om\r\natt skapa jobb. Detta vore ett sätt att göra det.</pre><pre>Nu föreslås värnskatter här -- ett förslag från\r\nsocialdemokrater och vänster etc. Låt mig säga att\r\nni inte skall vara så missnöjda med regeringen.\r\nUtav de 17 miljarder kronor som man nu har\r\nförstärkt budgeten med, är 13,5 miljarder just\r\nskattehöjningar, så det så.</pre><pre>I sammanhanget med saneringsplaner o.d. -- när\r\nman talar om 81 miljarder kronor säger somliga att\r\ndet är för litet och att det borde vara dubbelt så\r\nmycket -- skulle ni kanske ägna en liten tanke åt\r\nvårt blygamma förslag, vilket alla hade så roligt åt\r\ni valrörelsen. Vi sade då att man kanske skulle\r\nkunna spara 196 miljarder över sex år. Detta börjar\r\nte sig ganska vettigt, eller hur?</pre><pre>Om ni av de 400 miljoner som Alf Svensson skall ge\r\ntill några människor på jordklotet gav 100 miljoner\r\ntill våra innovatörer och uppfinnare och skapade\r\nnya företag och nya jobb -- tänk, så enkelt det vore!</pre><pre>En fråga till Anne Wibble: Hur blir det med\r\ntjänstemomsen? Jag tror att om momsen på\r\ntjänster sänktes precis som vi gjorde när vi sänkte\r\nmomsen på portot, Anne Wibble -- det var inte av\r\nnågot annat skäl än för att hindra er från att höja\r\nskatten till 25 % -- så skulle det skapas jobb. Då\r\nskulle man få de nya företagen, de tjänsteinriktade\r\nföretagen. De flesta människorna skulle bli\r\nsysselsatta inom tjänstesektorn. Tjänstemomsen\r\nmåste sänkas. Det vore en åtgärd att finansiera och\r\ndiskutera här.</pre><pre>Anne Wibble talar gärna om vad som skall hända\r\nunder andra hälften av 90-talet, vilket är gulligt på\r\nnågot sätt. Vi sitter här nu 1994 och då är det litet\r\nsvårt att tala om just 1994, utan då talar vi i stället\r\nom vad som skall hända längre fram såsom 1996,\r\n1997 och liknande. Problemet är att vi måste göra\r\nnågot nu. Vi kommer att få en lågkonjunktur igen\r\nunder andra hälften av 90-talet. Då måste\r\nförutsättningarna i Sverige ha ändrats så, att de\r\nproblem vi har i dag har retts ut.</pre><pre>Det gläder mig vidare att finansministerns\r\nfyraprocentiga tillväxt inte var en prognos utan en\r\nförhoppning. Det är vad som krävs för att det skall\r\nbli någorlunda vettigt under slutet av 90-talet. Låt\r\nmig då säga att detta visar vilka enorma problem vi\r\nhar, eftersom vi under tre år i sträck givetvis inte\r\nåter kommer att få en fyraprocentig tillväxt. Det\r\ntror jag inte att det finns en vettig människa som\r\ntror. Problemen är jättelika. Så är det med den\r\nsaken.</pre><pre>Litet grand om organisationsstöd: I den situation\r\nsom nu råder i Sverige, där vi har problem med ett\r\nstort budgetunderskott, ger vi ändå 14--15\r\nmiljarder kronor i stöd till olika organisationer, till\r\npressen och till våra egna politiska partier. Detta\r\nfortsätter vi med. Anne Wibble var i samband med\r\nfrågan om portot inne på att portokostnaderna för\r\norganisationerna har minskat på något sätt. Det var\r\nväl trevligt. Men dra ner stödet då! Min fråga\r\nkvarstår: Varför skulle vi inte kunna dra ner stöden\r\ntill organisationer i Sverige, när vi nu behöver spara\r\npengar? Varför kan vi bara dra ner\r\narbetslöshetsersättning, sjukersättning och annat?\r\nDet är klart att vi också måste ge oss på\r\norganisationerna. Detta är bara fråga om någon\r\nhelig ko som ni inte vågar attackera, men det måste\r\nni helt enkelt göra.</pre><pre>Jag har förslag till utredningar. Jag vet att det finns\r\nför många utredningar. Men jag upprepar vårt\r\nförslag, som vi skriftligt kommer att återkomma\r\ntill. Det är inte bara banditerna -- förlåt, så får man\r\ninte säga -- jag menar bankdirektörerna och andra\r\nsom skall sättas dit vad gäller Nordbanken etc.,\r\nutan det är dags att titta på Riksbanken, som är den\r\nstatligaste av alla banker, och Finansdepartementet\r\nför att se vad det var som ledde fram till den stora\r\nsmällen den 19 november 1992, när valutan\r\nbrakade och Bildt gick på grund osv.</pre><pre>En annan politisk uppgift är att se över\r\nkreditsystemet och om huruvida fri konkurrens\r\nråder. Jag vågar påstå att det är si och så med den\r\nsaken, dvs. att vi har en ny bankkris i dag i Sverige.\r\nDet finns en politisk aspekt på detta som vi bör gå\r\nin på, nämligen att se till att det verkligen blir fri\r\nkonkurrens och att vi inte få karteller. Det får inte\r\nbli som i dag, då små duktiga företag har mycket\r\nsvårare att låna pengar och får betala mycket mer\r\nän stora dåliga företag. Detta måste ses över.</pre><pre>Slutligen, fru talman, skulle\r\nLindbeckkommissionen behöva gå i gång igen för\r\natt titta på en enda sak åt Börje Hörnlund och\r\nandra, nämligen vad man gör för att åstadkomma\r\njobb. Det finns så många särintressen här överallt.\r\nDet är dags att allmänintresset tittar på just den\r\nsaken.</pre><pre>(Applåder)</pre><pre>Anf. 12  JOHAN LÖNNROTH (v):</pre><pre>Fru talman! Göran Persson gillar inte att svara på\r\nfrågan om det kluvna förhållningssättet till\r\nFolkpartiet. Jag kan lova att jag kommer att\r\nupprepa den frågan till Göran Persson. Det ligger\r\nlitet nära till hands att dra en annan historisk\r\nparallell. Göran Persson hade ju en namne som en\r\ngång i tiden på 1500-talet knöt sig litet för nära en\r\nkung som hette Erik XIV. På ungefär samma sätt\r\ntänker sig Göran Persson att knyta sig till Anne\r\nWibble så småningom. Historien slutade med en\r\nförskräckelse. Jag tänker inte tala om förnamnet på\r\nden person som till slut tog kol på Göran Persson,\r\nmen det kan väl Göran Persson själv slå upp i\r\nhistorieboken.</pre><pre>Ian Wachtmeister talar om rättvisa, att man måste\r\nsätta ett golv för alla sjuka och att de skall ha\r\noförändrade inkomster. Ligger det, Ian\r\nWachtmeister, inte någon som helst rättvisa i att ta\r\npengarna ifrån de spekulanter som tjänar miljarder,\r\nvilka faktiskt hjälpte till att knäcka den svenska\r\nkronan och sedan tjänade grova pengar på\r\ndevalveringen av kronan? De kunde betala in\r\npengarna i skatt så att pengarna kan omfördelas.\r\nDet gamla klassiska rättvisebegreppet innebär\r\nfaktiskt en jämnare fördelning. Det finns ingenting\r\ni Ny demokratis politik som innebär ökad rättvisa.</pre><pre>Anne Wibble anklagade Göran Persson för att inte\r\nha tittat på finansministern. Det var kanske så, att\r\nfinansministern inte riktigt visste var i kammaren\r\njag sitter. Jag sitter i mitten. Anne Wibble tittade\r\ninte på mig. Men det kanske berodde på att det\r\nkändes litet obehagligt att säga att regeringens\r\nmiljöpolitik stämmer ganska bra med det som jag\r\nsade i mitt anförande. Innehållet i miljöbilagan till\r\nfinansplanen stämmer ganska dåligt, därför att det\r\när just i allt väsentligt fråga om tom retorik. Den\r\ninnehåller inga konkreta förslag, men däremot\r\nmånga vackra ord.</pre><pre>Jag skall ägna mitt sista inlägg åt frågan om den\r\neuropeiska unionen, som finansplanen och\r\nfinansministern framhäver som ett oerhört viktigt\r\nprojekt -- Sverige måste vara med för att klara\r\nekonomin. Nu har vi fått EES-avtalet, vilket\r\nbetyder att svensk lagstiftning på många områden\r\nunderordnas EU:s. Det är inte bra. Det rimliga\r\nhade självfallet varit att alla avtalsparter hade haft\r\nlikvärdig rätt att tolka och utveckla avtalet, något\r\nsom vi en gång drev i förhandlingarna.</pre><pre>Om det blir ett nej till medlemskap måste Sverige\r\ni samarbete med andra icke EU-medlemmar inom\r\nEES kräva en omförhandling på den punkten. Men\r\nlåt oss nu pröva avtalet under några år. Det ger oss\r\nju faktiskt i princip en total tillgång till EU:s inre\r\nmarknad. Ur ekonomisk synpunkt betyder\r\nmedlemskap i EU därutöver i huvudsak att vi utåt\r\nsett kryper in bakom EU:s högre murar. Det\r\nökande inflytande som vi får är marginellt.\r\nSammanvägt med våra minskade möjligheter att\r\ngöra oss gällande utanför EU ökar det\r\ndemokratiska underskottet ytterligare vid\r\nmedlemskap.</pre><pre>Regeringen hänvisar till en utredning i vilken det\r\npåståtts att det på grund av medlemskapet kommer\r\nstörre investeringar till Sverige. Men utredningen\r\när enligt många kunniga bedömare rena rama\r\nsnömoset. Snarare skulle Sverige kunna locka till\r\nsig fler företag som söker alternativ till Bryssels\r\nbyråkratiska regler och höga handelsmurar.</pre><pre>Visst skall Sverige vara med när det gäller\r\ninternationella program mot arbetslösheten. Men\r\ndet program som antogs av EU:s stats- och\r\nregeringschefer i december innehöll nästan inga\r\nkonkreta utfästelser eller mål. EU-\r\nkommmissionens förslag om att sänka räntan och\r\natt halvera arbetslösheten till år 2000 ströks.</pre><pre>Däremot slog man fast att valutaunionen skulle\r\ngenomdrivas, och man antog en rad ideologiska\r\npåståenden om att tillåta större löneskillnader och\r\nom att försvaga arbetsrätten. Jag har för övrigt\r\nockså en del undringar om hur Socialdemokraterna\r\nser på det beslut som fattades i december i EU.</pre><pre>Det var ingen slump att den brittiske\r\npremiärministern John Mayor var nöjd. Jag har\r\nsvårt att tro att svenska socialdemokrater och\r\nsocialliberaler är nöjda med det här.</pre><pre>Det slogs också fast att vi måste vara med i\r\nvalutaunionen -- även när det gäller det tredje\r\nsteget. Det som sägs i finansplanen om att vi har\r\nfulla valmöjligheter är faktiskt inte sant.</pre><pre>Ett medlemskap i EU kostar oss brutto när det\r\ngäller medlemskapsbeloppet i storleksordningen\r\n20--25 miljarder kronor. Det är då litet märkligt att\r\nhär höra att vi måste banta i fråga om biståndet.\r\nDet är faktiskt så, Ian Wachtmeister, att det\r\nfortfarande bantas. På den punkten kan jag lugna\r\nIan Wachtmeister. I och med att kronkursen fallit\r\ndras biståndet, räknat i internationell köpkraft,\r\nmycket kraftigt ner. Det är inte alls fråga om någon\r\nökning av det internationella biståndet. Där måste\r\nman alltså dra ner, men vi har råd att betala nämnda\r\n20--25 miljarder. Jag begriper inte detta och får\r\nalltså inte den här ekvationen att gå ihop.</pre><pre>Varför har regeringen inte skyldighet att tala om\r\nhur man skall finansiera denna mycket stora utgift?</pre><pre>Till sist en fråga till finansministern: Godtar ni över\r\nhuvud taget ett nej i folkomröstningen? Ni bygger\r\nfast oss i ett ja. Ni skall ju omöjliggöra för svenska\r\nfolket att i demokratisk ordning säga nej. Men det\r\när faktiskt en demokratisk skyldighet att ni planerar\r\nför de båda tänkbara alternativen, dvs. för både ett\r\nja och ett nej. Sedan får de av oss som förlorar finna\r\nsig i beslutet.</pre><pre>(Applåder)</pre><pre>Anf. 13  Finansminister ANNE WIBBLE\r\n(fp):</pre><pre>Fru talman! Jag skall ta upp några frågor, och det\r\när väl lika bra att börja med det som är positivt.</pre><pre>Det skall naturligtvis bli mycket intressant att få ta\r\ndel av de förslag som den socialdemokratiska\r\npartimotion som så småningom läggs fram kommer\r\natt innehålla. Jag utgår efter dagens diskussion från\r\natt det blir nya besparingsförslag. Men er ''record''\r\npå detta område är sällsynt dålig. Såvitt jag minns\r\nhar de socialdemokratiska motionerna egentligen\r\ninte någon gång innehållit några substantiella\r\nbesparingsförslag utöver regeringens förslag.\r\nDäremot har ni sagt nej till väldigt många av era\r\negna förslag. Men om ni skulle komma med några\r\nintressanta förslag kommer alla sådana, det kan jag\r\nförsäkra Göran Persson om, att övervägas mycket\r\nnoga.</pre><pre>Det var dock inte så väldigt hoppingivande att\r\nslutsatsen blev att det skulle bli en motion av\r\nklassisk socialdemokratisk ekonomisk politik. Den\r\ndystra sanningen är ju att det var klassisk\r\nsocialdemokratisk ekonomisk politik under 80-talet\r\nsom grundlade de stora obalanser och problem som\r\nfinns i dag. Men vi får väl återkomma till detta.</pre><pre>Göran Persson har inte möjlighet att ge något svar\r\ni dag. Men han har fått många frågor tidigare och\r\nnågon gång måste de väl besvaras. Det skulle alltså\r\nvara intressant att få besked om vad Göran Persson\r\ntror om effekterna för företagen av det upprivande\r\nav fattade positiva beslut som Socialdemokraterna\r\nsäger sig vilja genomföra. Det gäller då effekterna\r\npå investeringar och företagande i det här landet.</pre><pre>I fråga om några förslag har Göran Persson än så\r\nlänge vinglat fram och tillbaka. Han har sagt: Nja,\r\nvi får se om vi skall riva upp eller inte. Jag tror att\r\nom man verkligen vill bidra till att det blir mer av\r\ninvesteringar, och det är en av de saker som Göran\r\nPersson påstod sig vilja ha mer av, skall han faktiskt\r\ntala om vad man avser att göra med flera av de här\r\nviktiga strukturella förslagen -- om det nu skulle gå\r\nså illa att Socialdemokraterna får chansen att göra\r\nsom de vill. Det skulle vara ganska positivt att få ett\r\nbesked.</pre><pre>Jag utesluter inte att det kan bli en större\r\ninvesteringsökning med en sådan säkerhet jämfört\r\nmed vad som ligger i dagens siffror. Vi ser nu att\r\ninvesteringarna i näringslivet under 1994 ökar med\r\nnästan 9 %, under 1995 med nästan 12 %. Inom\r\nindustrin bedöms ökningen i år bli ungefär 17 % --\r\noch det är ganska mycket -- och nästa år 22 %. Det\r\nhandlar om mycket stora ökningar, trots de\r\nosäkerheter som Göran Persson tyvärr medverkar\r\ntill.</pre><pre>Utifrån de diskussioner som nu förs och de förslag\r\nsom riksdagen skall besluta om under våren 1994 är\r\ndet inte särskilt lätt att påverka utvecklingen under\r\n1994. Mycket i det avseendet är ju en effekt av den\r\npolitik som fördes förra året. En stram finanspolitik\r\noch lägre räntor ger utrymme för en expansion\r\ninom stora delar av det ekonomiska området.</pre><pre>Det lilla man skulle kunna göra är just att\r\nundanröja osäkerheten. Därför tror jag att Göran\r\nPersson får finna sig i att jag frågar: Kommer\r\nförslag om ett upprivande av beslutet om den\r\nslopade dubbelbeskattningen? Tänker alltså Göran\r\nPersson, om han får chansen, återinföra dubbel\r\nskatt på riskvilligt kapital? Det vore oerhört\r\nnegativt för investeringarna och därmed för\r\njobben, så det är dåligt.</pre><pre>Johan Lönnroth tog upp EG-problematiken. Jag\r\nmenar nog att detta också hör till de saker som har\r\nden allra största betydelsen för\r\ninvesteringsutvecklingen. Ett EG-medlemskap har,\r\ntror jag, mycket stor betydelse för investeringarna.\r\nDet skulle vara intressant att få veta hur Johan\r\nLönnroth har tänkt sig att få några investeringar till\r\ndetta land och därmed en bas för en bra\r\nvälfärdspolitik med det nej till ett medlemskap som\r\nVänsterpartiet förespråkar.</pre><pre>Avslutningsvis, fru talman, vill jag säga att det är\r\nalldeles galet -- ja, det är en fullständig\r\nmissuppfattning av Göran Persson, som måste ha\r\nläst detta utan att förstå -- att låta påskina att\r\nfinansplanen skulle vara ett slags beskrivning av att\r\nvi nu är på rätt väg och av att det nu ordnar sig. Hela\r\nuppläggningen av finansplanen går ju ut på att ställa\r\nkrav. Ekonomisk tillväxt, ekonomisk utveckling,\r\ninnebär en förändring. För att kunna nå de snabba\r\nutvecklingsförlopp som krävs för att få fram nya,\r\nriktiga jobb och stabila trygghetssystem fordras det\r\natt vi alla medverkar till denna förändring. Vissa\r\ndelar växer. Andra delar står stilla eller t.o.m. går\r\ntillbaka.</pre><pre>Regeringen har nu lagt en mycket god grund för en\r\nsnabb och uthållig tillväxt inom miljömässigt\r\nacceptabla ramar för resten av 90-talet. Den\r\npolitiken måste fullföljas. Men det är bara med en\r\npolitik som ställer hårda krav som vi kan nå de\r\nhögre målen -- nya, riktiga jobb samt uthålliga och\r\npålitliga trygghetssystem.</pre><pre>(Applåder)</pre><pre>Överläggningen var härmed avslutad.</pre><pre>Budgetpropositionen bordlades.</pre><pre>5 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1993/94:116 och 117 till konstitutionsutskottet</pre><pre>Förslag</pre><pre>1993/94:TK1 till konstitutionsutskottet</pre><pre>Motionerna</pre><pre>So31--So38 till socialutskottet</pre><pre>6 §  Bordläggning</pre><pre>Anmäldes och bordlades</pre><pre>Propositionerna</pre><pre>1993/94:105 Förslag till tilläggsbudget till\r\nstatsbudgeten för budgetåret 1993/94</pre><pre>1993/94:110 Bättre kontroll över miljöfarligt avfall</pre><pre>1993/94:111 Med sikte på hållbar utveckling;\r\nGenomförande av besluten vid FN:s konferens om\r\nmiljö och utveckling -- UNCED</pre><pre>1993/94:131 Tillämpning i fråga om Libyen av lagen\r\n(1971:176) om vissa internationella sanktioner</pre><pre>Skrivelserna</pre><pre>1993/94:127 Invandrar- och flyktingpolitiken</pre><pre>1993/94:132 Meddelande om kommande förslag till\r\nvissa ändringar i kapitalbeskattningen</pre><pre>1993/94:134 1993 års redogörelse för tillämpningen\r\nav lagen (1991:572) om särskild utlänningskontroll</pre><pre>Motionerna</pre><pre>med anledning av prop. 1993/94:94 Mottagande av\r\nasylsökande m.m.</pre><pre>1993/94:Sf12 av Berith Eriksson m.fl. (v)</pre><pre>1993/94:Sf13 av Margareta Viklund m.fl. (kds,c,fp)</pre><pre>1993/94:Sf14 av Georg Andersson (s)</pre><pre>1993/94:Sf15 av Jan Erik Ågren m.fl. (kds)</pre><pre>1993/94:Sf16 av Ian Wachtmeister och Lars\r\nMoquist (nyd)</pre><pre>1993/94:Sf17 av Sten Andersson i Malmö (m)</pre><pre>1993/94:Sf18 av Marianne Andersson (c)</pre><pre>1993/94:Sf19 av Hans Göran Franck m.fl. (s)</pre><pre>1993/94:Sf20 av Börje Nilsson m.fl. (s)</pre><pre>1993/94:Sf21 av Harry Staaf (kds)</pre><pre>1993/94:Sf22 av Berndt Ekholm m.fl. (s)</pre><pre>med anledning av skr. 1993/94:96 Redogörelse för\r\nsvenska företags verksamhet i Sydafrika</pre><pre>1993/94:U5 av Lars Moquist och Simon Liliedahl\r\n(nyd)</pre><pre>7 §  Anmälan om interpellationer</pre><pre>Anmäldes att följande interpellationer framställts</pre><pre>den 17 december</pre><pre>1993/94:77 av Bengt Hurtig (v) till statsrådet Ulf\r\nDinklespiel om förhandlingarna med EU och den\r\nsvenska alliansfriheten:</pre><pre>I utrikesutskottets betänkande 1990/91:UU8 som\r\nbehandlade Sveriges ansökan om medlemskap i\r\nEG sade utskottet:</pre><pre>''Vad gäller det utrikespolitiska samarbetet\r\nkommer regeringskonferensen om en politisk\r\nunion att ge ökad klarhet. En ökad samordning av\r\ndet utrikespolitiska agerandet kan förutses.\r\nSamtidigt tyder det mesta på att de tankar som\r\nfunnits bland några medlemsländer inom EG att\r\nutvekla det utrikespolitiska samarbetet i riktning\r\nmot militära frågor eller mot majoritetsbeslut i\r\ncentrala säkerhetspolitiska frågor inte vinner\r\ngehör. En sådan förändring skulle kräva beslut med\r\nenhällighet bland EG:s medlemsländer.''</pre><pre>När medlemsansökan lämnades till EG:s\r\nministerråd den 1 juli 1991 ställdes inga villkor om\r\nbibehållen svensk alliansfrihet eller\r\nneutralitetspolitik.</pre><pre>Men i ett anförande i riksdagen den 14 juni 1991\r\nhävdade statsministern att Sverige inte utan att ge\r\navkall på neutralitetspolitiken kunde delta i en\r\ngemensam försvarspolitik eller ett ömsesidigt\r\nförsvarsåtagande inom EG:s ram. Vidare framhöll\r\nstatsministern:</pre><pre>''Riksdagen har beslutat att Sverige bör eftersträva\r\natt bli medlem i den europeiska gemenskapen med\r\nbibehållen neutralitetspolitik. Regeringen anser att\r\nbeslutssystemet inom EG, även vid nya\r\nsamarbetsformer inom organisationen, säkerställer\r\nmöjligheterna för ett enskilt medlemsland att värna\r\nsina grundläggande säkerhetspolitiska intressen.\r\nDet är regeringens samlade bedömning att ett\r\nsvenskt medlemskap i EG är förenligt med\r\nneutralitetspolitikens krav.''</pre><pre>Det är således inget tvivel om att förutsättningarna\r\nför riksdagens beslut om ansökan om medlemskap\r\ni den europeiska gemenskapen var bibehållen\r\nalliansfrihet syftande till neutralitet i krig. I april\r\n1992 beskrivs den säkerhetspolitiska strategin i\r\nbetänkandet 1991/92:UU19 med meningen:\r\n''Sveriges militära alliansfrihet syftande till att vårt\r\nland skall kunna vara neutralt i händelse av krig i\r\nvårt närområde består.''</pre><pre>I december 1991 nådde EG-länderna\r\növerenskommelsen om Maastrichtfördraget, som\r\nnu har ratificerats av samtliga medlemsländer. I\r\ndetta avtal står det klart att den europeiska unionen\r\nhar ett mål att nå en gemensam försvarspolitik. I\r\nartikel B fastslås i andra strecksatsen målet:</pre><pre>-  att hävda sin identitet i internationella\r\nsammanhang, särskilt genom att föra en gemensam\r\nutrikes- och säkerhetspolitik, som på lång sikt\r\nomfattar en gemensam försvarspolitik som med\r\ntiden skulle kunna leda till ett gemensamt försvar.</pre><pre>I artikel J.1, stycke 4, slås det fast:</pre><pre>''Medlemsstaterna skall aktivt och förbehållslöst\r\nstödja unionens utrikes- och säkerhetspolitik i en\r\nanda av lojalitet och ömsesidig solidaritet. De skall\r\navstå från varje handling som strider mot unionens\r\nintressen eller kan minska dess effektivitet som en\r\nsammanhållande kraft i de internationella\r\nrelationerna. Rådet skall säkerställa att dessa\r\nprinciper följs.''</pre><pre>I artikel J.4, stycke 2, sägs det:</pre><pre>''Unionen anmodar Västeuropeiska unionen\r\n(VEU) som är en integrerad del av unionens\r\nutveckling, att utarbeta och genomföra\r\nunionsbeslut och unionsaktioner som berör\r\nförsvaret. Rådet skall, genom överenskommelse\r\nmed VEU:s institutioner, besluta om de\r\nnödvändiga praktiska arrangemangen.''</pre><pre>Det står klart att EU redan nu arbetar för en\r\ngemensam säkerhetspolitik som också innehåller\r\nen militär komponent.</pre><pre>I slutdeklarationen från EU:s toppmöte den 29\r\noktober i år formuleras strategin för den\r\ngemensamma utrikes- och säkerhetspolitiken. Där\r\nsägs också: ''I detta sammanhang skall VEU inom\r\nkort förverkliga de olika åtgärder som uttrycks i\r\nfördraget och i uttalandet om VEU.'' (Med\r\nfördraget avses Maastrichtfördraget.)</pre><pre>Om Sverige nu hade varit medlem i EU hade vi\r\nnaturligtvis varit tvungna att ta ställning till en\r\nsådan uppmaning till militäralliansen VEU. I\r\nkommissionens slutsatser i sitt yttrande om\r\nSveriges ansökan om medlemskap markerades att\r\nman inom ramen för anslutningsförhandlingarna\r\nborde söka ''särskilda och bindande försäkringar\r\nfrån Sverige angående landets politiska vilja och\r\nrättsliga kapacitet när det gäller att uppfylla sina\r\nförpliktelser på detta område''. Med ''detta\r\nområde'' avsågs den gemensamma\r\nförsvarspolitiken.</pre><pre>Sverige har förklarat att landet inte avser att hindra\r\nEU att nå sina försvarspolitiska mål. Samtidigt\r\ndeklarerar regeringen fortfarande att Sverige är\r\nalliansfritt alltjämt. Sverige skall därmed kunna stå\r\nutanför VEU.</pre><pre>Jag vill därför fråga statsrådet:</pre><pre>1.  Hur förklarar svenska företrädare i EU-\r\nförhandlingarna att Sveriges alliansfrihet skall gå\r\natt förena med EU:s försvarspolitiska mål?</pre><pre>2.  Sverige vill ha möjlighet att inte vara vare sig\r\nmedlem eller observatör i VEU. Hur motiverar\r\nvåra förhandlare denna ståndpunkt?</pre><pre>3.  Hur kommer regeringen att svara om EU under\r\nförhandlingarna begär att Sverige skall försäkra att\r\nvårt land skall delta i framtida militära åtgärder som\r\nministerrådet beslutar om?</pre><pre>4.  Avser regeringen att under förhandlingarna\r\nåtminstone framföra som Sveriges villkor för att\r\ndelta i militära åtgärder att dessa genomförs endast\r\ni enlighet med FN-beslutet?</pre><pre>1993/94:78 av Bo Bernhardsson (s) till\r\nnäringsministern om näringspolitiken:</pre><pre>Näringsminister Per Westerberg deklarerade vid\r\nsitt tillträde 1991 att näringspolitiken skulle läggas\r\nom. I sammanfattning innebar omorienteringen att\r\nstatens insatser på det näringspolitiska området\r\nskulle begränsas till generella åtgärder, t.ex.\r\nskattelättnader, medan selektiva åtgärder i princip\r\ninte skulle användas. Näringsministern klargjorde i\r\nskilda sammanhang att marknaden skulle klara\r\nindustri- och näringspolitiken på egen hand.</pre><pre>Sedan dess har det också skett en målmedveten\r\nnäringspolitisk avrustning. NUTEK:s resurser har\r\nskurits ned. Stödet till uppfinnarna och STATT\r\nlikaså, bara för att nämna några exempel.\r\nSocialdemokratiska motioner med krav på att\r\ntillföra ytterligare resurser för stöd till små och\r\nmedelstora företag har konsekvent avvisats av den\r\nborgerliga majoriteten i riksdagen.</pre><pre>Samtidigt kan vi konstatera att det ute i landet vuxit\r\nfram en omfattande näringspolitik, främst inom\r\nramen för arbetsmarknadspolitiken. Som exempel\r\nkan nämnas satsningarna på uppfinnarverkstäder,\r\nteknikspridningspojekt, ALU-projekt med export-\r\noch marknadsföringsrådgivning som syfte, m.m.\r\nEn del projekt drivs i samverkan mellan NUTEK\r\noch länsarbetsnämnderna, andra i samverkan\r\nmellan utvecklingsfonderna och\r\nlänsarbetsnämnderna.</pre><pre>Detta innebär att näringspolitiken i dag i hög grad\r\ndrivs i form av länsvisa arbetsmarknadspolitiska\r\ninsatser i stället för som reguljär, planerad\r\nnäringspolitik inom ramen för näringsministerns\r\neget departement.</pre><pre>Detta reser frågor.</pre><pre>Vilka åtgärder avser näringsministern vidta för att\r\nförhindra denna näringspolitiska rundgång som\r\nalltså innebär att det vakuum som bl.a. skapats\r\nberoende på det egna departementets nedrustning\r\nnu fylls av åtgärder ytterst i regi av\r\narbetsmarknadsministern och finansierade med\r\narbetsmarknadspolitiska medel?</pre><pre>Är näringsministern beredd att ta tillbaka det\r\nnäringspolitiska initiativet?</pre><pre>1993/94:79 av Birgitta Hambraeus (c) till statsrådet\r\nUlf Dinkelspiel om EU-domstolen och\r\noffentlighetsprincipen:</pre><pre>Om Sverige blir medlem i EU skulle vårt\r\nlagstiftningsarbete delvis flyttas till EU:s\r\nhuvudstäder. Ministerrådet beslutar om\r\nförordningar som skulle bli direkt gällande\r\nrättsregler i Sverige, även om Sverige röstat emot\r\ndem. EU:s ministerråd fattar beslut bakom lyckta\r\ndörrar.</pre><pre>Sverige är ovanligt öppet. Offentlighetsprincipen\r\nsom gällt sedan 1700-talet ger vem som helst en\r\nunik möjlighet att få ut handlingar från\r\nmyndigheterna. Viss information kan\r\nhemligstämplas, men då måste det ske enligt en\r\nparagraf i Sekretesslagen. Utrikessekretess hör dit.\r\nOm en uppgift skulle skada Sveriges relationer till\r\nfrämmande makt, så får man inte lämna ut den.</pre><pre>Men inte heller sekretesslagen är absolut. Om t.ex.\r\nen tjänsteman lämnar hemligstämplade uppgifter\r\ntill pressen är det t.o.m. olagligt att ens efterforska\r\nvem som läckt! Detta meddelarskydd är verkligen\r\nhelt unikt.</pre><pre>I EU är det precis tvärtom. Alla myndighetspapper\r\när hemliga om inte ifrågavarande EU-instans väljer\r\natt offentliggöra dem. Det läcker från EU-\r\nkommissionen och EU:s hundratals arbetsgrupper,\r\nmen bara på deras egna villkor. Tjänstemän\r\nriskerar att få sparken om de röjer hemligheter och\r\nnär de har slutat sin tjänst kan deras pension dras\r\nin om de läcker.</pre><pre>Hur har man nu tänkt sig att dessa helt motstridiga\r\ntraditioner skall kunna förenas om Sverige skulle\r\nbli medlem i EU? Är det någon som tror att EU\r\nskall acceptera att alla deras hemligheter blir\r\noffentliga om vi kommer med?</pre><pre>Håller vi på och förhandlar bort vår öppenhet?\r\nBåde justitieministern och EU-ministern svarar att\r\nvi kommer att behålla vår offentlighetsprincip. Den\r\när inte förhandlingsbar.</pre><pre>Det råder en stor oklarhet om vad som skulle\r\nkomma att gälla. Grundlagsutredningen såg EU\r\nsom en mellanstatlig organisation. Enligt\r\nsekretesslagen kan alla handlingar då\r\nhemligstämplas. Den demokratiska process som\r\nföregår svenskt lagstiftningsarbete, med offentliga\r\nutredningar, remissförfarande och öppen\r\nbeslutsprocess i riksdagen skulle bytas ut mot ett\r\nsystem där det blir omöjligt att utkräva politiskt\r\nansvar. Om EU räknas som en överstatlig\r\norganisation blir vi ändå skyldiga att rätta oss efter\r\nde regler som beslutas även om sekretess.</pre><pre>En av orsakerna till att regeringen inte velat ta upp\r\nfrågan om offentlighetsprincipen i förhandlingarna\r\nuppges vara att regeringen inte vill låta EU-\r\ndomstolen avgöra om svensk grundlag gäller eller\r\ninte. Allt som står i ett anslutningsfördrag är\r\nnämligen underställt EU:s författningsdomstol.\r\nDomstolens utslag är överordnade miniserrådets\r\nbeslut. Står det något om offentlighetsprincipen, så\r\när det EU:s domstol som avgör hur det skall tolkas.\r\nLiksom var fallet med det ursprungliga EES-avtalet\r\nkan domstolen underkänna ett fördrag som EU:s\r\nmedlemsländer slutit med Sverige, om den anser att\r\ndet strider mot EU:s grundlagar. Om vi blir\r\nmedlemmar i EU är en ensidig förklaring från\r\nSverige inte bindande och vi är skyldiga att följa\r\nutslag i EU-domstolen. Även framtida beslut av\r\nEU skulle vi vara skyldiga att följa.</pre><pre>Frågor:</pre><pre>1.  Kommer vi att veta om förhandlingsresultatet\r\nmed EU:s medlemsstater gäller, innan det i sina\r\ndetaljer och konsekvenser prövats av EU:s\r\nförfattningsdomstol?</pre><pre>2.  Är EU en mellanstatlig eller överstatlig\r\norganisation?</pre><pre>3.  Är EU-ärenden inrikes- eller utrikesärenden?</pre><pre>4.  Gäller svensk öppenhet eller EU:s ovillkorliga\r\ntystnadplikt i fråga om meddelarskyddet?</pre><pre>5.  Kan instruktioner till de statsråd som deltar i\r\nEU:s ministerråd hemligstämplas?</pre><pre>1993/94:80 av Ingela Thalén (s) till\r\narbetsmarknadsministern om\r\narbetsmarknadspolitiken:</pre><pre>I Sverige har vi traditionellt ansett att\r\narbetsmarknadspolitiken är en viktig del av den\r\nekonomiska politiken, att det är lönsamt att satsa\r\npå aktiva åtgärder av god kvalitet och att\r\nkontantstöd måste hållas nere. Allt detta har\r\nregeringen övergivit.</pre><pre>Under budgetåret 1991/92 satsades 19,1 miljarder\r\nkronor på aktiva konjunkturberoende åtgärder,\r\nbudgetåret därpå 27,8 miljarder kronor och under\r\ninnevarande budgetår 28,4 miljarder kronor. Men\r\nkostnaderna för kontantstödet har ökat i långt\r\nsnabbare takt. 1992 betalades ut 12 miljarder\r\nkronor, 1991 24 miljarder kronor och 1993 42\r\nmiljarder kronor. En kostnadsökning på 250 % på\r\ntvå år!</pre><pre>Dessa belopp visar tydligt att\r\narbetsmarknadspolitiken inte får tillräckligt stöd\r\nfrån andra politikområden utan överlastas. Den\r\nkan därför inte fungera effektivt. Kostnaderna för\r\nkontantstödet stiger lavinartat, och en allt större\r\ndel av arbetskraften blir beroende av bidrag för sin\r\nförsörjning.</pre><pre>Regeringen ändrar också förutsättningarna för de\r\nolika arbetsmarknadspolitiska åtgärderna så att\r\nAMS långt ifrån kan uppnå de mål som riksdagen\r\nsatt upp. Incitamenten för den arbetslöse ändras så\r\natt det är mer lönsamt att vara hemma än att delta\r\ni utbildningsverksamhet. Stöden till företagen\r\nförsämras och nya avgifter tas ut av företagen.\r\nByråkratin och administrationen kring åtgärderna\r\nökar.</pre><pre>Ett tydligt exempel på detta är\r\nungdomspraktikplatserna. I ett läge där AMS inte\r\nkan uppnå riksdagens mål om antal personer på\r\npraktikplats inför riksdagen en avgift som\r\nföretagen skall betala. Konsekvensen blir med all\r\nsäkerhet att ännu färre ungdomar får praktikplats.</pre><pre>I våras satte riksdagen upp bl.a. nedanstående mål\r\nför antal personer i aktiva åtgärder i genomsnitt\r\nvarje månad för innevarande budgetår. Resultatet\r\nunder första halvåret talar för sig självt.</pre><pre>h1 &gt; </pre><pre>t9,3p6,4 &gt; \r\nttMål,</pre><pre>antal</pre><pre>personer\r\ntResultat\r\ntl4 &gt; h1 &gt; </pre><pre>\r\ntArbetsmarknads-</pre><pre>utbildning\r\nt 58 000\r\nt44 000\r\nt\r\ntBeredskapsarbeten,</pre><pre>rekommenderat stöd\r\nt 42 000\r\nt23 000\r\nt\r\ntUngdomspraktikplats\r\nt103 000\r\nt49 000\r\ntl4 &gt; h1 &gt; </pre><pre>Samtidigt anslog riksdagen ekonomiska resurser\r\nför att AMS skulle kunna uppnå dessa mål. Det\r\nbetyder att AMS kommer att få betydande resurser\r\nkvar när budgetåret går ut, om inte en dramatisk\r\nökning sker av antalet personer i åtgärder.</pre><pre>Mot den här bakgrunden skulle jag vilja ställa\r\nföljande frågor till arbetsmarknadsminister Börje\r\nHörnlund:</pre><pre>1.  Under 1993 utbetalades 42 miljarder kronor i\r\nkontantstöd. Hur mycket kommer utbetalningarna\r\nunder innevarande budgetår att överstiga de 34\r\nmiljarder kronor som regeringen förutspådde i\r\nkompletteringspropositionen?</pre><pre>2.  Vilka är skälen till att AMS inte når upp till\r\nmålen för arbetsmarknadspolitiken som angivits\r\novan?</pre><pre>3.  Avser regeringen att vidta några åtgärder med\r\nanledning av att AMS inte kommer att nå upp till\r\ndessa mål för arbetsmarknadspolitiken?</pre><pre>4.  Avser regeringen att låta AMS fullt ut använda\r\nbefintliga resurser till andra former av åtgärder,\r\nt.ex. ROT-åtgärder, vilket AMS själv har begärt?</pre><pre>5.  Hur mycket pengar kommer AMS att ha kvar\r\nvid budgetårets slut?</pre><pre>8 §  Anmälan om frågor</pre><pre>Anmäldes att följande frågor framställts</pre><pre>den 17 december</pre><pre>1993/94:269 av Stina Eliasson(c) till statsrådet\r\nGörel Thurdin om lantmäteriorganisationen:</pre><pre>Lantmäteri- och inskrivningsutredningen har i sitt\r\nnyligen avlämnade betänkande Kart- och\r\nfastighetsverksamheten i myndighet och bolag\r\n(SOU 1993:99) föreslagit en ny organisation för\r\nfastighetsbildning, fastighetsregistrering,\r\nfastighetsdata och inskrivningsverksamhet samt\r\nkartverksamhet.</pre><pre>Förslagen tar sikte på att skilja\r\nmyndighetsuppgifter från uppdragsverksamhet.\r\nMyndighetsuppgifter, som nu finns spridda på flera\r\nolika myndigheter, samlas i en ny organisation.</pre><pre>Det finns nu en oro i de berörda organisationerna\r\natt förslagen kan leda till försämrade\r\nsysselsättningsmöjligheter och service i de glesare\r\nbefolkade delarna av vårt land. Det kan gälla såväl\r\nde små tingsrätterna som lantmäterikontoren.</pre><pre>Jag vill med anledning av detta fråga mark- och\r\nplanministern:</pre><pre>Avser regeringen att utforma eventuella förslag om\r\nen ny organisation så att de små\r\nlantmäterikontoren kan bibehållas och de\r\nanställdas trygghet därmed säkras?</pre><pre>1993/94:270 av Margareta Israelsson (s) till\r\njustitieministern om kriminalisering av innehav av\r\nbarnpornografiska alster:</pre><pre>Regeringen har nu avstått från att lägga förslag till\r\nkriminalisering av innehav av barnpornografi i\r\nsådan tid att en lagstiftning enligt normalreglerna\r\nför en grundlagsändring kan åstadkommas efter\r\nnästa val.</pre><pre>Regeringens skarpa uttalanden i\r\nregeringsförklaringen om ökat stöd till brottsoffren\r\nframstod som ett viktigt framsteg för barn som\r\nutsatts för sexuella övergrepp. Några förändringar\r\nhar emellertid inte föreslagits på detta område. Ej\r\nheller de barn som dessutom fått övergeppen\r\nexponerade i barnpornografiska alster tillhör de\r\nbrottsoffer som får ökat stöd.</pre><pre>Med förhoppning om att regeringen gör allt för att\r\nskydda dessa barn vill jag fråga justitieministern:</pre><pre>Har frågan om kriminalisering av innehav av\r\nbarnpornografiska alster tagits upp vid\r\npartiledaröverläggningarna om\r\ngrundlagsändringar?</pre><pre>1993/94:271 av Viola Furubjelke (s) till\r\nkulturministern om ansökan om svenskt\r\nmedborgarskap:</pre><pre>Invandrare som har haft permanent\r\nuppehållstillstånd i vårt land i fem år eller mer och\r\nvars vandel ej är ifrågasatt kan få svenskt\r\nmedborgarskap enligt lagen om svenskt\r\nmedborgarskap efter ansökan härom.</pre><pre>Det har kommit till min kännedom att\r\nInvandrarverket efter brev från\r\nUtlänningsnämnden den 24 november 1993 tillfört\r\nytterligare kriterier vid bedömningen. En\r\nasylsökande som vid ankomsten till Sverige i mitten\r\nav 1980-talet bara kunnat styrka sin identitet med\r\nkörkort från hemlandet, men som jämväl blivit\r\ntrodd och fått permanent uppehållstillstånd, blir\r\nnär han ansöker om medborgarskap sex år senare\r\nnekad medborgarskap med motivering att det\r\nkörkort som gällde för PUT sex år tidigare idag inte\r\ngäller för att styrka hans identitet när han ansöker\r\nom svenskt medborgarskap. Det är\r\nanmärkningsvärt att Invandrarverket i sin\r\nbedömning om medborgarskap härigenom\r\nunderkänner en del av bedömningsgrunden vid\r\ntidigare beslut.</pre><pre>Min fråga till kulturministern är:</pre><pre>Vad avser regeringen att vidta för åtgärder för att\r\nen invandrare som saknar pass skall kunna få\r\nsvenskt medborgarskap och därigenom en nationell\r\nidentitet, om Invandrarverket/Utlänningsnämnden\r\nplötsligt bestämmer sig för att företedda och\r\ntidigare godkända identitetshandlingar inte längre\r\ngäller?</pre><pre>1993/94:272 av Ulla Pettersson (s) till\r\njustitieministern om innehav av barnpornografiska\r\nalster:</pre><pre>Regeringen har nu avstått från att lägga förslag till\r\nkriminalisering av innehav av barnpornografi i\r\nsådan tid att en lagstiftning enligt normalreglerna\r\nför grundlagsändring kan åstadkommas efter nästa\r\nval. Remisstiden för den departementspromemoria\r\nsom ligger till grund för ställningstagandet samt för\r\nkonstaterandet att en grundlagsändring krävs går ut\r\nden 31 januari 1994.</pre><pre>Mot denna bakgrund vill jag fråga\r\njustitieministern:</pre><pre>Hur avser regeringen att behandla remissvaren i\r\ndetta avseende?</pre><pre>1993/94:273 av Christer Skoog (s) till\r\nförsvarsministern om förordnanden för militära\r\nbefattningshavare:</pre><pre>Vid regeringens sammanträde den 22 december\r\n1993 skiljdes Chefen för marinen Dick Börjesson\r\noch Militärbefälhavaren Torsten Engberg från sina\r\nrespektive förordnanden innan tiden för\r\nbefattningarna gått ut.</pre><pre>Enligt uppgift i massmedierna så planerar\r\nregeringen att även Chefen för kustflottan Sten\r\nSvedlund skall dela detta öde.</pre><pre>Avser regeringen att öppet redovisa sakliga skäl när\r\nmilitära befattningshavare skiljs från sina tjänster\r\ninnan deras förordnanden gått ut?</pre><pre>1993/94:274 av Ingela Thalén (s) till\r\narbetsmarknadsministern om tillhörigheten till a-\r\nkassa m.m.:</pre><pre>I debatten i kammaren den 15 december 1993 sade\r\narbetsmarknadsminister Börje Hörnlund bl.a.\r\nföljande: ''Den första grundbulten är en allmän\r\nobligatorisk försäkring för alla. I dag är 67 procent\r\nav dem som arbetar försäkrade, 11 procent\r\nomfattas av KAS och 22 procent står helt utanför\r\nsystemet.''</pre><pre>Enligt statistiska uppgifter är dock 86 % av\r\narbetskraften med i en a-kassa, och KAS omfattar\r\nalla.</pre><pre>Mot den bakgrunden skulle jag vilja ställa följande\r\nfråga till arbetsmarknadsminister Börje Hörnlund:</pre><pre>Vilka fakta ligger bakom uttalandet i kammaren?</pre><pre>1993/94:275 av Birger Andersson (c) till statsrådet\r\nBo Könberg om legitimation av naprapater:</pre><pre>Regeringen lovade enligt\r\npropositionsförteckningen att lägga fram en\r\nproposition om legitimation av naprapater under\r\nhösten 1993.</pre><pre>Av vilken anledning har den utlovade\r\npropositionen ännu ej nått riksdagen?</pre><pre>1993/94:276 av Birger Andersson (c) till\r\nnäringsministern om mark tillhörig Domän AB:</pre><pre>En kraftig utökning av andelen skyddad skogsmark\r\nkrävs för att klara målen beträffande biologisk\r\nmångfald. Det framgår bl.a. av Skogspolitiska\r\nkommitténs arbete och av regeringens proposition\r\nom en ny skogspolitik. Omfattande ekonomiska\r\ninsatser kommer att krävas från statsmakternas\r\nsida för att klara målsättningen att stärka skyddet\r\nav den biologiska mångfalden.</pre><pre>Så länge staten är ensam ägare till Domänmarken\r\när det lättare att avsätta mark för\r\nnaturvårdsändamål. Efter en sammanslagning av\r\nde tre företagen Domän AB, ASSI och Ncb AB\r\nkommer staten att vara delägare.</pre><pre>Jag vill fråga näringsministern:</pre><pre>Kommer regeringen att undantaga vissa arealer,\r\nsom för närvarande tillhör Domän AB och som kan\r\nanvändas vid framtida reservatsbildningar, innan\r\nden planerade skogskoncernen bildas?</pre><pre>1993/94:277 av Birger Andersson (c) till\r\nkommunikationsministern om postservicen på\r\nlandsbygden:</pre><pre>Posten i Örebroregionen har fr.o.m. årsskiftet på\r\ntre lantbrevbärarlinjer i Västmanland börjat dela ut\r\nposten i samband med tidig morgonutdelning av\r\ntidningar. Detta innebär en dags försening av\r\npostutdelningen gentemot tidigare system, vilket\r\nallvarligt drabbar företagare, längs de tre\r\nbrevbärarlinjerna.</pre><pre>Vilka åtgärder avser kommunikationsministern att\r\nvidtaga för att en god grundläggande postservice\r\nskall kunna upprätthållas på landsbygden?</pre><pre>1993/94:278 av Ingegerd Sahlström (s) till\r\njustitieministern om innehav av barnpornografi:</pre><pre>Regeringen har nu avstått från att lägga förslag till\r\nkriminalisering av innehav av barnpornografi i\r\nsådan tid att en lagstiftning enligt normalreglerna\r\nför en grundlagsändring kan åstadkommas efter\r\nnästa val.</pre><pre>Interpols barngrupp uppmanar sina medlemsländer\r\natt kriminalisera innehav av barnpornografi.\r\nMånga länder har hörsammat denna vädjan. I det\r\nena landet efter det andra skärps lagstiftningen.</pre><pre>Det är beklagligt att behöva konstatera att\r\njustitieministern tydligen anser att en\r\nkriminalisering av barnpornografi inte är\r\nnödvändig i Sverige.</pre><pre>Vilka rättsliga åtgärder avser justitieministern att\r\nvidta för att all hantering av barnpornografi\r\nstoppas?</pre><pre>1993/94:279 av Bengt Hurtig (v) till statsrådet Ulf\r\nDinkelspiel om vapenexporten till Mexico:</pre><pre>Ett hundratal människor har dödats under de\r\nsenaste dagarnas uppror i den mexikanska\r\ndelstaten Chiapas. Upproret bottnar i den\r\ndesparata sociala och ekonomiska situation\r\nbefolkningen i södra Mexico befinner sig i, en\r\nbefolkning som till största delen består av jordlösa,\r\nfattiga mayaindianer. Den beväpnade gerillan, de\r\ns.k. zapatisterna, kräver jordreform och\r\nregeringens avgång. Regeringen bemöter deras\r\naktion med bl.a. helikopterbeskjutning och\r\nmassarresteringar av civila.</pre><pre>Den uppkomna situationen i Mexico ställer svensk\r\nvapenexportpolitik på prov. Vapenexporten till\r\nMexico uppgick under de nio första månaderna\r\n1993 till 2 miljoner kronor, enligt SCB:s statistik.\r\nEnligt riksdagens riktlinjer bör Sverige inte\r\nexportera krigsmateriel till stat ''med inre väpnade\r\noroligheter''.</pre><pre>Jag vill fråga utrikeshandelsministern:</pre><pre>Ämnar regeringen se över vapenexporten till\r\nMexico mot bakgrund av de inre väpnade\r\noroligheter som nu uppstått?</pre><pre>1993/94:280 av Bo G Jenevall (nyd) till\r\nförsvarsministern om räddningsverkets förslag till\r\nbyggnadsobjekt som ökar sysselsättningen:</pre><pre>Räddningsverket föreslog i skrivelse till regeringen\r\nden 4 december 1992, med rubrik Angelägna\r\nbyggnadsobjekt till låg prisnivå som ökar\r\nsysselsättningen, lämpliga arbeten som med fördel\r\nkan utföras när ledig kapacitet finns.</pre><pre>Varför har, med hänsyn till sysselsättningsläget,\r\ninga åtgärder vidtagits?</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}