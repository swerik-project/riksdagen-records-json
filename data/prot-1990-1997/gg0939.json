{"dokumentstatus":{"dokument":{"hangar_id":"2387670","dok_id":"GG0939","rm":"1992/93","beteckning":"39","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"39","slutnummer":"0","datum":"1992-12-07 00:00:00","systemdatum":"2005-10-27 13:53:19","publicerad":"1992-12-07 00:00:00","titel":"Riksdagens snabbprotokoll 1992/93:39 Måndagen den 7 december","subtitel":null,"status":null,"htmlformat":null,"relaterat_id":null,"source":"webbnav","sourceid":"{B26FC7C4-8B2F-42CB-8F18-7F2F8037BD1C}","dokument_url_text":"http://data.riksdagen.se/dokument/GG0939/text","dokument_url_html":"http://data.riksdagen.se/dokument/GG0939","dokumentstatus_url_xml":"http://data.riksdagen.se/dokumentstatus/GG0939","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:39</div>\r\n<div class=\"sidhuvud_datum\">Måndagen den 7 december</div>\r\n<div class=\"sidhuvud_klockslag\">Kl. 12.00</div>\r\n<hr class=\"sidhuvud_linje\">\r\n<pre>1 §  Justering av protokoll</pre><pre>Justerades protokollen för den 30 november och\r\nden 1 december.</pre><pre>2 §  Svar på interpellation 1992/93:35 om\r\narbetsmarknaden i Trollhättan och\r\nfyrstadsområdet</pre><pre>Anf. 1  Arbetsmarknadsminister BÖRJE\r\nHÖRNLUND (c):</pre><pre>Fru talman! Ingvar Johnsson har frågat mig</pre><pre>om jag avser att föreslå åtgärder så att de som blir\r\narbetslösa genom nedskärningarna i bilindustrin i\r\nfyrstadsområdet kan garanteras arbete eller\r\nutbildning,</pre><pre>om jag avser att medverka till åtgärder som ger\r\nförutsättningar för svensk bilindustri att utvecklas</pre><pre>samt om jag avser att medverka till att strategiska\r\nsatsningar på bl.a. högskolan i\r\nTrollhättan/Uddevalla, SIRU och\r\nNorge/Vänerlänken ges hög prioritet.</pre><pre>Bakgrunden till frågan är främst Saab Automobile\r\nAB:s beslut att kraftigt minska antalet anställda\r\nunder de närmaste åren vid sin fabrik i Trollhättan.</pre><pre>Låt mig först säga att jag ser med stort allvar på de\r\nproblem som neddragningarna inom bilindustrin\r\norsakar i fyrstadsregionen.</pre><pre>Som Ingvar Johnsson anger i sin interpellation är\r\nsvensk bilindustri beroende av att Sveriges\r\nekonomi förbättras med tillväxt och ökad köpkraft.</pre><pre>Regeringen har ett övergripande ansvar främst för\r\natt skapa goda allmänna förutsättningar för\r\nföretagande. Regeringen har därför bl.a. på senare\r\ntid sänkt företagens inkomstskatter. Riksdagen\r\nkommer inom kort att besluta om sänkta\r\narbetsgivaravgifter. Avsikten med dessa åtgärder är\r\natt stärka företagen och att få både svenska och\r\nutländska företag att öka sina investeringar i\r\nSverige.</pre><pre>För en ökad sysselsättning är också utvecklingen i\r\nde små företagen och av nyföretagandet viktig. Det\r\ngäller att skapa optimism och framtidstro för att få\r\nbefintliga företag att utvecklas och nya att starta.\r\nFör befintliga företags finansieringsmöjligheter vill\r\njag peka på de regionala utvecklingsfondernas roll.\r\nFör finansiering av småföretag med\r\nutvecklingspotential har riksdagen nyligen beslutat\r\natt inrätta nya riskkapitalbolag med medel ur de\r\nförutvarande löntagarfonderna. Vad gäller\r\nnyföretagandet har regeringen lämnat förslag till\r\nriksdagen om särskilda nyföretagarlån.</pre><pre>Åtgärderna bör kunna medverka till att svensk\r\nbilindustri och dess underleverantörer utvecklas\r\npositivt i framtiden. Den svenska kronans\r\nminskade värde är också en positiv faktor för\r\nsvensk bilindustri och dess svenska\r\nunderleverantörer.</pre><pre>Som arbetsmarknadsminister önskar jag att de\r\nmänniskor som nu mister sina arbeten får bästa\r\nmöjliga stöd av arbetsgivaren och att Saab och\r\nVolvo söker efter alternativ för sina friställda.\r\nSamhället måste därefter på olika sätt ta sitt ansvar.</pre><pre>De arbetsmarknadspolitiska medlen fördelar AMS\r\ntill länen efter problemens svårighetsgrad. De\r\nfriställningar som sker i fyrstadsområdet kommer\r\ndärför självklart att påverka medelsfördelningen.</pre><pre>Vad beträffar strategiska satsningar vid högskolan\r\ni Trollhättan/Uddevalla vill jag säga att det är min\r\nallmänna uppfattning, som ansvarig för\r\nregionalpolitiska frågor i regeringen, att en\r\nbreddning av de mindre högskolorna är\r\nbetydelsefull. En breddning ökar dels antalet\r\nhögskolestuderande i regionerna, dels bidrar den\r\ntill en positiv utveckling i en region. Regeringen\r\nlade också nyligen förslag till riksdagen om\r\nfördelning av nya högskoleplatser för\r\ngrundutbildning. Enligt detta förslag tilldelas\r\nhögskolan i Trollhättan/Uddevalla 120 nya platser.</pre><pre>SIRU är ett regionalt baserat utvecklingsprojekt\r\nsom främst strävar efter att ta till vara intressanta\r\nutvecklingsprojekt inom de stora industriföretagen\r\ni regionen. Enligt vad jag erfarit stöds\r\nverksamheten både finansiellt och personellt av\r\nbl.a. Närings- och teknikutvecklingsverket. Min\r\nmening är att det är utomordentligt viktigt att nya\r\nprodukter kommer fram som en del i det arbete\r\nsom skall leda till en ny industriell uppgång i landet.</pre><pre>När det gäller frågan om utbyggnad av järnvägen\r\ntill Norge vill jag hänvisa till den långsiktiga\r\ninvesteringsplanering som pågår inom Banverket.\r\nRegeringen avser att återkomma till riksdagen\r\nunder våren med förslag med anledning av denna.</pre><pre>Avslutningsvis vill jag framhålla att jag följer\r\nutvecklingen i området noga. Jag har redan haft ett\r\nflertal kontakter med representanter för såväl\r\nföretag som myndigheter och kommuner.</pre><pre>Min och regeringens målsättning är att alla regioner\r\ni vårt land så snart som möjligt skall återkomma till\r\nen fullgod arbetsmarknad med god tillväxt.</pre><pre>Anf. 2  INGVAR JOHNSSON (s):</pre><pre>Fru talman! Jag får tacka arbetsmarknadsministern\r\nför svaret som är välvilligt, vilket är bra. Men tyvärr\r\nsaknade svaret konkreta löften till alla de\r\ndrabbade. Börje Hörnlund kom tomhänt även hit\r\ntill riksdagen. Det tycker jag var synd, därför att\r\nklarare besked kunde ha gjort julen mindre dyster\r\nför tusentals familjer.</pre><pre>Vi skall inte glömma att varje siffra i\r\nvarselstatistiken står för en människa, fylld av oro\r\nför sin framtid. Varje dag sedan jag ställde mina\r\nfrågor har nya varsel kommit i\r\nfyrstadskommunerna i Dalsland och norra\r\nBohuslän. Under hela året har bara i Trollhättans\r\nkommun lämnats hela 3 000 varsel. Därför randar\r\nsnart sanningens minut för\r\narbetsmarknadsministern. Blir det någon garanti\r\nför jobb eller utbildning? Hur blir det med åtgärder\r\nför bilindustrin? Blir det rejäla satsningar på\r\nbyggande och kompetenshöjning?</pre><pre>Det är viktigt att samverka, vilket också sker, i\r\nregionen i arbetet för att skapa jobb och stärka den\r\nframtida utvecklingen. Men det går inte om staten\r\ninte ställer upp genom en aktiv arbetsmarknads-\r\noch näringspolitik.</pre><pre>Situationen i regionen är nu så allvarlig att bara\r\nmycket kraftiga insatser kan förhindra en ofattbart\r\nhög arbetslöshet. Vi har också tillgången att ha en\r\nfin industritradition att bygga på.</pre><pre>När nu åtgärder mot arbetslöshet skall utformas\r\ntycker jag att följande bör beaktas:</pre><pre>För det första gäller det att se till kvinnornas\r\nsituation. Kvinnor varslas inom landsting och\r\nkommuner, men de utgör också en stor andel av\r\ndem som får gå från bilindustrin. Glöm inte det när\r\nberedskapsarbeten och kurser planeras.</pre><pre>För det andra gäller det att inte bara satsa på nya\r\nföretag. Tusentals jobb kan räddas inom befintliga\r\nföretag om de får stöd och krediter. Tusentals jobb\r\nkan räddas i kommuner och landsting om deras\r\nekonomi förbättras.</pre><pre>För det tredje vill jag nämna situationen för\r\nbilindustrins underleverantörer. Särskilt Dalsland\r\när mycket starkt beroende av dessa företag.\r\nRegeringen tog ett steg i helt fel riktning genom att\r\nlägga ned den verkstadstekniska delegationen.</pre><pre>För det fjärde vill jag betona hur viktigt det är att\r\nsatsa på de projekt som har tagits fram inom ramen\r\nför SIRU, strategigruppen för industriell och\r\nregional utveckling. Det finns projekt som kan ge\r\n500-6 000 jobb i regionen inom en tre fyra års\r\nperiod.</pre><pre>För det femte om högskolans strategiska betydelse:\r\nVår högskola är den minsta. Av 6 000 nya platser\r\nfår vi mindre än vad som svarar mot regionens\r\nstorlek. Regeringen väljer att öka skillnaden\r\nmellan vår lilla högskola och de större. Det är inte\r\nklokt.</pre><pre>För det sjätte är satsningar på reparationer och om-\r\noch tillbyggnader av bostäder och lokaler, VA-nät\r\no.d. är arbetskraftsintensiva. Det ger därför många\r\njobb både i byggmaterialindustri och inom\r\nbyggande.</pre><pre>För det sjunde har kommunikationerna i vår region\r\nbrister. Det är ett hinder för regionens utveckling.\r\nDe statsningar på vägar och järnvägar samt\r\nflygtrafiken som kommuner och som länsstyrelser\r\nhar föreslagit måste därför genomföras.</pre><pre>Jag tror att alla nu inser att det krävs\r\nutomordentligt stora satsningar i fyrstadsområdet.\r\nDärför ställs också ofta frågan om inte regionen\r\nborde få ingå i stödområde. För min del skulle jag\r\nvilja säga två saker: Regionen måste få bli\r\nstödområde, om åtgärderna inte annars blir\r\ntillräckligt effektiva. I fråga om stödområde eller\r\ninte bör hela fyrstadsområdet inkl. norra Bohuslän\r\noch den del av Dalsland som inte redan tillhör\r\nstödområde bedömas som en enhet.</pre><pre>Beträffande förutsättningarna för svensk\r\nbilindustri att utvecklas kan svenska bilarbetare\r\ntillverka bilar som har alla möjligheter att göra succé\r\nockså i framtiden. Jag vill också tillägga att det då\r\nkrävs stöd. För att lyckas med detta måste man i\r\nvårt land ha en aktiv näringspolitik. Det tycker\r\ntydligen inte den s.k. näringsministern. Det vore\r\nintressant att höra vad Börje Hörnlund anser om\r\nbehovet av en aktiv näringspolitik. Om Börje\r\nHörnlund delar näringsministerns åsikter, hur kan\r\nhan i så fall förklara varför Sverige inte har någon\r\nnäringspolitik när EG har det? Och dessutom ger\r\nman i EG stöd till omstruktureringar inom\r\nstrategiskt viktiga branscher. Kan Börje Hörnlund\r\nförklara varför vi i Sverige inte skulle ha någon\r\nnäringspolitik, när man i Japan och även nu i USA\r\ngör kraftfulla investeringar för att stimulera\r\nutveckling och tillväxt?</pre><pre>Anf. 3  MARIANNE ANDERSSON (c):</pre><pre>Fru talman! Jag vill först tacka\r\narbetsmarknadsministern för svaret, som andades\r\nen mycket positiv inställning, även om det inte\r\ninnehöll så mycket konkret.</pre><pre>Vi är många som länge har känt en gnagande oro\r\növer den ensidiga näringslivstrukturen i\r\nfyrstadsområdet. Beroendet av bilindustrin och den\r\nextremt höga andelen underleveantörer gör att vi är\r\nextra sårbara. Lägg därtill den låga\r\nutbildningsnivån -- en av de lägsta i landet. Nu har\r\ndet tyvärr visat sig att vår oro var befogad.\r\nNeddragningarna vid Saab i Trollhättan och\r\nnedläggningen av Volvos fabrik i Uddevalla --\r\nförutom alla andra svårigheter som industrin möter\r\ni lågkonjunktur -- drabbar hela området hårt. Utan\r\natt förringa de svårigheter som finns i andra\r\nområden i landet, vill jag påstå att fyrstadsområdet\r\när värst drabbat.</pre><pre>Vid den uppvaktning som Regionkommittén för\r\nfyrstad och länsstyrelserna för ett par veckor sedan\r\ngjorde hos arbetsmarknadsutskottet och hos\r\nriksdagsledamöterna från fyrstadskretsen framgick\r\natt om de då lagda varslen verkställs, kommer\r\n14 500 personer i fyrstad att stå utanför den\r\nordinarie arbetsmarknaden nästa år, vilket\r\nmotsvarar 16 %. Sedan uppvaktningen har\r\nytterligare varsel lagts. Dessutom tillkommer\r\nDalslandskommunerna med ännu högre andel\r\nunderleverantörer. I Färgelanda är andelen den\r\nhögsta i landet, 80 %.</pre><pre>Ändå andades denna uppvaktning inte pessimism,\r\ntill skillnad från hur det varit i tidigare\r\nlågkonjunkturer. Man var fylld av en stor vilja till\r\nsamarbete och till att ta vara på och utveckla de\r\nresurser som finns. Man är i full gång med en rad\r\nutvecklingsprojekt som kan ge arbeten i framtiden,\r\nfrämst inom det s.k. SIRU-projektet, som har\r\nnämnts här. Det är glädjande.</pre><pre>För att detta skall lyckas krävs emellertid hjälp.\r\nInfrastrukturen måste förbättras. Det finns en rad\r\nprojekt som kan sättas i gång med kort varsel. Det\r\ngäller vägar och järnvägen till Norge. Kompetensen\r\noch utbildningsnivån måste höjas.\r\nLänsarbetsnämnden måste få resurser till en massiv\r\nutbildningsinsats. Komvux och folkhögskolorna\r\nhar här en given roll. Högskolan måste också\r\nstärkas. Den utökning som nu kommer att beslutas\r\när glädjande men inte tillräcklig inför famtiden.\r\nHögskolan i Trollhättan/Uddevalla har presenterat\r\nen plan för utvidgning till 2 000 platser. Det är\r\nockså mycket angeläget att de små högskolorna får\r\nökade möjligheter till forskning. Jag vet att\r\narbetsmarknadsministern har en mycket positiv\r\ninställning till de små högskolorna. Jag hoppas\r\ndärför på ett kraftfullt agerande i den här frågan.</pre><pre>Näringspolitiken måste ges en mer aktiv inriktning\r\nmot just framtidsprojekt. Nutek måste ges ökade\r\nmöjligheter att stödja sådana projekt.</pre><pre>Kreditmöjligheterna för befintliga företag måste\r\nförbättras. Det är bra med nya företag, men det är\r\nännu viktigare att kunna bevara befintliga,\r\nlivskraftiga företag. Jag skall ta upp ett exempel på\r\nett projekt för ombyggnad, som jag tycker är\r\nangeläget. Det är ombyggnaden av Vänerskolan,\r\ndövskolan i Vänersborg. Jag hoppas att den\r\nombyggnaden skall kunna komma i gång så fort\r\nsom möjligt.</pre><pre>Älvsborgs län och fyrstadsområdet har tidigare inte\r\ngjort så mycket väsen av sig. Vi har inte krävt så\r\nmycket, och vi har ofta kommit i andra hand. Men\r\nnu är läget akut. Vi vill ha en ökad andel av\r\nresurserna för arbetsmarknadspolitik, utbildning\r\noch infrastruktur för att vi skall kunna skapa\r\nförutsättningar för att ta oss ur krisen.\r\nFörutsättningarna finns, och om de ökas, finns\r\nockså möjligheterna. Jag hoppas och tror att\r\narbetsmarknadsministern skall göra allt för att\r\ntillgodose de förväntningar som finns inom det här\r\nområdet.</pre><pre>Anf. 4  RUNE EVENSSON (s):</pre><pre>Fru talman! Som framgår av interpellationen är\r\nalltså sysselsättningssituationen i norra delen av\r\nÄlvsborgs län mycket bekymmersam.</pre><pre>Uppsägningen av 2 500 bilarbetare i Uddevalla och\r\nTrollhättan får stora konsekvenser för angränsande\r\nregioner. Framför allt är situationen allvarsam för\r\nDalsland.</pre><pre>Dalsland har under många år minskat i folkmängd\r\npå grund av industrinedläggningar, främst inom\r\npappers- och massaindustrin. På senare år har dock\r\ndenna utveckling avstannat till följd av den positiva\r\nindustriutvecklingen under 80-talet, men den\r\nriskerar nu att ta ny fart.</pre><pre>Redan har 300 varslats bland underleverantörerna\r\ntill bilindustrin. Fler väntas i det\r\ndepressionsliknande tillstånd som nu breder ut sig.\r\n41 % av dalslänningarna arbetar inom\r\ntillverkningsindustrin. Där har\r\nunderleverantörerna till bilindustrin en\r\nframskjuten placering.</pre><pre>En stor del av dalslänningarna pendlar dagligen till\r\nnågon av bilfabrikerna i Uddevalla eller\r\nTrollhättan. Detta gäller en mycket stor del av\r\nvalkretsen. Nästa år riskerar 16 % av arbetskaften\r\natt stå utanför den ordinarie arbetsmarknaden.</pre><pre>Den nedåtgående trenden måste vändas genom en\r\nmedveten satsning. En förstärkt samverkan är\r\nnödvändig för att möta situationen. Det är positivt\r\natt kommunerna i fyrstadskretsen har antagit ett\r\ngemensamt program och att de har formerat en\r\ngemensam gruppering tillsammans med\r\nlänsstyrelserna. De kommer att avsätta särskilda\r\nresurser för det fortsatta utvecklingsarbetet.</pre><pre>Det ställer också stora krav på medverkan från\r\nandra parter. Särskilda insatser måste göras från\r\nstatsmakternas sida.</pre><pre>De berörda kommunerna och länsstyrelserna har\r\ntillsänt regeringen en skrivelse med förslag till\r\nåtgärder.</pre><pre>En av de åtgärder som där föreslås är att snabbt få\r\ni gång sådana infrastruktursatsningar som är\r\nnödvändiga för regionernas utveckling. Detta är\r\nnågot som vi socialdemokrater från norra Älvsborg\r\nvid ett flertal tillfällen har fört fram -- senast nu i\r\nhöst i en motion i samband med regeringens\r\nproposition 50.</pre><pre>Varför kommer inget beslut från regeringen om\r\njärnvägen till Oslo? Banverket har fattat sitt beslut\r\nför en lång tid sedan, men regeringen förhalar\r\nfrågan. Vi vill också satsa på pendeltåg i Göta\r\nälvdal samt en upprustning av Herrljungabanan.</pre><pre>Vi vill också satsa på byggandet. Vi anser att\r\nbyggandet är en viktig motor i samhället. En\r\nbyggnadsarbetare i arbete genererar arbete åt fem\r\nandra inom andra delar av samhället.</pre><pre>Vi Socialdemokrater har här i riksdagen drivit på\r\nför att få fart på byggverksamheten. Vi har nu i\r\nfinansutskottet fått majoritet för att begära att\r\nregeringen lägger fram ett ROT-program. I\r\nbostadsutskottet har vi fått majoritet för att\r\ninneliggande ärenden hos länsbostadsnämnderna\r\nskall få tillstånd att bygga enligt 1992 års låneregler.\r\nRegeringen är passiv. Vi driver på, men regeringen\r\nretirerar in i framtiden.</pre><pre>Händer det ingenting snart inom byggandet\r\nriskerar vi, nu när nybyggandet av bostäder i det\r\nnärmaste upphör i och med att det nya\r\nbostadsfinansieringssystemet träder i kraft, att\r\nförlora stora delar av vår byggindustri.</pre><pre>Arbetslösheten i byggbranschen är i dag 18 %, och\r\nom ett år riskerar den att vara uppe i 35 %. Då slås\r\nstora delar av byggbranschen ut.</pre><pre>Det är billigt att bygga nu. Det blir aldrig billigare.\r\nAnbuden ligger i dag 20 % lägre än tidigare.\r\nByggmaterialkostnaden har sjunkit med 24 %.</pre><pre>Vi vill också satsa på tidigareläggning av statliga\r\noch kommunala investeringar. Vi har i vår motion,\r\nsom jag tidigare hänvisade till, pekat på en mängd\r\nprojekt som ligger klara för igångsättning med kort\r\nvarsel.</pre><pre>Sätt fart på dessa projekt, Börje Hörnlund. Det\r\nskulle ge många sysselsättningstillfällen. Dessutom\r\nskulle samhället få någonting för pengarna i stället\r\nför att som i dag ösa ut dem i\r\narbetslöshetsunderstöd.</pre><pre>Stora delar av vår valkrets är beroende av\r\nbyggmaterialindustrin. Det var representanter för\r\ndessa industrier som arbetsmarknadsministern\r\nmötte i Uddevalla i fredags. De slåss för sina jobb.\r\nEnligt referat i massmedia kom\r\narbetsmarknadsministern tomhänt. Inget besked,\r\ninget hopp.</pre><pre>Detta tyckte Göteborgs-Posten i en ledare i lördags\r\nvar anmärkningsvärt. Det är väldigt jobbigt nu, lär\r\narbetsmarknadsministern ha sagt, enligt samma\r\nledare. Alla kommuner är på honom. Men,\r\nfortsätter ledaren, det är en svag förklaring.\r\nArbetsmarknadsministerns arbete går just ut på att\r\nfatta beslut och prioritera. Jag delar åsikterna i\r\ndenna ledare.</pre><pre>Byggnadsarbetareförbundets utredningsavdelning\r\nhar i dagarna presenterat en utredning som kallas\r\n''Sverige lever under sina tillgångar''. Jag vet inte\r\nom Arbetsmarknadsdepartementet har denna\r\nutredning, men den rekommenderas till läsning.</pre><pre>Man har vid en försiktig beräkning kommit fram till\r\natt byggarbetslösheten -- inkl. arbetslösheten för\r\nanställda inom den del av industrisektorn som är\r\nberoende av byggsektorn -- kommer att kosta stat\r\noch kommun 27,7 miljarder kronor nästa år. Till\r\ndetta skall man lägga utebliven moms på 8,4\r\nmiljarder kronor. Det blir tillsammans 36 miljarder\r\nkronor.</pre><pre>Detta bevisar att satsning på infrastruktur och\r\nbyggande inte kostar de stora summor som\r\nregeringen påstår. Jag vill be\r\narbetsmarknadsministern att titta på detta och\r\nutröna vad satsningar inom dessa områden kommer\r\natt kosta samhället. Jag tror att resultatet kommer\r\natt förbluffa många, inkl.\r\narbetsmarknadsministern.</pre><pre>Tänker regeringen tillsätta en delegation som skall\r\nfå fart på de infrastrukturinvesteringar som vårt\r\nparti har föreslagit?</pre><pre>Anf. 5  LENNART NILSSON (s):</pre><pre>Fru talman! Det finns sex borgerliga\r\nriksdagsledamöter från Bohuslän. Ingen är här i\r\ndag, när vi borde ha diskuterat den viktigaste fråga\r\nsom någon av dessa riksdagsledamöter varit med\r\nom under sin tid i riksdagen. Antagligen har de givit\r\nupp hoppet om sin egen regering, eftersom de inte\r\ndeltar i denna diskussion.</pre><pre>Man kan, som någon talare före mig gjorde, tala\r\nom att Börje Hörnlund ger ett positivt svar. Man\r\nkan fundera över hur många gånger man skall höra\r\npositiva svar utan något slags innehåll. Jag hade\r\nhoppats att man någon gång, då man ställer en\r\nfråga eller interpellerar här i riksdagen, kunde få\r\nnågot till livs om vad regeringen tycker och tänker\r\noch vad den avser att göra. Jag har i varje fall inte\r\nupplevt något större engagemang i svaren man\r\ngivit.</pre><pre>Det här svaret kunde ha varit avstencilerat från det\r\nsvar jag fick av Börje Hörnlund den 12 november.\r\nDet var också positivt och allmänt välmenande.\r\nMen de människor som stoppade Börje Hörnlunds\r\nbil hemma i Uddevalla i fredags vill ha besked. Man\r\nhar bestämt att lägga ned Elit-Fönster-fabriken\r\nsom en följd av att regeringen inte har någon\r\nbostadspolitik, inget ROT-program osv.</pre><pre>När vi den 12 november debatterade situationen i\r\nUddevalla sade Börje Hörnlund att han skulle ha\r\nkontakter med Sören Gyll. Det hade han\r\nantagligen, eftersom han besökte\r\nUddevallafabriken och Göteborg i fredags den 4\r\ndecember. Man hade förväntat sig att Börje\r\nHörnlund i riksdagen här i dag något skulle kunna\r\nredovisa vilka tankegångar som finns. Kan man ge\r\nVolvoarbetarna och de människor som nu är\r\nvarslade på Elit-Fönster i Uddevalla något hopp om\r\natt sysselsättningen kan räddas i framtiden? Nu\r\nräcker det inte med allmänt positiva besked.</pre><pre>Situationen i vår region, som bl.a. Ingvar Johnsson\r\nhar berört, är ytterligt dramatisk. Bara i Uddevalla\r\nkommun fanns i mitten av 80-talet ungefär 5 500\r\nindustrijobb. Nästa år -- om det som bl.a. Volvo och\r\nElit-Fönster beslutat sig för får ske -- kommer vi att\r\nha minde än 1 000 industrijobb. Det betyder att\r\nmindre än 10 % av industrijobben finns i denna\r\nkommun, som har tappat det mesta av sin industri\r\nunder ett antal år.</pre><pre>Man hade kunnat tro att det skulle finnas ett samlat\r\ngrepp i regeringen, precis som det fanns då vi hade\r\nen socialdemokratisk regering. Då åkte\r\narbetsmarknadsministern, trafikministern,\r\nindustriministern osv. ner och presenterade ett\r\nsamlat program, där man angav vad man ville\r\nåstadkomma i regionen för att klara framtiden.</pre><pre>När arbetsmarknadsministern uttalar sig i media\r\nsäger han att det inte är hans bord utan\r\nkommunikationsministerns. När\r\nkommunikationsministern uttalar sig säger han att\r\ndet är någon annans bord.</pre><pre>Då kan man ibland fundera över om inte\r\narbetsmarknadsministern eller någon annan som\r\nrepresenterar regeringen på något sätt någon gång\r\nkan tala om vad man har för konkret uppfattning\r\nom vad man vill göra i Fyrstadsregionen. Nästa år\r\nkommer vi nämligen att få uppleva, i varje fall i min\r\nkommun Uddevalla, en arbetslöshet på 20 %.\r\nMänniskor får då gå från hus och hem, därför att de\r\növer huvud taget inte klarar av att betala\r\nhyreskostnader och annat.</pre><pre>De kommunala taxorna i vår kommun ligger på\r\ntredje plats bland kommunerna som har de högsta\r\ntaxorna, och kommunalskatten är bland de högsta\r\ni landet. Enligt undersökningar som\r\nKommunaltjänstemannaförbundet har gjort\r\nkommer dessa biljobb att innebära en\r\nskattehöjning motsvarande 1:50 kr.</pre><pre>Man kan då naturligtvis uttala sin välvillighet om att\r\nman känner för dessa människor, ungefär på\r\nsamma sätt som Per Ahlmark gjorde då han för ett\r\nantal år sedan önskade arbetarna nere i Blekinge\r\nlycka till. Det blev ju bevingade ord.</pre><pre>Jag efterlyser i denna diskussion en redovisning av\r\nvad regeringen tänker göra. Nu är det ju en månad\r\nsedan vi senast hade en interpellationsdebatt om\r\ndetta. Det är ingen större skillnad på det svar som\r\nlämnas i dag och det som då lämnades.</pre><pre>Jag hoppas att Börje Hörnlund i sina kommande\r\ninlägg i dag kan redovisa vilka planer som\r\nregeringen har, t.ex. vilka krav regeringen har på\r\nVolvo, som ju har fått stora samhällsstöd för att\r\ngöra etableringar i Uddevalla, och vilka synpunkter\r\nregeringen har och vilka möjligheter som den ser.\r\nJag hoppas att Börje Hörnlund kan göra det utan\r\natt hänvisa till någon annans bord. Det behövs\r\nalltså ett samlat grepp.</pre><pre>När man har lyssnat på det som Carl Bildt har sagt\r\nom den mest kompetenta regeringen som någonsin\r\nhar funnits, tycker jag att Börje Hörnlund kan tala\r\nför den mest kompetenta regeringen och tala om\r\nvilka konkreta åtgärder som regeringen vill\r\nmedverka till för att klara Fyrstadsregionen och de\r\nmänniskor som i dag känner otrygghet och funderar\r\növer vilka jobb som kommer att finnas i framtiden.</pre><pre>I dag såg jag i Platsjournalen att det fanns ett jobb\r\nsom man kan tänka sig att en industriarbetare kan\r\nsöka. Det var ett fastighetsskötarjobb, och jag vet\r\natt det är 300--400 sökande på ett enda jobb. Det är\r\nvår verklighet. Vad gör ni åt den?</pre><pre>Anf. 6  Arbetsmarknadsminister BÖRJE\r\nHÖRNLUND (c):</pre><pre>Fru talman! Den viktigaste uppgiften nu för att vårt\r\nland skall komma i gång med en ordinarie\r\narbetsmarknad är att vår ränta blir lägre. Det\r\nbetyder oerhört mycket både för företagens och för\r\nenskildas möjligheter att investera.</pre><pre>Sedan vill jag i all välmening litet kort påminna om\r\natt riksdagen ännu inte har fattat beslut om den\r\npåfyllnad av arbetsmarknadspolitiska medel som\r\nregeringen och Socialdemokraterna har varit eniga\r\nom. Innan man delar ut pengar måste man se till att\r\nman har en summa pengar.</pre><pre>Ni är också medvetna om att av de ca 28 miljarder\r\nkronor som Arbetsmarknadsverket fram till nu har\r\nfått besked om för innevarande budgetår, behåller\r\njag som arbetsmarknadsminister 50 miljoner\r\nkronor. I övrigt är det Arbetsmarknadsverket och\r\ndess styrelses uppgift att fördela pengar till\r\nregionerna efter de svårigheter som de har på\r\narbetsmarknaden.</pre><pre>Frågan är om jag inte skulle sköta denna\r\nfördelning, för att ha en summa med mig till varje\r\nställe när jag är ute i landet. Det blir faktiskt på det\r\nsättet om vi skulle välja den vägen. Men jag är inte\r\nsäker på att det är riktigt den kloka vägen att jag far\r\nomkring som någon typ av jultomte.</pre><pre>Arbetsmarknadsverket arbetar nu med ca 5 % av\r\nden svenska arbetskraften genom olika åtgärder.\r\nOch detta kommer att stiga framöver. Något\r\nliknande har man där inte jobbat med tidigare.\r\nNaturligtvis finns det gränser. Därför kommer jag\r\nfram till att jag, tillsammans med\r\nArbetsmarknadsverket, skall försöka göra så\r\nmycket som möjligt som går att göra på dess\r\nansvarsområde. Men att få tillbaka en fullgod\r\nordinarie arbetsmarknad är ändå A och O. Då vill\r\njag återigen påminna om att om parterna verkligen\r\nkunde sätta sig ned och tala om de spelregler som\r\nskall gälla för 1993 och 1994, skulle det betyda\r\nmycket mer än 1 eller 10 miljarder kronor mer till\r\nArbetsmarknadsverket. Det skulle betyda en\r\nframtidstro som skulle göra att en mängd företag\r\noch enskilda skulle våga investera. Det går alltså\r\ninte att åstadkomma hela denna vändning via mitt\r\ndepartement.</pre><pre>Jag håller med alla som har yttrat sig om befintliga\r\nföretag. Om de börjar anställa fler människor och\r\nom de får tag i pengar till ett hyggligt pris, betyder\r\ndet en del.</pre><pre>Avtalen för 1993 och 1994 kommer också att betyda\r\natt bankerna och de finansiella instituten får en\r\nbättre framtidstro när de skall bedöma\r\nmöjligheterna framöver när det gäller att förse det\r\nstora flertalet små och medelstora företag med\r\nkrediter.</pre><pre>Frågan om stödområden bereds för närvarande\r\ninom departementet, och man tittar på olika\r\nkommuner runt om i vårt land eller lokala\r\narbetsmarknader.</pre><pre>Jag vill också säga att jag, när jag besökte\r\nUddevalla och dess bilarbetare i fredags, blev\r\nmycket imponerad över deras raskhet och sätt att\r\narbeta. Det känns oerhört tragiskt att dessa duktiga\r\nbilarbetare tydligtvis inte får chansen att fortsätta\r\nmed sina arbeten. Det är just denna typ av duktiga\r\nindustriarbetare som Sverige behöver. Därför vill\r\njag återigen säga att alla goda krafter måste hjälpas\r\nåt att vända utvecklingen, så att vi åter får en större\r\nordinarie arbetsmarknad.</pre><pre>Marianne Andersson, och även någon annan av\r\ntalarna, tog upp underleverantörerna. Jag vill till\r\ndem säga att kronkursen i dag betyder att läget har\r\nstärkts högst avsevärt gentemot framför allt\r\nTyskland, som är ett stort säljarland kontra våra\r\nbåda bilfabriker.</pre><pre>Genom att inte fara omkring som jultomte har jag\r\nmöjlighet att i samtal med AMS-ledningen och i\r\nsamtal med andra verkligen arbeta för att alla\r\nregioner behandlas rättvist. När nu\r\nFyrstadsregionen, Dalsland, har hamnat i ett svårt\r\nläge, skall den behandlas rättvist.</pre><pre>Anf. 7  INGVAR JOHNSSON (s):</pre><pre>Fru talman! Arbetsmarknadsministern glider hela\r\ntiden undan och försöker lägga ansvaret på någon\r\nannan -- på Arbetsmarknadsverket, facket osv.</pre><pre>Sedan tycker inte jag heller att Börje Hörnlund\r\nskall vara jultomte. Det är inte julklappar som\r\nmänniskorna i det här området vill ha. De vill ha\r\nvad de har rätt till: en garanti att antingen ha arbete\r\neller också få utbildning.</pre><pre>Vi får inte glömma att bilindustrin och dess\r\nunderleverantörer är en av landets absolut\r\nviktigaste näringar. Hela Västsverige är väldigt\r\nberoende av bilindustrin.</pre><pre>I vår partimotion pekar vi väldigt tydligt ut tre\r\nområden där vi vill ha satsningar, investeringar i\r\ninfrastrukturen och ROT-program och där vi vill ha\r\nett byggande och en kompetensutveckling, bl.a.\r\ngenom att ytterligare en årsgrupp sätts i utbildning.\r\nJag tycker att vår partimotion är helt i linje med vad\r\nlänsstyrelserna och kommunerna har sagt. Vad som\r\nnu återstår är bara att också regeringen inser vad\r\nsom behöver göras.</pre><pre>Jag tycker nog att det är litet synd om\r\narbetsmarknadsministern. Han är så välvillig, men\r\nhan får inte alltid med sig Carl Bildt och Bengt\r\nWesterberg. I Trollhättans Tidning har jag läst en\r\nganska träffsäker ledarartikel under rubriken\r\nPolitiskt vådaskott. Det står så här: Den alltid\r\nvälvillige och förstående arbetsmarknadsministern\r\nhar av allt att döma inte tillåtelse av Carl Bildt och\r\nAnne Wibble att lova en enda krona till för\r\narbetsmarknadspolitiska insatser.</pre><pre>Detta har sagts på en borgerlig ledarsida och är\r\nalltså inte mina ord.</pre><pre>Sedan tycker jag att Börje Hörnlund borde ta upp\r\nen diskussion inom regeringen om hur man ser på\r\narbetslösheten och på insatser för att komma till\r\nrätta med denna. Jag lyssnade på debatten i TV 4 i\r\ngår kväll. En ung manlig moderatpolitiker tyckte\r\natt arbetslösheten var bra. Om jag minns rätt sade\r\nhan att de arbetslösa fungerar som en bra smörjare\r\ni systemet. Det yttrandet tycker jag visar på ett\r\nmänniskoförakt. Tyvärr var det ingen som kraftfullt\r\nsade emot.</pre><pre>Moderaterna säger att de inte vill ha någon\r\nindustripolitik. Därmed tycker jag att man har satt\r\nsig på läktaren när det gäller detta stora problem.\r\nDet är bara att se vilka som finns här i lokalen. Det\r\när en centerpartist och tre socialdemokrater från\r\nregionen som i dag deltar i debatten. Också\r\nmoderater borde vara här. Men om de vill sitta på\r\nläktaren kan de få göra det, bara Börje Hörnlunds\r\nparti inte fortsätter att stödja dem.</pre><pre>Anf. 8  RUNE EVENSSON (s):</pre><pre>Fru talman! Jag håller med\r\narbetsmarknadsministern när det gäller det höga\r\nränteläget. Dagens höga ränta är förlamande. Det\r\ngäller på många områden. Det vore därför väldigt\r\nbra om vi kunde få ner räntan.</pre><pre>Jag vill påminna om att det av riksdagen beslutade\r\nnya bostadsfinansieringssystemet förutsatte ett läge\r\nmed en ränta på i storleksordningen 8 %. Det är\r\nmot den bakgrunden som jag kan säga att det\r\nkommer att bli tvärstopp i nybyggnationen efter\r\nden 1 januari.</pre><pre>Börje Hörnlund talade om duktiga arbetare som\r\nhan hade träffat i Uddevalla. Ja, dessa kan få\r\narbete, om vi får fart på byggandet. Det finns stora\r\nbehov i många områden.</pre><pre>Det vore bra om det gick att få fart på redan\r\nbeslutade projekt. Det vore alltså bra om de\r\näntligen kom i gång. Det finns många projekt som\r\nbehöver komma i gång nu -- inte om några år, för\r\ndå bidrar de till en överhettning i byggbranschen.\r\nEn sådan kommer att bli resultatet av denna\r\nregerings politik. Om utslagning av arbetskraft och\r\nföretag får fortsätta i samma takt som nu, kommer\r\nden här branschen i framtiden att vara för liten med\r\nbostadsbrist och överhettning som följd.</pre><pre>Det är också viktigt, som jag sade förut, att fatta\r\nbeslut om Norge--Väner-länken. Banverket har\r\nfattat sitt beslut för länge sedan.</pre><pre>En hel del mera borde satsas på vägbyggen. I den\r\nmotion som jag tidigare hänvisat till pekar vi på\r\nmånga projekt. Bland dessa finns det en hel del\r\nstora projekt. Det gäller t.ex. riksväg  45. En\r\nmängd åtgärder behöver nämligen vidtas i Arlövs,\r\nLilla Edets och Trollhättans kommuner. Det\r\nbehövs även en förbifart och en planfri korsning i\r\nMellerud. Vidare är vägnätet i Dalsland mycket\r\ndåligt och således i stort behov av upprustning.\r\nTerminaler för lokaltrafiken behöver byggas i både\r\nVänersborgs och Ale kommuner. Det noteras\r\nockså en mängd upprustningsbehov i kommunerna.\r\nI vår motion pekar vi på en mängd sådana projekt.</pre><pre>Det behövs således ett statligt initiativ i form av\r\nstimulanser beträffande kommunal ROT-\r\nverksamhet, skolor, undervisningslokaler som\r\nbehöver rustas upp, kommunala VA-ledningar\r\nm.m.</pre><pre>Anf. 9  MARIANNE ANDERSSON (c):</pre><pre>Fru talman! Jag vet att arbetsmarknadsministern\r\nhar ett mycket stort engagemang i dessa frågor. Det\r\när anledningen till att mycket stora satsningar\r\nhittills har gjorts på arbetsmarknadspolitiken.</pre><pre>Räntan är naturligtvis den allra viktigaste faktorn\r\nnär det gäller att få fart på näringslivet och att skapa\r\nlångsiktiga jobb. Helt klart är det så. Det är därför\r\nviktigt att låga löneavtal snabbt kan träffas.</pre><pre>Under senare tid har lönesänkningar diskuterats\r\nväldigt mycket, bl.a. i TV i går kväll. Jag tror\r\nkanske inte att lönesänkningar är den rätta vägen\r\ninför framtiden. Men jag tror att om de som har de\r\nhögsta lönerna signalerar att de är beredda att gå\r\nmed på något sänkta löner, skulle det vara en\r\nmycket viktig signal till de människor som i dag har\r\nlåga inkomster och som känner sig väldigt trängda i\r\nnuvarande situation. För att människorna skall\r\nkunna acceptera låga löneavtal är det här en mycket\r\nviktig signal. Jag hoppas att en sådan kommer. Det\r\när alltså mera fråga om en vädjan till de människor\r\nsom har de högsta lönerna.</pre><pre>Som framgår av diskussionen här är det oerhört\r\nviktigt med olika satsningar. Fyrstadsområdet\r\nbehöver mera. Man behöver få positiva signaler om\r\nt.ex. en större andel av investeringarna i\r\ninfrastrukturen nästa år, om de satsningar inom\r\nbyggverksamheten som vi här talat om, om --\r\nframför allt -- en kompetenshöjning samt om en\r\nsatsning på utvecklingsprojekt.</pre><pre>Jag hoppas verkligen på positiva signaler i den\r\nkommande budgetpropositionen.</pre><pre>Anf. 10  LENNART NILSSON (s):</pre><pre>Fru talman! Jag skulle vilja ha ett råd av Börje\r\nHörnlund. Vem i regeringen skall man fråga om\r\nman vill ha ett samlat grepp om vad som är önskvärt\r\natt åstadkomma i fyrstadsregionen?</pre><pre>Börje Hörnlund säger ''mitt departement''. Det är\r\nnaturligtvis så, att han har ansvaret för\r\narbetsmarknadsdepartementet. Men jag minns hur\r\ndet var när vi jobbade fram Uddevallapaketet. Det\r\nhandlade då om att det skulle samordnas i\r\nregeringen med industriminister Thage G Peterson,\r\nmed arbetsmarknadsminister Anna-Greta Leijon,\r\nmed det statsråd som hade ansvaret för de statliga\r\nföretagen, Roine Carlsson, med\r\nkommunikationsministern osv. Det fanns alltså ett\r\nsamordnat ansvar.</pre><pre>Har man i regeringen och regeringskretsen över\r\nhuvud taget diskuterat problematiken i\r\nfyrstadsområdet? Och har man några planer på vad\r\nsom skall åstadkommas?</pre><pre>När Uddevallapaketet presenterades handlade det\r\nom vägar, om byggande och om lokaliseringsstöd i\r\nolika former. Det var en gemensam satsning. Det är\r\njust en sådan som vi i dag efterlyser. Vilka är\r\negentligen regeringens planer?</pre><pre>Även om beslut inte har fattats här i riksdagen om\r\nolika medel t.ex., kunde väl ändå något ord yttras\r\nom vad regeringen tycker och tänker i det här\r\nsammanhanget, om vad man avser att göra eller om\r\nfärdriktningen.</pre><pre>Eftersom vi vid förra tillfället diskuterade samtalen\r\nmed Volvoledningen, har jag frågat om dessa\r\nsamtal lett någon vart. Har Börje Hörnlund något\r\natt redovisa från de här samtalen? Det är många\r\nsom går och väntar på besked. För Volvoarbetarna\r\ni Uddevalla räcker det inte att man talar om hur\r\nduktiga de är -- för de är ju duktiga. Vad de\r\nfunderar över är vad som kommer att hända i\r\nframtiden. Hur var de här samtalen? Vilka\r\ndiskussioner har regeringen fört med\r\nVolvoledningen om framtiden t.ex. när det gäller\r\nsatsningar på utveckling?</pre><pre>Som Ingvar Johnsson sade: Vi behöver inte någon\r\njultomte, Börje Hörnlund!</pre><pre>Vid förra tillfället då vi hade problem i regionen\r\nsade vi: Giv oss åtminstone släden, så kan vi köra\r\nsjälva!</pre><pre>Ge oss redskapen, så kan vi i regionen tillsammans\r\nutveckla en region som, utgår jag från, har\r\nframtiden för sig!</pre><pre>På något sätt måste ju också de här i landet som\r\nfinns på högsta beslutande nivå vara med och ta sin\r\ndel av ansvaret. Ge oss redskapen, så skall vi alltså\r\nköra släden själva och åstadkomma en region som\r\nhar en positiv framtid. I dag väntar alla på ett\r\nbesked från regeringen. Man undrar: Vad gör\r\nregeringen? Vad vill man? Har man någon\r\nuppfattning över huvud taget?</pre><pre>Anf. 11  Arbetsmarknadsminister BÖRJE\r\nHÖRNLUND (c):</pre><pre>Fru talman! Jag fortsätter med att svara på ett par\r\nfrågor från den första omgången.</pre><pre>Kommunikationsdepartementet utser en\r\nutredningsman som skall undersöka vilka hinder\r\nsom finns när det gäller starten av olika\r\ninfrastrukturobjekt.</pre><pre>Beträffande samtalet med Sören Gyll och hans\r\nledningsgrupp: Man redovisade ett antal projekt\r\nsom man undersöker tillsammans med\r\nutanförstående intressen. Naturligtvis ser man\r\nockså efter hur det är i egna lådor.</pre><pre>Sedan är det att beklaga, med tanke på hur\r\nfantastiskt produktivitetsarbetet har varit på Saab\r\nunder senare år, men också hos Volvo på senare tid,\r\natt inte den typen av process kunde komma i gång\r\ntidigare. Om så hade skett, skulle företagen inte ha\r\nvarit så utplågade som de är i dag på just\r\npersonbilssidan.</pre><pre>Så något om det här med samlade program. Ja,\r\ntidigare var det två konkreta varvsnedläggelser i en\r\nhygglig konjunktur. I dag är läget tyvärr det att det\r\när jobbigt över hela landet. Det innebär inte att\r\nt.ex. den här regionen är inne på ett mycket dåligt\r\nspår just nu. Dock tror jag att den aktuella\r\nregionen, med det industriella kunnande och med\r\nden typ av företag som ändå finns där, har en bättre\r\nförmåga när konjunkturen vänder än vad en hel del\r\nandra regioner har. Men det är ingen tröst så här\r\nmitt i värsta lågkonjunktur.</pre><pre>Ni nämner den och den motionen. Vad jag noterar\r\när att vi för dagen trots allt har samma\r\nfinansieringssumma.</pre><pre>Jag har tidigare i denna kammare sagt att jag är\r\nberedd att diskutera breda insatser med olika\r\nparter. Men vi kommer aldrig från att\r\nfinansieringssidan måste finnas med i en situation\r\ndär budgetunderskottet är så bekymmersamt som\r\ndet är i dag.</pre><pre>Därmed har jag egentligen berört frågan om\r\nhuruvida jag har tillåtelse av Carl Bildt eller Anne\r\nWibble. Ja, jag har den ram som jag har och som\r\nhar fastställts inte bara av dem utan också av drygt\r\n90 % av riksdagen. Inom den ramen har jag en viss\r\ntillåtelse. Nu befinner sig ju arbetet i slutskedet vad\r\ngäller nästa års budget. Jag följer naturligtvis\r\narbetsmarknaden och kan återkomma under\r\ninnevarande budgetår. Det kommer jag också att\r\ngöra i någon eller några frågor.</pre><pre>Den höga räntan består av ett antal delar. Den\r\ntyska räntan ligger högt. Rätt många bedömer att\r\ndet finns möjligheter till att den nu börjar gå neråt.\r\nSituationen beträffande de finansiella systemen gör\r\natt marginalerna har ökat, och det är väldigt svårt\r\natt göra något åt saker och ting när det hela -- skulle\r\njag vilja säga -- inte går ihop. Ett par banker drar i\r\ndag verkligen stora pengar från statskassan.</pre><pre>Budgetunderskottet påverkar det allmänna\r\nförtroendet. Det här försätter regeringen i det läget\r\natt ett antal smärtsamma besparingar måste till för\r\natt vi skall ha råd att hålla arbetslinjen så högt som\r\nmöjligt. Det brukar vara litet si och så, utom\r\nbeträffande sista paketet, när det gäller att ställa\r\nupp på besparingar. Det brukar vara lättare att\r\nräkna upp enormt många projekt och liksom\r\nglömma finansieringsbiten.</pre><pre>Jag vill påpeka att vägen är smal. Det är därför som\r\njag hela tiden pekar på detta med samtliga aktörers\r\nplikt att tänka efter: Vad kan vi göra för att det skall\r\nvända till den ordinarie arbetsmarknaden?</pre><pre>Anf. 12  INGVAR JOHNSSON (s):</pre><pre>Fru talman! Börje Hörnlund glider undan i de mest\r\ncentrala frågorna. Han säger att vi har samma\r\nfinansiering som regeringen. Men den centrala\r\nfrågan var om vi skall använda den till aktiva\r\ninsatser eller till passiva insatser i form av A-kassa.</pre><pre>Börje Hörnlund glider också undan de centrala\r\nfrågorna om näringspolitiken. Det är allvarligt när\r\nman i Japan, EG och USA satsar på tillväxt och\r\nman samtidigt här i Sverige inte gör det, utan säger\r\natt vi inte skall ha någon näringspolitik.</pre><pre>Näringsministern säger att detta skulle vara som att\r\nbota cancer med penicillin. Men, för att fortsätta att\r\ntala bildspråk, det värsta med Westerberg är att han\r\ninte vill ge någon sjukvård alls, utan låter patienten\r\nligga och dö.</pre><pre>Jag vill återkomma till de vänliga ord som sägs här,\r\nmen jag saknar handlingarna. Alla väntar\r\nnaturligtvis på vad som kommer att sägas i\r\nbudgetpropositionen. Men det är klart att\r\nmänniskor är oroliga när de får så många uttryck\r\nför att regeringens ledamöter inte förstår\r\nmänniskors villkor.</pre><pre>Nu säger Börje Hörnlund att han beklagar. Saab\r\noch Volvo är så bra bilar och produceras på så bra\r\nsätt. Det vill jag hålla med om. Man gör så bra bilar\r\natt de kanske t.o.m. skulle duga åt finansministern\r\noch andra.</pre><pre>Jag läste i tidningen att statsministern, när han var\r\ni Trollhättan, sade att han skulle ta med sig\r\nönskemålen till utbildnings-  och\r\narbetsmarknadsministrarna. Det är helt uppenbart\r\natt Per Unckel inte lyssnade särskilt mycket på\r\ndetta. Nu väntar vi på att arbetsmarknadsministern\r\nbättre skall lyckas uppfylla de löften som uttalandet\r\ninnebar.</pre><pre>Om högskolan vill jag säga att jag tror att det var\r\nklokt av Börje Hörnlund att han inte tog upp den\r\nfrågan. Börje Hörnlund måste vara lurad av de\r\növriga i regeringen. Vi socialdemokrater har gång\r\npå gång föreslagit fler platser till de små\r\nhögskolorna, bl.a. till vår högskola i\r\nTrollhättan/Uddevalla. De två senaste gångerna\r\nhar det gällt en totaleffekt på flera hundra platser.\r\nMen fem gånger har den borgerliga regeringen,\r\nmed Börje Hörnlund, gått emot oss. Mellan skål\r\noch vägg säger ni ändå att ni är någon sorts segrare,\r\nför Per Unckel har inte velat ha några platser alls.\r\nDet kanske i och för sig är sant, men ni sitter ändå\r\ni regeringen.</pre><pre>Härefter skulle jag vilja fråga Marianne\r\nAndersson: Tänker Marianne Andersson, som fyra\r\ngånger under förra året röstade emot fler platser till\r\nhögskolan, rösta på den socialdemokratiska\r\nmotionen när den kommer upp med förslag om fler\r\nplatser den 18 december här i riksdagen? Det skulle\r\ni så fall vara ett mycket viktigt förtydligande.</pre><pre>Jag registrerade att Börje Hörnlund i all sin\r\nödmjukhet sade att han har en viss tillåtelse att\r\nfungera som arbetsmarknadsminister, en viss\r\ntillåtelse av Anne Wibble och Carl Bildt att lova\r\nnågonting. Jag tror att det yttrandet sade mer än\r\nBörje Hörnlund tänkte på.</pre><pre>Anf. 13  RUNE EVENSSON (s):</pre><pre>Fru talman! Jag håller med om att det vore bra med\r\nett snabbt löneavtal.</pre><pre>Börje Hörnlund pratade mycket om sparande. Jag\r\nvill påstå att det inte går att bara spara sig ur den\r\nkris vi befinner oss i. Vi måste också våga satsa\r\ninom områden som ger jobb. Vi måste kunna satsa\r\npå arbete inom olika områden. Byggandet är ett\r\nsådant område som genom följdverkningar ger\r\njobb i många led.</pre><pre>Med tanke på det utsatta läge som regionen har på\r\ngrund av bilindustrins situation, måste vi i\r\nframtiden inrikta oss på att minska detta beroende.\r\nIndustristrukturen får i framtiden inte vara lika\r\nberoende av den branschen som den är i dag. Det\r\nvore alltså bra om vi kunde bredda\r\nindustristrukturen. Därför behövs insatser som\r\nstärker regionens utvecklingsmöjligheter på lång\r\nsikt.</pre><pre>Ett exempel är Teli i Vänersborg. De har en tid haft\r\nproblem. 150 människor är varslade, och flera\r\nvarsel väntas. Oron är stor beträffande företagets\r\nfortsatta framtid. Ett mycket stort kunnande finns\r\ndär i dag, både i företaget och hos de anställda.\r\nDetta bör tas till vara i framtiden. Verksamheten\r\nhar också en mycket lång tradition i Vänersborg,\r\noch på den kunskapen och traditionen måste\r\nframtidens verksamhet byggas. Staten har som\r\nägare ett stort ansvar för att Teli ges förutsättningar\r\natt leva vidare och utvecklas. Detta är också viktigt\r\nför att stödja alternativ till bilindustrin.</pre><pre>Anf. 14  LENNART NILSSON (s):</pre><pre>Fru talman! Vid förra tillfället som det statliga\r\nföretaget Etri Fönster, som det hette då, hade\r\nbekymmer minns jag att vi förde en diskussion med\r\nIndustridepartementet. Det var i samband med\r\nvarvsnedläggelsen i Uddevalla. Då resonerade\r\nregeringen med företaget om olika möjligheter.\r\nDet var en låg marknad då, men byggverksamheten\r\nökade. Man kunde genom gemensamma\r\ndiskussioner, med utgångspunkt i de problem som\r\nman då upplevde, behålla fönsterfabriken i\r\nUddevalla. Sedan klarade man sig bra några år.</pre><pre>Nu har, som Rune Evensson sade, regeringens\r\nbostadspolitik lett fram till att det inte byggs\r\nnågonting över huvd taget. I och med det kan man\r\ninte tillverka några fönster.</pre><pre>Kopplar man ihop detta kunde man säga, att om\r\nregeringen hade fört en aktiv politik, och det är\r\nnaturligtvis inte för sent ännu på det här området,\r\nhade man kunnat föra en diskussion, och då hade\r\nman kunnat säga till de anställda att det fanns\r\nförutsättningar för att behålla Elit-\r\nFönsterfabriken, som den nu heter, i Uddevalla.\r\nDå hade man i alla fall klarat 164 människors\r\narbetstillfällen på en arbetsmarknad där det inte\r\nfinns ett enda jobb, annat än möjligtvis några\r\npsykologer som skall ta hand om dem som får\r\nproblem på arbetsmarknaden.</pre><pre>När Börje Hörnlund talade om att Sören Gyll och\r\nVolvoledningen diskuterar olika projekt är det\r\nnaturligtvis positivt. Det var ändå ett besked om att\r\nman undersöker olika projekt. Jag tycker att\r\nregeringen i det läget bör sätta sig ned och resonera\r\nom på vilket sätt man kan hjälpa till. På vilket sätt\r\nkan vi följa upp detta och medverka till att klara\r\nsysselsättningen?</pre><pre>Naturligtvis bör man sätta litet press på dem. Volvo\r\nhar fått stöd i olika former, pengar har släppts loss\r\nfrån investeringsfonder. Jag tycker inte att man\r\nskall ta ifrån dem det. Det har varit betydelsefullt.\r\nMen jag tycker samtidigt att man kan säga till dem\r\natt de får behålla detta om de medverkar till att\r\nklara jobben för de Volvoanställda i Uddevalla.</pre><pre>Det är litet av en sådan press jag efterlyser i en\r\nsådan här diskussion. Man kan hävda att frågan\r\ndiskuteras och att man vill ge människor litet\r\nframtidshopp. Det skall finnas\r\nutvecklingsmöjligheter i en sådan här besvärlig\r\nsituation. Det är egentligen det man förväntar sig\r\nav dem som skall regera, att de också regerar och\r\ntar till vara de tillfällen och möjligheter som finns\r\ntill stimulanser, att ställa krav och att föra en dialog\r\nmed olika parter.</pre><pre>Vad jag upplever som så tragiskt med den\r\nborgerliga regeringen är att det verkar precis som\r\nom den inte bryr sig om människorna. Jo, Börje\r\nHörnlund bryr sig om och tycker synd om dem som\r\nblir arbetslösa. Men regeringen i övrigt då?\r\nMarknaden får sköta allting fritt. Alla andra skall\r\nsköta saker och ting. Men man förväntar sig av en\r\nregering att den skall regera, annars bör den avgå.</pre><pre>Anf. 15  MARIANNE ANDERSSON (s):</pre><pre>Fru talman! Arbetsmarknadsministern sade att den\r\nhär regionen har större förutsättningar än många\r\nandra att utveckla industrin i framtiden. Det tror\r\njag är alldeles riktigt.</pre><pre>Det är också viktigt att notera att de stora paketens\r\ntid är förbi. Det tror jag att vi egentligen är ganska\r\neniga om. Det politikerna kan göra är att skapa\r\nförutsättningar för utveckling i en region.</pre><pre>Jag skulle också vilja slå ett slag för en mer aktiv\r\nnäringspolitik. NUTEK borde få ökade\r\nmöjligheter att medverka med bl.a. kompetens och\r\nrådgivning till utvecklingsbara projket. Det gäller\r\näven utvecklingsfonderna. Jag vet att den i\r\nÄlvsborgs län är framgångsrik. Fonderna måste ges\r\nmöjligheter att fatta beslut lokalt, att samarbeta\r\nmed de nya riskkapitalbolagen och även med\r\nsmåföretagarfonden. Det är de som bäst känner till\r\nvad som är bäst för regionen.</pre><pre>Ingvar Johnsson är medveten om vår kamp för\r\nhögskolans tillkomst och även för dess utveckling.\r\nI den process som har ägt rum har högskolan\r\nfaktiskt fått betydligt fler platser än vad\r\nutbildningsministern gick med på ursprungligen.\r\nDet är på grund av centerns medverkan, det vill jag\r\nabsolut påstå.</pre><pre>Nu har det beslutet kommit, och högskolan får\r\nsignalerna. Signalerna den 18 december kommer\r\nfaktiskt för sent. Det är viktigt att man får en chans\r\natt besätta de platser som finns. Jag är inte helt\r\nnöjd, men det är nog så långt som man kunde\r\nkomma i det här läget, verkligen.</pre><pre>Anf. 16  Arbetsmarknadsminister BÖRJE\r\nHÖRNLUND (c):</pre><pre>Fru talman! Min dam och mina herrar! Jag kan\r\ngarantera att Bildt, Wibble, Westerberg m.fl. hyser\r\nsamma oro för arbetslösheten som jag gör och som\r\nni gör. Det är faktiskt om de aktiva åtgärderna vi nu\r\när sams efter de gemensamma nattliga övningarna.\r\nJag vill påminna om det.</pre><pre>Sedan vill jag påminna om också att under kort tid\r\nhar två miljarder i statliga byggen tidigarelagts.\r\nAlla dessa är inte ute på marknaden än. I\r\njämförelse med 80-talets normalår sker en\r\ntredubbling av väg- och järnvägsinvesteringar detta\r\når. Och vi har som sagt mer än rekord när det gäller\r\ntillfälliga åtgärder, utbildningar,\r\nungdomspraktikplatser m.m.</pre><pre>Vi skall inte märka ord, men jag förutsätter att ni\r\nsom riksdagsmän tycker att jag skall hålla mig inom\r\ngiven budget. Vill jag mer än given budget,\r\nförsöker jag ta mig tillbaka till riksdagen för att ni\r\nskall godkänna. Det måste ju vara så.</pre><pre>Inom högskolan har det kommit till ca 18 000\r\nplatser efter regeringsskiftet. Det kan jämföras\r\nmed hela 80-talet, när det -- på tio år alltså -- skedde\r\nett tillskott på 11 000 platser. Men det här är\r\nnödvändigt. Skall vi, som jag sade i mitt svar, ha\r\nupp antalet högskolestuderande, som ligger på\r\nungefär hälften av vad man har i många länder runt\r\nom oss, i åldrarna 20--24 år som är högskoleåldern,\r\nmåste vi bredda de små och medelstora\r\nhögskolorna -- det är närheten till som ger en\r\nlättare rekrytering -- och samtidigt hålla kvaliteten.</pre><pre>När det gäller kostnadsläget kan man lika gärna\r\nprata om att vi skall ha låg inflation, så att pengarna\r\nräcker till mera, men vi behöver faktiskt nu, efter\r\natt ha prissatt oss ur i slutet av 80-talet, ett antal år\r\nmed lägre kostnadsläge än ett antal andra länder,\r\nför att vi snabbt skall gå tillbaka till ordinarie\r\narbetsmarknad. Här har inte regeringen bollen.\r\nDet är därför jag betonar det gång på gång. Men\r\ndet är mycket mycket lönsamt att se till att det blir\r\nså.</pre><pre>Överläggningen var härmed avslutad.</pre><pre>3 §  Svar på interpellation 1992/93:40 om\r\narbetsmarknadsläget i Karlstads kommun</pre><pre>Anf. 17  Arbetsmarknadsminister BÖRJE\r\nHÖRNLUND (c):</pre><pre>Fru talman! Lisbeth Staaf-Igelström har frågat mig\r\nom dels vilka insatser jag som\r\narbetsmarknadsminister är beredd att vidta mot\r\narbetslösheten i Karlstadsregionen, dels vilka\r\ninsatser jag är beredd att vidta för att\r\nZakrisdalsverkens anställdas högkvalitativa\r\nkompetens tas till vara.</pre><pre>Den enda vägen som långsiktigt kan säkra\r\nsysselsättningen i landet är att det skapas goda\r\nförutsättningar för företagarverksamhet i hela\r\nlandet.</pre><pre>Det tar emellertid tid innan regeringens\r\nomläggning av den ekonomiska politiken får effekt.\r\nRiksdagen behandlar just nu den proposition som\r\nblev resultatet av fempartiuppgörelserna. Där\r\nföreslås närmare 10 miljarder kronor till\r\nsysselsättningsfrämjande åtgärder.</pre><pre>Sammantaget kommer ordinarie budget och extra\r\nåtgärder, hittills föreslagna i år, att uppgå till ca 40\r\nmiljarder kronor, exkl. handikappåtgärder. Det\r\nkommer att innebära att totalt uppemot ca 340 000\r\npersoner per månad kommer att kunna erbjudas\r\nutbildning, arbete eller praktik under våren 1993.\r\nMedlen fördelas till länen av AMS och kommer\r\nföljaktligen även Värmland och därmed\r\nKarlstadsregionen till del. Fördelningen som AMS\r\ngjort har fram till i dag gett Värmlands län\r\n1 017 500 000 kronor.</pre><pre>I 1992 års kompletteringsproposition föreslog\r\nregeringen att 2,2 miljarder kronor skulle anslås för\r\nunderhållsåtgärder på vägar och järnvägar och till\r\nreinvesteringar i främst mindre objekt på länsvägar\r\noch på vissa järnvägar.</pre><pre>I syfte att skapa ökad sysselsättning och tillväxt\r\nföreslog regeringen i den av mig tidigare nämnda\r\npropositionen att ytterligare 1,5 miljarder kronor\r\nbör anvisas för investeringar i det statliga vägnätet.</pre><pre>Sistnämnda medel skall användas för\r\nunderhållsåtgärder och investeringar i objekt på\r\nlänsvägar i de s.k. traditionella skogslänen, bl.a.\r\nVärmlands län. Vägverket skall vid fördelning på\r\nregioner liksom till enskilda objekt ta stor hänsyn\r\ntill arbetslöshetssituationen regionalt och lokalt.</pre><pre>Regeringen har i nämnda proposition även\r\nföreslagit ett nytt åtgärdssystem, kallat\r\n''Arbetslivsutveckling''. Det innebär att arbetslösa\r\nsom uppbär ersättning från\r\narbetslöshetsförsäkringen skall kunna erbjudas\r\nmöjligheter att delta i aktiviteter, vars syfte är att\r\nbibehålla och stärka den arbetslöses anknytning till\r\narbetslivet.</pre><pre>Det är den lokala arbetsförmedlingen som, i\r\nsamråd med representanter för näringsliv, offentlig\r\nsektor, organisationer och föreningsliv, bör\r\nbestämma vilken inriktning och organisation som\r\nverksamheten med arbetslivsutvecklingen skall ha.</pre><pre>I Värmland görs kraftfulla satsningar vid\r\narbetsförmedlingarna när det gäller bl.a.\r\nfördjupade företagskontakter och samverkan med\r\nde fackliga organisationerna.</pre><pre>De anställda vid Zakrisdalsverken som varslats har\r\nblivit uppsökta av arbetsförmedlingen i Karlstad,\r\ntillsammans med en representant för LO, för att\r\nplanera för en lösning för den enskilde\r\nmetallarbetaren redan innan varslet faller ut.\r\nSvårigheten i detta arbete är att det inte finns något\r\nrekryteringsbehov inom verkstadsindustrin.\r\nNeddragningarna slår hårt mot just\r\nmetallarbetarna.</pre><pre>För att dessa yrkesarbetare skall kunna behålla sin\r\nyrkeskompetens eller ännu hellre bredda eller\r\nfördjupa den har arbetsförmedlingen hela systemet\r\nav åtgärder att tillgå och då framför allt\r\narbetsmarknadsutbildning.</pre><pre>Förutsättningen för att Sverige i framtiden kommer\r\natt ha en konkurrensmässig tillverkningsindustri är\r\natt vår produktion uppfyller kravet på hög\r\nteknologisk nivå. Det är därför nödvändigt i ett\r\nlångsiktigt perspektiv med en hög yrkeskompetens.</pre><pre>Anf. 18  LISBETH STAAF-IGELSTRÖM\r\n(s):</pre><pre>Fru talman! Jag får tacka arbetsmarknadsministern\r\nför svaret på min interpellation. Anledningen till\r\natt jag har ställt interpellationen är att jag är\r\nmycket bekymrad för den ökade arbetslösheten i\r\nVärmland och i Karlstads kommun och vad jag\r\nskall svara mina vänner som jobbar på\r\nZakrisdalsverken nu när de blir arbetslösa.</pre><pre>I dag ligger Värmland på tionde plats i den svenska\r\narbetslöshetsligan och arbetslösheten kostar i vårt\r\nlän mellan 8 och 9 miljoner kronor per dag. Om vi\r\nskulle ställa upp alla i Värmland som är arbetslösa\r\neller i arbetsmarknadspolitiska åtgärder med en\r\nmeters avstånd, skulle de stå uppradade efter\r\nvägkanten mellan Karlstad och Forshaga, ungefär\r\ntvå mil.</pre><pre>Varje dag som jag slår upp tidningarna hemma i\r\nVärmland handlar det om varsel och uppsägningar.\r\nSenast i dag är 50 jobb hotade i Töcksfors.\r\nPåsfabriken där kommer att läggas ned. Jag har\r\ngjort urklipp ur Värmlandstidningarna de senaste\r\ntvå veckorna. Av dem framgår att ytterligare 1 000\r\njobb hotas i Värmland.</pre><pre>I Karlstads Kommun har sedan början av 1992 ca\r\n200 småföretag, med i snitt två anställda lagts ner.\r\nSammantaget kommer i Karlstads kommun under\r\n1992 och enligt vad man vet om 1993 ungefär 3 000\r\narbetstillfällen att försvinna. Det får effekter också\r\npå service, transporter och handel i kommunen.</pre><pre>I Värmland har vi dammsugit de olika\r\nkommunerna på jakt efter jobb, och de jobben har\r\nvi redovisat i vår s-motion med anledning av\r\nproposition 1992/93:50.</pre><pre>Vi har hittat många objekt. Jag vill fråga\r\narbetsmarknadsministern om han är beredd att\r\nställa ytterligare medel till Värmlands förfogande\r\nför att minska arbetslösheten. Är\r\narbetsmarknadministern beredd att lägga fram en\r\nplan för insatser som kan nedbringa arbetslösheten\r\noch minska de offentliga utgifterna för ett passivt\r\nkontantstöd?</pre><pre>Karlstad har genom olika utlokaliseringar på 70-\r\ntalet blivit något av totalförsvarets andra huvudstad\r\ni Sverige. Här har vi Karolinen, I 2 och\r\nZakrisdalsverken. Nu kommer I 2 att slås samman\r\nmed A 9 i Kristinehamn, vilket vi s-\r\nriksdagsledmöter från Värmland står bakom. På\r\nKarolinen minskar verksamheten, och på\r\nZakrisdalsverken kommer man att minimera\r\nantalet anställda. Om man har tur kommer 120\r\nanställda att få vara kvar, och har man otur kommer\r\nhela verksamheten att försvinna.</pre><pre>Jag är inte nöjd med det svar jag fick från\r\narbetsmarknadsministern om hur man skall ta till\r\nvara kompetensen hos Zakrisdalsverkens\r\nanställda. Det är många som är oroliga. Vad skall\r\njag svara mina vänner som jobbar där och som nu\r\nriskerar att bli arbetslösa?</pre><pre>Det finns ett delbetänkande om försvarets hälso-\r\noch sjukvård, där man föreslår att den\r\nkvalificerade militärmedicinska produktionen\r\navseende personal och material skall samlas till en\r\nenhet inom försvarmakten som benämns\r\nFörsvarets sjukvårdscentrum. Länsstyrelsen i\r\nVärmland, landstinget i Värmland och\r\nRäddningsverket har framhållit att Karlstads\r\nfunktion som centrum i landet för civil beredskap\r\noch räddningstjänst bör stabiliseras genom en\r\nlokalisering av det föreslagna nybildade Försvarets\r\nsjukvårdscentrum just till Karlstad. Vi i Värmland\r\nanser att såväl organisatoriska skäl som\r\nproduktionsskäl talar för en lokalisering till vårt\r\nlän. Även starka regionalpolitiska argument\r\nmotiverar en sådan lösning.</pre><pre>I betänkandet om administrativt stöd till\r\nförsvarsmakten föreslås att den verksamhet\r\nFörsvarets civilförvaltning, FCF, för närvarande\r\nbedriver överförs till försvarsmakten och andra\r\nmyndigheter eller avvecklas. Förslaget innebär att\r\nFCF kommer att avvecklas, och därmed kommer\r\nKarlstad att förlora ytterligare arbetstillfällen. Jag\r\nvill framhålla att det är viktigt att en så stor del som\r\nmöjligt av den administrativa stödverksamheten för\r\nförsvarsmakten förläggs till Karlstad.</pre><pre>Jag vill också peka på ett förslag som har kommit\r\nfrån oss Socialdemokrater i Värmland, vilket skulle\r\ninnebära ytterligare jobb. Vi föreslår att man skall\r\ninrätta ett internationellt centrum för utbildning,\r\nforskning och utveckling rörande hanteringen av\r\nkriser och katastrofer av olika slag.</pre><pre>Jag vill med anledning av det anförda fråga\r\narbetsmarknadsminstern om han är beredd att\r\nstötta dessa förslag för att till någon del\r\nkompensera Karlstadsregionen för de\r\narbetstillfällen som har försvunnit och som kommer\r\natt försvinna.</pre><pre>Anf. 19  Arbetsmarknadsminister BÖRJE\r\nHÖRNLUND (c):</pre><pre>Fru talman! Jag kommer något att upprepa vad som\r\nsades i föregående interpellationsdebatt. Just nu är\r\nca 5 % av arbetskraften sysselsatt i olika\r\narbetsmarknadsåtgärder. Så sent som för ett år\r\nsedan sade Arbetsmarknadsverkets\r\ngeneraldirektör att det var lämpligt med ca 3 %.\r\nJag vet att han i slutet av förra veckan nämnde att\r\ndet inte längre handlade om pengar utan om\r\nsvårigheten att hantera stora skaror utanför\r\nordinarie arbetsmarknad.</pre><pre>Det är min uppfattning att prognosen för\r\ninnevarande och kommande budgetår är\r\nbekymmersam. Även om de dåliga tiderna vänder\r\nkommer det att ta tid innan arbetsmarknaden\r\nvänder. Arbetsmarknadsverket kommer att på\r\nolika sätt få hantera ännu fler arbetslösa.</pre><pre>När det gäller vad man gör och hur det görs, tror\r\njag mycket mer på regionalt och lokalt inflytande.\r\nMan kan göra ett bättre val hemmavid än centralt.\r\nDet är Länsarbetsnämnden i Karlstad och de lokala\r\narbetsförmedlingarna som skall ha dessa uppgifter.</pre><pre>Det räknades här upp olika förslag. Jag får väldigt\r\nmånga förslag dels på olika arbetmarknadspolitiska\r\nåtgärder, dels på olika regionalpolitiska åtgärder.\r\nVi ser noga igenom alla förslag för att se om vi kan\r\nhämta någonting från dem som går att genomföra\r\noch som för Sverige åt rätt håll.</pre><pre>Anf. 20  LISBETH STAAF-IGELSTRÖM\r\n(s):</pre><pre>Fru talman! Arbetsmarknadsministern sade att det\r\nviktiga när man arbetar med\r\narbetmarknadspolitiska åtgärder är regionalt och\r\nlokalt inflytande. Jag håller med om att det\r\nsjälvfallet är mycket viktigt. Men samtidigt måste\r\nman få ett statligt stöd för att kunna genomföra\r\ndessa delar.</pre><pre>Vi har i Värmland fått minskade anslag. Det är en\r\nföljd av den kraftiga försämringen på\r\narbetsmarknaden i andra delar av landet, främst i\r\nstorstäderna. Det gör att vi i Värmland kommmer\r\natt få minskade anslag. Det innebär att länets\r\nrelativa andel av de medel regeringen tilldelat AMS\r\nhar sjunkit från 4,8 % till 4,1 %., dvs. 120 miljoner\r\nkronor för Värmlands del. För Karlstads del\r\ninnebär det att man har 30 miljoner kronor mindre\r\natt disponera för olika åtgärder.</pre><pre>Detta betyder att nya beslut om utbildning,\r\nberedskapsarbete, rekryteringsstöd enbart kan\r\nfattas med yttersta restriktivitet.\r\nLänsarbetsnämnden i Värmland tror att man\r\nkommer att få mycket kritik på grund av detta.\r\nFinns det ytterligare pengar tar vi i Värmland\r\ntacksamt emot dem.</pre><pre>Jag vill också ta upp frågan om ungdomspraktiken.\r\nVi har i Karlstad 450 ungdomar i ungdomspraktik.\r\nAntalet väntas stiga till ungefär 625 i februari\r\nmånad. Man har i princip garanterat medel för\r\nsistahandsalternativet, dvs. just ungdomspraktik,\r\nmen inte för förstahandsalternativet arbete, där\r\nrekryteringsstöd ofta är en förutsättning, eller\r\nutbildning med utbildningsbidrag.</pre><pre>Enligt Länsarbetsnämnden är man på grund av\r\nmedelsbrist i länet nu mer eller mindre tvingad att\r\nvälja sistahandsalternativet. Anser\r\narbetsmarknadsministern att det skall vara på detta\r\nsätt? Avser arbetsmarknadsministern att ändra på\r\ndetta förhållande i positiv riktning?</pre><pre>När det gäller de förslag som jag nämnde i mitt\r\nförsta inlägg hoppas jag verkligen att\r\narbetsmarknadsminstern prövar dem mycket noga.\r\nDet är mycket viktigt att vi får ytterligare\r\narbetstillfällen i Karlstad, och där har vi också stora\r\nmöjligheter att på ett bra sätt hantera dessa frågor.</pre><pre>Anf. 21  Arbetsmarknadsminister BÖRJE\r\nHÖRNLUND (c):</pre><pre>Fru talman! Drygt 90 % av riksdagen står bakom\r\nden ram som jag just nu har att arbeta med, dvs.\r\nnär riksdagen har fattat beslut om den s.k.\r\nkrispropositionen.</pre><pre>Jag har tidigare stått i denna talarstol och diskuterat\r\nmed ett antal kolleger från Stockholm. Det är\r\nuppgången av arbetslöshet i Stockholm -- den har\r\nju där förut legat på en mycket låg nivå, men nu går\r\nden upp kraftigt -- som gör att de sedvanliga\r\narbetslöshetslänen relativt sett får mindre belopp.\r\nDessa Stockholmskolleger var inte heller de nöjda\r\nmed tilldelningen utan önskade ytterligare medel.</pre><pre>Jag kommer inom kort att ge AMS besked som rör\r\nbl.a. ungdomar och som har att göra med medel\r\nutöver dessa 28 miljarder kronor.</pre><pre>Det är nu snart ett par månader sedan, som jag\r\nklart och tydligt sade att rekryteringsstöd till\r\nungdomar, starta-eget-bidrag till ungdomar och\r\nungdomspraktik för ungdomar egentligen är lika\r\ndyra, eller lika billiga, åtgärder. Det står också i den\r\nproposition som riksdagen snart skall behandla.\r\nDet här är utbytbara saker för de lokala\r\narbetsförmedlingarna och länsarbetsnämnden. Här\r\nhar de mycket stor frihet. Det sker över huvud taget\r\nen uppmjukning nu, så att man efter eget huvud\r\nkan handla på bästa möjliga sätt för de arbetslösa\r\nungdomarna.</pre><pre>Anf. 22  LISBETH STAAF-IGELSTRÖM\r\n(s):</pre><pre>Fru talman! Jag tackar arbetsmarknadsministern\r\nför det svaret. Jag hoppas att detta löser sig på ett\r\nbra och positivt sätt och att man inte skall behöva\r\nta till det sista alternativet i första hand.</pre><pre>Vi vet allihop att arbetslösheten kostar enorma\r\nsummor. Jag sade i mitt första inlägg att den kostar\r\n8--9 miljoner kronor för Värmlands del. Jag anser\r\natt man borde kunna använda dessa pengar på ett\r\nmer produktivt sätt och inte bara betala ut\r\nkontantstöd.</pre><pre>Vi vet ju också att arbetslösheten i västvärldens\r\nländer ökar snabbast i Sverige. Därför måste det till\r\nmånga och bra åtgärder för att få i gång arbetet\r\nigen. Det är ju arbete människor måste ha. Man\r\nkan inte acceptera att socialbidragen spräcker alla\r\nbudgetramar. Det sker i kommuner i Sverige i dag,\r\nbl.a. i Värmland.</pre><pre>Anf. 23  Arbetsmarknadsminister BÖRJE\r\nHÖRNLUND (c):</pre><pre>Fru talman! Egentligen är det fritt fram för dem\r\nsom i dag får kontantstöd att tillsammans med\r\narbetsförmedlingen och lokala intressen försöka\r\nkomma bort från kontantstödet och över till den\r\nnya åtgärden arbetslivsutveckling. Jag hoppas att\r\ndet blir en stor åtgärd. Jag tror inte att man kan\r\növerskatta betydelsen av att göra något för\r\npengarna i stället för att passivt motta dem.</pre><pre>Det här är också viktigt från kommunernas\r\nutgångspunkter. Om vi klarar ungdomarna från\r\nlångtidsarbetslöshet och om vi klarar\r\nutförsäkringsproblemen med vissa\r\nberedskapsarbeten, utbildningar och\r\narbetslivsutvecklingsmodellen, skall vi helt kunna\r\nundvika belastning på den sociala budgeten genom\r\ngott samarbete mellan den lokala\r\narbetsförmedlingen och kommunen.</pre><pre>Överläggningen var härmed avslutad.</pre><pre>4 §  Hänvisning av ärenden till utskott</pre><pre>Föredrogs och hänvisades</pre><pre>Motionerna</pre><pre>1992/93:Sf20 och Sf21 till socialförsäkringsutskottet</pre><pre>5 §  Förnyad bordläggning</pre><pre>Föredrogs men bordlades åter</pre><pre>Konstitutionsutskottets betänkanden 1992/93:\r\nKU13 och KU14</pre><pre>Skatteutskottets betänkande 1992/93:SkU9</pre><pre>Lagutskottets betänkanden 1992/93:LU14 och\r\nLU15</pre><pre>Utrikesutskottets betänkande 1992/93:UU1</pre><pre>Försvarsutskottets betänkande 1992/93:FöU5</pre><pre>Socialförsäkringsutskottets betänkanden 1992/93:\r\nSfU3 och SfU4</pre><pre>Kulturutskottets betänkande 1992/93:KrU7</pre><pre>Jordbruksutskottets betänkande 1992/93:JoU8</pre><pre>Arbetsmarknadsutskottets betänkanden 1992/93:\r\nAU2 och AU5</pre><pre>6 §  Kammaren åtskildes kl. 13.24.</pre><pre>Förhandlingarna leddes av talmannen.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}