{"dokumentstatus":{"dokument":{"hangar_id":"2387700","dok_id":"GG0954","rm":"1992/93","beteckning":"54","doktyp":"prot","typ":"prot","subtyp":null,"tempbeteckning":null,"organ":null,"mottagare":null,"nummer":"54","slutnummer":"0","datum":"1993-01-20 00:00:00","systemdatum":"2005-10-27 13:54:29","publicerad":"1993-01-20 00:00:00","titel":"Riksdagens snabbprotokoll 1992/93:54 Onsdagen den 20 januari","subtitel":null,"status":null,"htmlformat":null,"relaterat_id":null,"source":"webbnav","sourceid":"{DC41AD5A-BB38-48AC-9B53-6D8004714630}","dokument_url_text":"http://data.riksdagen.se/dokument/GG0954/text","dokument_url_html":"http://data.riksdagen.se/dokument/GG0954","dokumentstatus_url_xml":"http://data.riksdagen.se/dokumentstatus/GG0954","html":"\r\n<br><div class=\"sidhuvud_publikation\">Riksdagens snabbprotokoll</div>\r\n<div class=\"sidhuvud_beteckning\">Protokoll 1992/93:54</div>\r\n<div class=\"sidhuvud_datum\">Onsdagen den 20 januari</div>\r\n<div class=\"sidhuvud_klockslag\">Kl. 9.00</div>\r\n<hr class=\"sidhuvud_linje\">\r\n<pre>1 §  Meddelande om val</pre><pre>Anf. 1  FÖRSTE VICE TALMANNEN:</pre><pre>Jag får anmäla att vid morgondagens sammanträde\r\nkommer val att företas dels till Parlamentariska\r\nförsamlingen i konferensen om säkerhet och\r\nsamarbete i Europa (ESK), dels till Gemensamma\r\nparlamentarikerkommittén EG-Sverige.</pre><pre>Jag ber om ursäkt för att jag är så förkyld att min\r\nröst är helt beslöjad.</pre><pre>2 §  Justering av protokoll</pre><pre>Justerades protokollet för den 14 januari.</pre><pre>3 §  Svar på interpellation 1992/93:36 om ett\r\nbostadsdepartement</pre><pre>Anf. 2  Statsminister CARL BILDT (m):</pre><pre>Herr talman! Låt mig börja med att uttrycka mitt\r\ndeltagande med herr talmannen för hans\r\nförkylning.</pre><pre>Inger Lundberg har mot bakgrund av förhållanden\r\npå hyres- och bostadsmarknaden frågat mig om jag\r\när beredd att inrätta ett särskilt\r\nbostadsdepartement.</pre><pre>Svaret på den frågan är nej. Skälet är att\r\ninrättandet av ett särskilt bostadsdepartement inte\r\nkan lösa några problem på bostadsmarknaden.</pre><pre>Regeringen har sedan sitt tillträde infört en ny\r\ninriktning av bostadspolitiken. Bostadssektorn\r\nmåste bort från detaljregleringar och statliga\r\nsubventioner för att i stället fungera på mer\r\nmarknadsmässiga villkor. Fr.o.m. den 1 januari\r\n1993 gäller ett nytt bidragssystem för\r\nbostadsbyggandet. Det kommer att sänka statens\r\nutgifter för bostadsbyggandet, bidra aktivt till en\r\nsanering av de offentliga finanserna och till en\r\nminskning av det statliga upplåningsbehovet och\r\ndärmed bidra till att hålla räntan nere. En låg ränta\r\när en förutsättning för låga boendekostnader för\r\nalla.</pre><pre>Den nya bostadspolitiken innebär att särlösningar\r\nför bostadsmarknaden inte längre är möjliga.\r\nProblemen där måste i stället lösas inom ramen för\r\npolitiken i övrigt. Den allmänna ekonomiska\r\npolitiken och de allmänna ekonomiska villkoren för\r\nnäringslivet måste ge goda förutsättningar även för\r\nbostadsmarknaden.</pre><pre>Det är därför som t.ex. bostadsbidragen inte bör\r\nbehandlas oberoende av det sociala stödet i övrigt,\r\nsom subventioner och skatteregler för byggandet\r\ninte kan separeras från näringslivets skattemässiga\r\noch övriga villkor, och det är därför som\r\nplanfrågorna inte kan särskiljas från miljö- och\r\nnaturresursfrågorna i övrigt. Dessa motiv har jag\r\ntidigare redogjort för i ett svar på en interpellation\r\nfrån Oskar Lindkvist.</pre><pre>För att samordna beredningen av ärenden på\r\nbostadsområdet mellan de olika departementen har\r\ninrättats en delegation bestående av\r\nstatssekreterare från berörda departement.</pre><pre>Anf. 3  INGER LUNDBERG (s):</pre><pre>Herr talman! Jag tackar statsministern för svaret på\r\ninterpellationen.</pre><pre>Statsministern är mycket tydlig i sitt svar. Det är\r\ninget tvivel om att bostadspolitiken med den nya\r\nregeringen har fått en ny inriktning. Här finns inte\r\nett ord om social bostadspolitik, inte ett ord om att\r\nbostaden har betydelse för människors välfärd eller\r\nvåra barns uppväxt. Här finns ingenting om hur\r\nmänniskor med låga inkomster skall klara sina\r\nbostadskostnader, och inte ett ord om delaktighet\r\noch integrerat boende. Allt underordnas\r\nmarknaden. Men t.o.m. marknadens aktörer\r\nunderkänner regeringens bostadspolitik.</pre><pre>Efter det att jag väckte interpellationen har\r\nregeringen beslutat inrätta en särskild delegation\r\nför bostadsfrågor. I delegationen finns\r\nstatssekreterare och planeringschefer från sex\r\ndepartement som arbetar med bostadsfrågorna --\r\nalla män. I direktiven precis som i statsministerns\r\nsvar är bostadspolitiken helt underordnad\r\nmarknaden.</pre><pre>När delegationen inrättades i höstas anförde\r\nregeringen att syftet var att nå en tillfredsställande\r\nsamordning av bostadspolitiken. Det är samtidigt\r\nett medgivande av att beslutet om att inte ha ett\r\nsärskilt departement för bostadsfrågorna inneburit\r\nförlorad kompetens och brist på samordning.</pre><pre>Regeringsdeklarationens stolta ord om att alla skall\r\nha möjlighet till en bra bostad till ett rimligt pris har\r\ninte kunnat förenas med regeringens praktiska\r\npolitik.</pre><pre>Byggda bostäder står outhyrda för att människor\r\ninte har råd att efterfråga dem. En kvällstidning\r\nhade för några dagar sedan ett reportage om en\r\nkvinna i 25-årsåldern som fortfarande bodde\r\nhemma -- det gjorde hennes fästman också, men\r\nhemma hos sina föräldrar. Hon hade inte råd med\r\negen bostad. Hon var inget unikt\r\nkvällstidningsscoop utan en av många som med den\r\npolitik som regeringen bedriver inte får möjlighet\r\ntill ett eget hem.</pre><pre>Skatteministern har huvudansvaret för\r\nbostadspolitiken samtidigt som han ansvarar för\r\nskattepolitik och bank- och kreditfrågor. Han vill\r\ntill varje pris lägga 1994 års besparing på\r\nbostadssektorn på runt 20 % av hushållen -- på dem\r\nsom har de högsta bostadskostnaderna. Är det\r\nuttryck för regeringens fördelningspolitik?</pre><pre>Det är många som frågar sig om regeringen har\r\nförstått konsekvenserna av sin politik. Jag vill fråga\r\nstatsmininstern: Medger den organisation som\r\nregeringen valt att Bo Lundgren har tid att träffa\r\nhyresgäster som inte orkar med sina hyror? Hinner\r\nhan träffa tvåbarnsfamiljen som i dag inte har råd\r\natt hyra en fyrarummare? När var han på\r\npensionärsmöte och träffade den äldre kvinna som\r\ninte har råd att flytta till ett servicehus eller inte\r\nvågar göra det därför att hyrorna höjs nästa år?</pre><pre>Regeringens brist på bostadspolitik har fördjupat\r\nden ekonomiska krisen. Argumenten för att\r\navveckla de s.k. RBF-lånen påminner litet om\r\nresonemangen hos gubben som tycker att han inte\r\nhar råd att jobba för att det är så dyrt med busskort.</pre><pre>Enligt budgetpropositionen anser sig regeringen\r\nspara 135 miljoner kronor genom att ta bort lånen\r\ntill reparation och underhåll.\r\nCenterriksdagsmannen Ivar Franzén bedömer att\r\ndenna relativt begränsade besparing leder till att\r\nunderhålls- och reparationsverksamheten kan\r\nkomma att minska med 5 miljarder. Han menar att\r\ndet kan motsvara tusentals jobb i byggsektorn och\r\natt det kan öka budgetunderskottet med 3\r\nmiljarder. En besparing på 135 miljoner kan ge\r\nmiljardunderskott i statsbudgeten.</pre><pre>Detta är inte budgetpolitik, herr statsminister. Det\r\när bara dumt. Det är också en brist på respekt för\r\nriksdagen, som i december beställde ett ROT-\r\nprogram från regeringen.</pre><pre>Det är svårt för mig att bedöma om det är bristfällig\r\norganisation eller om det är brist på förstånd som\r\nfår regeringen att lägga fram den typen av förslag.\r\nEller är det helt enkelt uttryck för regeringens\r\npolitiska ambitioner?</pre><pre>Att jag ställt interpellationen beror på att jag ändå\r\nvill tro att en bättre organisation, en bättre\r\nhelhetssyn skulle kunna få bort några av\r\ntokigheterna och ge regeringen litet bättre kunskap\r\nom villkoren för bostadssektorn.</pre><pre>Anf. 4  LARS STJERNKVIST (s):</pre><pre>Herr talman! Jag har fått i uppgift att föra ned\r\ndebatten på ett mer jordnära plan -- det är tydligen\r\nde talarstolar som används vid frågestunderna som\r\nvi skall använda här i dag.</pre><pre>Även jag tackar för svaret på den här på många sätt\r\nviktiga och kloka interpellationen. I svaret säger\r\nstatsministern, som Inger Lundberg påpekat, att\r\nkursen ligger fast; regeringens politik är bra -- den\r\nbehöver inte ändras. Därmed behöver man inte\r\nheller ändra arbetsfördelningen inom regeringen.\r\nAllt är gott, säger statsministern i svaret i kort\r\nsammanfattning.</pre><pre>Häromkvällen roade jag mig med -- ja, egentligen\r\när det fel uttryck; det var inte så särskilt lustigt --\r\natt läsa vad som återgavs i riksdagstrycket inför det\r\nbeslut om bostadspolitiken som riksdagen fattade\r\nså sent som i juni. Jag skall bara kort citera vad\r\nregeringen då själv avgav att dess egen\r\nbostadspolitik skulle leda till.</pre><pre>Det här förslaget till ny bostadspolitik kommer,\r\nsade man, att innebära att räntorna i landet\r\nsjunker. Redan det faktum att regeringen lägger\r\nom bostadspolitiken kommer att orsaka glädjeskutt\r\npå finansmarknaden.</pre><pre>Om man vill uttrycka sig skämtsamt kan man ju\r\nalltid hävda att det blev ett skutt, men något\r\nglädjeskutt blev det tyvärr inte. Omläggningen av\r\nbostadspolitiken hade inte den inverkan som\r\nregeringen trodde i juni.</pre><pre>Regeringen skrev också att omläggningen skulle\r\nleda till att människor fick rimliga\r\nboendekostnader. Jag har med mig ett brev från en\r\nfamilj här i landet -- en av många -- som har\r\ndrabbats av kraftiga boendekostnadsökningar. Den\r\nbor i en nybyggd bostadsrättslägenhet. Den\r\nminskning av subventionerna, den omläggning av\r\nbostadspolitiken, som nu sker, drabbar i första\r\nhand dem som bor i nybyggda villor och\r\nbostadsrättslägenheter. Det är framför allt de som\r\nhamnar i en mycket besvärlig situation. För den här\r\nfamiljen handlar det om 1 000 kr mer i månaden.\r\nDen fråga man då måste ställa är: Anser\r\nstatsministern att 1 000 kr i kostnadsökning för dem\r\nsom redan före höjningen bodde allra dyrast är en\r\nrimlig boendekostnadsökning?</pre><pre>I juni skrev regeringen dessutom att\r\nbostadsbyggandet med den nya bostadspolitiken\r\nskulle leda till ett byggande på 35 000 nya\r\nlägenheter och 32 000 ombyggda lägenheter. Jag\r\nhar också med mig ett annat brev, nämligen från en\r\norganisation som inte brukar vara så kritisk mot\r\nstatsministerns parti. Där skriver man: Nu är\r\nsmärtgränsen nådd. Produktionsvolymerna rasar,\r\norderingången rasar, arbetslösheten stiger. Vidare\r\nbeskriver man de prognoser som gjordes så sent\r\nsom i höstas som glädjeprognoser. I stort sett alla\r\nbyggen som går att stoppa kommer att stoppas,\r\nsäger de som dagligen sysslar med det här.</pre><pre>Slutsatsen är att allt det som riksdagen och\r\nregeringen uttalade så sent som i juni har visat sig\r\nvara felaktigt. Det har gått galet.</pre><pre>Ytterligare en fråga till statsministern: När allt går\r\ni motsatt riktning i jämförelse med vad regeringen\r\nsjälv sade i juni -- kan man då med bevarande av\r\nkonsekvens och trovärdighet hävda att kursen\r\nligger fast och att det inte behövs några\r\nförändringar?</pre><pre>För närvarande har vi här i landet, tror jag -- jag\r\när inte särskilt bevandrad i statskunskap -- svenskt\r\nrekord i antalet bostadsministrar; vi har sju\r\nstycken. När vi har så många som var och en på sitt\r\nsätt är ansvarig för en del av bostadspolitiken borde\r\nväl rent statistiskt sett ändå någonting konstruktivt\r\nuträttas. Men så fungerar det bevisligen inte. Det\r\ngamla talesättet ''Ju fler kockar, desto sämre\r\nsoppa'' stämmer tydligen bra på det här området.</pre><pre>Den slutsats som jag drar och som jag förstod att\r\nockså Inger Lundberg drar är att det behövs någon\r\nsom tar ansvaret för bostadspolitiken, som håller\r\nihop det på det här området, och det av flera skäl.\r\nEtt är att bostadspolitikens område inte är som\r\nandra marknader. Det viktigaste skälet är att det\r\nfaktiskt, om alla människor skall ha rätt till en god\r\nbostad, fordras en politisk ledning, en politisk vilja,\r\noch någon som är ansvarig för att verkställa den\r\nviljan.</pre><pre>Något som har tillkommit sedan riksdagen senast\r\ndiskuterade den här frågan är att den politik som\r\nregeringen har lagt fast inte stämmer med vad\r\nregeringen tidigare har sagt. Då borde även\r\nstatsministern självkritiskt fundera över om det inte\r\när dags att tilldogose kravet på att utse någon som\r\nmed fast hand kan påverka och styra\r\nbostadspolitiken.</pre><pre>Anf. 5  Statsminister CARL BILDT (m):</pre><pre>Herr talman! Jag förstår mycket väl att både Inger\r\nLundberg och Lars Stjernkvist vill ta tillfället i akt\r\natt föra allmänna bostadspolitiska diskussioner.\r\nDet kan man mycket väl göra. Men det är inte det\r\nsom interpellationen handlar om, och det är\r\nföljaktligen inte sådana frågor som jag har svarat på\r\neller avser att svara på.</pre><pre>Interpellationen gäller organisationen av\r\nregeringen och regeringskansliet. Den handlar om\r\nhuruvida ett bostadsdepartement skall inrättas eller\r\ninte.</pre><pre>Jag har tidigare utförligt i ett svar på en\r\ninterpellation från Oskar Lindkvist redovisat de\r\nskäl som ligger bakom den omorganisation av\r\nregeringskansliet som vi har gjort. Det var en\r\nomorganisation som även under den tidigare\r\nregeringens tid diskuterades flitigt internt inom\r\nregeringskansliet, mot bakgrund av de ganska\r\ndåliga erfarenheter som man hade av det gamla\r\nbostadsdepartementet.</pre><pre>Det visade ju sig att idén om ett sammanhållande\r\ndepartement egentligen inte fungerade, därför att\r\nJustitiedepartementet -- för att ta det konkreta\r\nexemplet -- har ansvaret för de fastighetsrättsliga\r\nfrågorna. Det måste ha det. Där finns\r\nkompetensen. Den kan och skall icke berövas\r\nJustitiedepartementet. Justitiedepartementet har\r\nockså ansvar för många av de andra viktiga\r\nfrågorna, t.ex. hyreslagen, hyresförhandlingslagen,\r\nhyresnämnder, Bostadsdomstolen. Detta kan man\r\ninte frikoppla från en effektiv bostadspolitik.</pre><pre>Som jag sade, är det naturligt att frågan om stödet\r\ntill individer som har det svårt handläggs av\r\nSocialdepartementet på ett samlat sätt, detta\r\nalldeles oavsett om det handlar om KBT,\r\nsocialbidrag eller något annat. Det skall vara en\r\nsamlad syn på samhällets stöd till dem som\r\nverkligen behöver det.</pre><pre>Vad det gäller Finansdepartementet är få saker\r\nmera naturliga än att skattefrågorna handläggs\r\nsamlade. Finansdepartementet handlägger\r\nskattefrågor för alla delar av samhällsekonomin,\r\noch det skall göra det även för bostadssektorn.\r\nNågot annat vore otänkbart, och så var inte heller\r\nfallet under den tidigare organisationen.</pre><pre>Det är också naturligt att man i ett läge när\r\nkapitalmarknadsfrågorna blir alltmer\r\nbetydelsefulla -- och när vi vet hur betydelsefulla de\r\när för bostadspolitiken -- stärker den roll som\r\nFinansdepartementet har.</pre><pre>På samma sätt gäller detta andra departement.\r\nNäringsdepartementet har naturligen att handlägga\r\nfrågor om den näring som bl.a. producerar\r\nbostäder, men också byggande i övrigt. Att\r\nsärbehandla en näring -- en är redan särbehandlad\r\nav historiska skäl, nämligen jordbruket -- och lägga\r\nden under ett separat departement skulle göra att\r\ndet blir svårare att ge den en bra behandling, av lätt\r\ninsedda skäl.</pre><pre>Till sist vill jag säga att det är svårt att frigöra\r\nplanfrågorna från plan- och byggfrågorna och\r\nmiljö- och naturresursfrågorna i övrigt. Vi måste ha\r\nen samlad handläggning av plan- och byggfrågorna,\r\nalldeles oavsett om det gäller bostadsbyggande,\r\ndragning av vägtrafikleder, olika miljöutmaningar\r\neller annat.</pre><pre>Detta är motiven. De är utförligt redovisade. Inger\r\nLundberg sade att jag gav ett klart svar. Det brukar\r\njag göra. Jag tror inte att en organisatorisk hokus\r\npokus-lösning har någon betydelse. Tvärtom tror\r\njag att den skulle försvaga möjligheten att driva en\r\neffektiv politik.</pre><pre>Låt mig till Inger Lundberg säga att jag i övrigt inte\r\navser att gå in på hennes argumentation. Hon sade\r\natt regeringens politik beror på bristande förstånd.\r\nJag avser inte att från riksdagens talarstol, eller i\r\nnågot annat sammanhang, recensera Inger\r\nLundbergs förståndsgåvor. Måhända är det en brist\r\ni hennes omdöme att hon tror att man kan bedriva\r\nseriös politisk debatt med den typen av\r\nargumentation.</pre><pre>Anf. 6  INGER LUNDBERG (s):</pre><pre>Herr talman! Att jag i en diskussion om\r\norganisationen av regeringens arbete tittar på\r\nresultatet är ganska naturligt.</pre><pre>Det kan ändå vara så att också organisatoriska\r\nfrågor har samband med vilket resultat man når.\r\nDet resultat som regeringen har nått på\r\nbostadsområdet är inte ett bra resultat. Det har lett\r\ntill att människor känner stor oro, och det har\r\nbidragit till den största byggarbetslöshet som vi har\r\nupplevt.</pre><pre>Det är ingen i regeringen som är ansvarig för\r\nbostadspolitiken. Inget enskilt statsråd har en\r\növerblick. Då är det statsministern som är ansvarig.</pre><pre>Kanske var det så att statsministern före valet såg\r\nlitet för enkelt på bostadsfrågorna, att han\r\nmissbedömde svårigheterna med att arbeta med ett\r\nså viktigt välfärdsområde som bostadspolitiken.</pre><pre>Det behövs kunskap.</pre><pre>Statsministern talade om den rationella\r\nfördelningen mellan olika departement. Är det så\r\natt Per Westerberg som har ansvaret för\r\nNäringsdepartementet -- med den stora omläggning\r\nav bostadspolitiken som nu sker -- i\r\nregeringskretsen berättar vad\r\nByggforskningsinstitutet fått fram när det gäller\r\nkunskaper om sociala förändringar i\r\nbostadsområden och kunskaper om vad finansiella\r\nförändringar av bostadspolitiken betyder för\r\nmänniskors vardag och barns uppväxt?</pre><pre>Jag tror att den uppsplittring av verk och därmed av\r\nansvaret för bostadspolitiken som regeringen har\r\nbeslutat allvarligt har bidragit till att\r\nbostadspolitiken befinner sig i en djup kris.</pre><pre>Helle Klein skrev för en tid sedan att vi har litet av\r\nhögerns 1968 -- man är doktrinär i dag. Jag tycker\r\natt det är anmärkningsvärt att man t.o.m. är\r\ndoktrinär när det gäller organisatoriska frågor. Man\r\nser inte att förslag av den typ som man har lagt fram\r\nbeträffande ombyggnader faktiskt leder till\r\nallvarliga sociala problem, allvarliga problem på\r\narbetsmarknaden och en minskad framtidstro\r\nbland våra ungdomar.</pre><pre>Anf. 7  LARS STJERNKVIST (s):</pre><pre>Herr talman! Det är inte förvånande att\r\nstatsministern säger att det här handlar om\r\norganisation och inte om politik. Jag hade väntat\r\nmig det svaret. Men som Inger Lundberg påpekar\r\nfinns det ett samband mellan hur man organiserar\r\ndet politiska arbetet och vilken politik man vill föra\r\nut.</pre><pre>Jag tycker att statsministern själv ger ett bra\r\nexempel när han säger att bostadsbidragen\r\nsjälvfallet skall handläggas av samma statsråd som\r\nhar ansvar för andra sociala stöd. Det är en naturlig\r\nslutsats -- om man tycker att bostadsbidrag är att\r\nbetrakta som vilket annat socialt stöd som helst. Då\r\nanser man att syftet med bostadsstödet enbart är att\r\nminska standardklyftor och att ge ett\r\nkonsumtionsstöd till dem som har det svårt. Men\r\nom man däremot anser att bostadsbidragen faktiskt\r\nspelar en annan roll och har en mycket bestämd\r\nbetydelse, nämligen att göra det möjligt för alla\r\nmänniskor att bo bra, är inte statsministerns\r\norganisatoriska lösning riktig. Det är då rimligt att\r\nbostadsbidragen bedöms tillsammans med de\r\ngenerella bostadssubventioner som riksdagen i juni\r\nsade skall finnas kvar -- låt vara på olika nivåer. Jag\r\ntycker därför att statsministern faktiskt själv\r\nlyckades visa på de argument som vi har funnit för\r\natt det behövs förändringar av organisationen inom\r\nregeringen.</pre><pre>Jag har förstått -- vilket jag tycker bekräftas mellan\r\nraderna i statsministern svar -- att avvecklingen av\r\nBostadsdepartementet inte i första hand var en\r\nrationell, intern, arbetsmässig fråga. Det var inte\r\nen så lättvindig och praktisk fråga som\r\nstatsministern antydde. Det gällde inte bara en\r\navveckling av bostadsministern och\r\nBostadsdepartementet. Man ville nämligen också\r\njämna mark för en avveckling av den sociala\r\nbostadspolitiken. Efter det beslutet har det följt en\r\nrad beslut som handlar om att man vill avveckla de\r\ninstrument som har funnits för att skapa bra\r\nbostäder åt alla. Vi är därför inte särskilt insinuanta\r\nnär vi ger avvecklingen den här betydelsen. Vi har\r\nfaktiskt visst stöd av den verkliga utvecklingen.</pre><pre>Avslutningsvis upprepar jag den fråga som jag inte\r\nfick svar på. Om de beslut och de mål som\r\nbostadspolitiken skulle leda till enligt regeringen\r\nsjälv inte visar sig kunna uppnås, är det då inte\r\nrimligt att man ändrar organisationen?</pre><pre>Anf. 8  Statsminister CARL BILDT (m):</pre><pre>Herr talman! Den sista frågan skall jag gärna svara\r\npå. Däremot noterar jag att Inger Lundberg inte\r\nhade omdöme nog att kommentera sin\r\nomdömeslöshet. Jag lägger henne därmed åt sidan.</pre><pre>Jag vill inte alls förneka att det i vissa sammanhang\r\nkan finnas ett samband mellan politikens faktiska\r\ninnehåll och politikens organisation. Om vi går\r\ntillbaka i tiden fanns ett äldre tänkande, en äldre\r\nmodell, som vi i sina mera extrema former kunde se\r\nlångt till öster om oss. Där hade man ett\r\ndepartement för varje näring och för varje industri.\r\nMan hade t.ex. ett departement för de mindre\r\nmetallindustrierna och ett för byggindustrin. I det\r\nhär landet kom vi tack och lov aldrig så långt, men\r\ndet fanns en tendens i den riktningen. I stället för\r\natt bedriva en allmän politik, kreditpolitik,\r\nkapitalpolitik, skattepolitik, ekonomisk poltik,\r\npolitik för räntor och politik för socialt stöd för de\r\nsvagaste i samhället, började vi driva sektorpolitik.\r\nVi fick då betydande problem. Det är ingen tvekan\r\nom att vi fick problem t.ex. när man skulle\r\nbehandla KBT särskiljt från socialbidrag. Det rör\r\nsig om samma typer av pengar, dvs. svenska kronor,\r\ntill samma typer av människor som befinner sig i\r\nsamma typer av situationer. Då bör man också kuna\r\nbehandla detta samordnat inom regeringskansliet.</pre><pre>Det här är frågor som övervägs löpande inom varje\r\nregering -- ständigt. Under större delen av den\r\nperiod då svensk bostadspolitik växte fram hade vi\r\ninget Bostadsdepartement. Man inrättade ett\r\nBostadsdepartement i början av 1970-talet. Jag tror\r\natt det var 1973 eller 1974. Oskar Lindkvist kan\r\nsäkert korrigera mig. Fram till dess hade det gått\r\nganska hyggligt. Därefter gjordes olika\r\nutvärderingar internt inom regeringskansliet som\r\nentydigt sade att det här inte är bra. Man\r\ndiskuterade olika omflyttningar. Detta är inte den\r\nenda förändring av regeringskansliets organisation\r\nsom har gjorts eller kommer att göras.</pre><pre>Jag har i olka sammanhang under de senaste\r\nveckorna sagt att vi gör en löpande prövning av var\r\nman bäst handlägger olika ärenden. Jag kan inte\r\nutställa någon frisedel för varje departement i\r\nframtiden. Jag tror att det kommer att ske\r\nytterligare förändringar av\r\ndepartementsorganisationen som går i den här\r\nriktningen.</pre><pre>Häromdagen gjorde vi två mindre omläggningar.\r\nVi flyttade jämställdhetsfrågorna från\r\nKulturdepartementet till Socialdepartementet.\r\nJämställdhetsfrågorna har ett starkt samband med\r\nbl.a. pensionsfrågorna, där många\r\nkvinnosynpunkter måste komma in, och delvis\r\nockså med familjepolitiken. Vi gjorde en\r\nomläggning så till vida att vi flyttade\r\nägandefunktionen vad gäller banker från\r\nfinansminister Anne Wibble till statsrådet Bo\r\nLundgren för att få en samlad hantering av\r\nbankkrisen. I det sammanhanget sade jag att vi\r\näven överväger andra förändringar av den interna\r\narbetsorganisationen inom regeringskansliet.</pre><pre>Ett regeringskansli som stannar upp och säger att\r\ningenting får förändras och att man inte skall ta\r\nhänsyn till utvecklingen kommer att bli ett\r\ntilltagande irrelevant regeringskansli. Vi har\r\nförändrat och vi kommer att fortsätta att förändra\r\nregeringskansliets organisation. De förändrignar vi\r\nhar gjort på bostadspolitikens område har utfallit\r\nväl.</pre><pre>Anf. 9  INGER LUNDBERG (s):</pre><pre>Herr talman! Det är anmärkningsvärt att\r\nstatsministern anser att förändringarna på\r\nbostadspolitikens område har utfallit väl.\r\nArbetslösheten bland byggnadsarbetarna är i\r\nmånga områden 35--40 %. Människor med låga\r\ninkomster är uppriktigt oroade och bekymrade\r\növer att de inte klarar hyrorna. Många lägenheter\r\nstår tomma. Gamla människor har inte råd att fråga\r\nefter en modern servicebostad. Har\r\nbostadspolitiken utfallit väl mot denna bakgrund?\r\nMarknaden har slagit igenom, men inte kan väl\r\nstatsministern vara nöjd med resultatet.</pre><pre>Bostadspolitiken utgör ett välfärdsområde. Det är\r\nett av de viktigaste områdena om barn skall få en\r\ngod uppväxt. Vi har med rätta varit stolta över\r\nbostadspolitiken i Sverige. Det har förvisso funnits\r\nbekymmer, och allt har inte varit bra. Men vid en\r\ninternationell jämförelse har vi haft betydligt mera\r\nlikvärdiga förhållanden männsikor emellan. Vi har\r\nkunnat känna stolthet och glädje över våra\r\nbostadsområden. I dag finns det en risk för förfall.</pre><pre>Det finns väldigt många människor som inte har råd\r\natt fråga efter bostad.</pre><pre>När jag talar om förstånd, herr statsminister, menar\r\njag att man måste förstå mekanismerna på\r\nbostadsmarknaden. En regering måste förstå att\r\nkonsekvenserna av att man drar in exempelvis\r\nRBF-stödet blir stor arbetslöshet och ökade hål i\r\nstatsfinanserna. Om man inte förstår det, om man\r\ninte har tid att lyssna, om man inte har tid att träffa\r\nde människor som drabbas av bostadspolitiken är\r\ndet allvarligt. Det är den typen av förstånd jag\r\nefterlyser: att man lyssnar och att man är ute bland\r\nmänniskorna. Jag efterlyser tid och vilja att lyssna\r\npå dem som kan bostadsmarknaden och på\r\nmänniskor som bor i bostadsområdena. Det är inte\r\noförskämt, herr statsminister; det är min\r\nskyldighet.</pre><pre>Anf. 10  LARS STJERNKVIST (s):</pre><pre>Herr talman! Det är alldeles uppenbart att det vi är\r\noeniga om är vilken roll bostadspolitiken skall\r\nspela. Det är det som är knuten. På statsministern\r\nlåter det nästan som om Bostadsdepartementet\r\nskulle vara i det närmaste grundlagsskyddat och att\r\nman för all framtid, oavsett vad som händer, skall\r\nha ett bostadsdepartement. Det tycker inte jag.</pre><pre>Jag tycker visst att det finns skäl att ständigt\r\nompröva hur det politiska arbetet skall organiseras.\r\nInger Lundbergs och min beskrivning av\r\nutvecklingen skiljer sig dramatiskt från\r\nstatsministerns. Vi är inte ensamma om att hävda\r\natt det här i landet finns både en bygg- och en\r\nboendekris. Både de som är beroende av\r\nbostadsmarknaden som näring och de som är\r\nberoende av en bra bostad känner sig hotade. Det\r\när inte något som Inger Lundberg och jag hävdar av\r\nillvilja eller för att vinna politiska poäng. I stort sett\r\nalla som jag möter hävdar detta, framför allt de,\r\nsom jag tidigare nämnde, som bor i nya hus där\r\nsmärtgränsen är nådd för länge sedan. Alla tomma\r\nlägenheter -- ca 40.000 -- vittnar om den kris som\r\nmånga familjer upplever.</pre><pre>Från område efter område -- byggentreprenörer,\r\nbyggnadsarbetare, byggmästarföreningar,\r\nträindustrin hör företrädare av sig och vittnar om\r\nhur illa det är ställt och menar att den omläggning\r\nav bostadspolitiken som regeringen har drivit\r\nigenom har förvärrat och försvårat problemen. Det\r\ngäller inte bara dessa grupper och de som politiskt\r\när orienterade åt samma håll som oppositionen,\r\nutan jag har noterat att sådana röster höjs även\r\ninom regeringen närstående kretsar. I en\r\ntidningsartikel beskrev Ivar Franzén\r\nbudgetpropositionen som att man försökte piska en\r\nkedjad man för att han skulle springa fortare. Mer\r\nmålande hade jag aldrig kunnat beskriva den\r\npolitik som nu förs.</pre><pre>Det är mig fullständigt främmande att beskriva\r\nstatsministern, eller någon annan företrädare för\r\nborgerligheten som dum. Det handlar inte alls om\r\ndet. Däremot instämmer jag i Inger Lundbergs\r\npåpekande att okänsligheten för kritik och\r\noförmågan att lyssna är politiskt dumt.</pre><pre>Anf. 11  Statsminister CARL BILDT (m):</pre><pre>Herr talman! Lars Stjernkvist säger att det inte\r\nfinns anledning att för evigt freda tanken på ett\r\nbostadsdepartement. Vi är således överens om att\r\nregeringskansliets organisation löpande måste ses\r\növer och att man skall ha den organisation som\r\nanses bäst för att man skall kunna åstadkomma den\r\npolitik som man vill föra. Men regeringskansliets\r\norganisation och politiken är två olika saker. Den\r\norganisation som vi har nu, och som jag tror är den\r\nför tiden bästa, kan användas för att driva olika\r\ntyper av politik. Detta kan Lars Stjernkvist och jag\r\nha olika uppfattningar om, och det har vi också,\r\nmen det är inte ämnet för dagens debatt.</pre><pre>Jag är ganska övertygad om att även en regering\r\nsom hade för avsikt att driva en annan inriktning av\r\nbostadspolitiken -- jag tror inte att det i och för sig\r\nskulle vara mer framgångsrikt -- skulle finna att den\r\ngamla organisationen inte fungerade. Vi vet från de\r\ninterna genomlysningar av regeringskansliets sätt\r\natt fungera som gjordes under den\r\nsocialdemokratiska regeringen att just\r\nBostadsdepartementets bristande förmåga var en\r\nav de saker man identifierade tydligast. Jag tror att\r\nman inser detta om man tänker igenom de logiska\r\nsammanhangen när det gäller skattepolitik, social\r\nstödpolitik, kredit- och kapitalmarknadspolitik och\r\nnäringspolitik vad gäller olika näringar. Att tala om\r\natt återupprätta gamla departement för alla\r\nnäringar är att återfalla i gammal politik som inte\r\nfungerade särskilt bra ens på den gamla tiden.</pre><pre>Det är ett illusionsnummer -- jag vill inte påstå att\r\nLars Stjernkvist utförde det, men han var på väg --\r\natt göra gällande att en ändring i\r\ndepartementsorganisationen skulle innebära att vi\r\nlöste alla problem på bostads- och byggmarknaden.\r\nOm det vore så enkelt att vi kunde lösa hela den\r\nsvenska byggkrisen, med dess bakgrund i 1980-\r\ntalets kasinoekonomi, genom att inrätta ett litet\r\ndepartement skulle jag vara beredd att allvarligt\r\npröva förslaget. Men den typen av hokus pokus-\r\nkonster fungerar inte. Man skall inte inge vare sig\r\nmedia, allmänhet eller kammarens ledamöter -- i\r\nden mån det över huvud taget skulle vara möjligt --\r\nillusionen att den typen av organisatoriska\r\nmaskerader skulle ha någon betydelse när det gäller\r\nde faktiska problem som vi har att lösa.\r\nBostadspolitikens och byggnadspolitikens\r\ninriktning kan vi diskutera vid ett tillfälle när en\r\ninterpellation har framställts om detta. Nu har det\r\nställts en interpellation om regeringskansliets\r\norganisation. Den har jag försökt att besvara så\r\nutförligt som möjligt med respekt för omdöme,\r\nförstånd, engagemang och intresse hos dem av\r\ndebattörerna som har visat detta.</pre><pre>Överläggningen var härmed avslutad.</pre><pre>4 §  Svar på interpellation 1992/93:56 om\r\nalternativa metoder för äggproduktionen</pre><pre>Anf. 12  Jordbruksminister KARL ERIK\r\nOLSSON (c):</pre><pre>Herr talman! Rosa Östh har i en interpellation ställt\r\ntvå frågor till mig om alternativ till burhållning\r\ninom äggproduktionen. Hon har frågat om\r\nregeringens arbete är inriktat på att riksdagens\r\nbeslut från 1988 skall fullföljas. Hon vill också veta\r\nvilka åtgärder regeringen vidtar för att i praktiken\r\nmöjliggöra att försöksverksamhet med alternativa\r\nmetoder för äggproduktion kan genomföras.</pre><pre>Våren 1988 beslutade riksdagen om en ny\r\ndjurskyddslag. Grundsynen på djurhållningen i\r\ndjurskyddslagen är att djur skall hållas på ett sådant\r\nsätt att det främjar deras hälsa och ger dem\r\nmöjlighet att bete sig naturligt. Riksdagens beslut\r\ninnebär att all burhållning av värphöns är förbjuden\r\nfr.o.m. år 1999. Det gavs alltså en tioårig\r\növergångstid för att ta fram alternativa system för\r\natt hålla värphöns. Riksdagen beslöt dessutom att\r\ninrätta en kontrollstation år 1993, alltså i år.</pre><pre>På Rosa Ösths första fråga är mitt svar ja.\r\nRegeringen arbetar naturligtvis med den\r\ninriktningen att riksdagens beslut från 1988 skall\r\nfullföljas.</pre><pre>Rosa Östh frågar också vilka åtgärder regeringen\r\nvidtar för att i praktiken möjliggöra att\r\nförsöksverksamhet med alternativa metoder för\r\näggproduktion kan genomföras.</pre><pre>Sedan mycket lång tid finns traditionella\r\ngolvhönssystem i praktisk produktion. De behöver\r\ninte prövas enligt djurskyddslagens regler om ny\r\nteknik. De nya system som provas som alternativ\r\ntill burhållning är främst s.k. etagesystem som\r\nbestår av flera etager och som därmed medger en\r\nhögre djurbeläggning per kvadratmeter\r\nbyggnadsyta jämfört med de traditionella\r\ngolvsystemen. Av de hittills framkomna\r\nförsöksresultaten kan vi konstatera att det återstår\r\nflera problem att lösa innan vi når målet. Bland\r\nannat gäller det lönsamheten, arbetsmiljön,\r\ndjurdödligheten och vissa fotskador hos djuren.\r\nDet är dessa problem som forskningen nu särskilt\r\nfokuseras på.</pre><pre>Statens jordbruksverk har utarbetat ett forsknings-,\r\nförsöks- och utvecklingsprogram för att förbättra\r\ndjurmiljön inom alternativa\r\näggproduktionssystem. I programmet har\r\nproblemen delats in i tre huvudområden, nämligen\r\nbiologi, teknik inkl. arbetsmiljö samt ekonomi.\r\nTotalt har verket avsatt 2,5 miljoner kronor för\r\nförsta året i detta forskningsprogram. De mer\r\nomfattande projekten är i regel treåriga, och totalt\r\nberäknas programmet under en treårsperiod kosta\r\nca 7 miljoner kronor.</pre><pre>Detta program finansieras av medel från\r\nJordbruksverkets anslag Djurhälsovård och\r\ndjurskyddsfrämjande åtgärder. Dessutom bedrivs\r\nforskning som finansieras av Sveriges\r\nlantbruksuniversitet, Stiftelsen\r\nLantbruksforskning, Arbetsmiljöfonden,\r\ndjurskyddsföreningar och konstruktörer av stallar\r\noch inredningar m.fl.</pre><pre>I regeringens skrivelse (1991/92:68) Forskning och\r\nförsök rörande alternativ till burhållning inom\r\näggproduktionen i oktober 1991 redogjordes för då\r\npågående försök och finansieringen av dessa.</pre><pre>Dessa nya s.k. etagesystem, som nu håller på att tas\r\nfram, skall naturligtvis även prövas enligt gällande\r\nlagstiftning, bl.a. enligt reglerna för ny teknik.\r\nSyftet med att pröva ny teknik är att nya\r\ndjurhållningsmetoder skall utvärderas från\r\ndjurhälso- och djurskyddssynpunkt innan de tillåts\r\nkomma till allmän användning. Ett program för\r\nsådan provning av de nya alternativa systemen för\r\nhållande av värphöns har fastställts av\r\nJordbruksverket. Tre olika etagesystem provas för\r\nnärvarande i detta program.</pre><pre>Regeringen kommer inför den av riksdagen\r\nbeslutade kontrollstationen att av Jordbruksverket\r\nfå en redovisning och en ingående analys av\r\nerhållna forskningsresultat och av behovet av\r\nfortsatta insatser. Verkets redovisning skall bl.a.\r\ninnefatta en redogörelse för avslutade, pågående\r\noch planerade försök, försökens inriktning och\r\nfinansiering samt näringens bidrag till utvecklingen\r\nav alternativa system och huruvida försök\r\nförekommer som är inriktat på en småskalig\r\nproduktion.</pre><pre>Regeringens redovisning till riksdagen i enlighet\r\nmed riksdagsbeslutet kommer att lämnas i slutet av\r\ndetta år.</pre><pre>Anf. 13  ROSA ÖSTH (c):</pre><pre>Herr talman! Jag tackar jordbruksministern för\r\nsvaret på min interpellation. På en punkt var svaret\r\ndirekt klargörande, nämligen när det gäller frågan\r\nom huruvida regeringens arbete är inriktat på att\r\nfullfölja riksdagens beslut. Svaret är alltså ett\r\nentydigt ja. Även om jag i och för sig inte hade\r\nväntat mig något annat svar, var det värdefullt att\r\ndet blev sagt här i dag.</pre><pre>Den andra frågan, som handlar om vad regeringen\r\ngör för att nödvändig försöksverksamhet skall\r\nkunna genomföras, kan det vara värt att diskutera\r\nnågot ytterligare kring. Jag återkommer strax till\r\ndet.</pre><pre>Även om jag har litet svårt för burhöns -- det skall\r\njag gärna erkänna -- har jag naturligtvis inte den\r\nsakkunskap som innebär att jag kan döma ut vissa\r\nproduktionssystem. Jag kan inte heller säga att ett\r\nvisst system är ett i alla avseenden bättre system än\r\nalla andra. Det är inte heller det som är intressant\r\neller viktigt. Det viktiga är att vi har ett\r\nriksdagsbeslut som anger en färdriktning och ett\r\nmål. Och jag har nu fått svaret att beslutet skall\r\nfullföljas.</pre><pre>Då kommer nästa viktiga fråga: Hur klarar man av\r\ndet? Jag menar då att det är givet att det måste\r\nfinnas ett ambitiöst utvecklingsprogram för de nya\r\nsystemen och att det kan genomföras, så att vi, när\r\ntiden är inne kan få ett utslagsgivande resultat\r\nredovisat.</pre><pre>Det som sägs om Jordbruksverkets miljonsatsning,\r\nforsknings- och utvecklingsprogram låter ganska\r\nbra och kan förefalla någorlunda betryggande. Det\r\nfinns emellertid ett problem i sammanhanget,\r\nvilket jag tror Karl Erik Olsson är medveten om,\r\nnämligen att de djurägare som kämpar på med\r\nalternativa metoder, liksom konstruktörer av nya\r\nsystem, upplever sin verklighet på ett något\r\nannorlunda sätt. Det är inte ofta som de känner\r\nuppskattning i sitt arbete och uppmuntran att gå\r\nvidare. Att de som har investerat i de traditionella\r\nbursystemen hävdar dessa systemen som de allra\r\nbästa ligger ju i saken natur, kan man säga.\r\nEftersom de också företräder den i särklass största\r\nandelen producenter, uppstår det ju redan här en\r\nbarriär som kan vara svår att forcera.</pre><pre>Värre är det ändå när ledande experter under\r\npågående försök gång på gång uttalar sig på ett sätt\r\nsom uppfattas som att de dömer ut allt vad\r\nalternativa system heter. Jag skall inte nämna några\r\nnamn, därför att då kommer jordbruksministern att\r\nsäga att han inte kan kommentera vad enskilda\r\ntjänstemän och forskare säger och gör. Det är inte\r\nheller nödvändigt. Men när personer, som sitter på\r\nstrategiska forskningsplatser och som rimligtvis\r\ndärför har ett stort inflytande över\r\nJordbruksverkets arbete och program, i förtid mer\r\neller mindre omöjligförklarar\r\ngolvuppfödningsmetoder, är det begripligt om\r\ngeisten avtar hos dem som försöker tillämpa de här\r\nmetoderna. Det är lätt att en osäkerhet om vad som\r\nskall komma att gälla och om det är värt att arbeta\r\nvidare uppstår.</pre><pre>Jag hoppas att Karl Erik Olsson delar min\r\nuppfattning att det här är olyckligt för\r\nförsöksverksamheten, och att det försvårar när det\r\ngäller att nå det uppsatta målet.</pre><pre>Nu är det, precis som jordbruksministern också\r\nberört, ett mycket begränsat antal system som fått\r\nJordbruksverkets godkännande för\r\nförsöksverksamheten. Som jag förstår handlar det\r\nom tre system. Av skäl som jag redan berört har\r\nintresset från konstruktörer inte varit särskilt\r\növersvallande. Jag vill fråga: Anser\r\njordbruksministern att pågående försök har den\r\nbredd som är önskvärd? Och har den det djup som\r\nbestår i att man håller kontinuerlig kontakt med de\r\nsom är verksamma, för att de skall kunna få de råd\r\neller annat stöd som kan behövas på vägen fram till\r\nmålet?</pre><pre>Anf. 14  Jordbruksminister KARL ERIK\r\nOLSSON (c):</pre><pre>Herr talman! Det är möjligt att man kan säga att\r\nintresset från konstruktörer och från dem som\r\narbetar med alternativa system för hönshållning\r\ninte är tillräckligt stort. Den här frågan väcker\r\ndäremot faktiskt ett mycket stort intresse såväl\r\nbland politiker och allmänhet som bland\r\ndjurskyddsorganisationer.</pre><pre>Naturligtvis kan man ha både en teoretisk\r\nvetenskaplig och en mer allmänpolitisk syn på\r\nfrågan om hur höns skall hållas. Jag tror att även\r\nRosa Östh vet att för några årtionden sedan, och\r\nsedan hundratals, tusentals år tillbaka i tiden, hölls\r\nhöns inte i burar. Från den synpunkten skulle man\r\nlätt kunna dra slutsatsen att buren inte behövs för\r\nsjälva hönans skull.</pre><pre>En koncentrerad äggproduktion, med krav på hög\r\neffektivtet och lönsamhet och krav på liten\r\narbetsinsats för den producerade volymen, har\r\nemellertid inte tidigare existerat. I dag ställs andra\r\nkrav på hönshållningen och äggproduktionen än\r\ntidigare.</pre><pre>Det är också ganska naturligt att de som har arbetat\r\nfram de s.k. moderna burhållningssystemen -- som\r\ni och för sig inte är så förfärligt gamla -- tycker att\r\ndessa system innebär en effektiv metod att\r\nproducera ägg.</pre><pre>Det är det också, sett ur det mera ekonomiska\r\nperspektivet. Det är alltså inte egendomligt att man\r\nvill ha fram nya system, när hönsen är instängda i\r\nett litet utrymme och de, enligt djurskyddslagens\r\nbedömning -- den djurskyddslag som vi i stor\r\nenighet antog här i kammaren 1988 -- inte kan bete\r\nsig naturligt. Om det bara finns ett utrymme stort\r\nsom ett A 4-papper per höna är det klart att det inte\r\när lätt för hönan att bete sig riktigt naturligt.</pre><pre>Jag tycker personligen att det är mycket viktigt att\r\nvi nu, som jag har redogjort för tidigare, strävar\r\nefter att fullfölja det beslut som riksdagen har\r\nfattat, samtidigt som vi är medvetna om att det inte\r\när alldeles enkelt.</pre><pre>Rosa Östh tar upp en fråga som rör experternas\r\ndebatt om vad som skall vara möjligt i framtiden,\r\nom det skall vara det nu vanliga\r\nburhållningssystemet, möjligen något modifierat,\r\neller om det skall vara alternativa system, där\r\nhönsen har större utrymme att röra sig på och kan\r\nbete sig på ett sätt som mer skulle likna ett naturligt\r\ntillstånd.</pre><pre>Rosa Östh säger att det är olyckligt att man från det\r\nena hållet uttalar sig så kategoriskt. Jag vill inte\r\nlägga några värderingar i det. Jag tror att det görs\r\nuttalanden från båda håll som är tämligen\r\nkategoriska. Jag ser det som en naturlig del i den\r\nprocess som är på gång, att det måste föras en\r\nintensiv debatt om hur detta skall kunna utvecklas\r\ni framtiden.</pre><pre>Det som är positivt är att det nu finns dels\r\ntraditionella golvhönssystem i drift, som lär fungera\r\nförhållandevis bra. De kräver mera arbete och är\r\nkanske inte så arbetsmiljövänliga, och de kräver\r\nframför allt ett något högre äggpris för att gå ihop\r\nekonomiskt. Dels finns det tre modeller, som Rosa\r\nÖsth nämnde, för alternativa burhållningssystem\r\npå gång. Ett system är i fältmässig användning, ett\r\nannat system är på väg att gå över i fältmässig\r\nanvändning och ytterligare ett system är för\r\nnärvarande på det experimentella planet.</pre><pre>Min förhoppning är att vi skall komma fram till\r\nsådana lösningar under den period som återstår att\r\nvi i slutet av detta århundrade skall kunna säga att\r\ndet går att släppa ut hönsen ur burarna.</pre><pre>Anf. 15  ROSA ÖSTH (c):</pre><pre>Herr talman! Jag tackar för de kompletterande\r\nsvaren. När det gäller de pågående\r\nförsöksverksamheterna kan jag i dag notera att ett\r\nav de företag som har fått uppskattning både i\r\nSverige och internationellt, nämligen Oli AB i\r\nVärnamo, numera har lagt ner sin verksamhet. Det\r\nser jag naturligtvis som mycket oroande, eftersom\r\nmöjligheterna att få reservdelar och liknande\r\ndärmed saknas för dem som är delaktiga. Det\r\nmotiverar frågan om det verkligen finns den bredd\r\nsom jag efterlyste i min interpellation.</pre><pre>Karl Erik Olsson kallar det för experternas debatt.\r\nDet må vara en sak att de som betraktar sig som\r\nexperter har olika åsikter och gör kategoriska\r\nuttalanden, man jag skall ta ett exempel där man\r\ngår betydligt längre. Det är när man från\r\nLantbruksuniversitetet år 1991 i ett brev till\r\nJordbruksdepartementet säger så här:</pre><pre>Det är en myt att hönsen mår bättre på golvet än\r\ni burar. För hönsens bästa: Skjut upp förbudet för\r\nburar!</pre><pre>Det anser Lantbruksuniversitetet, som tror att\r\nSverige annars tvingas importera burhönsägg.</pre><pre>Om man har den uppfattningen och om man säger\r\ndet till Jordbruksdepartementet och till\r\nJordbruksverket, är följden självfallet att\r\nmarknaden för de alternativa metoderna blir\r\nförsvagad och avtar. Ett brev ställt till det ansvariga\r\ndepartementet väger dock betydligt tyngre än ett\r\nallmänt expertutlåtande i en tidningsartikel.</pre><pre>Jag skulle ändå vilja efterlysa ett klarare\r\navståndstagande från jordbruksministerns sida från\r\nden typen av kategoriska inlägg på den här nivån.</pre><pre>Det finns en annan fråga också, som vi har\r\ndiskuterat i många sammanhang, och det är att det,\r\nom och när Sverige blir medlem i EG, är en\r\nkonkurrensfördel om vi kan behålla våra miljökrav\r\ni allmänhet och vårt djurskydd i synnerhet. Det är\r\nockså intressant, om det här skall gälla, att det\r\nsätter en ytterligare press på att vi skall fullfölja vårt\r\nbeslut.</pre><pre>Anf. 16  Jordbruksminister KARL ERIK\r\nOLSSON (c):</pre><pre>Herr talman! Det är naturligtvis beklagligt om den\r\nbredd -- som i och för sig är ganska smal -- som har\r\nfunnits i utvecklingen av alternativa system\r\nkrymper, även om man kan misstänka att det är\r\nolika skäl som har motiverat denna utveckling.</pre><pre>Rosa Östh hänvisar till ett brev, och utan att ha\r\nminnesbilden klar för mig har jag uppfattat det så\r\natt det inte är Lantbruksuniversitetet som har\r\ntillskrivit regeringen med denna uppfattning.\r\nBrevet kommer från någon av de forskare som\r\nsysslar med just värphönsfrågor på SLU.</pre><pre>Beträffande formuleringen, kan det naturligtvis i\r\ndet isolerade fallet vara riktigt att det i vissa av de\r\nförsök som har gjorts har visat sig att hönsen inte\r\ntrivs bättre utanför burarna. Det var just\r\nkunskapen om den här typen av problem som\r\ngjorde att det beslutades om en tioårsperiod från\r\n1988 för att man skulle kunna ta fram bättre\r\nmodeller. Det må vara upp till var och en, om man\r\när forskare eller politiker, att göra bedömningen\r\nom det går att få fram modellerna under perioden.\r\nVissa forskare är utomordentligt pessimistiska, och\r\nandra är mycket optimistiska. Bland praktikerna,\r\nproducenterna, är de allra flesta i dag beroende av\r\ndet system som fungerar. Därav kan man förstå att\r\ndet finns en viss inbyggd tröghet inför\r\nförändringen.</pre><pre>Jag vill alltså inte ta avstånd från enstaka\r\nuttalanden, men jag vill gärna framhålla att jag och\r\nregeringen naturligtvis har att sträva efter att\r\nuppfylla det beslut som riksdagen i mycket stor\r\nenighet har fattat för ett antal år sedan.</pre><pre>Rosa Östh tar upp en intressant fråga som gäller\r\nEG-medlemskap och Sveriges höga krav på miljö,\r\ndjurskydd, restriktivitet med antibiotika,\r\nkemikalier etc. Detta är ett område där det råder\r\nmycket stor enighet inom den svenska opinionen\r\nom att vi skall sträva efter att upprätthålla och\r\nbevara de krav vi har.</pre><pre>Samtidigt är jag medveten om att vi måste ha en viss\r\nbalansgång. Om vi skulle ha så hårda krav att vår\r\nproduktion blev så fördyrad att det mervärde som\r\nproduceras i en miljövänlig, djurvänlig produktion\r\ninte går att ta ut på marknaden och denna\r\nproduktion därför skulle slås ut och vi i stället skulle\r\nimportera livsmedel från en djurhållning som är\r\nsämre än den svenska, har vi inte nått det syfte som\r\nvi strävade efter.</pre><pre>Men jag tror -- det är min övertygelse, och jag\r\nförsöker arbeta efter den -- att vi skall upprätthålla\r\nhöga krav på djurskydd och på miljö och att\r\nkonsumenten också inser att det kan behöva kosta\r\nlitet extra. Konsumenten finns både i Sverige och i\r\nomvärlden, och därmed kan vi också få ett\r\nutrymme för att gå vidare med att producera\r\nlivsmedel på det här sättet.</pre><pre>Anf. 17  ROSA ÖSTH (c):</pre><pre>Herr talman! Jag tackar för det. Jag tror att\r\njordbruksministern och jag är ganska överens om\r\nvilka praktiska möjligheter som föreligger i det här\r\nsammanhanget och vad som är realistiskt. Men det\r\nsom jag vill understryka är att det riksdagsbeslut\r\nsom vi har diskuterat här i dag var ett steg på vägen\r\natt utnyttja våra framtida konkurrensfördelar. Jag\r\nutgår från att vi är överens om det också.</pre><pre></pre><pre>Sedan kommer jordbruksministern också in på\r\nfrågan om ett eventuellt importförbud för ägg. Som\r\njag nämnt i min interpellation fanns det en\r\ncenterreservation när beslutet ursprungligen\r\nfattades, där kravet på importförbud för ägg\r\nproducerade i utländska bursystem fanns med. Jag\r\ntror att det kravet hade varit bra för svensk\r\näggproduktion. Man hade fått en viss ro vid\r\nutvecklandet av framför allt alternativa metoder.\r\nRiskdagsbeslutet medgav tyvärr inte detta.</pre><pre>Jag medger att det blir en viss utvikning av frågan.\r\nMen det förekommer uppgifter om att det i dag\r\nförsiggår en import från baltstaterna. Det handlar\r\nom extremt låga priser. Naturligtvis kan man undra\r\nhur det är möjligt att försvara något sådant med\r\ntanke på att vi för närvarande har ett överskott.</pre><pre>Avslutningsvis: Förra regeringen sade väldigt\r\nmycket i den här frågan, men man gjorde inte\r\nsärskilt mycket. Jag vet att vår nuvarande\r\njordbruksminister har ett stort engagemang\r\nbeträffande djurskyddet och jordbruket i\r\nallmänhet. Därför räknar jag med att han nu sätter\r\nfart på Jordbruksverket, så att man kommer i gång\r\nmed de alternativa metoderna. Det gäller att få\r\nmöjligheter att fullfölja det arbetet och att man\r\nkontinuerligt håller kontakt med dem som är\r\nverksamma i det här sammanhanget.</pre><pre>Herr talman! Det viktigaste beskedet här i dag är\r\natt riksdagsbeslutet skall fullföljas. Oavsett vilka\r\nsignaler som tidigare har kommit, får man ändå\r\nbetrakta jordbruksministern som den självklart\r\nfrämsta auktoriteten på området. Ministerns\r\nbesked lär således betyda ganska mycket för den\r\nframtida utvecklingen.</pre><pre>Anf. 18  Jordbruksminister KARL ERIK\r\nOLSSON (c):</pre><pre>Herr talman! Det finns kanske inte särskilt mycket\r\natt tillägga i denna debatt. Rosa Östh och jag\r\nverkar vara fullständigt överens om inriktningen av\r\ndet här arbetet.</pre><pre>I ett land som Sverige, som tidigare haft en alldeles\r\negen jordbrukspolitik, kan man naturligtvis driva\r\nlinjen att vi -- eftersom vi haft ett importskydd --\r\nskall skydda oss och inte ta in varor som\r\nproducerats på ett i Sverige förbjudet sätt. Det är\r\nen linje som jag i denna kammare många gånger\r\ntidigare har drivit.</pre><pre>I det samarbete som nu ligger framför oss -- både\r\ninom EES och med tanke på Sverige som medlem i\r\nEG -- kan vi inte förhindra att produkter, och det\r\ngäller då även livsmedel, kommer in som är\r\ngodkända i ett annat land -- såvida dessa inte är\r\nhälsovådliga eller direkt miljöfarliga, för då är det\r\nmöjligt att hinder kan sättas upp.</pre><pre>Vi får alltså acceptera att andra länders olika sätt\r\natt agera också är rimliga. Men det finns en poäng\r\nhär. Vi ligger nämligen en bit före många av våra\r\ngrannländer, och det skall vi naturligtvis utnyttja\r\nsom ett medel i konkurrensen om en framtida\r\nmarknad.</pre><pre>Det är också angeläget att den debatt som förs i\r\ndenna kammare -- och som naturligtvis i första hand\r\nockså i framtiden kommer att gälla Sverige --\r\nsmittar av sig ytterligare på andra länder, så att\r\nkraven på en god miljö och ett gott djurskydd i\r\nlivsmedelsproduktionen ökar också där.</pre><pre>Överläggningen var härmed avslutad.</pre><pre>\r\n5 §  Svar på interpellation 1992/93:52 om\r\nanvändning av hundar för identifiering av\r\nbrottslingar m.m.</pre><pre>Anf. 19  Justitieminister GUN HELLSVIK\r\n(m):</pre><pre>Herr talman! Birgit Henriksson har frågat mig vilka\r\nåtgärder jag är beredd att vidta för att med hjälp av\r\ns.k. ID-hundar öka effektiviteten i det\r\nkriminaltekniska arbetet.</pre><pre>Låt mig inledningsvis säga att den metod som\r\nbeskrivs i interpellationen är intressant.</pre><pre>I polisväsendet har frågor om utvecklingsarbete\r\ntraditionellt en framskjuten plats. Det finns vid\r\nRikspolisstyrelsen en särskild metodbyrå med\r\növergripande uppgifter i fråga om\r\nmetodutvecklingen inom Polisen. Till\r\npolisväsendet hör också som bekant Statens\r\nkriminaltekniska laboratorium. Dess huvuduppgift\r\när att utföra kriminaltekniska undersökningar åt\r\nfrämst polis-  och åklagarmyndigheterna samt att\r\nbedriva självständig forskning inom sitt\r\nverksamhetsområde.</pre><pre>Användningen av s.k. ID-hundar är en sådan\r\nmetodfråga som i första hand bör övervägas av\r\nRikspolisstyrelsen.</pre><pre>Rikspolisstyrelsen har nyligen tillsatt en utredning\r\nbenämnd polishundsutredningen. Den kommer att\r\nse närmare på frågan om att använda hundar inom\r\nkriminalpolisen. Utredningen kommer inom kort\r\nockså att besöka den tyska polisen för att bl.a.\r\ninformera sig om de s.k. ID-hundarna.\r\nPolishundsutredningen kommer att presentera sina\r\növerväganden och förslag redan till sommaren. Jag\r\nkänner dessutom till att de tyska erfarenheterna\r\nkontinuerligt följs av Statens kriminaltekniska\r\nlaboratorium.</pre><pre>Jag anser mot bakgrund av det redovisade att det\r\nför närvarande inte behöver vidtas några ytterligare\r\nåtgärder från min sida för att få denna fråga belyst\r\npå ett fackmannamässigt sätt.</pre><pre>Anf. 20  BIRGIT HENRIKSSON (m):</pre><pre>Herr talman! Jag vill börja med att tacka\r\njustitieminister Gun Hellsvik för svaret på min\r\ninterpellation angående möjligheten att använda\r\ns.k. ID-hundar även i Sverige. Naturligtvis är jag\r\nglad över att få höra att justitieministern anser\r\nfrågan vara intressant. Jag delar helt den\r\nuppfattningen.</pre><pre>I höstas blev jag uppvaktad av många\r\npolishundsförare som hade hört talas om den här\r\ntyska modellen och utbildningen. En av\r\npolismännen hade för övrigt också varit i Tyskland\r\noch hade med sig en ytterligt intressant videofilm\r\nsom visade sådana här hundar i full aktion. Jag och\r\növriga som var med blev mycket imponerade. Tre\r\nhundar, helt oberoende av varandra, användes vid\r\nmycket säkra test. Intressant är också att man i\r\nTyskland har samma rättstrygghets-  och\r\nrättssäkerhetskrav som vi i Sverige har.</pre><pre>Jag vet att det av rättssäkerhetsskäl inte utan vidare\r\ngår att låta hundar ''bevisa'' skuld eller oskuld. Men\r\nde som arbetar vidare med utvecklingen av de här\r\nprojekten anser det vara möjligt i en framtid.\r\nHundens utslag ger mycket snabbare svar än vad\r\nDNA-analyser gör, som ju tar månader. Med\r\nnämnda metod tar det ett dygn.</pre><pre>Av största värde för Polisen, och detta måste kunna\r\nbedömas som högintressant redan i dag, vore väl\r\nmöjligheten att redan på ett tidigt stadium i en\r\nutredning avföra vissa misstänkta. Man kan också\r\nförstärka misstankarna mot en speciell misstänkt.\r\nMan är alltså styrkt i sin uppfattning att man är på\r\nrätt spår. Eftersom man ganska säkert kan utesluta\r\natt en viss person varit i närheten av en brottsplats,\r\nkan man koncentrera sig på andra spår.</pre><pre>Också detta tycker jag är intressant. Man sparar ju\r\ntid och pengar men också mycken möda. Dessutom\r\nfår polispersonalen möjligheter att arbeta med\r\nangelägnare saker.</pre><pre>Tyvärr hänvisar justitieministern till\r\nRikspolisstyrelsen och den metodbyrå som finns.\r\nHon hänvisar också till Statens kriminaltekniska\r\nlaboratorium. Jag säger ''tyvärr'', eftersom\r\nRikspolisstyrelsen verkar ha mycket ont om\r\nresurser. Förra året köpte man t.ex. bara en ny\r\npolishund. Man har gamla polishundar i bruk, vilka\r\negentligen borde ha tagits bort från hanteringen --\r\ntrots att behovet är synnerligen stort. Egentligen\r\nhör det inte hit, men jag vill säga att detta har\r\nförorsakat stora problem även för Statens\r\nhundskola, som nu är helt nyombildad.</pre><pre>Jag hoppas att man från departementets sida -- inte\r\nminst i besparingssyfte, som jag ser saken -- är så\r\nintresserad av eventuell användning av ID-hundar\r\natt någon från departementet bereds möjlighet att\r\nvara med vid studiebesöket i Tyskland. Jag utgår\r\nfrån att exempelvis Bo Nyman, som är\r\nutbildningsledare här i Stockholmstrakten och som\r\nvarit hundförare i mer än 20 år, eller någon av dem\r\nsom intresserat sig för de här utbildningsfrågorna\r\noch som är hundförare och således insatta i\r\nhandhavandet av hund och i en hunds reaktioner\r\nbereds möjlighet att följa med på nämnda resa.</pre><pre>Slutligen, herr talman, hoppas jag att\r\njustitieminister Hellsvik följer ärendet med största\r\nintresse. Det hela får inte falla platt till marken på\r\ngrund av kortsiktiga besparingar. I det här fallet\r\ngäller det, i det stora hela, struntsummor jämfört\r\nmed vad man kan spara.</pre><pre>Anf. 21  Justitieminister GUN HELLSVIK\r\n(m):</pre><pre>Herr talman! Det finns anledning att göra i alla fall\r\nen kort kommentar.</pre><pre>Birgit Henriksson tog upp problemet med\r\nförnyelsen av arbetet med hundar i nämnda\r\nverksamhet. Jag tycker att det finns skäl att påpeka\r\natt vi sedan den 1 juli 1992 har ändrade regler när\r\ndet gäller budgetansvaret, som förts ut till\r\nregionerna. Det innebär bl.a. att man har möjlighet\r\natt själv fatta beslut om investeringar t.ex. när det\r\ngäller hundar.</pre><pre>Birgit Henriksson har säkert förståelse för att jag\r\ninte är beredd att gå in på diskussioner om\r\npersoner. Jag tror att vi skulle hamna i en mycket\r\nkonstig situation om Sveriges justitieminister talade\r\nom vilka inom Polisen som skall följa med på\r\nstudieresor till Tyskland.</pre><pre>Anf. 22  BIRGIT HENRIKSSON (m):</pre><pre>Herr talman! Nej, jag är helt på det klara med att\r\nman här inte kan bestämma vilka personer som\r\nskall komma i fråga. Därför sade jag också att det\r\nskulle gälla någon av dem som intresserat sig för\r\neller som är insatta i handhavandet av hund. Jag\r\ntror nämligen att det är av största vikt att även en\r\nvan hundförare får vara med.</pre><pre>Såvitt jag kunnat utröna består den utredning som\r\när tillsatt av utredningstekniska skäl inte av\r\nhundförare. De skall ju inte utreda sin egen\r\nsituation. Det är jag alltså också på det klara med.\r\nMen just när det gäller studier och att se hur hundar\r\nbeter sig tror jag att det vore synnerligen värdefullt\r\nom även ett proffs på området finge följa med --\r\nvem det blir bryr jag mig inte om.</pre><pre>Jag har fått uppfattningen att Rikspolisstyrelsen\r\nskall stå för 90 % av hundinköpen och att resten av\r\nansvaret ligger på regionerna. Men det är möjligt\r\natt jag är felunderrättad. Budgetförslag finns ju nu.\r\nMen i kommande budgetberedningar läggs kanske\r\nhela ansvaret för polishundar och hundutbildning\r\npå regionerna. Jag är dock tveksam i det avseendet\r\noch skulle vilja veta hur det i själva verket förhåller\r\nsig.</pre><pre>Anf. 23  Justitieminister GUN HELLSVIK\r\n(m):</pre><pre>Herr talman! Exakta detaljer kan jag inte ge,\r\neftersom jag inte tittat närmare på detta inför den\r\nhär diskussionen. Interpellationen rör ju metoder,\r\ninte budgeten.</pre><pre>Principerna när det gäller budgeten är att medlen\r\nfördelas till regionerna, med angivande av vilka mål\r\nsom skall uppnås i arbetet. Däremot handlar det\r\ninte om direktiv om hur pengarna skall utnyttjas.</pre><pre>Jag kan inte påstå att man centralt inte kan utnyttja\r\nsina centrala medel för exempelvis hundar.\r\nDäremot kan jag säga att det inte föreligger hinder\r\nför regionerna att använda sina medel för sådana\r\nhär ändamål.</pre><pre>Anf. 24  BIRGIT HENRIKSSON (m):</pre><pre>Herr talman! Jag tackar återigen Gun Hellsvik för\r\nsvaret.</pre><pre>Jag kommer att forska vidare för att få reda på hur\r\nbudgethanteringen egentligen går till. Naturligtvis\r\när jag dock tacksam för beskedet att\r\njustitieministern anser att frågan är intressant. Jag\r\nutgår från att man på Justitiedepartementet med en\r\npositiv syn följer utvecklingen och att man ger\r\nimpulser som gör att arbetet inte avstannar.</pre><pre>Överläggningen var härmed avslutad.</pre><pre>6 §  Svar på interpellationerna 1992/93:65 och 66\r\nom fastbränslelagen</pre><pre>Anf. 25  Näringsminister PER WESTERBERG\r\n(m):</pre><pre>Herr talman! Ivar Franzén har frågat mig om\r\nregeringen anser det viktigt att fastbränslelagen\r\ntillämpas korrekt vid nyinstallation av\r\neldningsanläggningar och, om svaret härpå är ja,\r\nvilka åtgärder regeringen avser att vidta för att det\r\nskall bli en sådan korrekt tillämpning.</pre><pre>Nils Nordh har frågat mig om jag är beredd att vidta\r\nnågra åtgärder i samma syfte och om jag därtill är\r\nberedd att föreslå en ändring av fastbränslelagen,\r\nså att ordet eldningsanläggning byts mot\r\nuppvärmningsanläggning.</pre><pre>Jag besvarar interpellationerna i ett sammanhang.</pre><pre>Fastbränslelagen (1981:599) tillkom som ett led i\r\noljeersättningsprogrammet i början av 1980-talet.\r\nEnligt lagen skall större eldningsanläggningar\r\nutföras för eldning med fast bränsle, dvs. kol eller\r\nfast inhemskt bränsle, och därefter bibehållas i ett\r\nsådant utförande så länge de är i bruk. Mindre\r\nanläggningar skall utföras så att de kan eldas med\r\nfast inhemskt bränsle utan omfattande\r\nombyggnadsarbeten eller kompletteringar.\r\nGränsen mellan större och mindre anläggningar går\r\nvid en beräknad årlig bränsleförbrukning om 180\r\nterajoule, vilket motsvarar knappt 5 000\r\nkubikmeter olja.</pre><pre>Dispens från kravet på fastbränsleutförande för\r\nstora pannor kan ges bl.a. om ett sådant utförande\r\nskulle bli oskäligt ekonomiskt eller medföra stora\r\nmiljöproblem. Frågor om dispens prövas av\r\nNärings-  och teknikutvecklingsverket (NUTEK).</pre><pre>När det gäller de mindre pannorna prövas frågor\r\nom dispens av den kommunala nämnd som fullgör\r\nuppgifter inom plan-  och byggväsendet.\r\nVillapannor som drivs primärt med el men som har\r\nmöjlighet till oljeeldning är generellt undantagna\r\nfrån kravet på att de skall kunna konverteras till\r\ninhemska fasta bränslen.</pre><pre>Fastbränslelagen har alltså två huvudsyften: dels\r\ndet energipolitiska syftet att främja ersättning av\r\nolja i större anläggningar inom industrin och de\r\nkommunala värmeverken, dels det\r\nberedskapspolitiska syftet att förbättra\r\nberedskapen i övriga anläggningar vid störningar i\r\noljetillförseln.</pre><pre>För två år sedan gjorde dåvarande Statens\r\nenergiverk en utvärdering av fastbränslelagen.\r\nEnergiverket fann därvid att det första syftet, dvs.\r\noljeersättningen, redan var väl tillgodosett genom\r\natt oljeberoendet inom industrin och den\r\nkommunala sektorn hade minskats drastiskt under\r\n1980-talet. Oljeersättningen hade emellertid till\r\nstor del skett med annan energi än fastbränslen,\r\nnämligen med el, värmepumpar och i viss mån\r\nnaturgas. Möjligheterna till en framtida lönsam\r\noljeersättning med fastbränsle hade minskats,\r\neftersom de mest lönsamma projekten redan hade\r\ngenomförts. Mot bakgrund härav ansåg\r\nEnergiverket att lagen i denna del hade spelat ut sin\r\nroll och borde avskaffas.</pre><pre>När det gäller mindre anläggningar fann\r\nEnergiverket att en stor del av de pannor som hade\r\ninstallerats under perioden inte var förberedda för\r\neldning med inhemska fasta bränslen enligt lagens\r\nkrav. Oftast saknade byggnadsnämnden kännedom\r\nom pannbyten. Endast ett begränsat antal\r\ndispensärenden hade prövats.</pre><pre>Energiverkets slutsats var att fastbränslelagen i\r\ndenna del borde ses över och kompletteras.</pre><pre>Man kan alltså konstatera att fastbränslelagen inte\r\nefterlevs när det gäller mindre anläggningar. Jag\r\nkan hålla med de två interpellanterna om att detta\r\när klart otillfredsställande. Jag är dock inte beredd\r\natt utan vidare godta deras resonemang om att\r\ntillsynen över lagens tillämpning bör skärpas.\r\nEnligt min uppfattning måste man först ställa\r\nfrågan om lagen över huvud taget behövs.</pre><pre>När det gäller de större anläggningarna är det\r\nuppenbart att lagen inte längre fyller det avsedda\r\nsyftet. Vid remissbehandlingen av Energiverkets\r\nutvärdering rådde nära nog fullständig enighet om\r\natt lagen borde avskaffas i denna del. Vad som\r\nfortfarande kan diskuteras är om det finns\r\nanledning att ha kvar bestämmelser om att mindre\r\npannor skall utföras så att de kan konverteras till\r\ninhemska fasta bränslen eller -- för att använda ett\r\nlämpligare uttryck -- biobränslen. Jag har också\r\nuppfattat interpellanterna så, att deras intresse i\r\nförsta hand gäller denna del av lagen.</pre><pre>Enligt min mening måste frågan om\r\nfastbränslelagen som styrmedel bedömas i ett\r\nbetydligt bredare perspektiv än som sker i de två\r\naktuella interpellationerna. Jag vill här peka på\r\nnågra faktorer som är särskilt betydelsefulla i detta\r\nsammanhang.</pre><pre>En sådan faktor är att användningen av olja inom\r\nbostäder, service m.m. har minskat kraftigt under\r\n1980-talet, till förmån för el och fjärrvärme. En\r\nkorrekt tillämpning av fastbränslelagen,\r\ninnebärande att oljepannor i fastigheter måste vara\r\nförberedda för eldning med fasta bränslen, skulle\r\ndärför ha mindre betydelse för beredskapen inom\r\ndenna sektor än vad man räknade med när lagen\r\nkom till.</pre><pre>En andra faktor är synen på försörjningskrisers art\r\noch varaktighet. Den nya säkerhetspolitiska\r\nsituationen har lett till ändrade förutsättningar för\r\nberedskapsplaneringen, vilket har kommit till\r\nuttryck i 1992 års totalförsvarsbeslut. Vi räknar inte\r\ni samma utsträckning som tidigare med utdragna\r\nkriser som motiverar omfattande förberedelser för\r\növergång till inhemska bränslen.</pre><pre>En tredje faktor är möjligheterna att utveckla\r\npannor för kombinerad eldning med olja och\r\nbiobränslen som uppfyller kraven på ekonomi och\r\ngoda miljöegenskaper. Här måste jag uttrycka en\r\nviss tvekan till Ivar Franzéns tes att en\r\növerdimensionering av oljepannorna -- som är en\r\nförutsättning för att de skall kunna eldas också med\r\nbiobränslen -- enbart ger fördelar. Utvecklingen\r\nförefaller i dag snarare att gå mot mindre enheter\r\nmed hög förbränningseffektivitet.</pre><pre>Som en fjärde faktor vill jag peka på att det under\r\nde senaste åren har tillkommit nya styrmedel för att\r\nfrämja användningen av biobränslen. Jag syftar\r\nfrämst på de miljöskatter på svavel och koldioxid\r\nsom infördes den 1 januari 1992. Vid det senaste\r\nårsskiftet har koldioxidskatten för användare\r\nutanför industrin och växthusnäringen höjts från 25\r\ntill 32 öre/kg. För sådana användare finns det nu\r\nstarka ekonomiska incitament för konvertering till\r\nbiobränslen i oljeeldade anläggningar där detta är\r\ntekniskt och miljömässigt rimligt.</pre><pre>De nya miljöskatterna kan ses som uttryck för en\r\nallmän strävan efter att öka användningen av\r\ngenerella, ekonomiska styrmedel på skilda\r\npolitikområden. Fastbränslelagen i sin nuvarande\r\nform är en typ av administrativ detaljreglering som\r\ni dag framstår som otidsenlig.</pre><pre>Min slutsats är alltså att fastbränslelagen bör ses\r\növer, med beaktande av bl.a. de förhållanden som\r\njag har pekat på.</pre><pre>En sådan översyn kommer nu att inledas inom\r\nregeringskansliet. Avsikten är att resultatet av\r\narbetet skall kunna redovisas för riksdagen under\r\nnästa riksmöte.</pre><pre>Anf. 26  NILS NORDH (s):</pre><pre>Herr talman! Först får jag tacka näringsministern\r\nför svaret. Jag tolkade det som ett relativt positivt\r\nsvar. Det är kanske inte så ofta man kan uttrycka\r\nsig så.</pre><pre>Jag kan ändå konstatera, precis som\r\nnäringsministern, att vi i dag upplever\r\nfastbränslelagens tillämpning som mycket\r\notillfredsställande. Det gäller både dem som är\r\nberörda av den i sin yrkesverksamma gärning -- jag\r\ntänker naturligtvis på installatörerna -- och dem\r\nsom är beroende av den för att kunna leva och bo.</pre><pre>Vi har i det här landet gång på gång fått klart för\r\noss att vi kan drabbas av strömavbrott. Vi har haft\r\nsådana i dagarna på flera orter. De kan bli\r\nlångvariga. Alla eldningsanläggningar i dag\r\nbehöver elkraft för uppvärmning. Därför vore det\r\nbättre att vi skärpte fastbränslelagen, så att den\r\nverkligen kan tillämpas som det var tänkt från\r\nbörjan, med alternativa bränslen såsom\r\nnäringsministern här påpekade, t.ex. kol och\r\ninhemska bränslen. Jag tänker närmast på ved. Då\r\nbehövs det också en annan form av pannor eller\r\neldningsanläggningar. Det krävs att det är självdrag\r\ni dem. Det är bara självdragspannorna som kan\r\ngöras omställningsbara, eller konvertibla som det\r\nså vackert heter.</pre><pre>Därför menar jag, precis som näringsministern, att\r\nen översyn skulle ha gjorts tidigare, för i dag är alla\r\nanläggningar som omfattas av fastbränslelagen till\r\n70 % dispenserade, antingen med\r\nByggnadsnämndens eller NUTEK:s -- tidigare\r\nEnergiverket -- kännedom eller utan den. När vi\r\nkommit så långt att det är 70 % kan det ändå vara\r\ndags att fundera över vad som gjort att det blivit så.\r\nJa, det finns en enkel förklaring. Det påpekade\r\nonekligen Energiverket i sin utredning i samband\r\nmed utvärderingen av fastbränslelagen i augusti\r\n1991. Då konstaterade Energiverket att de delar av\r\nfastbränslelagen som omfattar beredskap mot\r\nbränslekriser bör ses över. Man sade också att lagen\r\nskall göras sådan att den blir lättare att förstå och\r\ntillämpa. Det gäller naturligtvis att ge information,\r\nfrån Boverket till byggnadsnämnderna och från\r\nNUTEK till installatörerna.</pre><pre>I dag finns det en mängd aktörer som, det vill jag\r\npåstå, inte är seriösa nog utan i sin anbudsgivning,\r\ntrots att de vet att det inte är så, säger: ''Det här\r\nfyller fastbränslelagens krav.'' Självklart blir det här\r\nbilligare för den som vill använda sig av det. Då\r\nväljer man naturligtvis av ekonomiska skäl en\r\nsådan anläggning. Men då löper man risken att inte\r\nkunna ta ett ansvar för distribution av värme,\r\nvarmvatten eller vad det nu kan vara fråga om.</pre><pre>Därför är jag glad för att näringsministern nu\r\naviserar en översyn.</pre><pre>Anf. 27  IVAR FRANZÉN (c):</pre><pre>Herr talman! Jag tackar näringsministern för svaret\r\noch noterar med tillfredsställelse att\r\nfastbränslelagen skall ses över, men jag saknar i\r\nsvaret viktiga förutsättningar för denna översyn.\r\nJag ifrågasätter också om vissa påståenden i svaret\r\növerensstämmer med verkligheten.</pre><pre>Lagens syfte är, som näringsministern säger, dels att\r\nfrämja oljeersättningen, dels att förbättra\r\nberedskapen. När det gäller oljeersättningen är\r\nmiljömotivet för minskad oljeanvändning\r\nväsentligt starkare i dag än det var när\r\nfastbränslelagen infördes 1981.</pre><pre>Det är fel att allmänt påstå att förutsättningarna för\r\nlönsam oljeersättning med biobränsle har minskat\r\nsedan 1981. När det gäller bostadsuppvärmning och\r\nmindre och medelstora värmeanläggningar är\r\nförutsättningarna för lönsam övergång till\r\nbiobränsle väsentligt bättre i dag är 1981. Det beror\r\ndels på koldioxidskatten, som näringsministern\r\nockså nämnde, dels på att förädlade biobränslen, i\r\nförsta hand briketter, i fast penningvärde räknat\r\nsjunkit i pris och är i dag betydligt billigare än 1981.\r\nÄven när det gäller större eldningsanläggningar har\r\nden tekniska utvecklingen av såväl\r\neldningsanläggningarna som bränslesystem\r\nmedfört kostnadssänkningar och förbättrad\r\nverkningsgrad, vilket har förbättrat biobränslenas\r\nkonkurrenskraft.</pre><pre>Näringsministern är tveksam till huvudmotivet i\r\nmin interpellation för en mera strikt tillämpning av\r\nfastbränslelagen. Det är ur miljö- och ekonomisk\r\nsynpunkt ett viktigt argument att det med dagens\r\noljekvalitet, som möjliggör låga röktemperaturer,\r\när lönsamt även vid oljeeldning att ha en\r\neldningsanläggning med den större eldningsyta som\r\nkrävs för att i framtiden gå över till biobränslen.</pre><pre>Den utvecklingstendens mot mer kompakta, ofta\r\növertryckseldade pannor, som näringsministern\r\nomnämnde, finns, men den är inte därför desto\r\nmindre felaktig.</pre><pre>Förbränningseffektiviteten har inget direkt\r\nsamband med eldningsytan. Men eldningsytan --\r\neller till viss del rättare sagt kylytan -- har\r\navgörande betydelse för att man skall ha låga\r\nrökgastemperaturer utan att behöva investera i en\r\nsärskild rökgaskylning. Låga rökgastemperaturer\r\när avgörande för hög total verkningsgrad. Små,\r\nkompakta pannor blir billigare, men effekten anges\r\nvid på tok för höga rökgastemperaturer.\r\nInvesteringen blir lägre men livscykelkostnaden\r\nblir mycket högre. Tyvärr är det alltför många som\r\nbara ser till investeringen och inte till\r\ntotalkostnaden. Ofta är det olika personer som\r\nfattar beslut om investeringen och som sedan svarar\r\nför driftskostnaderna. Ibland är informationen från\r\npanntillverkarna också bristfällig för att de skall\r\nkunna konkurrera med billiga pannor. Faktum är\r\natt bristerna i dagens tillämpning av\r\nfastbränslelagen medför sämre miljö och ökad\r\noljeanvändning samt högre\r\nuppvärmningskostnader.</pre><pre>Även om oljeanvändningen har minskat kraftigt\r\nunder 80-talet, finns det fortfarande kvar en stor\r\noljeanvändning i flerbostadshus, blockcentraler\r\noch offentliga byggnader som ej är anslutna till\r\nfjärrvärme. Det rör sig om miljontals kubikmeter\r\nolja som kan ersättas med biobränslen. Det är i\r\nförsta hand miljö, sysselsättning och förbättrad\r\nbytesbalans som är motiven för att främja denna\r\növergång. Det skulle ha varit betydligt enklare och\r\nbilligare om alla baslastpannor som nyinstallerats\r\nunder 80-talet hade anpassats för\r\nfastbränsleeldning.</pre><pre>Jag har två följdfrågor till näringsministern. Har\r\nnäringsministern något intresse av att förhindra\r\nfortsatta felinvesteringar på detta område? Är\r\nnäringsministern beredd att komplettera\r\nunderlaget för översynen av fastbränslelagen med\r\nde synpunkter som jag nu har framfört och som jag\r\nframför i min interpellation?</pre><pre>Anf. 28  Näringsminister PER WESTERBERG\r\n(m):</pre><pre>Herr talman! Självfallet skall gällande lagstiftning\r\nefterföljas. Att så icke till alla delar har skett under\r\n80-talet kan bara beklagas. Vi gör nu denna översyn\r\nför att pröva förutsättningarna för fastbränslelagen,\r\ndess tillämpning och vilka syften som den skall\r\nuppfylla. Jag tror att det finns en betydande enighet\r\nom detta.</pre><pre>Vi har för avsikt att bedriva arbetet skyndsamt och\r\ni samarbete mellan berörda departement, dvs.\r\nmellan Näringsdepatementet,\r\nFörsvarsdepartementet, Jordbruksdepartementet\r\noch Miljödepartementet. Självfallet kommer även\r\nalla synpunkter som framförs i interpellationen att\r\ntas till vara och prövas vid översynen.</pre><pre>När det gäller tillsynen och beslutsfattandet är det\r\nviktigt att reglerna är entydiga. De förändringar\r\nsom har skett i beskattningen, inte minst på\r\nkoldioxidområdet men även i fråga om\r\nsvavelskatten, ger i dag mycket starka incitament.\r\nOm skattereglerna dessutom är långsiktiga och om\r\nramarna är förutsägbara skapas det betydligt bättre\r\nförutsättningar för ett rationellt beslutsfattande och\r\nen rationell marknad.</pre><pre>Anf. 29  NILS NORDH (s):</pre><pre>Herr talman! Jag har inte så mycket att tillägga till\r\ndet som tidigare har sagts. Jag trodde ändå att\r\nnäringsministern något skulle beröra min andra\r\nfråga i interpellationen. Jag vill försöka att få ett\r\nklargörande genom att upprepa frågan: Är\r\nnäringsministern beredd att komma med förslag till\r\nriksdagen så, att begreppet ''eldningsanläggning''\r\nbyts ut mot ''värmeanläggning''?</pre><pre>Oftast är det ju fråga om en eldningsanläggning.\r\nMånga har under 80-talet valt att installera\r\nelvärme. Det finns ett riksdagsbeslut om att man\r\nskall spara så mycket el som möjligt. Då skall det\r\nnaturligtvis inte vara tillåtet att installera\r\neluppvärmning, vilket leder till ett ännu större\r\nberoende av elproduktion. Jag vill gärna att\r\nnäringsministern utvecklar den frågan.</pre><pre>Anf. 30  IVAR FRANZÉN (c):</pre><pre>Herr talman! Jag tackar näringsministern för det\r\nklara beskedet att näringsminister och departement\r\nfr.o.m. nu kommer att verka för att\r\nfastbränslelagen tillämpas på ett korrekt sätt. Det\r\när ett viktigt besked.</pre><pre>Jag noterar också -- självfallet med glädje -- att man\r\nkommer att beakta vad som sägs i denna debatt och\r\ndet som har framförts i interpellationen. Jag skulle\r\nändå vilja ägna någon minut åt att ytterligare\r\nbeskriva den nya situation som finns på denna\r\nganska stora marknad, som omfattar 30--40 TWh\r\nnär det gäller flerfamiljshus och blockcentraler med\r\npannor, som är litet större än villapannor men som\r\ninte är anslutna till fjärrvärmeanläggningar.</pre><pre>I och med att svavelskatten infördes sänktes\r\nsvavelhalten i eldningsolja 1 till under 0,1 %.\r\nTidigare måste rökgastemperaturerna hållas\r\nganska höga för att det inte skulle bli problem med\r\nskorstenarna. I dag kan rökgaserna kylas till\r\ntemperaturer kring 100 grader -- kanske t.o.m. till\r\nnågot under 100 grader -- innan de går ut genom\r\nskorstenarna, utan att det uppstår några\r\nhållbarighetsproblem. Detta ger en radikal\r\nförbättring när det gäller att höja verkningsgraden,\r\nbättre utnyttja oljan och få ut mera nyttig energi för\r\nvarje liter olja som används.</pre><pre>De kompakta, moderna och billiga pannorna som\r\när övertryckseldade klarar inte att ge avsedd effekt,\r\nutan kapaciteten reduceras ofta till hälften av\r\nmärkeffekten. Vid en ekonomieldning måste man i\r\nsjälva värmepannan ha tillgång till de kylytor som\r\nbehövs för att få ned temperaturen på rökgaserna\r\ntill önskvärda 100 grader.</pre><pre>I en undertryckspanna, dvs. en självdragspanna,\r\nfinns det däremot större kylytor och större\r\neldningsytor. Därmed kan man åstadkomma\r\nekonomieldning och samtidigt ha kvar möjligheten\r\natt elda med biobränslen. Det fantastiska är att det\r\ngår att göra en investering även under den tid som\r\nman använder olja, vilket är klart lönsamt med\r\ntanke på dagens oljekvaliteter. Det är beklagligt att\r\ndet under de gångna åren har gjorts en mängd\r\nfelinvesteringar som har höjt driftskostnaderna.\r\nDärmed har den mycket intressanta omställningen\r\nnär det gäller de mindre och medelstora pannorna,\r\nsom nu är så angelägen, fördyrats. Detta är ett\r\nargument som talar för att det här finns en\r\nkombination av värde, där både miljön och\r\nberedskapen gynnas, samtidigt som man får en god\r\nekonomi. Jag skulle vara tacksam för en liten\r\nkommentar just på denna punkt.</pre><pre>Anf. 31  Näringsminister PER WESTERBERG\r\n(m):</pre><pre>Herr talman! När jag aviserar en översyn av\r\nfastbränslelagen vill jag icke binda upp mig för vad\r\nden översynen till alla delar skall leda fram till.</pre><pre>Nils Nordh har här talat om eldningsanläggningar\r\noch värmeanläggningar. Det är en fråga som man i\r\növersynen skall pröva och se över.</pre><pre>Det är fråga om en förutsättningslös översyn, Ivar\r\nFranzén. De synpunkter och tankar som har\r\nframkommit i tidigare utvärderingar skall\r\nsjälvfallet beaktas. Gällande lagar skall givetvis\r\nefterlevas, men det finns ett behov av att man ser\r\növer gällande fastbränslelag för att den skall få en\r\nbättre funktion och stå i bättre överensstämmelse\r\nmed de förändringar som har skett i omvärlden.</pre><pre>När det gäller självdragspannor och liknande vill\r\njag här inte ge mig in på någon teknisk diskussion.</pre><pre>Jag tycker att det är marknaden själv som i stor\r\nutsträckning, utifrån vissa grundläggande krav som\r\nvi fastslår bl.a. genom lagstiftning och beskattning\r\ninte minst beträffande miljöutsläpp, skall avgöra\r\nvilken typ av beslut man fattar. Jag vill betona att\r\ndet gäller att statsmakten är tydlig i sina olika\r\nlagstiftningsarbeten, att den strategi som tillämpas\r\när förutsägbar och på detta område också långsiktig\r\nför dem som skall fatta mångåriga\r\ninvesteringsbeslut.</pre><pre>Anf. 32  IVAR FRANZÉN (c):</pre><pre>Herr talman! Jag delar näringsministerns\r\nuppfattning att huvudansvaret aldrig får fråntas\r\nmarknaden. Det är där som bedömningarna måste\r\ngöras. Ett av många motiv till att vi har denna\r\ndebatt i dag är att marknaden har fungerat mindre\r\nväl, delvis beroende på den bristande\r\ninformationen och på den dåliga uppföljningen av\r\nfastbränslelagen. Konkurrensen är hård och man\r\nfår i bland bristfällig information från\r\npannleverantörerna, som har framhållit hur billiga\r\nderas pannor är. Man har angett en effekt som\r\negentligen inte är sann -- man skall ekonomielda\r\nosv. I detta sammanhang har samhället intresse\r\nbåde av att bevaka miljöintressena samt självfallet\r\natt se till beredskapsaspekterna. Man har också all\r\nanledning att se till att oljan verkligen används så\r\neffektivt som möjligt.</pre><pre>Jag tror att samhället här har en enkel och klar\r\nmöjlighet att genom en tydlig fastbränslelag verka\r\njust i denna riktning. Det är ett administrativt\r\nmedel som inte behöver innebära någon egentlig\r\ndetaljstyrning. Det är bara att fastlägga vissa\r\ngrundfunktioner i de eldningsanläggningar som\r\nman vill bygga, som i första hand ger en möjlighet\r\nför användande av biobränsle och som samtidigt\r\nger en god ekonomi samt i det korta perspektivet\r\nen god miljö.</pre><pre>Även om jag självfallet delar uppfattningen att man\r\ninte skall ha några onödiga lagar så tror och hoppas\r\njag att det slutliga resultatet av en förbättrad\r\nfastbränslelag med grundläggande funktionskrav\r\nblir något som alla kommer att tjäna på, såväl den\r\nenskilde, företaget som samhället.</pre><pre>Anf.  33  Näringsminister PER\r\nWESTERBERG (m):</pre><pre>Herr talman! Jag tror att vi är ense om att att en\r\növersyn behövs. Sedan får den översynen, som\r\nkommer att beröra fyra departement, ge vid\r\nhanden vilka förändringar som behöver göras.</pre><pre>Jag tycker också att de som har fattat beslut under\r\n80-talet faktiskt är delaktiga i att en del av\r\nfelbesluten har drabbat gemene man. Det har inte\r\nalltid varit förutsägbarhet i de politiska besluten på\r\nskatteområdet och lagstiftningsområdet. Jag tycker\r\natt tydligheten i inställningen till olika\r\nenergipolitiska frågor är viktig och att det även skall\r\nvara förutsägbart vilka förändringar regering och\r\nriksdag kommer att göra i framtiden om någonting\r\ninträffar. För att människor skall veta vad vi gör bör\r\nden energipolitiska strategin vara långsiktig, så att\r\ninte de förändringar som sker kommer som totala\r\növerraskningar.</pre><pre>Överläggningen var härmed avslutad.</pre><pre>7 §  Svar på interpellation 1992/93:67 om\r\nVattenfall AB</pre><pre>Anf. 34  Näringsminister PER WESTERBERG\r\n(m):</pre><pre>Herr talman! Sten-Ove Sundström har i en\r\ninterpellation om Vattenfall AB tagit upp de\r\npersonalförändringar i Norrbotten som blir följden\r\nav strukturförändringar i bolaget.</pre><pre>Sten-Ove Sundström ställer tre specifika frågor,\r\nnämligen</pre><pre>1. vilka åtgärder jag är beredd att vidta för att\r\ngarantera sysselsättningen för de berörda vid\r\nVattenfall,</pre><pre>2. vilka initiativ jag är beredd att vidta för att få till\r\nstånd ett utvecklingsbolag där Vattenfall får\r\nansvaret för att tillföra kompetens och kapital\r\nunder en 20-årsperiod samt</pre><pre>3. om jag avser att vidta extra åtgärder för att de\r\nsom berörs av Vattenfalls åtgärder ej friställs innan\r\nersättningsjobb har skapats.</pre><pre>Först vill jag än en gång slå fast, som jag har gjort\r\nbeträffande olika statliga företag ett flertal gånger,\r\natt det faktum att ett bolag ägs av staten inte\r\ninnebär att ägaren kan ställa andra krav på att\r\neffektivitet och avkastningsförmåga än de som\r\nställs på liknande frågor av andra ägare. Jag har\r\nockså tidigare sagt att det ankommer på företagens\r\nstyrelser och ledningar att besluta om den framtida\r\ninriktningen och utvecklingen av de statliga\r\nföretagens verksamhet. Jag kommer därför inte att\r\nföreslå regeringen att ta något särskilt initiativ i den\r\nnu aktuella frågan.</pre><pre>Inga företag kan lämna garantier för\r\nsysselsättningen i en marknadsekonomi. Men\r\nföretag som kan agera efter normala\r\nföretagsekonomiska principer har de bästa\r\nförutsättningarna att tillförsäkra sina anställda en\r\nanställningstrygghet på lång sikt.</pre><pre>Effekterna för dem som bor i mindre orter där\r\nnäringslivet sedan lång tid byggt på Vattenfalls\r\naktiviteter blir naturligtvis särskilt kännbara. Jag är\r\növertygad om att Vattenfall tar hänsyn till detta\r\nbåde när man genomför de egna förändringarna\r\noch när olika externa insatser för att minska\r\neffekterna av neddragningarna planeras. Den förra\r\nregeringen framhöll i sitt förslag till riksdagen om\r\nbolagisering av dåvarande affärsverket Vattenfall\r\natt Vattenfall AB bör sträva efter en geografisk\r\nspridning av verksamheten samt att hålla ner\r\npersonalantalet i Stockholmsområdet. Så har också\r\nskett.</pre><pre>Jag har erfarit att Vattenfall undersöker\r\nmöjligheterna att genom olika insatser stödja de\r\norter och kommuner som drabbas av\r\nförändringarna på olika sätt och att bidra till att\r\nskapa nya arbetstillfällen. Vattenfall har aviserat ett\r\nomfattande program för att lindra effekterna för\r\nden personal som berörs.</pre><pre>Så till Sten-Ove Sundströms direkta frågor. Jag är\r\ninte beredd att föreslå regeringen särskilda\r\nåtgärder utöver gängse arbets- och\r\nregionalpolitiska insatser respektive de insatser\r\nsom kan bli aktuella från Vattenfall i\r\nsammanhanget.</pre><pre>Anf. 35  STEN-OVE SUNDSTRÖM (s):</pre><pre>Herr talman! Låt mig börja med att tacka\r\nnäringsministern för svaret på dessa frågor.</pre><pre>Vattenfalls planerade minskning av sin personal i\r\nJokkmokks kommun är, om den genomförs utan\r\nersättningsjobb, ett mycket hårt slag för\r\nkommunen. Kommunen kommer att förlora mer\r\nän 10 % av befolkningen. I den här delen av landet,\r\nNorrbottens inland, finns i nuläget inga möjligheter\r\natt kommunen själv skall kunna kompensera de\r\nhundratals arbetstillfällen som försvinner.</pre><pre>Det är viktigt att erinra om att i Jokkmokk finns\r\nlandets största vattenkraftverk och -produktion.\r\nEnergiförsörjningen denna vinter hade inte\r\nklarats -- när kärnkraften tidvis har varit ur\r\nfunktion -- om inte Jokkmokks vattenkraftverk\r\nhade varit i full produktion. Vi har här ett nationellt\r\nansvar gentemot kommunen och dess överlevnad.</pre><pre>Staten har genom en stor exploatering av\r\nnaturrikedomarna för all framtid skaffat sig stora\r\ninkomster från denna fjällkommun. Därför har\r\nockså staten ansvaret för att de nu planerade\r\nindragna arbetstillfällena i Jokkmokks kommun till\r\nfullo ersätts av nya.</pre><pre>Visst har Vattenfall som företag ett ansvar, men\r\nhuvudansvaret måste självfallet ligga hos ägaren,\r\nsom är staten. Detta ansvar kan ingen politiker\r\nsvära sig fri från, näringsministern. Produktionen,\r\nutvinnandet av energi, fortsätter ju i Vattenfalls\r\nanläggningar. Staten har här en guldgruva i form av\r\nde stora vattenkraftanläggningarna som skapar\r\nmiljardvinster varje år. Dels måste företaget själv\r\nsätta in alla resurser för att kompensera de jobb,\r\nsom man planerar att rationalisera bort -- enligt\r\nuppgift är det möjligt att utlokalisera ett 30-tal\r\njobb --, dels måste naturligtvis regeringen via\r\nnäringsministern ta sitt ansvar och via den ägarlag\r\nsom staten har se till att inga jobb rationaliseras\r\nbort förrän de på något sätt har ersatts. Det handlar\r\nför en gångs skull inte om resursbrist. Vattenkrafts\r\nvinst i Jokkmokks kommun är av den\r\nstorleksordningen att det, även om endast en\r\nblygsam del av vinsterna användes för att klara\r\njobben i kommunen, sannolikt inte skulle bli några\r\nproblem.</pre><pre>I det svar som jag har fått säger statsrådet att\r\nVattenfall undersöker möjligheterna att genom\r\nolika insatser stödja de orter som drabbas och bidra\r\ntill att skapa nya arbetstillfällen. Detta är bra. Men\r\nbetyder det också att näringsministern håller\r\nkontakt med företaget och är beredd att agera så att\r\ninga jobb tillåts att försvinna förrän de har ersatt av\r\nnya? På vilket sätt kommer näringsministern som\r\nyttersta representant för ägaren staten att agera för\r\natt Jokkmokks kommun skall kunna överleva?</pre><pre>Anf. 36  SIGGE GODIN (fp):</pre><pre>Herr talman! Den här interpellationsdebatten\r\nberör inte bara Norrbotten och Jokkmokk, även\r\nom man där kanske har de allra värsta problemen,\r\nutan den berör hela Norrlands inland.</pre><pre>Utifrån det svar som statsrådet har lämnat skulle\r\njag vilja påstå att statsrådet inte har tänkt över\r\ndenna fråga i hela dess vidd. Frågeställningarna har\r\nväl inte heller varit sådana. Jag tar mig emellertid\r\nfriheten att utveckla detta ämne en aning.</pre><pre>Som ett komplement till den beskrivning som Sten-\r\nOve Sundström har gjort i interpellationen om\r\npersonalminskningarna i inlandskommunerna, vill\r\njag som ett exempel lägga till att det i Sollefteå finns\r\n120 anställda i Näsåker, och därifrån styrs åtta\r\nkraftverk i Ångermanälven.</pre><pre>I Indalsälven finns det två driftcentraler med 139\r\nanställda. Nu skall båda dessa älvar läggas samman\r\ntill en driftcentral, och antalet anställda skall\r\nminskas med 80. Detta innebär att 79 aggregat och\r\ndammluckor skall styras från en enda driftcentral.\r\nEn första fråga inställer sig: Varför skall 30 % av\r\npersonalen skäras bort i Sollefteå när den totala\r\nbantningen i Vattenfall, såvitt jag har förstått,\r\nhandlar om 10 %?</pre><pre>För att garantera säkerheten är minimikravet en\r\ndriftcentral per älv. 1979 inträffade ett\r\nkatastroftillbud uppe i Norrbotten. Då kördes hela\r\nLule älv från en driftcentral. Efter tillbudet, som\r\ninte är det enda, beslutades att Lule älv skulle köras\r\nfrån två driftcentraler, vilket är fallet i dag.</pre><pre>Människorna i Norrlands inland har avstått från\r\nvinsterna av vattenkraften -- nu går den in i\r\nstatskassan. Inte ens en återbäring på 1 öre per\r\nkilowattimme har gått att återföra. Detta skall den\r\nsocialdemokratiska regeringen lastas för. Det fanns\r\nförslag som den regeringen inte behagade att ta\r\nställning till. Nu skall drift- och dammsäkerheten\r\näventyras, så att, om jag får vara litet drastisk,\r\nmänniskorna riskerar att dränkas som kattungar\r\nom en katastrof skulle inträffa i någon damm.</pre><pre>För närvarande genomför\r\nDammsäkerhetsnämnden mätningar och\r\nomräkningsarbete i de norrländska älvarna för att\r\nutvärdera säkerheten. Detta beräknas ta fyra fem\r\når. Avsikten är att höja dammsäkerheten i\r\nförhållande till vad som gäller i dag.</pre><pre>Min fråga till näringsministern är: Anser\r\nnäringsministern att Vattenfall skall tillåtas att\r\ndrastiskt försämra säkerheten innan\r\ndammsäkerheten är färdigutredd?</pre><pre>Herr talman! Svenska kraftnät svarar för\r\nsäkerheten på stamnätet och Vattenfall för\r\nsäkerheten vid produktionsanläggningarna och\r\ndammarna. Vid bolagiseringen delas företaget upp.\r\nJag vill därför ställa en fråga till statsrådet: Vem har\r\ndet totala ansvaret för säkerheten i varje älv?\r\nDenna fråga ställer jag av det enkla skälet att\r\nVattenfall inte har kunna svara på den.</pre><pre>Är det inte rimligt att regeringen tillsätter en\r\nutredare, som får till uppgift att kartlägga de\r\nincidenter som har inträffat och orsakerna till dem\r\noch därefter i samråd dels med\r\nDammsäkerhetsnämnden, dels med Vattenfall\r\nförsöker bedöma säkerhetsfrågorna innan några\r\npersonalnedskärningar genomförs? Detta, herr\r\ntalman, är frågor som inte enbart jag ställer utan\r\nalla som bor och verkar nedanför dammarna i resp.\r\nälv.</pre><pre>Herr talman! Huvuddelen av elproduktionen från\r\nsvensk vattenkraft kommer från\r\nglesbygdskommunerna i Norrlands inland. De har\r\navstått vinsterna till gagn för hela riket. De har\r\ntvingats acceptera att oersättliga naturvärden har\r\nspolierats. Exploateringen har haft negativa\r\nverkningar på skogsbruk, renskötsel, turism och\r\nmycket annat.</pre><pre>Är statsrådet beredd att begära alternativa förslag\r\ntill besparingar inom Vattenfall innan denna\r\nomorganisation verkställs? De alternativa\r\nförslagen kan ju tas fram under tiden som\r\ndammsäkerheten utreds. Jag ställer denna fråga,\r\ntrots att statsrådet säger att han inte ämnar vidta\r\nnågon åtgärd.</pre><pre>Herr talman! Avslutningsvis vill jag påstå att\r\nVattenfall har ett mycket stort moraliskt ansvar i\r\ndenna fråga. Svaret antyder litet grand att man på\r\nVattenfall är beredd att försöka hitta\r\nersättningsjobb. Jag anser att detta moraliska\r\nansvar även faller tillbaka på regeringen. Därför\r\nfinns det skäl för regeringen att följa denna fråga,\r\neftersom det inte bara är fråga om en\r\nomstrukturering av vilket företag som helst, utan\r\ndet är fråga om en basnäring som är till gagn och\r\nnytta och mycket väsentlig för hela svenska folket.\r\nDärför har även regeringen ett stort ansvar.</pre><pre>Anf. 37  Näringsminister PER WESTERBERG\r\n(m):</pre><pre>Herr talman! Jag delar uppfattningen att Vattenfall\r\nhar ett moraliskt ansvar. Det har varje företag som\r\nfriställer personal i olika bygder. Företagen har\r\nansvar för att försöka tillse att det skapas nya\r\narbetstillfällen och att på bästa möjliga sätt ta till\r\nvara de resurser och faciliteter som finns. Vi vet att\r\nVattenfall ser på möjligheterna att göra ett antal\r\ninsatser på de orter som drabbas. Vi följer den\r\nprövning som görs av Vattenfall och ser vilka typer\r\nav förslag som väcks och vilka åtgärder som man\r\nhar för avsikt att vidta.</pre><pre>När det gäller ersättningsarbetstillfällen och någon\r\nform av anställningsgaranti som har nämnts i\r\ndebatten, vill jag dock säga att det inte råder någon\r\nannan typ av anställningsförhållande därför att det\r\nråkar vara ett statligt företag. Det finns inga skäl till\r\natt en statligt anställd i Vattenfall, med samma avtal\r\nframförhandlade av de fackliga organisationerna,\r\nskall ha några andra förutsättningar än dem som är\r\nanställda i Sydkraft, i Gullspång eller i något av de\r\nandra kraftproducerande bolagen. De skall ha en\r\nanständig anställningsgaranti samt en god\r\nbehandling från arbetsgivarens sida, och det skall\r\nfinnas en viss form av ansvar som innebär att man\r\nförsöker skapa arbetstillfällen.</pre><pre>Jag hoppas och tror att Vattenfall till vissa delar\r\nkommer att vara framgångsrikt i den delen av\r\nverksamheten.</pre><pre>När det gäller säkerhetsaspekterna i resp. älvar vill\r\njag säga följande. Svenska kraftnät ansvarar för\r\nstorkraftnätet i Sverige och är ett affärsdrivande\r\nverk. Det har ansvar för säkerheten i detta när det\r\ngäller beredskap, men självfallet även när det gäller\r\nvanlig normal elsäkerhet. Driften av kraftstationer\r\noch liknande ansvarar resp. kraftproducerande\r\nbolag för. Det är ingen skillnad mellan Svenska\r\nkraftnät och Vattenfall, mellan Svenska kraftnät\r\noch Stockholm energi eller mellan Svenska kraftnät\r\noch Sydkraft eller något annat bolag. Det är samma\r\nansvar som gäller.</pre><pre>Självfallet åligger det Vattenfall att ha betryggande\r\nsäkerhet i sina resp. underhåll och reinvesteringar\r\nsom behöver göras i resp. kraftstation. Vi har\r\nstyrelserepresentation i Vattenfall och kan därför\r\nfölja denna fråga. Vi kommer naturligtvis att\r\nkontinuerligt utvärdera de olika åtgärder som\r\nvidtas på det området, på samma sätt som de\r\nansvariga myndigheterna på området.</pre><pre>När det gäller de alternativ som kan komma i fråga\r\ni detta sammanhang, anser vi att ansvaret i första\r\nhand ligger på Vattenfall. Det är Vattenfall som\r\nmoraliskt skall ta ansvar för att försöka skapa\r\nmöjligheter att ta till vara de resurser av mänsklig\r\nkompetens som friställs på resp. orter. I andra hand\r\när det regionalpolitiska och\r\narbetsmarknadspolitiska åtgärder som måste vidtas\r\npå gängse sätt. De som friställs från något annat\r\nföretag, som inte råkar vara statligt, har samma rätt\r\nsom de som arbetar i statliga företag, oavsett om\r\ndet är i Norrland eller i någon annan del av landet,\r\natt få uppbackning från statsmakten när det gäller\r\ndessa åtgärder.</pre><pre>Jag vill till sist, herr talman, bara erinra om att\r\nriksdagen i stor enighet har ställt avkastningskrav\r\npå Vattenfall, vilka motsvarar ungefär de krav som\r\nställs på den övriga marknaden -- de kanske är\r\nnågot i underkant. Vi har ställt krav på att\r\nVattenfall skall agera på exakt samma villkor som\r\nmotsvarande privata aktiebolag och därmed ha en\r\nrationell drift och bemanning.</pre><pre>Självfallet måste vi mellan bolagsstämmorna ha\r\nförtroende för att styrelsen fattar korrekta beslut.\r\nOm man inte har förtroende för styrelsen skall man\r\nsjälvfallet begära dess avgång och ersätta den med\r\nen annan styrelse som man anser uppfyller de krav\r\nnär det gäller mål och avkastning som riksdagen har\r\nställt.</pre><pre>Herr talman! Jag har förtroende för Vattenfalls\r\nstyrelse och ledning. Jag tror att det kommer att\r\nvidtas åtgärder för att klara delar av de\r\nsysselsättingsproblem som uppstår. Vi följer\r\nmycket noga den utveckling som sker på de mest\r\nutsatta orterna när det gäller de säkerhetsaspekter\r\nsom har berörts och vilka regionala\r\narbetsmarknadspolitiska insatser som kan komma\r\natt behövas och som i så fall kommer att initieras av\r\nregionala myndigheter resp.\r\nArbetsmarknadsdepartementet.</pre><pre>Anf. 38  STEN-OVE SUNDSTRÖM (s):</pre><pre>Herr talman! Näringsministern och jag kan vara\r\növerens om att Vattenfall självfallet har ett ansvar.\r\nDet är vi helt överens om. Sedan säger\r\nnäringsministern att om detta inte går, får vi gå in\r\nmed de regionalpolitiska medlen och resurserna.\r\nDet är en mycket långsiktig och trög väg att agera.\r\nDet räcker inte med att företaget Vattenfalls\r\nstyrelse och ledning har det direkta ansvaret. Här\r\nmåste ägaren vara beredd att arbeta.</pre><pre>Jag kan förstå att en näringsminister inte i alla lägen\r\nkan agera för att klara strukturförändringar när\r\nföretag rationaliserar eller läggs ner. Det är\r\nnaturligt. Men detta är en alldeles speciell\r\nsituation. Vi måste som politiker ta ett ansvar, när\r\nstaten har utvunnit och exploaterat de\r\nnaturresurser som kommunen har, mot löfte om att\r\ndet skulle ge arbete och trygghet i utbyte. Då måste\r\nvi också se till att vi håller löftena,\r\nnäringsministern, och se till att man får behålla\r\njobben i en så utsatt del av landet. Allt annat\r\nagerande är ett svek mot kommunen och dess\r\ninvånare.</pre><pre>Här kan vi genom att använda en mindre del av de\r\nvinster som staten skapar i kommunen se till att vi\r\nfår nya jobb. Låt oss göra det! Det finns många\r\nexempel på hur man tekniskt klarar av en sådan\r\nsak. Jag kan föreställa mig att man kan skapa ett\r\nutvecklingsbolag för en liten del av dessa vinster,\r\ndär Vattenfall får stå för kompetens och kapital\r\nunder t.ex. en tjugoårsperiod. När det gäller\r\ntekniken kan man alltid finna en lösning på något\r\nsätt. Det är viktigt att vi som politiker visar ett\r\nengagemang i dessa frågor och inte ständigt\r\nhänvisar till att om det misslyckas, är det de\r\nregionalpolitiska resurserna och medlen som skall\r\nta över.</pre><pre>Det finns ju kapital i kommunen. Staten pumpar ut\r\nguld, miljardvinster från regionen. Det krävs bara\r\nlitet engagemang från ägaren, Per Westerberg!</pre><pre>Här ligger knuten. Man får inte skylla ifrån sig hela\r\ntiden på företagets, i det här fallet Vattenfalls,\r\nledning. Jag tror säkert att ledningen gör det bästa\r\nden kan av situationen. Men ägaren får aldrig\r\nåsidosätta sitt ansvar i en kommun när ett företag\r\nhar exploaterat naturtillgångar. Det är viktigt.</pre><pre>Anf. 39  SIGGE GODIN (fp):</pre><pre>Herr talman! Det är utmärkt att regeringen följer\r\ndenna viktiga fråga. Som jag sade tidigare är den\r\ninte bara viktig för människorna i Norrlands inland\r\nutan även för landet som helhet.</pre><pre>Jag skulle vilja återkomma till säkerhetsfrågorna.\r\nÄr det inte rimligt att man jämsides med\r\nomstruktureringen prövar frågorna om säkerheten\r\nvid dammarna, näringsministern? Man skall väl\r\ninte strukturera om och göra samma misstag som i\r\nNorrbotten tidigare, och tvingas ändra tillbaka, för\r\natt man inte klarar den stora kapaciteten. Är det\r\ninte rimligt att göra det parallellt, i stället för att\r\nförst strukturera om och skära ner på personalen,\r\noch sedan konstaterar statliga myndigheter att\r\ndammsäkerheten skall höjas? Då skall det ju\r\nprövas fyra fem år i efterhand. Det är fullständligt\r\nologiskt att göra på det sättet.</pre><pre>Jag skulle vilja ha ett mera korrekt svar på hur\r\nregeringen ser på dammsäkerheten. Jag förstår att\r\nnäringsministern inte har kunnat ge besked om det,\r\neftersom frågan inte var ställd i interpellationen.\r\nMen det är en huvudfråga att fundera över. Hur\r\nklarar man dammsäkerheten? Hur klarar man att\r\nstyra så oerhört många delar i en verksamhet när\r\ndet handlar om flera älvar? Det handlar inte bara\r\nom att ha servicepersonal i närheten som kan hinna\r\nfram i tid. Någon måste också varsla personalen, så\r\natt de kan ge sig ut.</pre><pre>Frågan om vem som har det totala ansvaret vid\r\nvarje älv har ställts till Vattenfall också. Vattenfall\r\nsäger: Det är en s.k. bra fråga. Jag hoppas att\r\nnäringsministern tar med sig den frågan hem. Ställ\r\nden gärna till Vattenfall igen och försök komma\r\növerens om vem som har det totala ansvaret. Det\r\när väsentligt, när så enorma värden står på spel och\r\noroväckande saker kan hända.</pre><pre>Jag vill återkomma till detta med rationaliseringar\r\noch omstruktureringar. Självfallet är personalen\r\nvid alla anläggningar mycket intresserad av att\r\nmedverka till att rationaliseringar sker och att\r\nverksamheten blir effektivare. I Näsåker har man\r\ngenomfört en tioprocentig nedskärning av\r\npersonalen. Man prövar den modellen. Nu skall\r\nden modellen slås sönder och personalen flyttas\r\nom. Personalen skall skickas till en enda central i\r\nJämtland. Dessutom blir en stor del av personalen\r\narbetslös. Det finns mycket att göra på detta\r\nområde, om man gör det tillsammans. Jag hoppas\r\natt den löntagarkonsult som har uppdraget i dag får\r\ntid på sig att verkligen utreda frågan.</pre><pre>Anf. 40  Näringsminister PER WESTERBERG\r\n(m):</pre><pre>Herr talman! Först till Sten-Ove Sundström om\r\nVattenfalls ansvar: Jag anser att Vattenfall har\r\nexakt samma ansvar mot sina anställda som\r\nSydkraft har vid de älvar där man har ansvaret för\r\ndriften och äger kraftstationer. Det råder ingen\r\nprincipiell skillnad. Det finns ett arbetsgivaransvar\r\natt vid omstruktureringar försöka ta till vara de\r\nresurser som finns och om möjligt hjälpa anställda\r\ntill nya anställningar. Jag tycker inte att det finns\r\nsärskilda skäl som talar för att Vattenfall skulle\r\nutgöra något unikt exempel, att Vattenfalls\r\nanställda skulle ha en särställning i förhållande till\r\nexempelvis Sydkrafts anställda eller Bolidens\r\nanställda eller till några andra anställda som arbetar\r\nmed naturtillgångar. Därmed inte sagt att man inte\r\nskall göra mycket stora ansträngningar för att\r\nförsöka finna goda relevanta arbetsuppgifter för\r\nden personal som kan komma att friställas.</pre><pre>Ger man ansvar och förtroende till en styrelse och\r\nen företagsledning för ett statligt företag, vilket för\r\növrigt även aktiebolagslagen förutsätter, måste\r\nman också låta dem få möjlighet att fullgöra sina\r\narbetsuppgifter med utgångspunkt i de\r\navkastningskrav och de direktiv Sveriges riksdag\r\noch även regering har ställt. Vi har ställt normala\r\navkastningskrav på Vattenfall, i viss mån krav som\r\nligger i underkant. Riksdagen har fastställt\r\nriktlinjer för att de statliga företagen skall agera\r\nprecis på samma sätt som motsvarande privata.\r\nDärmed måste vi agera efter de principerna och\r\ninte gripa in mellan olika bolagsstämmor och\r\nförsöka detaljstyra.</pre><pre>Jag skall gärna titta ytterligare på vad som görs eller\r\nkan göras när det gäller dammsäkerheten. Det kan\r\nfinnas oklarheter i uppdelningen mellan Svenska\r\nkraftnät och Vattenfall. Jag skall gärna ställa frågan\r\nom det finns någon sådan just i det fallet. Annars är\r\ndet samma uppdelning som gäller mellan Svenska\r\nkraftnät och alla andra kraftverksägare runt om i\r\nSveriges land, oavsett om det är i älvdalar eller\r\nnågon annanstans.</pre><pre>Anf. 41  STEN-OVE SUNDSTRÖM (s):</pre><pre>Herr talman! Näringsministern säger att Vattenfall\r\ninte är något unikt exempel. Samma ansvar gäller i\r\nmånga andra företag. Självfallet har alla företag ett\r\nansvar för sin sysselsättning. Men inte bara\r\nföretaget utan också ägaren, staten, och därmed\r\ndess yttersta representant, näringsministern, har ett\r\nansvar för hela regionen. När vi i riksdagen fattade\r\nbeslut om att exploatera naturtillgångar i\r\nJokkmokks kommun talade vi om att det skulle ge\r\nett utbyte i form av sysselsättning. Vi lägger inte ner\r\nproduktion och flyttar inte någon verksamhet.\r\nTvärtom ger verksamheten mer och mer kapital och\r\nguld för det svenska folkhushållet och svenska\r\nstaten. Självfallet finns inte bara ett moraliskt\r\nansvar utan också ett politiskt ansvar.</pre><pre>Frågan har av självklara skäl diskuterats rätt\r\nmycket i mitt län under den senaste tiden. I början\r\nav året träffades samtliga representanter på\r\nNorrbottens riksdagsbänk för att hitta vägar ut för\r\natt om möjligt försöka hjälpa till. Vi var överens om\r\natt det i första hand naturligtvis är företagets\r\nansvar. Men det är också ägarens ansvar. Jag\r\nnoterar av den debatt som Per Westerberg har\r\nbidragit till här i dag att de borgerliga signalerna\r\ntydligen inte har gått fram till honom eller också har\r\nhan inte lyssnat på dem.</pre><pre>Jag har dock den klara uppfattningen att\r\nnäringsministern och regeringen inte kan svära sig\r\nfria från följderna av det som har hänt.\r\nNäringsministern får inte stoppa huvudet i busken\r\noch tro att problemen löser sig själva, utan det\r\nkrävs ett aktivt engagemang från ägarnas sida, i\r\nförsta hand för företaget, i andra hand moraliskt\r\noch politiskt för att klara en så viktig samhällsfråga.</pre><pre>Vi måste visa ett engagemang och inte bara hänvisa\r\ntill regionalpolitiska effekter och resurser. Per\r\nWesterberg måste verkligen engagera sig i den här\r\nfrågan. Annars blir det besvärligt att försvara\r\npolitiken framöver.</pre><pre>Jag är övertygad om att Per Westerberg har ett\r\nförtroende för Vattenfalls styrelse och ledning, och\r\ndet är bra. Jag hoppas också att befolkningen i\r\nregionen skall ha kvar någon form av politiskt\r\nförtroende för näringsministern när behandlingen\r\nav denna fråga närmar sig sitt slut.</pre><pre>Anf. 42  SIGGE GODIN (fp):</pre><pre>Herr talman! Jag erkänner att jag när jag jämför\r\nnäringsministerns uttalanden här i debatten med\r\ndet lämnade svaret ser en ljusning och får en\r\nförhoppning om att regeringen inser att denna fråga\r\nhar en sådan vidd att den måste följas med största\r\nuppmärksamhet. Självklart skall Vattenfall göra\r\nmycket stora ansträngningar för att skaffa\r\nersättningsjobb, men det är också självklart att det\r\nskall ske i rätt turordning.</pre><pre>Som här har framkommit kommer el från framför\r\nallt den äldre vattenkraften i framtiden att bli\r\noerhört lönsam i förhållande till nyutbyggd elkraft,\r\nkanske såväl från kärnkraftverk som från\r\nvattenkraftverk. Det kommer att göras mycket\r\nstora vinster. Då måste man också se till att berörda\r\nregioner verkligen får leva vidare. Det är inte\r\nrimligt att det skall förekomma verksamheter ute i\r\nskogarna utan att det där bor någon enda\r\nmänniska. Det dras in på skogsnäringen och även\r\npå andra håll, och man skall därför ta ett ansvar för\r\ndetta.</pre><pre>Jag blir som lekman litet förvånad när jag ser att\r\nman senarelägger reinvesteringar i de kraftverk\r\nsom det gäller. Det handlar om tolv år. Det betyder\r\natt man kommer fram till kärnkraftsavvecklingen\r\ninnan det möjligen skall göras några insatser,\r\nframför allt i Ångermanälven. Jag frågar mig om\r\ndet är rimligt att vi skall hantera\r\nnationalegendomar på det sättet. Om investeringar\r\nsenareläggs på detta vis kan olyckor inträffa.\r\nFramför allt kommer vi kanske inte att få ut\r\nmaximal effekt.</pre><pre>Med en personal som har en rimlig arbetsbörda och\r\nsom kan kontrollera verksamheten kan varje\r\nkraftverk köras med maximal effekt, vilket är till\r\nglädje inte bara för Vattenfall utan för alla oss som\r\när beroende av billig elkraft i vårt land. Det är här\r\nfaktiskt fråga om en nationalegendom.</pre><pre>Det är vidare viktigt att veta vem som har det totala\r\nsäkerhetsansvaret, men när länsstyrelserna, som\r\nhar ansvaret för detta ute i regionerna, har ställt\r\nden frågan har de inte fått något svar. Det är viktigt\r\natt vi politiker ger ett besked i den frågan, om det\r\nfinns något svar på den. Annars måste vi se till att\r\ndet problemet blir löst.</pre><pre>Anf. 43  Näringsminister PER WESTERBERG\r\n(m):</pre><pre>Herr talman! Mycket kort: Det finns ett\r\narbetsgivaransvar i samband med de\r\nomstruktureringar som jag har nämnt. Jag tycker\r\natt det är felaktigt att säga att Vattenfalls ansvar\r\nskulle skilja sig från det som andra kraftägare har\r\nrunt om i Sverige. Det är likvärdigt.</pre><pre>Det är också felaktigt att tro att vi kan springa ifrån\r\navkastningskrav som Sveriges riksdag har fastställt\r\ni form av riktlinjer för de statliga företagen.\r\nVattenfall skall vid omstruktureringen ta sitt ansvar\r\nprecis som övriga arbetsgivare. Det är moraliskt\r\nriktigt. Jag ämnar inte frånta Vattenfall det\r\nansvaret genom att försöka ta över det. Däremot\r\nskall vi självfallet följa denna fråga, precis som vi\r\nskall följa andra utomordentligt känsliga\r\nomstruktureringar, oavsett om det gäller LKAB,\r\nBoliden, Sydkraft, något stålverk e.d. Vi har\r\nsamma ansvar för hela Sveriges folk och för hela\r\nden svenska arbetskraften.</pre><pre>Det sades vidare att el från Vattenkraft kommer att\r\nge stora vinster och att detta för med sig ett\r\nmoraliskt ansvar. Ja, det kan sägas att ett lönsamt\r\nföretag kan anses ha något större ansvar än ett som\r\när mer pressat, men det gäller inte bara för\r\nVattenfall utan för samtliga företag. Vattenfall är i\r\ndet avseendet inget särfall. Samma sak gäller\r\nbeträffande kraftstationer i andra älvdalar och med\r\nandra ägare.</pre><pre>Till sist vill jag beträffande säkerhetsfrågorna säga\r\natt vi gärna skall ta upp dem. Finns det oklarheter,\r\nskall de självfallet klaras ut. Om det i\r\nVästernorrlands län har ställts frågor som inte har\r\nkunnat besvaras, skall vi självfallet ta upp dem.</pre><pre>Överläggningen var härmed avslutad.</pre><pre>8 §  Hänvisning av ärende till utskott</pre><pre>Föredrogs och hänvisades</pre><pre>Proposition</pre><pre>1992/93:59 till trafikutskottet</pre><pre>9 §  Hänvisning av proposition 1992/93:100 till\r\nutskott</pre><pre>Proposition 1992/93:100 Förslag till statsbudget för\r\nbudgetåret 1993/94 föredrogs och hänvisades enligt\r\nföljande:</pre><pre>Statsbudget för budgetåret 1993/94 till\r\nfinansutskottet</pre><pre>Bil. 1 Finansplanen till finansutskottet</pre><pre>Bil. 2 Kungl. hov- och slottsstaterna till\r\nkonstitutionsutskottet</pre><pre>Bil. 3 Justitiedepartementet till justitieutskottet</pre><pre>med undantag för punkterna</pre><pre>G 2 Datainspektionen till konstitutionsutskottet</pre><pre>H 3--4 Stöd till politiska partier -- Allmänna val till\r\nkonstitutionsutskottet</pre><pre>H 5 Bidrag till Stiftelsen för utvecklande av god\r\nredovisningssed till lagutskottet</pre><pre>Bil. 4 Utrikesdepartementet till utrikesutskottet</pre><pre>med undantag för punkterna</pre><pre>B 6--7 Organisationer för internationell handel och\r\nråvarusamarbete m.m. -- Internationell\r\nråvarulagring till näringsutskottet</pre><pre>B 9 Fredsbevarande verksamhet till\r\nförsvarsutskottet</pre><pre>E 1 Kommerskollegium och</pre><pre>E 2--3 Exportfrämjande verksamhet --\r\nExportkreditnämnden, täckande av vissa utgifter\r\nför skadeersättningar till näringsutskottet</pre><pre>Bil. 5 Försvarsdepartementet till försvarsutskottet</pre><pre>Bil. 6 Socialdepartementet till socialutskottet</pre><pre>med undantag för</pre><pre>punkterna</pre><pre>B 2 Bostadsbidrag till bostadsutskottet</pre><pre>B 3 Bidrag till föräldraförsäkringen,</pre><pre>B 7 Barnpensioner och</pre><pre>B 8 Vårdbidrag för handikappade barn till\r\nsocialförsäkringsutskottet</pre><pre>Litt. C Ekonomisk trygghet vid sjukdom,\r\nhandikapp och ålderdom till\r\nsocialförsäkringsutskottet</pre><pre>punkterna</pre><pre>E 2 Bostadsanpassningsbidrag m.m. till\r\nbostadsutskottet</pre><pre>G 1--2 Riksförsäkringsverket -- Allmänna\r\nförsäkringskassor till socialförsäkringsutskottet</pre><pre>Bil. 7 Kommunikationsdepartementet till\r\ntrafikutskottet</pre><pre>Bil. 8 Finansdepartementet till finansutskottet</pre><pre>med undantag för</pre><pre>avsnitten</pre><pre>1 Tillfälliga skattelättnader för egenföretagare till\r\nskatteutskottet</pre><pre>3 Statsförvaltningens Europakompetens till\r\narbetsmarknadsutskottet</pre><pre>7 Regelreformering, språkvård och\r\nsamhällsinformation till konstitutionsutskottet</pre><pre>punkterna</pre><pre>B 1--2 Riksskatteverket (mom. 1--2) --\r\nSkattemyndigheterna (mom. 3) till skatteutskottet</pre><pre>B 3 Kronofogdemyndigheterna (mom. 4) till\r\nlagutskottet</pre><pre>E 1 Tullverket till skatteutskottet</pre><pre>E 3 Finansinspektionen och</pre><pre>E 9 Bankstödsnämnden till näringsutskottet</pre><pre>F 1--5 Statens arbetsgivarverk -- Bidrag till\r\nStatshälsan,</pre><pre>F 7 Trygghetsåtgärder för statsanställda och</pre><pre>F 8 Tjänstepensioner för skolledare och lärare till\r\narbetsmarknadsutskottet</pre><pre>G 1--9 Boverket -- Statens bostadskreditnämnd till\r\nbostadsutskottet</pre><pre>G 11 Statlig kreditgaranti för\r\nbostadsanskaffningslån till\r\narbetsmarknadsutskottet</pre><pre>I 1--2 Bidrag till vissa handikappade ägare av\r\nmotorfordon -- Exportkreditbidrag till\r\nskatteutskottet</pre><pre>I 3 Kostnader för vissa nämnder till\r\narbetsmarknadsutskottet</pre><pre>I 4 Bokföringsnämnden till lagutskottet</pre><pre>I 5 Stöd till idrotten till kulturutskottet</pre><pre>I 7 Bidrag till EFTA:s fond för ekonomisk och\r\nsocial utjämning till EES-utskottet</pre><pre>I 8-9 Statliga ägarinsatser m.m. i AB Industrikredit\r\noch Nordbanken -- Åtgärder för att stärka det\r\nfinansiella systemet till näringsutskottet</pre><pre>Bil. 9 Utbildningsdepartementet till\r\nutbildningsutskottet</pre><pre>med undantag för</pre><pre>punkterna</pre><pre>A 3 Kostnader för Sveriges medlemskap i Unesco\r\nm.m. till kulturutskottet</pre><pre>A 4 Sametinget till konstitutionsutskottet</pre><pre>Litt. C Folkbildning till kulturutskottet</pre><pre>Litt. F Studiestöd m.m. till\r\nsocialförsäkringsutskottet</pre><pre>Bil. 10 Jordbruksdepartementet till\r\njordbruksutskottet</pre><pre>med undantag för</pre><pre>Litt. E Rennäringen m.m. till bostadsutskottet</pre><pre>punkterna</pre><pre>H 1--2 Statens livsmedelsverk -- Täckande av vissa\r\nkostnader för köttbesiktning m.m. till lagutskottet</pre><pre>Litt. I Utbildning och forskning till\r\nutbildningsutskottet</pre><pre>Litt. J Biobränslen till näringsutskottet</pre><pre>Bil. 11 Arbetsmarknadsdepartementet till\r\narbetsmarknadsutskottet</pre><pre>Bil. 12 Kulturdepartementet till kulturutskottet</pre><pre>med undantag för</pre><pre>punkterna</pre><pre>B 4 Stöd till icke-statliga kulturlokaler,</pre><pre>B 20 Bidrag för konstnärlig utsmyckning i\r\nbostadsområden och</pre><pre>B 30 Kulturstöd vid ombyggnad m.m. till\r\nbostadsutskottet</pre><pre>C 5--10 Presstödsnämnden och\r\nTaltidningsnämnden -- Stöd till radio och\r\nkassettidningar och</pre><pre>C 14 Bidrag till Stiftelsen för lättläst\r\nnyhetsinformation och litteratur till\r\nkonstitutionsutskottet</pre><pre>Litt. D Invandring m.m. till\r\nsocialförsäkringsutskottet</pre><pre>Litt. E Jämställdhetsfrågor till\r\narbetsmarknadsutskottet</pre><pre>Bil. 13 Näringsdepartementet till näringsutskottet</pre><pre>med undantag för</pre><pre>punkterna</pre><pre>B 6 Styrelsen för Sverigebilden till kulturutskottet</pre><pre>D 1 Marknadsdomstolen till lagutskottet</pre><pre>F 11--15 Byggnadsforskning -- Statens institut för\r\nbyggnadsforskning: Utrustning (mom. 9--13) till\r\nbostadsutskottet</pre><pre>G 8--9 Patent- och registreringsverket --\r\nPatensbesvärsrätten till lagutskottet</pre><pre>G13--14 Bidrag till Fonden för fukt- och\r\nmögelskador -- Bidrag till åtgärder mot radon i\r\nbostäder till bostadsutskottet</pre><pre>Bil. 14 Civildepartementet till finansutskottet</pre><pre>med undantag för</pre><pre>punkt</pre><pre>B 1 Länsstyrelserna m.m. till bostadsutskottet</pre><pre>Litt. C Stöd till trossamfund m.m. till\r\nkulturutskottet</pre><pre>Litt. D Konsumentfrågor till lagutskottet</pre><pre>Litt. E Ungdomsfrågor till kulturutskottet</pre><pre>punkterna</pre><pre>F 1 Lotterinämnden och</pre><pre>F 4 Stöd till ideell verksamhet till kulturutskottet</pre><pre>F 2 Stöd till kooperativ utveckling till\r\nnäringsutskottet</pre><pre>F 3 Bidrag till allmänna samligslokaler m.m. till\r\nbostadsutskottet</pre><pre>F 5 Bidrag till kvinnoorganisationernas centrala\r\nverksamhet till arbetsmarknadsutskottet</pre><pre>Bil. 15 Miljö- och naturresursdepartementet till\r\njordbruksutskottet</pre><pre>med undantag för</pre><pre>punkterna</pre><pre>B 8--9 Kemikalieinspektionen -- Särskilda projekt\r\ninom bekämpningsmedelskontrollen till\r\nförsvarsutskottet</pre><pre>C 1 Statens strålskyddsinstitut till försvarsutskottet</pre><pre>C 2--4 Statens kärnkraftsinspektion -- Visst\r\ninternationellt samarbete i fråga om kärnsäkerhet\r\nm.m. till näringsutskottet</pre><pre>Litt. D Fastighetsdataverksamheten till\r\nbostadsutskottet</pre><pre>Litt. E Lantmäteriet till bostadsutskottet</pre><pre>Litt. F Övriga ändamål till bostadsutskottet</pre><pre>Bil. 16 Riksdagen och dess myndigheter m.m. till\r\nkonstitutionsutskottet</pre><pre>med undantag för punkt</pre><pre>B 2 Riksdagens revisorer och deras kansli till\r\nfinansutskottet</pre><pre>Bil. 17 Räntor på statsskulden, m.m. till\r\nfinansutskottet</pre><pre>Bil. 18 Oförutsedda utgifter till finansutskottet</pre><pre>Bil. 19 Beredskapsbudget för totalförsvarets civila\r\ndel till försvarsutskottet</pre><pre>10 §  Hänvisning av ärenden till utskott</pre><pre>Föredrogs och hänvisades</pre><pre>Propositionerna</pre><pre>1992/93:146 till utrikesutskottet</pre><pre>1992/93:149 till finansutskottet</pre><pre>Skrivelse</pre><pre>1992/93:157 till socialförsäkringsutskottet</pre><pre>Motionerna</pre><pre>1992/93:Jo18--Ju21 till jordbruksutskottet</pre><pre>1992/93:Ju13--Ju16 till justitieutskottet</pre><pre>11 § Anmälan om interpellation</pre><pre>Anmäldes att följande interpellation framställts</pre><pre>den 19 januari</pre><pre>1992/93:74 av Hans Göran Franck (s) till\r\nutrikesministern om de nya militära insatserna mot\r\nIrak:</pre><pre>Den aktuella militära attacken av USA mot\r\nBagdad -- åtföljd av militära aktioner även av andra\r\nvästmakter -- reser en rad frågor som behöver\r\nbesvaras.</pre><pre>I anledning härav ställer jag följande frågor till\r\nutrikesminister Margaretha af Ugglas.</pre><pre>1.  Vilket aktuellt beslut har fattats i FN:s\r\nsäkerhetsråd som legitimerar USA:s nya första\r\nattack mot Bagdad?</pre><pre>2.  Vilka belägg finns enligt regeringen för att en\r\nkärnvapenanläggning i Irak träffats?</pre><pre>3.  Vilka risker för civilbefolkningen finns med att\r\nsätta in kryssningsmissiler mot en\r\nkärnvapenanläggning?</pre><pre>4.  På vilket sätt kan en fredlig lösning uppnås\r\ngenom militära aktioner av det slag som USA och\r\nsedermera andra västmakter företagit?</pre><pre>5.  Stöder regeringen USA:s och andra västmakters\r\naktuella militära agerande?</pre><pre>6.  Finns andra utvägar och alternativa metoder för\r\natt uppnå fred i regionen?</pre><pre>12 § Anmälan om frågor</pre><pre>Anmäldes att följande frågor framställts</pre><pre>den 18 januari</pre><pre>1992/93:329 av Berith Eriksson (v) till\r\nutrikesministern om Turkiet och assyrierna:</pre><pre>Den 13 januari utsattes två minibussar för ett\r\növerfall med maskingevär i sydöstra Turkiet. De\r\nflesta av offren var assyrier som var på hemväg till\r\nsina byar. Ingen grupp har tagit på sig ansvaret för\r\ndådet.</pre><pre>Assyriska Riksförbundet i Sverige har i ett upprop\r\ndaterat den 15 januari riktat misstankarna mot\r\nHizbollah, en grupp som tidigare i brev hotat att\r\ndriva bort assyrierna från ''muslimsk jord''. Enligt\r\nuppropet samarbetar turkiska myndigheter med\r\nHizbollah och försöker kasta skulden för det\r\ninträffade på PKK. Dessa misstankar mot PKK har\r\nrefererats i svensk press.</pre><pre>Den turkiske ministern för mänskliga rättigheter\r\nbesökte Sverige i höstas och träffade\r\nrepresentanter för regeringen. Goda kontakter\r\nfinns således. Också med tanke på det stora antalet\r\nassyrier i Sverige och med tanke på den roll PKK\r\nspelat i svensk offentlighet finns också särskilda\r\nmotiv -- utöver de brutala morden i sig -- för att just\r\nden svenska regeringen agerar och bidrar till att vad\r\nsom hänt blir klarlagt.</pre><pre>Jag vill därför fråga utrikesministern:</pre><pre>Vilka initiativ avser utrikesministern ta för att\r\nuppmärksamma och motverka förtrycket mot\r\nassyrier i Turkiet?</pre><pre>den 19 januari</pre><pre>1992/93:330 av Liselotte Wågö (m) till statsrådet Bo\r\nKönberg om etableringsfrihet för tandläkare:</pre><pre>I en debatt den 9 juni 1992 sade statsrådet i\r\nkammaren att etableringsbegränsningarna för\r\ntandläkare skulle tas bort under mandatperioden.\r\nInga reservationer fanns för tiden, utan i stället\r\nskulle begränsningarna vara borta före valet 1994.\r\nDet betyder litet drygt ett år innan\r\netableringsfriheten är ett faktum för tandläkare.</pre><pre>Samtidigt står det i budgeten, bil. 6, på s. 71\r\nföljande: ''Etableringsfrihet skall införas stegvis\r\nför . . . tandläkare''.</pre><pre>När införs total etableringsfrihet för tandläkare?</pre><pre>13 §  Kammaren åtskildes kl. 11.16.</pre><pre>Förhandlingarna leddes</pre><pre>av förste vice talmannen från sammanträdets\r\nbörjan t.o.m. 7 § anf. 36 (delvis) och</pre><pre>av tredje vice talmannen därefter till\r\nsammanträdets slut.</pre>\r\n"},"dokaktivitet":null,"dokintressent":null,"dokforslag":null,"dokuppgift":null,"dokbilaga":null,"dokreferens":null,"debatt":null}}